<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-89</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-88" xml:lang="de-DE">9.</p>

    <p class="Ilk_harf"><span class="_idGenDropcap-1 ilkharf">B</span>ir zaman, ihtiyarlığın başlangıcında Eski Said’in gülmeleri, Yeni Said’in ağlamalarına dönüştüğü bir anda, Ankara’daki dünya ehli, beni Eski Said sanarak çağırdı. Gittim.</p>

    <p class="a_Paragraf_E">Güz mevsiminin sonunda, Ankara’nın benden çok yaşlanmış, yıpranmış ve eskimiş Kale’sinin burcuna çıktım.</p>

    <p class="a_Paragraf_E">Kale, taşlaşmış tarih olarak göründü bana. Senenin ihtiyarlık mevsimiyle benim ihtiyarlığım, Kale’nin ihtiyarlığı, insanlığın ihtiyarlığı, Osmanlı Devletinin ihtiyarlığı, Hilafet saltanatının ölümü ve dünyanın ihtiyarlığı, beni, yakıcı bir hüzne, o yüksek Kale’de, geçmiş zamanın vadilerine ve gelecek zamanın dağlarına götürdü.</p>

    <p class="a_Paragraf_E">Beni kuşatan dört beş ihtiyarlık karanlığı içinde, Ankara’da, en kara bir ruh hali hissederek, bir teselli, bir rica aradım.</p>

    <p class="a_Paragraf_E">Geçmiş zaman, babamın, dedelerimin ve insanlığın büyük bir mezarı şeklinde göründü.</p>

    <p class="a_Paragraf_E">Geleceğe baktım. Kendimin, emsallerimin ve gelecek nesillerin büyük bir kabri biçiminde göründü.</p>

    <p class="a_Paragraf_E">Bulunduğum zamana baktım. Ölüyordu ve acı çeken bedenimin cenazesini taşıyan bir tabut olarak görünüyordu.</p>

    <p class="a_Paragraf_E">Sonra başımı kaldırıp, ömür ağacının başına baktım. Tek meyvesi vardı: O da benim cenazemdi. Ağaçta duruyor, bana bakıyordu.</p>

    <p class="a_Paragraf_E">Onda da korkarak başımı aşağı eğdim, ömür ağacının altına, köküne baktım.</p>

    <p class="a_Paragraf_E">Kemiklerimin toprağıyla, ilk yaratılışımdaki toprağın karışmış olduğunu ve ayaklar altında çiğnendiğini gördüm. Bu da derdimi artırdı, yaramı derinleştirdi.</p>

    <p class="a_Paragraf_E">Arkaya baktım. Esassız dünya, hiçlik vadilerinde ve yokluk karanlığında yuvarlanıyordu.</p>

    <p class="a_Paragraf_E">Merhem aradığım derdime zehir kattı. Ön tarafa baktım, bakışlarımı ileriye saldım. Kabir, yolumun üzerinde, ağzını açmış bekliyordu.</p>

    <p class="a_Paragraf_E">Arkasında, sonsuza giden yol ve yolda kafileler vardı. Altı yönden gelen dehşetlere karşı dayanabileceğim tek şey vardı: Cüzi iradem.</p>

    <p class="a_Paragraf_E">Elimde başka bir dayanak yoktu. Oysa, kısa, eksik ve güçsüzdü. Ne geçmişe geçebilir, oradan gelen hüznü susturabilir, ne de geleceğe uzanıp, beni korkularımdan kurtarabilirdi.</p>

    <p class="a_Paragraf_E">Bu karanlık ve umutsuzlukta çırpınırken, birden Kur’ân’ın göğünde parlayan imanın nuru yardıma yetişti. Altı yönü birden ışıttı. Korkularımı ve vahşetleri, ünsiyete dönüştürdü. Geçmiş zamanın büyük mezarı, aydınlık bir dost meclisine döndü.</p>

    <p class="a_Paragraf_E">Gelecek zaman, saadet saraylarındaki ziyafet şöleni haline geldi. İman ışığı, gaflet uykusuna dalmış olan zihnime, ömür ağacının başında cenaze biçiminde görünen bedenimin ölümüyle, eskimiş yuvasından yıldızlara doğru yükseldiğimi gösterdi.</p>

    <p class="a_Paragraf_E">Yaratılışımın mayası olan toprağın ayaklar altında değersiz ve çürümüş kemikleri yatan bir şey olmadığını, cennet salonuna açılan rahmet kapısı olduğunu gördüm.</p>

    <p class="a_Paragraf_E">Hiçlik ve yokluk karanlıklarında yuvarlanan dünyanın, görevi tamamlayıp, anlamını ifade eden, meyvelerini varlığa bırakan ilahi bir mektup olduğunu anladım.</p>

    <p class="a_Paragraf_E">Ağzını açmış bekleyen kabir, karanlık bir kuyu değil, nura açılan kapıydı.</p>

    <p class="a_Paragraf_E">Sonsuz mutluluğum geçicidiydi. İman, geçmiş ve gelecek zamana nüfuz edemeyen cüzi iradenin dizginini maddenin elinden aldı. Kalbe ve ruha teslim etti.</p>

    <p class="a_Paragraf_E">Geçmişin derin vadilerine ve geleceğin korkulu dehlizlerine uzanarak hüzünleri dağıttı.</p>
  </div>
</body>
</html>
