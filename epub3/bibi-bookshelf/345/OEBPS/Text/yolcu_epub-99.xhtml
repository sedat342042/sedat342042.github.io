<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-99</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-98" xml:lang="de-DE">Tutsağın Onuru</p>

    <p class="Ilk_harf"><span class="_idGenDropcap-1 ilkharf">B</span>ir zaman hakkımda bir müdür gerekçesiz bir biçimde çirkin sözler etmiş, gıyabımda hakaret dolu konuşmuştu. Sonra bana söylediler. Bir saat kadar, Eski Said damarıyla bundan çok etkilendim ve üzüldüm. Sonra Allah’ın rahmetiyle şöyle bir hakikat kalbime geldi ve sıkıntımı dağıttı, o adamı da bana helal ettirdi: Nefsime demiştim, eğer onun hakareti ve ifade ettiği kusurlar şahsıma ve nefsime ait ise, Allah ondan razı olsun ki, nefsimin ayıplarını söyledi. Eğer doğru söylemişse beni nefsimin terbiyesine yöneltir ve gurura düşmekten kurtarır. Eğer yalan söylemişse beni ikiyüzlülükten ve onun esası olan yalancı ünden kurtarmaya yardımdır. Ben nefsimle barışmamışım. Çünkü terbiye etmemişim. Benim boynumda veya koynumda bir akrep bulunduğunu biri söylese veya gösterse, darılma bir yana ona teşekkür etmek gerekir. Eğer o adamın hakaretleri, benim imana ve Kur’ân’a özgü olan hizmetime ilişkin bir şey ise, o bana ait değil. O kişiyi, beni Kur’ân’a hizmete yönelten Allah’a havale ediyorum. Şayet beni çürütmek ve kişiliğimi yaralamak içinse, o da bana ait değil. Ben sürgünüm, tutsağım ve garibim. Elim kolum bağlıdır. Onurumu korumak bana düşmez. Belki konuk olduğum ve benden sorumlu olan şu köye, kazaya ve ili yönetenlere aittir. Aşağılanan bir tutsağı korumak, ona hükmedenlere düşer. Madem gerçek budur. Yüreğim dinlendi ve, ‘ben’ dedim, ‘işimi Allah’a havale ediyorum. Kuşkusuz Allah kullarını hakkıyle görür.’ O olayı olmamış gibi saydım, unuttum. Lakin sonradan anlaşıldı, ne yazık ki Kur’ân onu bağışlamamış.</p>
  </div>
</body>
</html>
