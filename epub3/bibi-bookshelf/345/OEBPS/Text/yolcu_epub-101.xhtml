<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-101</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-100" xml:lang="de-DE">Bereketin Sırrı</p>

    <p class="Ilk_harf"><span class="_idGenDropcap-1 ilkharf">B</span>ana düşmanlık edenler, öteden beri, ‘nasıl yaşıyorsun? Çalışmadan nasıl geçiniyorsun? Ülkemizde tembelce oturanları ve başkasının sırtından geçinenleri istemiyoruz’ diyorlar.</p>

    <p class="a_Paragraf_E">Bu meseleyi açıklamak istemezdim. Belki bir gurur ve benlik davasına düşerim diye bana tatsız geliyordu. Ama madem ısrarla soruyorlar öyleyse şunu diyorum: Ben iktisat ve bereketle yaşıyorum. Rızkı veren Allah’tan başkasının minnetini almıyorum ve almayacağım.</p>

    <p class="a_Paragraf_E">Çocukluğumdan bu yana, insanların malını kabul etmemek -zekat bile olsa- maaşı kabul etmemek -yalnız bir iki yıl Daru’l-Hikmeti’l-İslamiye’de dostlarımın zoruyla kabule mecbur oldum ve manen onu da millete iade ettim- geçim için minnet altına girmemek ömrüm boyunca özenle koruduğum bir ilkemdi. Gerek memleketimde gerekse nefyedildiğim yerlerde beni tanıyanlar bunu iyi bilirler. Bu beş yıllık sürgün hayatımda çoğu dostum bana ısrarla çeşitli armağanlar vermek istediler, hiçbirini kabul etmedim. ‘Peki nasıl geçiniyorsun diye sorulacak olursa, derim ki, bereketin sırrıyla ve Allah’ın ikramıyla yaşıyorum. Gerçi nefsim her türlü aşağılanmaya ve ihanete layık ise de, rızık konusunda Kur’ân’a hizmetimin kerameti olarak berekete mazhar oluyorum. ‘Rabbinin nimetini yadet’ sırrıyla, Allah’ın bağışlarını anıyor, manevi bir şükür olmak üzere birkaç örneğini açıklıyorum. Niyetim şükürdür ama nefsim arada karışır da gurura yol açar ve bereketi kaçırır diye kaygılıyım. Fakat ne çare, söylemeye mecbur oldum. İşte birisi: Şu altı aydır otuz altı ekmekten ibaret bir kilo buğday bana yetti. Daha var, tükenmemiş, ne kadar yetecek bilmiyorum. İkincisi: Şu mubarek Ramazan ayında bana sadece iki evden yemek geldi, ikisi de beni hasta etti. Anladım ki başkasının yemeğini yemek bana yasaklanmış. Ramazan boyunca, idareme bakan evin sahibi Abdullah Çavuş’un tanıklığıyla, üç ekmek, bir kilo pirinç bana Kafi geldi. Hatta pirinç, Ramazandan sonra onbeş gün devam etti. Üçüncüsü, dağda, üç ay, bana ve konuklarıma bir kilo tereyağı, her gün ekmekle birlikte yemek şartıyla yetmişti. Hatta Süleyman adında mübarek bir konuğum vardı. Benim de onun da ekmeği bitmek üzereydi. Çarşamba günüydü, ona gidip ekmek getirmesini söyledim. Ekmek bulabileceğimiz yere iki saatlik uzaklıktaydık. ‘Cuma gecesi’ dedi, ‘seninle burada dua etmek istiyorum’. Ben de, ‘Allah kerimdir, kal’ dedim. Sonra hiç ilgisi olmadığı halde ve bir neden yokken, ikimiz yürüye yürüye dağın tepesine çıktık. İbrikte bir parça su vardı. Bir parça şeker ve çay da vardı. ‘Kardeşim’ dedim, ‘bir çay demleyelim’. O, çayı yapmaya koyuldu, ben de, derin vâdiye bakan katran ağacının altına oturdum. Kendi kendime hayıflanarak ve üzülerek, ‘bir parça küflenmiş ekmeğimiz var’ dedim, ‘bu akşam ancak ikimize yeter. İki gün ne yiyeceğiz ve bu temiz yürekli adama ne diyeceğim?’ Zihnimden bunlar geçerken ansızın bir el başımı çeviriyor gibi oldu ve dönüp baktım. Gördüm ki koca bir ekmek katran ağacının dalları arasında bize bakıyor. ‘Süleyman’ diye bağırdım, ‘müjde, Allah bize rızık gönderdi’. Ekmeği aldık, kurt kuş ilişmemişti, taze ve temizdi, Allah’ın armağanı olarak aldık onu. Belki en az üç haftadır buraya kimse çıkmamıştı. Ekmek iki gün yetti bize. Tam bitmişti ki, köyden özü sözü dosdoğru bir başka Süleyman, bir başka dostumuz elinde ekmekle çıkageldi. Dördüncüsü, üzerimdeki bu sakoyu, yedi yıl önce ikinci elden almıştım. Beş senedir elbise, çorap, ayakkabı ve çamaşır için dört buçuk lirayla idare ettim. Bereket ve Allah’ın rahmeti bana yetti. İşte bunun gibi çok örnek var. Bu köy halkı çoğunu bilir. Sakın bunları övünmek için anlattığımı sanmayın. Belki mecbur kaldım. Benden kaynaklandığını da düşünmeyin. Bu bereket, ya yanıma gelen halis dostlarıma bağıştır ya Kur’ân hizmetinde bir ikramdır ya azla yetinmenin bereketidir veya yanımda bulunan ve ‘Ya Rahim Ya Rahim’ diye zikreden dört kedinin rızkıdır ki, bereket biçiminde gelir, ben de ondan yararlanırım. Evet, onların hüzünlü mırmırlarını dinlesen, ‘Ya Rahim Ya Rahim’ dediklerini hissedersin. Kedi konusu geldi, tavuğu hatırlattı. Bir tavuğum vardı. Kış boyunca yumurta makinası gibi ara vermeksizin her gün bana Rahmet hazinesinden bir yumurta getiriyordu. Bir gün iki tane getirdi. Şaşırdım. Dostlarıma sordum, böyle olur mu dedim. Allah’ın ikramıdır dediler. Hem tavuğun yazın çıkardığı bir yavrusu vardı. Ramazan başında yumurtaya başladı. Kırk gün sürdürdü. Ne zaman annesi yumurtayı kesti, o başladı. Beni Ramazan boyunca hiç yumurtasız bırakmadı.</p>
  </div>
</body>
</html>
