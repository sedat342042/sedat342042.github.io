<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-72</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-71" xml:lang="de-DE">Irmak Sayfası</p>

    <p class="Ilk_harf"><span class="_idGenDropcap-1 ilkharf">S</span>onra bakışımı ırmaklara çevirdim. Onlardan sağlanan yararların ve gördükleri işlerin ne kadar çok olduğunu, gelir ve giderlerinin ne kadar dengeli, hikmetli ve merhametli olduklarını gördüm.</p>

    <p class="a_Paragraf_E">Adeta bütün ırmaklar, çaylar, pınarlar, büyük nehirler bir ‘Rahmân-ı Zülcelâl-i Ve’likrâm’ın rahmet hazinesinden çıkarak akıyorlar. Bu sular dağların içinde o kadar çok miktarda depolanıyorlar ve o denli bol sarfediliyorlar ki, insanlar arasında ‘dört nehir Cennetten geliyorlar’ sözü meşhur olmuş. İnsanlar bununla büyük bir gerçeğe işaret etmek istemiş olmalılar. Gerçekten, yağmur, buhar, güneşin ısıtması gibi görünürdeki sebepler, ırmak ve çayların kaynaklarından çıkan bu kadar çok suyun gerçek sebebi olamazlar. Yeraltı sularının birbirleriyle bağlantılı olmaları da ırmakların gürül gürül akmalarını açıklamaz. Bu sular manevî bir cennetin hazinesinden ve yalnız görünmez ve tükenmez bir kaynağın feyzinden akıyor olmalılar.</p>

    <p class="a_Paragraf_E">Örneğin Mısır çölünü bir cennete çeviren ve bu yüzden kendisine ‘mübarek’ diye nitelenen Nil Nehri, güneyden, Cebel-i Kamer denilen bir dağdan kaynaklanıyor ve sürekli küçük bir deniz gibi tükenmeden akıyor. Oradan altı ay boyunca akan sular toplansa ve dondurularak buz şekline getirilse, o dağdan daha büyük olur. Halbuki o dağın o suya ayrılan bölümü, mahzeni dağın sadece altıda biri kadar bile olamaz. Peki o dağa dışarıdan ne kadar su geliyor, yani geliri ne kadardır dersiniz? Halbuki oralarda çöller çoktur, sıcak bir bölgedir. Bu yüzden yağmur az yağar, yağdığı zaman da susamış toprak tarafından çabucak emildiği için o dağdaki mahzene pek az su gider. Demek ki görünüşe göre Nil Nehri’nde gelir gider dengesi sağlanamıyor; o denli sarfiyata karşılık kaynağına gelen su çok az. Öyleyse nehrin böylesine bereketli bir biçimde akıp durmasının sebebi ne olabilir? Elbette bilinmeyen bir hazineden, Allah’ın Rahmet hazinesinden, manevî bir cennetten akıyor olmalıdır.</p>

    <p class="a_Paragraf_E">Nehirler ve denizlerin, denizler kadar çok olan hakikatlerinden ve tanıklıklarından sadece birisini görmüştüm aslında. Oysa bütün denizler ve bütün nehirler, hep bir ağızdan “lâ ilâhe illallah” diyerek tanıklık ediyorlardı. Ayrıca onlar bu tanıklıkları ile, denizler ve ırmaklarda yaşayan sayısız canlı ve cansız varlıklar adedince tanıklar göstermiş oluyorlardı. İşte denizlerin ve nehirlerin bu tanıklıklarını dile getirmek için dudaklarımdan şu sözler dökülmüştü: Allah’tan başka hiçbir ilah yoktur. O öyle bir Vâcibü’l Vücuddur (Var Olması Mecburi Bulunan) ki, Onun vücûb-u vücudunu (varlığının mutlaklığını) ve vahdetini (birliğini), bütün nehirler ve denizler bütün içindekilerle birlikte, gözle görülen geniş ve düzenli teshir, muhafaza, iddihar, yani depolama ve idare hakikatlerinin büyüklük ve kuşatıcılığının tanıklığıyla gösterirler.</p>

    <p class="a_Paragraf_E">Ertesi gün de dağları ve çölleri gezmek ve merakımın cevabını onlarda aramak üzere kulübeme çekildim ve geceyi düşünüp, dinlenerek ve bana bütün bu bilgileri öğreten Yaratıcı’yı anarak geçirdim.</p>
  </div>
</body>
</html>
