<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-102</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-101" xml:lang="de-DE">Armağan</p>

    <p class="Ilk_harf"><span class="_idGenDropcap-1 ilkharf">B</span>ana bir armağan gönderdin, önemli bir kuralımı bozmak istersin. Ben demiyorum ki, ‘kardeşim ve yeğenimden kabul etmediğim gibi senden de kabul etmem.’ Çünkü sen onlardan daha ileri ve ruhuma daha yakın olduğundan, herkesin armağanı reddedilse bile, seninkisi en azından bir kez kabullenilir. Lakin yeri gelmişken o kuralımın sırrını söyleyeyim. Evet armağan kabul etmiyorum. Eski şahsiyetin minnet almazdı. Minnet altına girmektense ölümü seçerdi. Çok zahmet ve sıkıntı çektiği halde kuralını hiç bozmadı. Eski şahsiyetinden, senin bu çaresiz kardeşine miras kalan bu özelliği birkaç gerekçeye dayanır. Biri, sapkın kişiler, dindarları, dini dünyaya alet etmekle suçluyorlar, ‘ilmi ve dini geçim aracı yapıyorlar’ diyerek onlara saldırıyorlar. Bunları fiilen yalanlamak gerekir. İkincisi, Hakk’ı bildirmede peygamberlere uymakla yükümlüyüz. Hikmetli Kitap’ta, ‘benim ödülümü vermek yalnızca Allah’a aittir’ diyen elçiler insanlara karşı beklentisizdirler. Hem, Yasin suresinde geçen, ‘doğru yolda olan ve sizden hiçbir bedel istemeyenlere bağlanın’ cümlesi konumuza ilişkin oldukça anlamlı bir ilke sunuyor. Üçüncüsü, İlk Söz’de yazdığım gibi, Allah adına vermek ve Allah adına almak gerekiyor. Oysa, çoğunlukla ya veren gafildir. kendi adına verir, gizli bir minnet eder veya alan gafildir Nimeti Veren’e ait şükrü araçlara verir, yanılır. Dördüncüsü, Allah’a dayanmak, varolanla yetinmek ve ekonomik davranmak o denli büyük bir hazinedir ki, hiçbir şeyle değişmez. İnsanlardan mal alarak o tükenmez hazine ve defineleri kapatmak istemem. Rızık veren Allah’a sonsuz şükrediyorum ki, çocukluğumdan beri beni minnet altına girmeye zorlamamış. O’nun ikramına dayanarak geri kalan ömrümde de bu kuralımı bozmayacağım. Beşincisi, birkaç senedir çok tecrübelerle kesin kanaatim oldu ki, insanların malını, özellikle zenginlerin ve memurların armağanlarını almaya mezun değilim. Bazıları bana dokunuyor, belki dokunduruluyor, yedirilmiyor, bana zararlı bir surete çevriliyor. Demek başkasının malını almamaya manevi bir buyruktur. Hem her zaman herkesi kabul edemiyorum. İnsanların armağanını kabul etmek, onların hatırını sayıp dilemediğim zaman onları kabul etmeyi gerektiriyor. Bu da hoşuma gitmiyor. Minnet altına girmektense bir parça kuru ekmek yemek, yüz yamalı bir elbise giymek bana daha hoş geliyor. Başkasının en leziz baklavasını yemek, en gösterişli giysisini giymek bana tatsız geliyor. Altıncısı, İbn Hacer der ki, ‘dindar olduğun için sana verilen bir şey, gerçekten salih değilsen sana haramdır.’ Bu zamanın insanları, hırs yüzünden küçük bir armağanını çok pahalı satıyor. Benim gibi bir çaresizi veli sanarak ekmek veriyorlar. Eğer ben kendimi salih bilsem gurur belirtisidir, bilmesem, armağanı kabul etmemem gerekir. Üstelik ötedünyaya yönelik eylemlere karşılık sadaka ve armağan almak, ahiretin sonsuz meyvelerini bu geçici dünyada fani bir biçimde yemek anlamına gelir.</p>
  </div>
</body>
</html>
