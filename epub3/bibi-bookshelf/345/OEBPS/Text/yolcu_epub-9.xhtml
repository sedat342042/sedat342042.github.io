<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-9</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-8" xml:lang="de-DE">Emanet</p>

    <p class="Ilk_harf"><span class="_idGenDropcap-1 ilkharf">V</span>aktin birinde bir padişah, halkından iki kişiyi seçip, onlara büyük birer çiftlik vererek, ‘bunları’ dedi, ‘size emanet olarak veriyorum. Gözünüz gibi korumanızı istiyorum.’</p>

    <p class="a_Paragraf_E">Adamlar mecburen kabul ettiler. Emaneti yüklenip çiftliğe gittiler.</p>

    <p class="a_Paragraf_E">Günler günleri kovaladı, aradan hayli zaman geçti, ülkede bir karışıklık başgösterdi ve savaş çıktı. Savaş bu ya, herşey talan ediliyor, evler yıkılıyor, insanlar ölüyor, dükkanlar yağmalanıyordu.</p>

    <p class="a_Paragraf_E">Kimse malını ve canını koruyamaz olmuştu. Padişah bu hengamede, çiftlik emanet ettiği iki kişiyi çağırdı. ‘Çiftliği sizden süresi dolmadığı için ücret karşılığı geri almak istiyorum’ dedi.</p>

    <p class="a_Paragraf_E">Dedi ama karışıklığı fırsat bilen adamlar, ‘hayır’ dediler padişaha. Saray görevlileri, muhafızlar davrandı hemen.</p>

    <p class="a_Paragraf_E">‘Durun!’ diye bağırdı padişah ve adamlara dönerek, ‘sizi zorlamak istemiyorum ama bu kargaşada çiftliklerinizi zaten koruyamazsınız. Talana uğrarlar. Canınızdan da olursunuz. En iyisi gelin verin onları’ dedi. Padişah dedi ama adamlar ısrarlıydı. ‘Hayır’ diye direttiler, ‘asla geri vermeyiz’. Ve saraydan çıktılar.</p>

    <p class="a_Paragraf_E">Adamlardan birinin yüreğinde pişmanlık kıpırdadı, ‘sanırım’ dedi, ‘yaptığımız doğru değil’.</p>

    <p class="a_Paragraf_E">Öteki çıkıştı, ‘nedenmiş o?’ ‘Bize emanet vermişti sultan onu, üstelik gerçekten de koruyacak halde değiliz, savaş var, elimizden zaten alacaklar. Üstelik hâin durumuna düştük’ dedi Adam. ‘Aman’ dedi öteki, ‘kimin umurunda! Yok emanetmiş, yok savaş varmış. O da zamanında vermeseydi bize. Ben çiftliğimi kimseye vermem’. ‘Ben vereceğim’ dedi pişman olanı, ‘sultanımız doğru söylüyor’.</p>

    <p class="a_Paragraf_E">‘Sen aptalsın dostum’ diye alay etti onunla öteki. ‘Kimin aptal olduğunu yakında görürüz’ dedi pişman olanı ve saraya döndü.</p>

    <p class="a_Paragraf_E">Huzura çıktı. Özür diledi, çiftliği iade etti. Yine günler günleri kovaladı, devran döndü, ışıklar yanıp yanıp söndü. Emaneti geri veren adam, padişah tarafından armağanlara boğuldu, saygı gördü, sevildi, ömrü oldukça rahat etti, keyifle yaşadı. Ötekinin savaşta çiftliği yağmalandı, nesi var nesi yok elinden alındı, canını zor kurtardı. Bir kuruşa muhtaç bir hâle düştü.</p>

    <p class="a_Paragraf_E">Saraya giden yolun üzerinde dilencilik etmeye başladı. Gelip geçenler hem hâinlik ettiği için kızıyor hem de acıyarak birkaç kuruş atıyorlardı önündeki mendile.</p>
  </div>
</body>
</html>
