<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-71</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-70" xml:lang="de-DE">Diriliş Örnekleri</p>

    <p class="Ilk_harf"><span class="_idGenDropcap-1 ilkharf">K</span>ısacası, bu bahar mevsiminin tek bir sayfası olan canlılar sayfası, aynı zamanda ölümden sonraki dirilişin, yani ‘haşr-i âzam’ın yüzbinlerce örneğini de göstermiş oluyordu. Evet, kış mevsiminde bir anlamda ölmüş olan yeryüzü, bahar sayfasının açılmasıyla birdenbire canlanıyor, yüzbinlerce çiçek yeniden hayat bularak topraktan fışkırıyor, sinekler ve böcekler gibi yüzbinlerce canlı türü yattıkları kış uykusundan uyanıyorlardı. Tıpkı Allah’ın Rum Sûresinin ellinci ayetinde buyurduğu gibi:</p>

    <p class="a_Paragraf_E">‘Şimdi bak Allah’ın rahmet eserlerine: Yeryüzünü ölümünün ardından nasıl diriltiyor. Bunu yapan, elbette ölüleri de öylece diriltecektir; O herşeye hakkıyla kadirdir, O’nun herşeye gücü yeter.’</p>

    <p class="a_Paragraf_E">Evet, bahardaki hayat sayfası, bu âyeti tefsir ediyor, yorumluyordu. Tıpkı bu âyetin bahardaki canlılar sayfasını yorumlaması gibi.</p>

    <p class="a_Paragraf_E">Böylece anladım ki, yeryüzü bu canlılar sayfası gibi yüzbinlerce sayfası ile, büyüklüğü oranında ve kuvvetinde ‘lâ ilâhe ill’Allah’ diyerek, Allah’tan başka ilah olmadığını ilan ediyordu.</p>

    <p class="a_Paragraf_E">Canlılar sayfasından okuduklarım karşısında hayli heyecanlanmış, önüme çıkacak her sayfayı okumaya karar vermiştim. Okudukça mutluluk anahtarı olan imanımın arttığını hissediyordum. İç dünyamda büyük değişmeler, manevi ilerlemeler gerçekleşiyordu. Çünkü marifetim, yani bilgim artıyordu. Çevremde olan bitenlerin, bana anlatmak istediklerini anlayabiliyordum. Doğadaki işaretler yanıltmıyordu beni. Öğrendikçe Allah’a olan imanım artıyordu. ‘İman-ı billah’ ise, tüm yetkinliklerin, kemâlâtın özü ve kaynağı olduğundan, imanım arttıkça birçok manevi zevk ve lezzetleri tadıyordum. Yaradılışımın, dünyaya gönderilişimin amacı, ‘iman-ı billah’ yoluyla maddi ve manevi yetkinliklere ulaşmak, akıl ve ruhumun yaşadığı bu gelişmeleri yaşamak olduğunu anlıyordum. Tüm bu nimetleri bizlere gönderen Allah olduğu gibi, bunları gönderenin Allah olduğunu bilmeyi bizlere öğreten de Allahtı. Bu da nimet içinde nimet demekti bir anlamda. Bunları düşündükçe merakım artıyor, öğrenme isteğim kabarıyor, Kaf Sûresinin otuzuncu âyetindeki gibi ‘daha yok mu?’ deyip duruyordum. Bu sırada dağın zirvesine ulaşmış, yamacın öteki tarafına bakmaya başlamıştım. O an, ufuk çizgisinin bulunduğu yerde masmavi, kocaman bir denizin çalkalanıp durduğunu gördüm. Başka bir tepeden doğup, aşağıdaki ova boyunca denize doğru koşup duran bir de büyük nehirle karşılaşmıştım. Bu iki hareketli su kitlesinin zikir eder gibi çoşku içinde çıkardıkları sesleri işittim. Halleriyle bana sesleniyorlardı sanki: ‘Bize de bak, bizi de oku’. Ben de onları okumaya başladım.</p>

    <p class="a_Paragraf_E">Ne kadar çoşkunluk ve taşkınlık işaretleri veriyordu denizler. Canlıymışcasına sürekli çalkalanan denizler, yaradılışlarında dağılmak, dökülmek ve yayılmak yetenekleri olduğu halde, bu denli hızlı hareket eden dünyamız ile birlikte yolculuk ettikleri halde, ne dağılıyorlar, ne dökülüyorlar ne de yanıbaşlarında komşuları olan toprağa taşıyorlar. Demek gayet kudretli ve azametli, büyük bir Zâtın emriyle ve kuvvetiyle durmakta, gezmekte ve korunmaktadır.</p>

    <p class="a_Paragraf_E">Sonra bakışlarımı ve aklımı denizin içine çevirdim, o derin suların içinde olup bitenleri gözlemledim. Suyun dibinde, son derece güzel, değerli taşlarla süslenmiş, düzgün cevherler vardı. Bunlardan başka, balıklar, su yosunları, deniz anaları, balinalar gibi daha binlerce hayvanın yedirilip içirilmeleri, idare edilmeleri, doğumları ve ölümleri o kadar düzenli ve denizin dibindeki basit bir kumdan ve insanın içemeyeceği kadar acı ve tuzlu bir sudan verilen yiyecek ve diğer ihtiyaçları o denli mükemmeldi ki, tüm bu işlerin celal sahibi ve herşeye gücü yeten bir Kadîr-i Zülcelâl’in ve ikramı seven merhamet sahibi bir Rahîm-i Zülcemâl’in eseri olduğu açıkça anlaşılıyordu.</p>
  </div>
</body>
</html>
