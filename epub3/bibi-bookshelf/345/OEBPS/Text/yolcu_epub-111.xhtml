<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-111</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-110" xml:lang="de-DE">Gözaydınlığı</p>

    <p class="Ilk_harf"><span class="_idGenDropcap-1 ilkharf">K</span>endisine ve medresesine sekiz yıl hizmet eden, saf, temiz yürekli öğrencisinin yaşlı halası kör olmuştu. Gece gündüz Allah’a kullukta bulunan saliha kadın bir gün yeğeninin koluna girerek, devam ettiği caminin çıkışında bir gün onu bekledi ve, ‘gözlerimin açılması için dua eder misin?’ dedi. O kutlu ve Allah aşkıyla kalbi yanan kadının içtenliğini şefaatçi yaparak, ‘Yarabbi’ diye yakardı, ‘onun salahati hürmetine gözlerini aç’. Haftasına bir göz hekimi ameliyat etti kadını ve gözleri açıldı. Aradan kırk gün geçmişti. Kadının gözleri yine kapandı.</p>

    <p class="a_Paragraf_E">Çok üzüldü durumuna. Tekrar dua etti. Kırk gün sonra kadın öldü. ‘İnşallah duam ötedünyası için kabul olmuştur’ diye geçirdi aklından. Çünkü kırk gün kentin yemyeşil, güzelim bağlarına ve derelerine bakacağına, kabrinde, sonsuza değin, cennetin o seyrine doyulmaz bağ ve bahçelerini seyredecekti. Gözüne perde çekilen müminlerin, manevi derecesine göre, nur alemini görebileceğine inanıyordu.</p>
  </div>
</body>
</html>
