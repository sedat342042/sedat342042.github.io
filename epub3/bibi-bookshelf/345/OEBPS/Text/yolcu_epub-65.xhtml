<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-65</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-64" xml:lang="de-DE">Sorular, sorular...</p>

    <p class="Ilk_harf"><span class="_idGenDropcap-1 ilkharf">A</span>tılmış pamuğa benzeyen bu cansız ve şuursuz bulut, elbette ne beni, ne de benim gibi ihtiyaç içinde bulunan diğer varlıkları tanırdı. Bizi tanıyıp bilmediği halde nasıl oluyordu da imdadımıza yetişiyordu? Demek ki o bulut kendi kendine koşmuyor, emir almadan ortaya çıkmıyor ve gizlenmiyordu. O halde bulut, son derece herşeye gücü yeten ve merhamet sahibi bir kumandanın emri ile hareket ediyordu. Çünkü hiç iz bırakmadan gizleniyor, sonra bir bakıyorsunuz tekrar, defalarca, bıkıp usanmaksızın ortaya çıkıyor, yeniden işinin başına geçiyordu. Bu işlerin bu denli mükemmelce yapılması, o emir sahibi kumandanın “Kadîr” olduğunu gösteriyordu.</p>

    <p class="a_Paragraf_E">Sonra o bulut iş başına geçtiğinde, son derece faal ve aşkın ve cilveli ve haşmetli bir Sultânın emrine ve gücüne dayanarak, zamandan zamana hava âlemini doldurup boşaltıyordu. Âdeta üzerine hikmetli sözler yazılan ve silinen bir karatahta gibi, gökyüzünü yaz-boz tahtasına çeviriyordu. Gökyüzüne bulutlarla yazılıp silinen bu yazılar, âdeta kıyametin kopmasını ve ölümden sonra dirilmeyi bir sinema perdesi gibi canlandırıyorlardı. Bulutların bu halleri, sanki şöyle sesleniyordu: ‘Bizleri istediği zaman gökyüzüne yayan, sonra da tekrar ortalıktan kaybeden Kadîr Allah, elbette kıyamet günü geldiği zaman ölüleri kolaylıkla diriltecek, haşir meydanını kuracaktır.’</p>

    <p class="a_Paragraf_E">Sonra ikramı çok olan o hikmet sahibi Terbiye edici, ihtiyaç içinde olan varlıkları terbiye etmek ve lütuflarıyla ve ihsanlarıyla sevindirmek için, rahmet hazinelerindeki en değerli hediyelerden olan yağmur damlalarını rüzgârın sırtına yüklüyor, en uzak yerlerdeki muhtaçlara kadar yetiştiriyordu. Sanki o ihtiyaç sahiplerinin acıklı hallerine acıyıp ağlayarak, gözyaşı gibi yağmur akıtıyor ve yeryüzünü, yağmurla açan çiçeklerle güldürüyordu. Güneşin ateşinin şiddetinden yeryüzü yanıp buharlaşacak gibi kavrulurken yeryüzünü serinlendiriyor ve sünger gibi içine emdiği suyu bahçelerine serperek yeryüzünü yıkayıp, temizliyordu.</p>

    <p class="a_Paragraf_E">Tekrar aklıma döndüm ve ona şöyle seslendim: Bu cansız, şuursuz, sürekli çalkalanan, kararsız, fırtınalı, dağdağalı, dayanıksız ve amaçsız olan hava, aslında birçok gerçeği gizleyen bir perde değil midir? Görünürde hava sayesinde meydana gelen binlerce hikmetli, merhametli ve sanatkârâne işler; gönderilen ihsan ve imdatlar açıkça birşeyi ispatlamıyorlar mı? Evet, bütün bu işler, bu çalışkan rüzgârın, ve hava denilen bu hareketli hizmetkârın kendi başlarına hiçbir hareketlerinin olmadığını gösteriyor. Evet, aslında hava ve rüzgâr, gayet Kadîr ve Âlî ve gayet Hakîm ve Kerîm bir âmirin emri ile hareket ediyor. Havanın herbir zerresi sanki herbir işi bilen ve o âmirin emrini anlayan ve dinliyen bir asker gibi, hava içinde cereyan eden Rabbânî emirleri dinliyor ve itaat ediyor. Yoksa bu kadar anlamlı olan ve hepsi bir amaca hizmet eden işleri akılsız ve şuursuz olan havanın zerreleri yapabilirler miydi?</p>

    <p class="a_Paragraf_E">Oysa neler yapmıyorlar ki. O zerreler âdeta tüm hayvanların nefes alması ve yaşamasına, bitkilerin aşılanması, büyümesi ve yaşamasına gerekli olan maddelerin yetiştirilmesi; bulutların yönlendirilip yönetilmesi; yelkenli gemilerin denizlerde seyahat ettirilmesi; seslerin, özellikle telsiz, telefon, telgraf ve radyo ile yapılan konuşmaların bir yerden başka bir yere gönderilmesi gibi büyük ve önemli görevlerde çalıştırılıyorlar. Bunlardan başka, azot ve oksijen gibi basit elementlerden oluşan havanın zerreleri, herbiri bir diğerinin dengi ve benzeri olduğu halde, aynı işlerde değil de yüzbinlerce değişik işlerde ve Rabbânî sanatlarda, son derece mükemmel bir düzen içerisinde, hikmetli bir el tarafından çalıştırılıyorlar.</p>

    <p class="a_Paragraf_E">O an aklıma Bakara Sûresi’nin 164. âyeti geldi. Yüce Allah şöyle buyuruyordu: ‘Rüzgârları sevketmesinde ve gökle yer arasında Allah’ın emrine boyun eğmiş bulutlarda, aklını kullanan bir topluluk için Allah’ın varlık ve birliğine, kudret ve rahmetine işâret eden nice deliller vardır.’</p>

    <p class="a_Paragraf_E">Gerçekten rüzgârın, sayısız rabbânî hizmetlerde kullanılmak üzere idare edilmesi ve bulutların da onca rahmanî işlerde kullanılması; havayı bu şekilde Yaradanın, ancak Vâcibü’l Vücud ve Kadir-i Küll-i Şey ve Âlim- i Küll-i Şey olan bir Rabb-i Zülcelâl-i ve’l-İkram olduğunu gösteriyordu.</p>

    <p class="a_Paragraf_E">Vâcibü’l Vücud’dur, çünkü O olmazsa hiçbirşey olmuyor; ama O’nun varolması için başka hiçbirşeyin varolmasına gerek yok.</p>

    <p class="a_Paragraf_E">‘Kadir-i Küll-i Şey’dir, çünkü herşeye gücü yetiyor, hiçbirşey O’nun gücü ve kudreti karşısında zor gelmiyor.</p>

    <p class="a_Paragraf_E">‘Âlim- i Küll-i Şey’dir, çünkü her bir işi bu denli değişik amaçlar için, bir arada ve birbirine engel olmaksızın yapıyor; o halde herşeyi biliyor, hiçbir iş O’nun bilgisinin dışında kalmıyor.</p>

    <p class="a_Paragraf_E">‘Rabb-i Zülcelâl-i ve’l-İkram’dır, çünkü yüceliği karşısında herşey bir hiç hükmüne geçiyor ve en küçük şeyden en büyüğüne kadar bütün varlıklara ikramda bulunuyor.</p>

    <p class="a_Paragraf_E">Bir yandan bunları düşünürken, başıma düşen damlalar, bakışlarımı tekrar yağmura çevirmeme neden oldu. Gördüm ki yağmurun taşıdığı damlaların sayısı ne denli çok ise, o denli çok sayıda yararları ve Rabbanî hikmetleri var. Ne kadar berrak, ne kadar tatlı, ne kadar şirin o damlacıklar. Güneşin ışığı altında pırıl pırıl parıldayıp duruyorlar. Hele o sıcaktan kavrulduğumuz yaz günlerinde yağan dolulara ne demeli. Maazallah, yere düşene kadar birbirleriyle çarpışarak, kocaman buz dağları gibi üzerimize inseler ne yapardık? Ya da o yağmur damlaları havada birleşerek bir deniz gibi üzerimize dökülseydi.</p>

    <p class="a_Paragraf_E">Şükürler olsun ki, o damlalar ve dolu taneleri Allah’ın emrinden çıkmıyorlar, düzenli bir ordunun askerleri gibi bir intizam içinde yeryüzüne iniyorlar.</p>

    <p class="a_Paragraf_E">Düşünün ki, o yağmur damlaları, oksijen ve hidrojen gibi iki basit elementin birleşmesinden meydana geliyor. Oysa o basit elementler, oksijen ve hidrojen, suyun meydana gelmesinden başka, daha nice akıl almaz işlerde Allah tarafından çalıştırılıyorlar. Tüm canlıların enerjisi, yakıtı oksijendir, bunu hepiniz biliyorsunuz. Akciğerlerimizde toplanan kirli kanı temizleyen de oksijen, değil mi? Oysa oksijenin ne aklı var ne de şuuru. Bırakın bunları, canı bile yok oksijenin. Bununla birlikte ne denli şuurlu işlerde çalıştırılıyor, ne kadar çok çeşitli hizmetlere koşturuluyor, ne harika sanatların ortaya çıkmasında kullanılıyor. Doğrusu insan şaşmadan, ‘sübhanallah’ demeden edemiyor.</p>

    <p class="a_Paragraf_E">Düşünün ki, kurumuş, çatlamış toprağın üzerine dökülen o yağmur damlacıkları, toprak tarafından nasıl sevinçle karşılanıyor. Yağmur yağarken, kurak bir tarlanın çıkardığı sesleri dinlemenizi öneririm sizlere. Nasıl, ‘vız, vız’ sesleri çıkarttığını duyacaksınız. Sanki Allah’ın Rahmet’i su şekline bürünmüş ve o ihtiyaç sahibi toprağın ve o toprakta yetişen ürünlerle beslenen insanın ve daha nice canlının imdadına yetişmektedir. Bakınız Allah da Şûrâ Sûresi’nin 28. Âyetinde nasıl buyuruyor: ‘İnsanlar ümitsizliğe düşmüşken yağmuru indiren ve rahmetini her tarafa yayan O’dur.’</p>

    <p class="a_Paragraf_E">Sonra gök gürültüsü ve şimşeği dinlerken, havanın bu iki garip olayı Râd Sûresi’nin 13. Sûresi’ni hatırlattılar bana: ‘Gökgürültüsü hamd ederek Onu tesbih eder.’ Evet, gökgürültüsü bir yandan yaratıcısını tesbih ederken, öte yandan çıkardığı gürültü ile ihtiyaç sahiplerine haber verip, onlara yağmurun geleceğini müjdeliyordu.</p>

    <p class="a_Paragraf_E">Evet, hiç düşündünüz mü, gökyüzünün hiçten, birdenbire gürültü ile konuşmasının hikmetini? Sadece gökgürültüsü mü? O karanlık gökyüzü birden nur ve ateş ile, yani şimşeklerin çakması ve yıldırımların parlaması ile nasıl da birdenbire aydınlanıyor. O dağlar gibi kocaman pamuk kümeleri olan bulutlar, kar ve su tulumbaları gibi ateşi söndürmeye yarayan maddelerle dolu oldukları halde, nasıl oluyor da birden ateşler saçıyor, yıldırımlar yağdırıyorlar. Evet, bu şimşekler, bu gökgürültüsü, Yaratıcıdan gâfil olan insanların başına âdeta bir tokmak gibi iniyor ve onlara uyanın diyerek, şöyle sesleniyor:</p>

    <p class="a_Paragraf_E">‘Ey gâfil insan, başını kaldır, kendini tanıttırmak isteyen faal ve kudretli bir Zâtın hârika işlerine bak. Nasıl ki sen başıboş değilsin; uymak zorunda olduğun belirli kurallar, yerine getirmek zorunda bulunduğun görevler, giderilmesi gereken ihtiyaçların var. Ve bu işlerinin, ihtiyaçlarının birçoğu, senin iraden olmaksızın, bilmediğin bir yerden ve akıl erdiremediğin bir düzenlilikle yerine getiriliyor. Gökyüzünde izlediğin bu hârika olaylar da başıboş olamazlar. Herbiri çok hikmetli görevlerin peşinde koşturuluyorlar. Hikmet sahibi bir tedbir alıcı, bir Müdebbîr-i Hakîm tarafından çalıştırılıyorlar.’</p>

    <p class="a_Paragraf_E">O zaman bulutun, rüzgârın, yağmurun ve havada gerçekleşen tüm olayların tek bir hakikati oluşturan parçalar, kısımlar olduğunu anladım. Evet, bulutu ‘teshir’ eden, emir ve iradesine boyun eğdiren kim ise, rüzgârı ‘tasrif eden’, istediği hızda istediği yöne estiren de O’ydu; yağmurun yukarıdan aşağıya inmesini, ‘tenzil’ini sağlayan kim ise, havadaki bütün olayları ‘tedbir’i ile cereyan ettiren, gerçekleştiren de oydu. İşte teshirden, tasrifden, tenzilden ve tedbirden oluşan bu büyük hakikat böyle şâhitlik ediyordu: Ben de onlar gibi ‘Amentübillahi’ dedim. Yani, ‘Allah’a ve bunları yaratana ve tedbirini görene tam îman ettim’ dedim. Artık hava yeniden kararmaya başlamıştı. Düşüncelerimle göklerde gezinmekten hem memnun hem de bir parça yorgun olarak kulübeme doğru yollandım. Uykuya dalana kadar gökyüzünde gördüklerimi düşünecektim. Düşündüm de.</p>
  </div>
</body>
</html>
