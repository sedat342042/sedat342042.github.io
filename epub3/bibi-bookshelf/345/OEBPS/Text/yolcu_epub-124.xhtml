<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-124</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-123" xml:lang="de-DE">Çaycı Emin</p>

    <p class="Ilk_harf"><span class="_idGenDropcap-1 ilkharf">V</span>an’da, aşiret beyi iken Yemen olan ismini, Bediüzzaman’ı tanıdıktan sonra Emin olarak değiştirdi. Kastamonu’da sürgündeyken bir zaman yanında kalmıştı. Bindokuzyüzkırküçte, devletin temel nizam ve esaslarını... diye başlayan bir ceza yasası maddesine dayanılarak tutuklanıp hapse atıldı. Dokuz ay tutuklu kaldı. Uzun bir yargılanma sürecinden sonra beraat etti. Bindokuzyüzaltmışyedi senesinde Van’da geçirdiği trafik kazasında yanarak öldü.</p>

    <p class="a_Paragraf_E">Kastamonu sürgünündeyken Nasrullah Camisinin şadırvanına çay ocağı kurmuş. Bu yüzden Çaycı Emin bey diyorlardı.</p>

    <p class="a_Paragraf_E">Sürgünün onuncu yılında, avluda görmüş O’nu. Sarıklı ve cübbeli... Hocaya benziyor. Yıl bindokuzyüzotuzaltı. Yaklaşıyor, ‘afedersin kurban’ diyor, ‘sen nerelisin?’</p>

    <p class="a_Paragraf_E">Elindeki ibriği çeşmeye tutan bu tuhaf giysili Adam, ‘benimle konuşma’ diye uyarıyor, ‘izleniyorum ben, sana zarar verirler’.</p>

    <p class="a_Paragraf_E">Samimiyeti, gönlünün tutuşması için yetiyor. Emin’in Bey iken çaycı sonra da Bediüzzaman’ın kader arkadaşı olması bu karşılaşmayla başlamıştı.</p>

    <p class="a_Paragraf_E">‘O gün şadırvanda onu gördükten sonra gözüme uyku girmedi. Sordum soruşturdum, çarşı polis karakolunda kaldığını öğrendim. Bir gün polis beni çağırdı. Baktım O da yanında. Birlikte kaleye çıktık. Polise, ‘kardeşim’ dedi, ‘bu benim hemşerimdir, birkaç dakika izin verirsen onunla konuşacağım’.</p>

    <p class="a_Paragraf_E">‘Peki’ dedi polis, uzaklaştı. Sağlığının kötü olduğunu, birkaç defa zehirlendiğini söyledi.</p>

    <p class="a_Paragraf_E">Şeker-çay gibi ufak tefek ihtiyaçlarını bir vasıtayla kendisine ulaştırmamı istedi. ‘Yanıma kimseyi bırakmıyorlar. Ben komisere yatağımı satmak istediğimi söyleyeceğim. Yalnız arada bir vasıta olsun ki, arasıra sen gel, birşeyler lazım oldukça, hem onları alırsın hem de bu yatak meselesini hallederiz’ dedi.</p>

    <p class="a_Paragraf_E">Bana üç tane sarı altın verdi, ‘bunlar Birinci Dünya Savaşı’ndan kalmıştı. Uzun zamandır saklıyorum. Bozdur, istediklerimi alırken harcarsın’.</p>

    <p class="a_Paragraf_E">‘Benim durumum çok iyi efendim’ dedim. ‘Katiyyen olmaz’ dedi, ‘karşılıksız bir şey kabul etmem ben’. Altınları aldım. Birini çarşıda bozdurdum. Ertesi gün komiser çağırdı, ‘bu hoca efendi yatağını satmak istiyor, sen alır mısın?’ dedi.</p>

    <p class="a_Paragraf_E">‘Alırım’ dedim. ‘Güzel’ dedi. Biraz düşündükten sonra, ‘sen bununla nereden tanışıyorsun?’ diye sordu. Ben de, ‘hemşerimdir, tanışırız’ dedim. Yatağını alacağımı söyleyince karakolun üst katına, kaldığı yere çıktık.</p>

    <p class="a_Paragraf_E">Yatağa baktım. Yirmibeş lira kıymet biçtik. Onu tekrar kendisine kiraladım. Ne kadar yatarsa o kadar para verecekti. Bu nedenle, yani yatağın kirasını almak üzere her gün karakola gidiyordum.</p>

    <p class="a_Paragraf_E">İhtiyaçlarını böylece temin edebiliyordum. Nuri adında bir komiser vardı. Bazen O’na eziyet ediyor, üç günde bir odasını arıyor, sıkıntı veriyordu. Bir gün şiddetli bir şekilde hastalandı. Başında, kulağında dayanılmaz ağrılar oldu. Ne yaptılarsa dindirememişler. Komiserin kayınpederi, ‘O’na eziyet ettiğin için bu hastalığa uğradın’ demiş. Sonra kendisine gelip özür diledi, damadının iyileşmesi için dua etmesini rica etti.</p>

    <p class="a_Paragraf_E">Nuri bey beni çağırtmıştı, gittim. ‘Bundan sonra hoca efendinin işlerini sen görecek, ona hizmet edeceksin’ dedi, ‘rahat ol, kimse sana karışmayacak’. Artık rahatlıkla yanına gidip gelebiliyordum. Hava güneşliyse, birlikte dağlara giderdik. Akşamları, kitapların tashihini yapıyordu. İkindiden sonra kapısını kilitler, kimseyle görüşmezdi. Kastamonu’da kış şiddetli geçiyordu. Bazı günler, odasının zeminindeki tahtalar kırağı tutardı. Küçük bir sobası vardı.</p>

    <p class="a_Paragraf_E">Odayı ısıtamıyordu. Bekçi ile bir mangal ve tahta kürsü aldırmıştı. Yorganı kürsünün üzerine atarak, içindeki mangalla ısınıyordu. Komiser bir zaman sonra yine rahatsız etmeye başlamıştı. Bir gün odasını ararken, elini yorganın altına, kürsünün içine sokmuş, canı fena halde yanmıştı. Nuri’nin başına çok işler geldi. Feci bir şekilde hastalandı. Doktorlar teşhis koyamayınca tutup Ankara’ya götürdüler. Orada iyileşiyor, Kastamonu’ya gelince yeniden kötüleşiyordu. Ankara’ya üç kez gitti geldi.</p>

    <p class="a_Paragraf_E">Annesi ve eşi gelerek Hoca efendiye çok eziyette bulunduğunu, bedduasına uğradığını söyleyerek, ‘bir daha ona, kitaplarına ve derslerine karışma’ dediler.</p>

    <p class="a_Paragraf_E">Yine bir gün yanına gittiğimde kaybolan çorabını arıyordu. Kendisine yardım ettim. ‘Kardeşim’ dedi, ‘her yerde aradım, hatta kibrit kutusuna bile baktım. Bazı meczub evliya yardım edeceğine, benimle eğleşiyor. Bu ıstırapların, bu takip ve işkencelerin altındayken bana yardım etmeleri gerekiyorken, aksine böyle engeller çıkararak eğleniyorlar. Bu Halk Partisinin tazyiki üzerimdeyken bana neden yardım etmiyorlar?’ Gülümseyerek, ‘beşyüz banknot tanzimat vermezlerse kabul etmem’ diye ekledi.</p>

    <p class="a_Paragraf_E">Tebessüm ederek kalktı, abdest alıp namaza durdu. Sonra dua etti. Sobaya odun atmak için açtı. Boru kapağına bakmak için eğildiğinde farketti, çorabın ucu, borunun yanından sarkıyordu.</p>

    <p class="a_Paragraf_E">Farelerin marifetiydi bu. ‘Bunda bir hikmet var’ dedi. Daha önce, aramalarda ele geçmesin diye Risalelerin bazı sayfalarını sobanın deliğine saklamış, sonra unutmuştu.</p>

    <p class="a_Paragraf_E">Nur’un parçalarını oradan alarak daha güvenli bir yere gizledik. Az sonra kapı çaldı. Polis, jandarma ve bekçiler içeri doldu. Her tarafı didik didik aradılar, bir şey bulamayınca zabıt tutup gittiler.</p>

    <p class="a_Paragraf_E">Bu fare ve arama meselesini sonradan kendisi yazdı. Dağa gezmeye giderken, peşine polis ve bekçi takarlardı. Dağda oturur, ibadet eder, yazar, kitaplarını tashih eder, dönerdi.</p>

    <p class="a_Paragraf_E">Sabahları erkenden evine gidip sobayı yakardım. Bir sabah, namazdan iki saat önce gitmiştim. Dondurucu bir soğuk vardı.</p>

    <p class="a_Paragraf_E">Mum ışığında, seher soğuğunda, hüzünlü bir sesle dua ediyor, için için yalvarıyordu. Heyecan içerisinde, ayakta, bir birbuçuk saat seyrettim onu. Nihayet ezan vakti gelmişti. Tanrı uludur tanrı uludur şeklinde okunduğu zamanlardı. ‘Emin’ dedi bana, ‘sen hata yaptın. Yalnız kalmayı tercih ettiğim ve kimseyle görüşmediğim vakitte geldin. Bir daha erken gelme’.</p>

    <p class="a_Paragraf_E">‘Efendim’ dedim, ‘kusuruma bakmayın, ayışığı beni yanılttı, bir daha erken gelmem’.</p>

    <p class="a_Paragraf_E">Bir gün ikindi namazını kıldık. Tesbihat yaparken, kendi kendine, ‘kambur, ben mi haklıyım yoksa sen mi?’ diyordu.</p>

    <p class="a_Paragraf_E">Ben merak ve hayret içindeydim. Odada ikimiz dışında kimse yoktu. İçimden geçeni okur gibi, ‘onuncu söz’ dedi, ‘ölümden sonraki diriliş ve ötedünyaya dairdir.</p>

    <p class="a_Paragraf_E">Barla’da, bindokuzyüzyirmialtı yılında yazarken, ıslahı imkansız bir din düşmanı vardı. Arefe yaklaşmıştı. Ben beddua ettim. Bir Allah dostu, onun ıslahı için dua etti. Benim bedduam ferdi olduğu için iade edildi.</p>

    <p class="a_Paragraf_E">Aradan yıllar geçti. Otuzsekizde bana hak verdiler. Islahına dua eden kutb-u azam bu kez beddua ediyordu. Şimdi ona seslendim’. Bu sözlerinden kısa bir zaman sonra Anadolu’da peşpeşe depremler yaşandı. Erzincan yerle bir olmuştu. Uzunköprü çok şiddetli sallanmış, herkes korku içindeydi.</p>

    <p class="a_Paragraf_E">Sık sık hastalanıyordu. Bir defasında Mehmet Feyzi ile yanında kaldık. Ateş içindeydi, yanıyordu. Biraz uzandı yatağa. Bayılıp kaldı. Biz de yattık. Uyandığımda dua ve niyazda bulunuyordu. Hazin bir ses odada çınlıyordu. Şaşırdım. Bu onun mu sesi acaba? Feyzi’ye seslendim. ‘Şişşşt’ dedi, ‘sakın sesini çıkarma’.</p>

    <p class="a_Paragraf_E">Yanına gittim. Baygın halde yatıyor. Sonra yakarış kesildi. Şafakta yine kalktı, giyindi, abdest alıp namaz kıldı. Tesbihatını bitirdi. Cevşen okudu. Dua etti.</p>

    <p class="a_Paragraf_E">Ardından bize, ‘ben Allah’a şükrediyorum’ dedi, ‘virdimi ve zikrimi bitirememiştim, birisi benim yerime evradımı tamamladı’.</p>

    <p class="a_Paragraf_E">Bir saat dinlendikten sonra hiçbirşeyi kalmamıştı. Bize, ‘Allah’a şükür’ dedi, ‘hastalığım geçti. Beni zehirlediler. Bir elma vermişlerdi. Beni onunla zehirlediler’.</p>

    <p class="a_Paragraf_E">Hancı Mehmed adında bir dostu vardı şehirde. Onun atıyla zaman zaman kır gezisine çıkardı.</p>

    <p class="a_Paragraf_E">Yine bir dağ gezisinde zehirlemişler, haber göndermiş, gelip beni alsınlar diye.</p>

    <p class="a_Paragraf_E">Feyzi’ye gidiyorlar ilkin, ‘hoca efendi acele seni çağırıyor’ diye. Feyzi kapının arkasındaki sesi merak edip açıyor ki kimse yok.</p>

    <p class="a_Paragraf_E">Allah Allah diyor, kimdi bu haberi getiren? Bu hal üç defa tekrarlanıyor. Gidip bakıyor kaldığı yere ki, at dışarda bekliyor, kendisi evde yok. Hemen dağa koşuyor. Yolda yarı baygın vaziyette buluyor. Feyzi’yi görünce bir ara gözünü açıyor, ‘beni’ diyor, ‘zehirlediler, adamı tanıyorum, beni o zehirledi’.</p>

    <p class="a_Paragraf_E">Atla eve getiriyor Feyzi. Günlerce yarı baygın yattı. Sık sık, ‘cevşenin etkisiyle, Allah’a şükür, zehirleri beni etkilemedi’ diyordu. Hoca efendiyi hangi şehre sürseler, ardından ona eziyet edecek birisini de görevlendirirlerdi.</p>

    <p class="a_Paragraf_E">Avni Doğan adındaki kişi de bunlardan biriydi. Risalelerini, mektuplarını odunların arasına saklıyorduk. Bir gün baskın yaptılar, mektupların tümünü ele geçirdiler. Evin dört bir yanını aramışlardı. Öyle ki, saatin kapağını bile açıp baktılar. Mehmet Feyzi’yi, Bahri’yi ve beni karakola götürüp epeyi sıkıştırdılar, ‘siz gizli örgüt kuruyormuşsunuz, kiminle görüştünüz, başka kimler var?’ diye sordular. Herkesi ayrı odalara hapsettiler. Mehmet Feyzi, ‘müdür bey’ dedi, ‘bu kitaplar, dünyaya değil ahirete bakıyor, dilerseniz size biraz okuyayım’.</p>

    <p class="a_Paragraf_E">Ve biraz okudu, Müdür kesti, ‘bırak’ dedi, ‘beni de zehirleyeceksiniz’. Evlerimizi de aradılar sonra. Sandıkta param vardı. Vali bilhassa paralara takmıştı, ‘söyle’ diye bağırıyordu, ‘bunları nereden aldın, teşkilatınıza yardım mı geliyor?’</p>

    <p class="a_Paragraf_E">‘Ben’ dedim, ‘Van’da aşiret beyi idim. Sürgüne gelirken epeyi param vardı, bir kısmını yanımda getirdim. Benim ev külfeti kalabalık, onbeş nüfusa bakıyorum’. İnanmıyordu.</p>

    <p class="a_Paragraf_E">‘Dilerseniz, Ahlat kaymakamlığına maddi durumumu sorun’. Bizi mahkum edecek bir delil bulamayınca, bu parayı mesele yaptılar. Avni Doğan, hoca ile çok uğraştı. Sık sık baskınlar düzenlerdi evine. Bir defasında Allah’ın birliğine dair bir risalesini alıp gitti. Hiç sureti de yoktu, bir daha bulamadı.</p>
  </div>
</body>
</html>
