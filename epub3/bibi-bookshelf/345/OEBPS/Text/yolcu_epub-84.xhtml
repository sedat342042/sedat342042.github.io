<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-84</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-83" xml:lang="de-DE">4.</p>

    <p class="Ilk_harf"><span class="_idGenDropcap-1 ilkharf">R</span>us esaretinden kurtulduktan sonra, Daru’l-Hikmet’teki hizmetim beni iki üç yıl İstanbul’da tuttu. Giderek bu ışıltılı ve gösterişli hayattan usanmaya başladım. Sıla özlemi beni memleketime doğru sürükledi. Madem öleceğim, öyleyse vatanımda öleyim, diyerek Van’a gittim.</p>

    <p class="a_Paragraf_E">Şehre ulaşınca, önce Horhor adındaki medresemi görmek üzere, Van kalesine yöneldim.</p>

    <p class="a_Paragraf_E">Rus kuşatmasında öteki eski Van yapıları gibi o da yanmıştı. Kaleye bitişikti. Sekiz yıl olmuştu ayrılalı. Esaret ve özlemle geçen sekiz koca sene. Yıkıntıya baktıkça, talebelerimle geçirdiğim o mutlu günlere gidiyordum. Şimdi hiçbirinden eser yoktu. Kimi işgal sırasında, çatışmalarda şehit olmuş, kimisi hastalanarak bu aldatıcı dünyaya veda etmişti. Onları hatırladıkça kalbim ezilmeye ve gözyaşı dökmeye başladı. Kaleye çıktım. Yıllar öncesindeydim. Çevrede kimsecikler yoktu.</p>

    <p class="a_Paragraf_E">Sessiz ve ıssızdı. Birkaç yılda, herşey değişmişti. Medresenin civarındaki Kaledibi semti tümüyle yıkılmış, yokolmuştu.</p>

    <p class="a_Paragraf_E">Son gördüğümden bugüne sanki yüzyıllar geçmişti. Gözlerime inanamıyordum. Bir zamanlar, şimdi birer viraneye dönmüş olan bu mahalle ve medresede, dostlarım, sevdiklerim, öğrencilerim yaşıyordu.</p>

    <p class="a_Paragraf_E">Bir kısmı göç etmiş, çetin göç şartlarında yitmişti. Kimisi gurbette perişan olmuştu. Ermeni mahallesiyle birlikte şehrin bütün müslüman mahalleleri adeta yok edilmişti. Yüreğim derinden sızladı. Öylesine dokundu ve içimi acıttı ki, binlerce gözüm olsa birlikte ağlayacaktı. Memleketime gelerek gurbet acısından kurtulacağımı sanmıştım. Oysa şimdi garipliğin en dayanılmazını yaşıyordum. Bir zamanlar okuduğum lâkin anlayamadığım şiiri hatırladım:</p>

    <p class="a_Paragraf_E">‘Dostlardan ayrılık olmasaydı/Ölüm ruhlarımıza nasıl yol bulup gelebilirdi?’ Şimdi bunu tam hissedebiliyordum. İnsanı asıl öldüren, sevdiklerinden ayrılıktır. Hayatımda hiçbir şey bu kadar yakmamıştı beni. Kur’an’dan yardım yetişmeseydi, bu hüzün ruhumu uçuracaktı.</p>

    <p class="a_Paragraf_E">Öteden beri şairler, hatıralarının yuvalarına ağıtlar yazmıştır. Bunun en acı resmini bizzat görüyordum. İkiyüzyıl sonra, vatanına dönerek dostlarının semtine uğrayan bir insanın ıstırabıyla ruhum ve kalbim birlikte ağlıyordu. Karşımda harabe haline gelmiş evlerin, sokakların, bir zamanlar ne kadar şenlikli ve neşeli olduğunu hatırladım.</p>

    <p class="a_Paragraf_E">Yaklaşık yirmi yılım geçmişti burada. Talebe ve hoca olarak bu medresede geçirdiğim günler, hayatımın en tatlı dönemiydi.</p>

    <p class="a_Paragraf_E">Hatıralar, sinema kareleri gibi gözlerimden geçiyordu. İnsanların kendisini nasıl avuttuğunu ve aldattığını düşündüm. Gördüğüm şey, dünyanın geçiciliğini ve insanların misafir olduğunu söylüyordu. Hakikat ehlinin, ‘dünya aldatıcıdır, zalimdir, ona kanmayın’ uyarısının ne kadar gerçek olduğunu gözlerimle görüyordum.</p>

    <p class="a_Paragraf_E">Her sabah bir meleğin, ‘ölmek için doğuyorsunuz, yıkılması için binalar yapıyorsunuz’ diye seslendiğini hatırladım. Bu hakikati kulaklarımla değil, gözlerimle işitiyordum.</p>

    <p class="a_Paragraf_E">Bu hal beni uzunca bir süre ağlattı. On yıldır ne zaman hayalen oraya gitsem yine ağlıyorum. Binlerce yıllık Kale’nin başındaki menzillerin harab oluşu, sekiz yılda sekizyüz sene kadar yıpranışı, medresemin ölümü, Osmanlı’nın bütün medreselerinin ölümünü gösteren cenazesinin manevi büyüklüğüne işareten başındaki koca yekpare taş, Van Kalesi’ne bir mezar taşı olmuştu. Sanki tümü ahirete göçmüş olan talebelerim, kabirlerinde benimle beraber ağlıyordu. Evlerin yıkık duvarları, medresenin dağılmış taşları, yaşlanmış, yanmış yakılmış olan her şey ağlıyordu. Bu acıya dayanamayacaktım. Ya ben de onlara katılıp bu zalim dünyadan göçmeli veya dağda bir mağaraya çekilip ecelimi beklemeliyim diye düşündüm. Madem dünyada böyle, dayanılması güç, yakıcı ayrılıklar var, elbette ölüm hayata tercih edilir.</p>

    <p class="a_Paragraf_E">Hayatımın yönlerine baktım, hepsi karanlıktı. Şiddetli üzüntünün getirdiği ruh uykusu, bana hayatı anlamsız, dünyayı amaçsız ve her an başıma yıkılacakmış gibi gösterdi. Ruhum bir sığınak ve sonsuza uzayan arzularını doyuracak bir dayanak ararken birden, Kur’ân’ın hakikati yetişti: Kalbim, ‘Göklerde ve yerde ne varsa Allah’ı zikreder. O’nun gücü herşeye üstün gelir ve bilgisi herşeyi kuşatmıştır. Göklerin ve yerin mülkü O’na aittir. Hayatı da ölümü de O verir. O’nun kudreti herşeye yeter’ ayetinin sırlarına açıldı.</p>

    <p class="a_Paragraf_E">Baktım, ağaçların dallarındaki meyveler gülümseyerek bana bakıyor, ‘bize dikkat et’ diyordu.</p>

    <p class="a_Paragraf_E">Çiçekler bir renge boyanmış, mütebessim çehreleriyle, ‘sadece yıkıntılara bakma, bize de bak’ diye sesleniyordu. Bu ayet şöyle diyordu bana, ‘Van sahrasının sayfasında konuk olan insanların eliyle yazılan ve şehir suretini alan bir mektubun, Rus istilası denilen dehşetli sel belasıyla silinmesi sana neden bu kadar acı veriyor?</p>

    <p class="a_Paragraf_E">Herşeyin Sahibi’ne bak, O’na yönel. Van sayfasında, kader kalemiyle yazdığı yüzbinlerce kelimesi, onbinlerce mektubu okunuyor O’nun. Eski mekanlarının harap ve terkedilmiş oluşuna ağlama. İnsanlar dünyada misafirdir. Herşey yok olacaktır. Herşey, Sahibi’ne gidecektir’ Bununla, o yakıcı hüzünden, hakikate doğru bir kapı açıldı.</p>

    <p class="a_Paragraf_E">Demirin, harlı ateşe sürülüp korlanması gibi, nefsim de o ıstırap ateşinde yumuşamış, gerçeği kabule hazırlanmıştı.</p>

    <p class="a_Paragraf_E">Van medresesini kaybetmiştim ama Rabbim bana, çok geçmeden, Isparta’da yeni bir nur dersanesi bağışladı. Birbirinden değerli, zeki ve sadık talebeler gönderdi. Ağacın meyveleri koparılınca yerine nasıl yenileri geliyorsa, yeryüzü sayfasında da bir yenilenme ve tazelenme yaşanıyordu. Eski dost ve sevdiklerimle, ötedünyada, sonsuz bir saadete hazırlanmalıydım.</p>
  </div>
</body>
</html>
