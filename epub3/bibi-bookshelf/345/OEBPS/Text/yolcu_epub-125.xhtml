<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-125</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-124" xml:lang="de-DE">Rüya İle Gelen</p>

    <p class="Ilk_harf"><span class="_idGenDropcap-1 ilkharf">O</span>sman Yüksel Serdengeçti, bir gün, dönemin önde gelen din bilginlerinden biriyle tartışıyordu. Konu Bediüzzaman idi. Dostunun dini bilgisi ve alandaki yetkinliği kesindi. Ama, hakikatin coşkusuyla fazla ilgili değildi. Bu yüzden Said-i Nursi’nin manevi bir mücadeleyle geçen fırtınalı yaşamı onu pek ilgilendirmiyordu.</p>

    <p class="a_Paragraf_E">Hatta bir düşünürün bir kavgayı yürütmesini doğru bulmuyor, onun hamle ve heyecan yönüne yaklaşamıyordu.</p>

    <p class="a_Paragraf_E">O ise, hareketlenmeyen bir inancın taraftarı değildi. Çok bilmekten ziyade, bildiğini yaşamanın daha değerli olduğuna inanıyordu.</p>

    <p class="a_Paragraf_E">Mücadeleyle geçen hayatıyla bu yüzden fazlasıyla ilgiliydi. Denizli hapsindeydi o sıralar. Adliye’de stajını yapan bir arkadaşı, O’nun olağanüstü yaşamından söz etmiş ve risalelerinden getirmişti. Tümüyle okuyamamıştı ama, büyük ve kurtarıcı bir ruhun karşısında olduğunu hissetmişti.</p>

    <p class="a_Paragraf_E">O gece rüya gördü. Geniş, yeşil bir meydan. Binlerce, onbinlerce insan. Hem genişliğine, hem derinliğine yayılmışlar. Omuz omuza göğe doğru yükseliyorlar. O onun omuzunda, o onun omuzunda, o onun... Bu büyük insan yığınından adeta kacaman bir dağ oluşmuş. En üstte Said-i Nursi duruyor. Başı göğe yükseliyor. Minarenin alemi gibi duruyor. İlahi birliği işaret eder gibi.</p>

    <p class="a_Paragraf_E">Kendisini görüyor. Gülümseyerek iki eliyle selamlıyor. Saçı rüzgara karışmış. Uyandı. Çok etkilenmişti. Birkaç kez buna benzer düş gördü. Talebelerinden bazılarına anlattı. ‘Düşün gerçektir’ dediler, ‘aynen gördüğün gibidir, selam veriş biçimi, saçı, giyim kuşamı...’ Bir yazı yazdı ve dergisinde yayımladı. Beklemediği ölçüde tepki aldı. Yurdun dört bir yanından kutlama ve dua mesajı geliyordu.</p>

    <p class="a_Paragraf_E">Artık O’nu ziyaret etmek ve bizzat görüşmek isteğiyle doluydu. Rüyasında gördüğünü, gün yüzüyle görmeyi çok istiyordu. İstanbul’a geldi. Aradı sordu. Fatih’teki Reşadiye Otelinde kaldığını öğrendi.</p>

    <p class="a_Paragraf_E">Teknik Üniversitede okuyan arkadaşıyla birlikteydi. İkindiden sonra kimseyi kabul etmediğini biliyordu. Aksilik bu ya, gecikmişti, akşam olmak üzereydi. Ama görüşmekte kararlıydı. Otelin katibinine sordu. ‘Üst katta, yirmi dokuz numaralı odada kalıyor’ dedi.</p>

    <p class="a_Paragraf_E">Çıkarken, ‘görüşemesem de kapısına kadar gelmem bile benim için büyük bir mutluluk’ diye düşündü. Merdivenleri atlayarak çıktı. Kapıda birkaç öğrencisi duruyordu.</p>

    <p class="a_Paragraf_E">‘Bu saatte kimseyle görüşmediğini biliyorum ama ne zaman gelsem diye soracaktım’ dedi. ‘Doğru’ dedi bir öğrencisi, ‘ikindiden sonra sabaha kadar yalnız kalıyor ama ben bir haber vereyim yine de’.</p>

    <p class="a_Paragraf_E">Girdi, döndü, ‘buyrun’ dedi, ‘görüşecek sizinle’. Heyecanı artmıştı iyice. İçeri girdi arkadaşıyla. ‘Gel Serdengeçti’ dedi, ‘gel o güzel yazıları yazan sen misin?’ Yüreği duracak gibiydi. Elini öpmek için davrandı. İzin vermedi. Buyur etti. Oturdular. Kendisi yatağa bağdaş kurdu, yorganı omuzlarına aldı. Yerde dağınak halde kağıtlar... Risalelerin düzeltisiyle uğraşıyordu anlaşılan.</p>

    <p class="a_Paragraf_E">Heyecanı yatıştıktan sonra çehresine baktı uzun uzun. Düşündeki göğe doğru heybetli bir çınar gibi omuzlarda yükselen adam o idi.</p>

    <p class="a_Paragraf_E">‘Evet, evet’ diye geçirdi içinden, ‘gördüğüm kesin o’. ‘Senin’ dedi, ‘Emirdağ’da sürgün iken dergini görmüştüm. Hak’ka hizmet yolunda serimden vazgeçtim’ diye yazmışsın, doğru mu?’</p>

    <p class="a_Paragraf_E">‘E,evet’ diye kekeledi, ‘doğru efendim’. ‘Kutlarım seni’ dedi, ‘çok da gençmişsin. Oğlum olsaydı senin gibi olsun isterdim ve ona Serdengeçti adını verirdim’. Başucunda duran kitaplardan birini aldı, bir sayfadaki fotoğrafı gösterdi, ‘bu’ dedi, ‘benim yeğenim, hem öğrencim hem de manevi oğlum idi. Allah onu elimden aldı. Seni tıpkı onun gibi manevi oğlum olarak kabul ediyorum’. Fotoğrafa baktı Serdengeçti dikkatlice. Öğrencileri çevresindeydi.</p>

    <p class="a_Paragraf_E">Sessizlik oldu. Sadece sac sobadan çıkan sesler duyuluyordu. Ona ve arkadaşına, gençliğin büyük bir bağış olduğunu, değerini bilmeleri gerektiğini hatırlattı.</p>

    <p class="a_Paragraf_E">Sesi güçlükle çıkıyordu. İbn-ül Arabi’den söz etti, onun bazı sözlerini yorumladı. Sonra rüyasında gördüğü şeyin nur olduğunu söyledi. ‘O nurdur, nur risaleleridir, ben, Hak’ka hizmet etmeye çalışıyorum, Kur’an’ın öğrencisi olma arzusundayım’ dedi.</p>

    <p class="a_Paragraf_E">Çehresindeki aydınlık baktıkça daha çok farkediliyordu. Yorgun, çizgileri derinleşmiş bir yüzü vardı. Yüzünden, altmış küsür yıllık ömrünü çileyle geçirmiş ama bundan en küçük bir üzüntü duymayan, dünyayı bir gölgelik olarak gören, varlığını Hakikat’e adayarak yok olan, varoluşu bu yokoluştan gelen bir insanın teslimiyeti okunuyordu.</p>

    <p class="a_Paragraf_E">Soba yanıyor, bir murakabe halindeymiş gibi herkes susuyor, öğrencileri, kendisi sanki bir hayalmiş gibi duruyordu. Sanki bu otel odası, İstanbul’un, hatta dünyanın içinde değil, ötedünyanın üzerinde duruyormuş gibi hissetti.</p>

    <p class="a_Paragraf_E">İzin isteyip ayrıldılar. Dışarı çıktığında girdiğindeki zamanın kaybolduğunu gördü.</p>
  </div>
</body>
</html>
