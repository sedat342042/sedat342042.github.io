<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-129</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-128" xml:lang="de-DE">‘Ben Bu Zat’ı Tanırım’</p>

    <p class="Ilk_harf"><span class="_idGenDropcap-1 ilkharf">K</span>astamonu’da terhis olduğum zaman, Bediüzzaman isminde alim bir zatın sürgün olarak geldiğini işitmiştim. Kendisi bir karakol karşısında yapayalnız yaşıyormuş. Kendisinin yüzünden zarar görmemesi için kimse ile görüşmüyormuş.</p>

    <p class="a_Paragraf_E">İnebolu’ya geldiğimde, merhum pederim Ahmed Nazif Çelebi’ye anlattım. Babam, ‘Ben bu zatı tanırım. Bindokuzyüzsekiz Meşrutiyetinden sonra yanında bir heyetle İnebolu’ya gelmişti. İnebolu’nun meşhur alimi Hacı Ziya Efendi ile birlikte şehirdeki camileri gezmişti. Şadırvanda abdest alırken yüzlerce insan toplanmış hürmet ve sevgi ile kendilerini seyrediyordu. Ziya Efendi halka, ‘ayıptır, çekilin’ deyince, heyetten bir kişi, ‘bırakın baksınlar. Bu zat bakılacak bir zattır’ dedi. Yahya Paşa Camii’nde namaz kıldılar. Vapura uğurlarken caddenin iki tarafına dizilen halkı, elini kalbinin üzerine getirerek selamlamıştı. İstanbul gazetelerinde de yazılarını okudum. Yarın Kastamonu’ya gidip ziyaret edeceğim’ dedi.</p>

    <p class="a_Paragraf_E">Babam Kastamonu’ya gitti ve geldi. Beraberlerinde Dördüncü Şua olan Ayet-i Hasbiye Risalesini getirdi. Bu risaleyi yazdı bana verdi. Üstadı, nerede ve nasıl görebileceğimi tarif ederek, beni Kastamonu’ya yolladı. Kastamonu’ya geldiğimde Nasrullah Camii’nin avlusunda çayhane işleten şarklı Küresin aşiretinin beyi olan Emin Bey’i ve Ahmed Kuzu’yu aradım. Onlar vasıtasıyla Üstadı ziyaret edecektim. Ahmed Kuzu’nun oğlu Selahaddin’le birlikte, kaldığı eve gittik. Evde yoktu. Karadağ’a çıkmıştır, haydi seni oraya götüreyim, dedi. Selahaddin küçük olduğundan, sen zahmet etme, tarif et, ben bulurum, dedim. Kastamonu yakınlarında bir saatlik mesafede yürüyerek dağa çıktım. Karadağ’da ufak bir tepenin zirvesinde bir ağacın altında beyazlar giyinmiş bir zat namaz kılıyordu. İçimden, ‘her halde bu odur’ dedim. Selam verdikten sonra, baş ile oturmamı işaret etti. Diz çöktüm, duasına ‘amin’ dedim. İnsanlığın ve İslam dünyasının huzur ve selameti, dünyevi ve uhrevi saadeti için hazin bir sada ile niyaz ediyordu. Bilahare getirdiğim kitabı verdim.</p>

    <p class="a_Paragraf_E">‘Sen hoş geldin, kardeşim, bu risalenin tashihatını yapayım’ dedi. Tashih işi yarım saat sürdü. Bu esnada ilk defa gördüğüm Hoca Efendiye dikkat ediyorum. Dikkatle tashihat yapıyor, kelimedeki noksan harf ve noktalara kadar düzeltiyordu. ‘Sen de yazı biliyor musun?’ dedi. Bir cümle yazdırdı.</p>

    <p class="a_Paragraf_E">‘Maşallah, keçeli güzel yazıyorsun, bir risale de sana vereceğim, yazar mısın?’ dedi. ‘Memnuniyetle’ deyince birden dokuza kadar Küçük Sözleri verdi. Yazacağımı ifade ettim. Babama da ayrıca onbirinci ve onikinci sözleri gönderdi. ‘Eğer arzu ederse yazsın ve bana tashihe göndersin, eserler aynen yazılmalıdır’ dedi. Müsaade isteyerek huzurundan ayrıldım.</p>

    <p class="a_Paragraf_E">İşte Nur Risalelerin İnebolu’ya girişi böyle oldu. Bu tarihten sonra İnebolu’da yüzlerce el yazmaya başladı. Nafiz’ler, İbrahim’ler, İzzet’ler, Ziya’lar, Osman’lar, Salih’ler, Ömer’lerin kalemleri beş sene bir matbaa tesisleri gibi işledi. Kastamonu İnebolu arasında Nur Postacıları da teşekkül etmişti. Nurlar İnebolu limanından Anadolu’ya sevkediliyordu. Bu postacılığı Recep Dilek, Ahmed Köroğlu ve Değirmencioğlu yapıyorlardı. Bu şekilde hizmetler fasılasız yürürken İstanbul’da bir ticarethanede teksir makinası gördüm. Bu makinanın bir dakikada yüz sahife bastığını öğrenince hemen makinayı satın alarak İnebolu’ya getirdim. İlk defa Nurlardan Yedinci Şua, Kainat Seyyahının Müşahadeleri olan Ayetül-Kübra Risalesini teksirle çoğalttık. İlk nüshayı Üstad’a götürdüğüm zaman fevkalade memnun oldu. Eserin sonuna hissiyatını şu cümlelerle ifade etti, ‘Ya Rabbi! Bir kalemle beşyüz nüsha yazan Nazif Çelebi ve mübarek yardımcılarını Cennetül-Firdevste mesut kıl.’</p>

    <p class="a_Paragraf_E">Bindokuzyüzkırkiki yılında Kars Gümrük Muhafaza Teşkilatına intisap etmiştim. Altı ay sonra kurs için Ankara’da İnhisarlar Vekaletinin üst katı Gümrük Muhafaza Genel Komutanlığı Teşkilatına tahsis edilmişti. Bir gün kursta iken, ‘sizi Genel Komutan Lütfi Karapınar Paşa istiyor’ dediler. Bu esnada hatırıma gelen ilk şey, Ankara’da Risale-i Nur vekaletten vekalete elden ele dolaşıyordu. O tehlikeli zamanda Askeri Şura azasından rahmetli Yümni Bey, Şura’nın resmi toplantısı bittikten sonra Risale-i Nur okuyordu. Her halde bir general beni Karapınar Paşa’ya haber verdi, zannıyla odasına gittim. Paşa’nın yüzü sertti. Durumun vehametini anladım. Masasının önündeki koltukta yakasındaki rozette istiklal yazılı biri oturuyordu. Arkasında da ayakta bir subay hazır ol vaziyetinde bekliyordu. Rozetli şahıs bana, ‘üzerinde ne varsa çıkar’ dedi. Ben de üzerimde ne varsa hepsini çıkardım. Bunlardan not defterimi aldılar, para çantamı ve diğer eşyalarımı geri verdiler. Bizimle beraber gelecek, diye Paşa’dan müsaade aldılar. Çalıştığım odaya ittik. Masamdan da çantamı aldılar. Oradan da geceleri kaldığım Ulus’taki Cihan Oteli’ne gittik. Hususi odamda arama yaptılar, fakat bir şey bulamadılar. Bana hiçbir şey söylemiyorlardı.</p>

    <p class="a_Paragraf_E">‘Aradığınız nedir, söylerseniz belki yardımım olur’ dedim. ‘Risale-i Nur isminde kitapları arıyoruz’ dediler. ‘Söyleseydiniz size verirdim. Hiç yorulmazdınız. Bunlar imani ve islami eserlerdir, gardroptatır. Fakat siz görmediniz’ dedim. Tekrar açtılar, elbiselerin arkasından otuz kadar eser çıkardılar.</p>

    <p class="a_Paragraf_E">Kitaplarla beraber birinci şubeye, Hacı Bayram Camii’nin karşısında olan pasaport binası olan yere geldik. Mahallinde tutulan zabıtta, ‘kendi göstermesi üzere’ eserler bulunmuştur, kaydını yazdırttım. Birinci Şube Müdürü’nün nezareti altında, iki gün iki gece ifademi aldılar. Birkaç kere Tercüme-i halimi, Risale-i Nur’daki hizmetimin harfiyyen yazılmasını, kimlerle temas ettiğimi ve eserleri okuyanların kimler olduğunu sordular. Yerli, yersiz sorularına verdiğim cevaplarla bir türlü tatmin olmuyorlardı. Hacı Bayram Camii’ne namaz vakti giden cemaate bakmam ve bunlardan kimlere kitap vermişsem, göstermem için cam kenarına iki polisle birlikte oturttular.</p>

    <p class="a_Paragraf_E">‘Ankara halkının günahına girmem, birine mutlaka iftira mı edeyim?’ dedim. Not defterimdeki isimlerin kime ait olduğunu sordular.</p>

    <p class="a_Paragraf_E">‘Hacı Bayram camiine gelen bir kaç kişinindir. Fakat bunların adreslerini bilmiyorum. Ancak camiye geldiklerinde tanıyabilirim’ dedim.</p>

    <p class="a_Paragraf_E">Hacı Bayram Camii karşısında kitapçılık yapan Muhsin Bey vardı. Orada güzel bir yazıhanesi vardı. Müteahhitlik yapıyordu. Onun yazıhanesinde bazı şahıslara kitap verdiğimden ismi Muhsin diye zapta geçirilmişti. Muhsin Bey’i getirdiler.</p>

    <p class="a_Paragraf_E">‘Bu çoluk çocuk sahibi, bırakın bu zatı. Bunun Risale-i Nur’dan haberi bile yok. Yalnız bu adamın yazıhanesinde bir iki zatla görüştüm. Camiye giderken, imâni risalelerden verdim’ dedim.</p>

    <p class="a_Paragraf_E">Bir de o civarda, ufak bir caminin imamı vardı. Saçları, kaşları sarı, çok mütakki mübarek bir insandı. Onun da ismi geçtiğinden bir hayli zavallıyı dövmüşler ve sıkıştırmışlardı. Bunu da bilahare öğrendim.</p>

    <p class="a_Paragraf_E">Üçüncü gün çift aynalı bir odaya girdik. Büyük boy hususi yapılmış, tahminen, elli yetmiş santimetre kare ebabında, ciltli bir defteri, albüm yapmışlardı. Türkiye’deki din adamlarının sağ sol profil ve cepheden görünüşlü üç resmi ve altlarında da tercüme-i halleri yazılı idi. Bu albümde tanıdıklarımı söylememi istediler. Yanımdaki memur sayfaları çeviriyordu. Abdülhakim Arvasi’nin resmini göstererek, ‘bu da tevkif edildi’ dedi.</p>

    <p class="a_Paragraf_E">Ben de, ‘tanıyorum, alim bir zattır. Bayazit Camiinde dersini dinlemiştim’ dedim.</p>

    <p class="a_Paragraf_E">Bu defa bir başkasını gösterdi, ‘evet, bu da Hacı Süleyman Efendidir, tanıyorum, Fatih’te oturuyor’ dedim.</p>

    <p class="a_Paragraf_E">‘Bu defa tevkif edildi. Biri Bursa’ya diğeri Kütahya’ya sevkedildi’ deyince Fatih’te evinde ziyaret ettiğim Hacı Süleyman Efendi olduğunu anladım. Takva sahibi bir zattı. Bana Arapça yazılı, çerçeveli, dört beş satırlı bir levhayı okuyup tercüme etmişti. Bana, Kur’ân’a kasem ederim ki, ben Mehdiye asker olacağım ondan sonra öleceğim’ demişti. Seksenin üstündeki bu yaşlı zat’ın asker olacağım demesi beni o zaman güldürmüştü.</p>

    <p class="a_Paragraf_E">Tevkifini ve sürgüne gönderildiğini öğrenince, içimden, ‘o yaştaki insan ancak bu şekilde asker olabilir. Arzusu yerini buldu’ dedim.</p>

    <p class="a_Paragraf_E">Birkaç hafta sonra da mübarek hocanın vefat haberi geldi. Bu sırada komiser Naci Bey telaşla geldi. ‘Sürpriz’ diye bağırdı.</p>

    <p class="a_Paragraf_E">‘Bediüzzaman Hoca Efendiyi Kastamonu’dan getirmişler. Geceyi Çankırıkapı’da bir otelde geçirmiş. Otelde müstahdem yerine polisler geçmiş. Hizmetine de garson kıyafetinde bir komiser vermişler’ dedi.</p>

    <p class="a_Paragraf_E">Biraz sonra beni Birinci Şube Müdürürün odasına çağırdılar. İçeri girdim. Üstad oturuyordu. Derhal elini öptüm. Çok hararetli olan elini bırakamadım. Şiddetli hasta ve yorgundu. Buna rağmen Müdür’e hitaben, ‘bunlar bu vatanın fedakar imanlı evlatlarıdır. Bunlar emniyet ve asayişi ihlal etmezler. Bilakis muhafaza ederler’ dedi. Bana dönerek, ‘korkmayınız’ dedi.</p>

    <p class="a_Paragraf_E">Üstadı tekrar otele götürdüler. Ertesi sabah beni iki polis refakatinde Vilayet’e götürürken, ileride kalabalık bir grupla Üstadı da Vilayete götürüyorlardı. Elli metre geriden biz de onları takip ediyorduk. Daha sonra alt kata inilirken, orada evraklar tanzim edildi. Üstadın yanında dört beş jandarma ve birkaç polis vardı. Hükümet binasının çıkış kapısında durdular.</p>

    <p class="a_Paragraf_E">Kıyafeti her zaman olduğu gibi milli ve yerli kıyafetti. Sağ omuzunda muhafaza torbası içinde bir Kur’ân, sol omuzunda rule yapılmış bir namaz seccadesi, ona bağlı bir ibrik. Tarih kitaplarında görülen akıncı yiğitlerinin muharip kıyafetini, İsmet İnönü devrinde Ankara’da canlandıran bir tablo gibi görünüyordu. Üst kattan birkaç tane daha memur geldi. Polis ve jandarmalara Denizli’ye götürmeleri için evraklarını verdiler. Bu sırada Üstad ellerini kaldırarak, ‘Selahaddin korkma! Selahaddin korkma! Selahaddin korkma!’ diye bağırıyordu. Sonra hareket ettiler. Ben yanına yaklaşmak istedim, fakat on beş yirmi metre mesafeden daha yakına bırakmadılar. Orada biriken halk da bu mesafeyi doldurmuştu. Üstadın da beni görmesi imkansızdı. Üstadı yetmiş yaşındaki hasta halinde o mübarek Ramazanın çok sıcak gününde istasyona kadar yaya olarak götürdüler.</p>

    <p class="a_Paragraf_E">Öğleden sonra, Vali Nevzat Tandoğan’ın Belediye’de bizi beklediğini bildirdiler. Hemen Belediye’ye götürüldük. İçeri girerken merdivende genç bir hanımla karşılaştık.</p>

    <p class="a_Paragraf_E">‘Siz de mi polissiniz?’ diye sordum.</p>

    <p class="a_Paragraf_E">Hanım, ‘hayır ben felsefe hocasıyım. Bediüzzaman’a bayram tebriği yazmıştım’ dedi. Arkamızdaki polisler, ‘konuşmayın’ diye bizi ikaz ettiler.</p>

    <p class="a_Paragraf_E">Belediye’de başkan odasına ilk önce felsefe hocasını çağırdılar. Yirmi dakika sonra o çıktı.</p>

    <p class="a_Paragraf_E">‘Beni serbest bıraktılar. Allah yardımcın olsun’ dedi ve gitti.</p>

    <p class="a_Paragraf_E">Kapıda şube müdürü bekliyordu. Emniyet Umum Müdürü Şinasi Bey kapıyı açtı ve bana, ‘gel’ diye seslendi. İçeri girdiğimde Vali Nevzat Tandoğan koltukta oturuyordu. On dakika kadar beni tepeden tırnağa süzdü.</p>

    <p class="a_Paragraf_E">‘Şinasi! Elektriklerini söndür!’ dedi. Bir dakika sonra, tekrar, ‘aç’ dedi. Başını iki tarafa sallayarak, gözlüğünü çıkardı, tek camıyla baktı, ayağa kalktı, ‘yanıma gel’ dedi. Omuzumdan tuttu, ‘nasıl olur sen Cumhuriyet çocuğusun, böyle kimsenin peşine takılırsın? Bunun gayelerini bilmez misin?’ dedi.</p>

    <p class="a_Paragraf_E">Ben de Vali’ye şunları söyledim, ‘bindokuzyüzotuzaltı senesinden beri Kastamonu’da ziyaretine giderim. Eserlerinden okudum ve neşrine çalıştım. Bu eserler imani ve İslamidir. Siyasi ve menfi milliyetçilik yoktur. Milletimizin ve devletimizinin aleyhinde en ufak bir kelime görseydim ve kendisinden menfi bir düşünceyi hissetseydim, ihbar eder ve herkesten önce ben düşman kesilirdim. Tamamıyle yanlış bir kanaata sahipsiniz. Eserleri imanidir. Kur’ân’ın bazı ayetlerinin tefsirinden ibarettir. Kastamonu’da herkes ziyaret ediyor. Polis karakolunun karşısında bir evde oturuyor. Polisler her gün gireni çıkanı görüyorlar.’</p>

    <p class="a_Paragraf_E">‘Kim Kastamonu Valisi?’ dedi. ‘Mithat Altıok’ dedim. Şinasi, ‘ne hayvanlar var’ dedi, ‘mademki eserleri imanidir diyorsun, mahkemeye verileceksiniz, orada tetkik yapılır, orada söylersin’ dedi.</p>

    <p class="a_Paragraf_E">Kapıda bekleyen Birinci Şube Müdürüne mahkemeye sevk edilmemi söyledi.</p>

    <p class="a_Paragraf_E">Hava kararmış, iftar vakti çoktan geçmişti. Bizi iki polis refakatinde mahkemeye sevk ettiler. Gece yarısına kadar mahkeme salonunda bekledik. Nöbetçi hakim, savcılığa, tevkifim için gelen telgrafı, gündüz savcı Kemal Bora’ya vermişler. Nereye koyduğunu bulamayan savcı muavini, evine telefonla sorduktan sonra, telgraf bulundu ve nihayet mahkemeye alındık.</p>

    <p class="a_Paragraf_E">Tevkifime karar verildi. Bir vasıta tutarak, polisle beraber, tevkif müzekkeresi elimizde gece saat bir buçukta Cebeci Cezaevinin karantina koğuşuna alındım. Bir hafta sonra Zonguldak yoluyla İnebolu’ya sevkedildim. Refakatimde iki jandarma vardı. Trende siyasi mücrim diye hususi kompartman açılmıştı.</p>

    <p class="a_Paragraf_E">İnebolu’ya çıktığımda, jandarma komutanlığı beni polise teslim etti. Bu esnada babam tevkif edilmişti. Emniyet dairesinde iki gün kaldım. Said ismindeki savcı, Ankara’daki ifadelerimi tekrar ettirdi. Beni bu eserlerden soğutmak için iki gün, iki gece uğraştı.</p>

    <p class="a_Paragraf_E">‘Beden ruhsuz ayakta durur mu? Ekmeksiz ve susuz yaşanır mı?’ deyince, ‘peki cezaevinde ekmek ve su ile bedenini yaşat’ dedi.</p>

    <p class="a_Paragraf_E">İnebolu Cezaevine girdik. Hapishanede diğer İnebolu’lu Nur talebeleriyle bir araya geldik. Alt kattaki koğuşta bir arada idik. Ramazan sevinci ile, o mübarek günlerin kıymetinden istifadeye çalışıyorduk. İhlasla ibadet yapılıyordu. Onbir kişi aramızda cüzler taksim ederek, günde bir hatim indiriyorduk. Hac farizasını ifa ederken vefat eden Hacı Halil Enercan, ayrıca üç günde bir hatim yapıyordu. Bir ikindi namazında imam olan rahmetli Telyeli İzzet Turgut’u biz ümmi zannediyorduk. Namazı müteakip bir mürakebe yaptı. Bilahare başını kaldırarak, ‘arkadaşlar şimdi rical-i gayb hazaratı geldiler, ellerinde yeşil bir sancak vardı. sancakta ‘İnna fetahna leke fethan mübina’ ayeti yazılı idi. Bir de abide diktiler. Üzerinde keza ‘İnna fetahna leke fethan mübina’ ayeti yazılıydı. Ziya Bey’e hitaben, biz sizi muhafaza edeceğiz hiç korkmayın, dediler.’</p>

    <p class="a_Paragraf_E">Arkadaşlar, İzzet Turgut’u gülerek dinlediler. Ve, ‘içimizde bir de evliya varmış’ diye şakalaştılar. Ziya Dilek, ‘Bunlar henüz mürakebeyi bilmiyorlar sen niçin bu sırrı ifşa ettin’ deyince, ‘ben onları olgunlaşmış zannettim. Fakat yanılmışım. Şimdi ben bu ifşa etmenin cezasını çekerim’ dedi.</p>

    <p class="a_Paragraf_E">Çok geçmeden bir gardiyan gelerek, ‘Telyeli İzzet, seni istiyorlar’ dediği zaman, ‘ben cezamı çekmeye gidiyorum’ dedi ve gitti.</p>

    <p class="a_Paragraf_E">İki saat sonra döndüğünde, boğazını göstererek, ‘jandarma komutanı boğazımı sıktı ve jandarma koğuşunun altına bir kömür dolabına hapsetti. Orada ayakta durmanın imkanı yoktu. İki kat iki büklüm orada kaldım. Beni çıkardıktan sonra, ‘siz Almanlarla muhabere ediyormuşsunuz, söyle bakalım, alıcı verici radyonuz nerede?’ diye mübarek Telyeli İzzet’i işkence ile dövmüşlerdi. Fakat haddi zatında manevi gözü açık olan İzzet, hakikaten manevi radyo idi.</p>

    <p class="a_Paragraf_E">İzzet Turgut ara sıra yaptığı mürakebelerde Ziya Bey’e, ‘daha buradayız, gideceğimiz zaman ben size haber veririm’ diyordu.</p>

    <p class="a_Paragraf_E">Denizli’ye sevk emri gelmeden bir gün önce, ‘yarın gidiyoruz, hazır olun. Fakat merak etmeyiniz. Beraat edip gideceğiz’ dedi. Ertesi gün Anafarta vapuru ile İstanbul İzmir vapuruna aktarma edilerek İzmir’e ve İzmir’den trenle Denizli’ye hareket ettik.</p>

    <p class="a_Paragraf_E">Denizli’de trenden çıktığımız zaman bizi karşılayan halk teesür içinde, sakin bir halde bizi selamladılar. Etrafımızı saranlardan bazıları, ‘sizin başınızda öyle bir hoca Efendi var ki, sorgu hakimi soru sormadan sorularına cevap verdi. Sizlerin hiçbir kabahatiniz yoktur, merak etmeyin. Beraat edeceksiniz’ diyorlardı.</p>

    <p class="a_Paragraf_E">Denizli Cezaevi yeni yapılmıştı. Şehir harici yeşil saha içinde, beton, havasız koğuşları ile, ufak mazgal deliği gibi cam pencerede sık demir parmaklığıyle, Malta zindanına benzer, rutubetli bir bina idi.</p>

    <p class="a_Paragraf_E">İlk geceyi binanın müştemilatından beş kişinin barınamıyacağı bir yerde geçirdik. Gece uyumak için yatak sermemize imkan olmadı. Yatakların üzerine oturmakla, tilki uykusuna daldık. Bu bize bir nevi işkence idi. Kapımız da kilitlendi. Bizim yegane tesellimiz, Üstadımızın o binada bulunması idi.</p>

    <p class="a_Paragraf_E">Bir gün sonra Ağır Ceza koğuşunun bir odasını İnebolu, Kastamonu ve İstanbul’dan gelen Nur talebelerine tahsis ettiler. Üstad kibrit kutusu içinde bir kağıda ‘hoş geldiniz’ diye bir pusula yazarak mahkumlardan meyrancı Adem ağa ile gönderdi.</p>

    <p class="a_Paragraf_E">Kıza zamanda ceza evinde bütün ağır cezalılar yaptıklarına nedamet ederek, tövbe istiğfar ettiler. Üstadın girdiği günden itibaren guslederek beş vakti muntazam kılmaya başlamışlardı. Hapisanenin elebaşısı olan Beylerbeyili Süleyman Hünkar’a, ‘siz ne gördünüz ki, kısa zamanda Hoca Efendiye karşı bu kadar saygı gösteriyorsunuz. Fırsat buldukça elini öpmeye koşuyorsunuz?’ dediğimde, ‘ben buraya adam yaralamaktan sekiz aya mahkum olarak geldim. Bir gece rüyamda bir hoca efendi, Süleyman sen iyisin, fakat çok mağrursun ve nefsine güveniyorsun, yakında bunun cezasını çekeceksin’ dedi. Hakikaten çok geçmeden, hapisanede kavga olmuştu. Kavgada bir mahkum ölmüştü. Bu hadiseden sonra da yirmi dört seneye mahkum olmuştum. Bediüzzaman cezaevine gelince, bu zatın rüyamda gördüğüm hoca efendi olduğunu anlamıştım. Zaten hoca efendi de gelir gelmez mektup yazarak, ‘burası bir hapishane değil, Medrese-i Yusufiye’dir, içendekiler birer zebani değil, birer müdür ve idarecidir. Bugünden itibaren gusledip, tövbekar olarak içki kumar gibi şeyleri katiyyen terk edeceksiniz’ diyordu.</p>

    <p class="a_Paragraf_E">Bunun için kendisine son derece hürmet ediyoruz. Aksi halde, manevi tokatını yiyeceğimizi biliyoruz.</p>

    <p class="a_Paragraf_E">‘Bizim koğuş komşuları olan ağır cezalıların hepsi, Nur talebelerinden elif cüzünden başlayarak Kur’ân’ı hatmetmişlerdir. İstanbul’un meşhur hocalarından Gönenli Mehmed Efendi’den ders almaya başlayan Mehmed isimli dört adam katili Kur’ân’ı hatmetmiş ve ‘veddüha’dan aşağısına kadar ezberleyerek, imtihan kazanmış bulunduğundan mahkumlara imamlık yaptığını gözümüzle gördük.</p>

    <p class="a_Paragraf_E">Çok geçmeden bütün katiller rüyalarını anlatmaya başlamışlardı. Göz yaşları dökerek, yaptıklarına bin defa pişman olduklarını söylemişlerdir.</p>

    <p class="a_Paragraf_E">‘Biz Allah ve Peygamberi bilmiyorduk. Bize o yol gösterdiği için, başta Hoca efendiye ve sizlere binlerce teşekkür ederiz’ diyorlardı. Biz beraat edip çıkarken çok acı gözyaşları dökmüşlerdi. Üstad onlara, ‘merak etmeyin, bundan sonra yeni bir hükümet iş başına gelecek ve af ilan edecek, o zaman çıkacaksınız’ demişti.</p>

    <p class="a_Paragraf_E">Denizli hapishanesinde, tavan beton olduğu halde, incecik yağmur gibi tahtakurusu ve sivrisinek dökülüyordu. Sık sık süpürür ve dökerdik. Koğuştaki mahkum ağır cezalılar, şikayet ederlerdi, ‘adam öldürdük, ama şimdi sivrisineği dahi öldüremiyoruz’ diyorlardı. Cezaevi Müdürü Şevki Bey bizi diğer koğuşlardaki kardeşlerimizle görüştürmedi. Ancak mahkemeye giderken görüşebildik. Yetmiş kişilik bir kafile önde, Üstad her seferde başka bir kişiyle kelepçelenirdi. Etrafımızda süngüllü otuzdan fazla jandarma bulunurdu. Denizli’nin âlicenap ve misafirperver halkı geçtiğimiz yolların iki sırasını doldurur, gözyaşlarıyla sevgilerini, teesürlerini, başlarıyla da selamlarını bildirirlerdi. Cezaevi yolunda eski bir mezarlık vardı. Üstad buradan gelirken ve giderken fatiha okumadan geçmezdi.</p>

    <p class="a_Paragraf_E">Üstadı sabah namazında camide gördüklerinin rivayeti yayılınca, kendisini iç koridorlardaki bir münferide hapsetmişlerdi. Müdaafasını yazdırmak için müdür beni istemişti. Burası bir insanın yaşayamayacağı, havasız, kapalı bir hücre idi. Bir yatak zor sığmıştı. Mum ışığı ile adeta bir mağarayı andırıyordu. Ankara’da, altı bakanlığa göndermek üzere dilekçe hazırlanmıştı, bunları Üstad söyledi, ben yazdım. O tarihlerde Denizli’nin elektriği çok fersizdi. Gündüz elektrik verilmezdi. Geceleri de onikiden sonra kesilirdi. Bir saat söyledi, ben yazdım. Bitkin olarak huzurundan ayrıldım. İnsan vücudu o rutubete dayanamazdı.</p>

    <p class="a_Paragraf_E">Son mahkemede merhum Hakim Ali Rıza Bey ve diğer hakimler olayda bir suç unsuru olmadığını, kararın okunacağını ve ayağa kalkmamızı söylediler. Başta Üstad olmak üzere hepimizin beraatine oy birliği ile karar verilmişti.</p>

    <p class="a_Paragraf_E">Mahkemeden çıkınca halkın tezarühatları, yaşasın adalet nidaları ve alkışları ile cezaevine geldik. Eşyalarımızı dışarıya çıkardık ve denklerin üzerinde İbrahim Fakazlı oturuyordu. Çarşıdan faytonlar geliyor sıraya giriyorlardı. Birinci faytona Üstad, ikinci faytona Feyzi Pamukçu binmişti. Bu sırada Doğu tarafından ağaçlar arasından bir süvari süratle geliyordu ki akıl almadığından şaşkına döndük. Süvari tam Üstadın faytonunun sol yanında durdu. Atından indi, Üstadımız karşısında askerce sert bir selam verdi. Birkaç kelime söyledi, elini öptü ve yine sert bir selamla mahmuzlarını şaklattı. Ve atına binerek aynı istikamete aynı şekilde süratle uzaklaştı. İbrahim Fakazlı ile bu hadiseyi hiçbir zaman çözemedik. Üstada sormaya da cesaret edemedik.</p>

    <p class="a_Paragraf_E">Üstad delikli Çınar namıyla anılan semtte otele yerleşti. Diğer arkadaşlarımızı Denizlili’ler evlerine götürdüler. Nefis yemeklerle ikramda bulunmuşlardı. Nur talebeleri trene binmeden önce, Denizli halkının içlerinden seçtiği Mustafa Bey ismindeki zat, eline bir mendil para ile gelmiş, talebelere dağıtmak istemişti. Fakat hiç kimse bu paraları kabul etmedi. Eşyalarımızı trene yüklerken birçok tüccar ve mevki sahibi zatlar yardımcı olmuşlardı. Otelde Üstadın hizmetinde iki gün kaldım. Her gün beşyüzün üzerinde ziyaretçi geliyordu. Rusya’da esir iken arkadaşı olan emekli bir subay da gelmişti. Yaşlı gözlerle Üstad’la kucaklaştılar, esaret günlerini anımsadılar. Üstadın ağaçtan olan yemek kaşığının sapı kırılmış, ince bir çivi ile perçin yapmışlardı. Ben çarşıdan güzel bir kaşık aldım. Ağaç kaşığı da çöp sepetine attım. Akşam yemeğini götürdüğümde ağaç kaşığını aradı.</p>

    <p class="a_Paragraf_E">‘Efendim, eskimiş ve kırılmıştı, çöp sepetine attım’ deyince, ‘benim otuz senelik arkadaşımdı. Onun kıymetine paha biçilir mi? Derhal bul getir’ dedi. Hemen çöp sepetine koştum. Bereket versin bir yağlı kağıda sarmıştım. Aynen duruyordu. Aldım ve suda kaynattıktan sonra hemen getirdim.</p>

    <p class="a_Paragraf_E">Denizli hapishanesinin sıkıntı, meşakkat, rutubet ve betonunun insan kanının bir sünger gibi emmesine dayanamayan İslamköylü Hafız Ali hastalandı ve vefat etti. Çok zayıf ve naifti. Allah yolunda, gurbet hapishanesinde şehid olmuştu.</p>
  </div>
</body>
</html>
