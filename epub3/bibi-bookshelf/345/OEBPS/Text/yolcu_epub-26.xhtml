<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-26</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-25" xml:lang="de-DE">Fener</p>

    <p class="Ilk_harf"><span class="_idGenDropcap-1 ilkharf">Ç</span>oban yıldızını izleyerek yürüyordu. Elinde ışığı zayıf bir fener vardı. Onunla aydınlatıyordu yolunu. Buna aydınlatma denirse...</p>

    <p class="a_Paragraf_E">O gidiyor fener gidiyordu, fener gidiyor o gidiyordu. Gide gide iki yüce dağa vardı. Birinden diğerine geçit yoktu. Yağmur olsa kimbilir nereye yağardı?</p>

    <p class="a_Paragraf_E">Karşıya nasıl aşmalı, dağı nasıl geçmeliydi?</p>

    <p class="a_Paragraf_E">Heybesindeki sedefleri çıkardı, birbirine vurdu, dağları birbirine bağlayan uzun bir köprü kurdu. Artık geçebilirdi.</p>

    <p class="a_Paragraf_E">Fakat o da ne! Karşısında korkunç bir dev. Sırtında bir torba. Yere indirdi, içindekileri boşalttı. Mercimek, nohut, buğday taneleri...</p>

    <p class="a_Paragraf_E">Ürkütücü bir sesle gürledi dev, ‘bunları birbirinden ayırmadan köprüden geçemezsin!’</p>

    <p class="a_Paragraf_E">‘Aman Allahım!’ dedi, ‘bunları nasıl seçerim? Seçemeyince karşıya nasıl geçerim?’ Kara kara düşünmeye başladı.</p>

    <p class="a_Paragraf_E">Gözleri parladı birden. Heybesindeki tavus tüylerini çıkardı, birbirine sürttü. Ansızın binlerce karınca peyda oldu. Nohutu mercimekten mercimeği buğdaydan ayırdılar.</p>

    <p class="a_Paragraf_E">Dev kayboldu. Karanlık bastırmıştı. Göz gözü görmez ses sesi duymaz olmuştu. Sağa baktı, mezar gibi karanlık gördü.</p>

    <p class="a_Paragraf_E">Sola baktı, köprüyü tehdit eden şiddetli bir fırtınanın gelmekte olduğunu gördü.</p>

    <p class="a_Paragraf_E">‘Zavallı fenerim’ dedi, ‘ışığın tümüyle sönmek üzere’. Köprünün altında, aşağıda kendisini bir anda yutmak üzere korkunç bir yaratık bekliyordu.</p>

    <p class="a_Paragraf_E">‘Keşke bu fener olmasaydı, bunları görmeseydim’ diye hayıflandı. Fener başına belaydı. Hiddetlenmişti. Bütün gücüyle fırlattı kayalığa feneri. Paramparça oldu. Fenerin parçalanmasıyla birlikte sanki yeryüzünü aydınlatan büyük bir elektrik şebekesinin ana düğmesine dokunmuştu. Şimdi ışıl ışıldı her taraf.</p>

    <p class="a_Paragraf_E">Az önce gördüğü şeyler yok olmuş, yemyeşil bir dünya açılmıştı. Yüreğine güzelliklerin saçıldığını gördü. Kalbi tüy gibi hafifledi. O çirkin yaratıklar, fırtınalar kaybolmuş, kelebekler, kuşlar, rengarenk çiçekler gelmişti. Bir kuş kanatlarına alarak karşıya geçirdi kendisini.</p>

    <p class="a_Paragraf_E">Bir ıhlamur ağacının dalına kondular. Baktı bir kuşevi. Göklerden bu evdeki kuşun yüreğine sevgi yağıyordu. Eğildi baktı. Nasıl da titriyordu. Avcıların namlusundan yeni kurtulmuştu anlaşılan.</p>

    <p class="a_Paragraf_E">Yüreğine dokununca, pırrr etti kuş, silkindi, ayın ondördü gibi güzel bir genç kız çıktı karşısına. Ellerini uzatarak, ‘kalbim ebediyyen senindir’ dedi.</p>
  </div>
</body>
</html>
