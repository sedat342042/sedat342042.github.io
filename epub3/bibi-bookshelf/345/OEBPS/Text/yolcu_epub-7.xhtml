<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-7</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-6" xml:lang="de-DE">İki Asker</p>

    <p class="Ilk_harf"><span class="_idGenDropcap-1 ilkharf">B</span>ir zaman iki asker uzak bir kente gitmek için buyruk aldılar. Birlikte yola çıktılar. Gündüz yürüdü gece dinlendiler. Şehre yaklaştıklarını, sıradağlardan anladılar.</p>

    <p class="a_Paragraf_E">Lacivert bir tüle bürünmüş, yücesi karlı dağları aşınca yolculuk bitecekti.</p>

    <p class="a_Paragraf_E">Çok yorulmuşlardı.</p>

    <p class="a_Paragraf_E">‘Geceyi burada geçirelim’ dedi birisi.</p>

    <p class="a_Paragraf_E">‘Tamam’ dedi öteki.</p>

    <p class="a_Paragraf_E">Uyku tulumlarını hazırladılar. Bir ateş yaktılar. Yemek yiyip kahve içtiler.</p>

    <p class="a_Paragraf_E">Tulumlarına girip uzandılar.</p>

    <p class="a_Paragraf_E">Bakışları gökteydi.</p>

    <p class="a_Paragraf_E">Yıldızları seyrederken uykuya daldılar. Sabah gün ışımadan uyandılar.</p>

    <p class="a_Paragraf_E">Tekrar yola koyuldular.</p>

    <p class="a_Paragraf_E">Dağların arasından kıvrıla kıvrıla akan büyük bir ırmağın kıyısına geldiler.</p>

    <p class="a_Paragraf_E">Geçince kente ulaşacaklardı.</p>

    <p class="a_Paragraf_E">Güçlükle karşıya geçtiler. Yol ikiye ayrıldı.</p>

    <p class="a_Paragraf_E">‘Sağdan gidelim’ dedi biri.</p>

    <p class="a_Paragraf_E">‘Hayır’ dedi öteki ‘soldan gidelim’.</p>

    <p class="a_Paragraf_E">Karar veremediler. Tam bu sıra biri çıktı karşılarına.</p>

    <p class="a_Paragraf_E">‘Seni Allah gönderdi’ diye atıldı biri, ‘karar veremiyoruz, kente giden en kısa ve güvenli yol hangisidir, bize yardımcı olur musun?’</p>

    <p class="a_Paragraf_E">Adam gülümsedi, ‘kentimize gelen her yolcu gibi, sizin de karşınıza aynı soru çıktı’.</p>

    <p class="a_Paragraf_E">‘Ben’ dedi askerlerden biri, ‘soldan gidelim diyorum, ne dersiniz?’</p>

    <p class="a_Paragraf_E">‘Hayır!’ diye atıldı öteki, ‘sağdan gitmeliyiz’</p>

    <p class="a_Paragraf_E">Adam, ‘sakin olun’ dedi, ‘biraz dinlenin, soluklanın önce’</p>

    <p class="a_Paragraf_E">Biri, ‘hangi yol daha kısa sizce?’ diye sordu.</p>

    <p class="a_Paragraf_E">‘İkisi de aynı uzunlukta’ dedi Adam.</p>

    <p class="a_Paragraf_E">Askerlerin telaşı dindi. Lakin hala nereden gidecekleri konusunda kararsızdılar.</p>

    <p class="a_Paragraf_E">‘Ne var ki’ dedi Adam, ‘sağdan giderseniz canınızdan emin olursunuz. Gerçi biraz zahmetli ve yorucudur. Ama sonu güzeldir, sizi sağ salim kente ulaştırır. Diğer yol ise sizi asla yormayacaktır. Ama sonunda kötü sürprizler çıkacaktır karşınıza. Karar sizin’.</p>

    <p class="a_Paragraf_E">Askerlerden biri, atıldı hemen, ‘Ben’ dedi, ‘sırtımdaki bu yüklerden, bu teçhizattan bıktım. Silahımı, mermilerimi atıyor ve soldan gidelim diyorum. Sonunda sürprizler varmış üstelik bayılırım sürprizlere.’ Arkadaşı engel olmaya çalışarak, ‘yapma etme’ dedi, ‘bak az bir zahmet kaldı önümüzde, gel sıkıntılı da olsa sonu güzel olanı tercih edelim, sağdan gidelim’.</p>

    <p class="a_Paragraf_E">‘Sen aptalsın’ dedi öteki, ‘bu gereksiz ağırlıkları taşımanın ne anlamı var’. Ve sol yola koyuldu, gözden ağır ağır kayboldu.</p>

    <p class="a_Paragraf_E">Ardından hüzünle bakan arkadaşı, sırt çantasını, silahını yüklendi, diğer yola yöneldi.</p>

    <p class="a_Paragraf_E">İyi de etti. Yolu çetindi, tehlikeliydi ama kendini koruyabileceği silahı, mermisi de vardı. Yiyeceksiz içeceksiz kalmadı. Uğradığı tehlikeleri savuşturarak kavuştu kente. Görevini yapmış olmanın sevinci içinde dönüp yola baktı. Arkadaşını düşündü.</p>

    <p class="a_Paragraf_E">Arkadaşının bedeni yüklerden kurtulmuştu gerçi ama yüreği korkuyla titriyordu. Üstelik adım başı karşısına çıkacak tehlikelere karşı savunmasızdı. Ne silahı vardı yanında ne yiyeceği. Dilenci gibiydi. Kente ulaşması güçleşmişti. Ulaşsa bile âsi ve kaçak cezası görecekti.</p>

    <p class="a_Paragraf_E">‘Zavallı’ dedi arkadaşı için, ‘yerinde olmak istemezdim.’</p>
  </div>
</body>
</html>
