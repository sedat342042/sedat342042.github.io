<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-74</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-73" xml:lang="de-DE">Dağlar</p>

    <p class="Ilk_harf"><span class="_idGenDropcap-1 ilkharf">D</span>ağların görevleri öylesine çeşitli ve dünyadaki diğer varlıklarla öylesine ilgili idi ki, akılları hayretler içinde bırakıyordu. Herşeyden önce dağların yeryüzünden adeta fışkırarak göğe uzanmaları, son derece önemli bir görevin yerine getirilmesinden başka birşey değildi. Bu görevlerin anlaşılması için, aşağılara, yeryüzünün derinliklerine kadar inilmesi gerekiyordu.</p>

    <p class="a_Paragraf_E">Toprağın altından dünyanın merkezine doğru gidildiğinde sıcaklığın giderek arttığını ve sıcaktan erimiş maden eriyiklerinden oluşan “magma tabakası”na doğru gelindiğini hepiniz bilirsiniz. İşte bu tabaka, zaman zaman sıkışıp kalan gazların etkisiyle patlar ve yeryüzünü sarsar. Adeta topraktaki bu iç çalkalanmalar, inkilaplar toprağın derinliklerindeki hiddeti, gazabı, heyacanı ifade ederler. Bu hiddet ve heyacanın sakinleştirilmesi, sarsıntı ve depremlerden yeryüzünün kurtarılması için o ateşli tabakanın nefes alması, yeryüzüne uzanan delikler açması gerekmektedir. Kapağı sıkı sıkıya kapalı, hiç hava almayan bir tencerede suyun kaynadığını düşünün. Bir süre sonra buharın etkisi ile ya kapak fırlayıp gidecek veya tencere patlayıp parçalanacaktır. Böyle bir tehlikeden sakınmak için ya kapakta bir delik açılır veya kapak tencerenin üzerine sıkı sıkıya oturtulmaz, içeriye havanın girebileceği bir açıklık bırakılır.</p>

    <p class="a_Paragraf_E">İşte dağlar, yeraltındaki bu çalkantıların dinmesi, sükunet bulması için açılan deliklerden göğe doğru yükselen ‘nefes alma kuleleri’dir. Yeryüzü o dağların fışkırması ile teneffüs edip zararlı depremlerden korunuyor ve böylelikle üzerinde taşıdığı bitkiler, hayvanlar, insanlar gibi sakinlerinin istirahatleri, huzurları bozulmuyor. Gemileri dalgaların sarsıntısından korumak için direkler dikildiği gibi, dağlar da yeryüzü gemisinin hazineli direkleridir; içlerinde suları ve bin bir türlü madenleri saklıyorlar. Tıpkı Yüce Yaratıcı’nın Nebe’ Sûresi’nde buyurduğu gibi: Dağları birer kazık yapmadık mı?</p>

    <p class="a_Paragraf_E">Sonra dağlar, tüm canlıların ihtiyaçlarının yerleştirildiği kocaman depolar sayılmazlar mı? Türlü türlü kaynaklar, sular, madenler, ilaçlar, maddeler son derece hakîmâne, müdebbirâne, kerimâne ve ihtiyatkârâne bir biçimde dağların içinde dizilmiş ve sıralanmışlar.</p>

    <p class="a_Paragraf_E">‘Hakîmâne’ (Hikmetli); çünkü herbirinin dağlarda depolanmasında çeşitli amaçlar, hikmetler gözetilmiş, en uygun miktarlarda ve biçimlerde yerleştirilmiş.</p>

    <p class="a_Paragraf_E">‘Müdebbirâne’ (Tedbirli), çünkü herbiri bir belaya, bir ihtiyaca cevap vermesi için, tedbiri düşünülmek suretiyle hazırlanmış.</p>

    <p class="a_Paragraf_E">‘Kerimâne’ (İkramlı), çünkü herbir canlının en akla gelmeyecek ihtiyaçları bile özenle düşünülerek, hiçbir kısıntı ve kesinti yapılmaksızın ihtiyaç sahiplerine verilmek üzere depolanmış.</p>

    <p class="a_Paragraf_E">‘İhtiyatkârâne’ (İhtiyatlı), çünkü en sıkıntılı zamanların ve çaresiz günlerin ihtiyatları da o dağlar içinde saklanmış.</p>

    <p class="a_Paragraf_E">Tüm bu işlerin, kudreti sonsuz bir Kadîrin (her şeye gücü yetenin) ve hikmeti sonsuz bir Hakîmin (her şeyi hikmetli yapanın) hazineleri, anbarları ve hizmetçileri oldukları açıkça görülmüyor mu? Ancak hikmetine sınır olmayan bir Hakîm bu denli hikmet dolu amaçları gözetebilir, bu kadar çok iş içinde hiçbirşeyi bir diğerine karıştırmaz ve herşeyden amaca en uygun olanı bulup çıkartır. Ve ancak kudretine sınır olmayan bir Kadîr bu kadar büyük ve azametli bir işi bu denli kolaylıkla yapabilir.</p>

    <p class="a_Paragraf_E">Sonra çöl ve dağların daha dağlar kadar çok olan görevlerini bu iki maddeye kıyas ettiğimde gördüm ki: Dağlar ve çöller, özellikle ihtiyaç anında ihtiyaç sahiplerine yetiştirilmek üzere içlerinde depoladıkları türlü türlü maden ve gıdalar bakımından, kendilerinin, bir Kadîr-i Hakîmin hizmetçileri olduklarına tanıklık ediyorlar ve lâ ilahe illallah diyorlar: Evet, tanıklık ediyoruz ki O’ndan başka İlah yoktur. Bizler gibi herşey O’nun Varlığına ve Birliğine şahitlik ediyorlar. Ben de onlarla birlikte ‘âmentü billah’, “inandım, iman ettim” diyorum.</p>
  </div>
</body>
</html>
