<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-70</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-69" xml:lang="de-DE">Rahîmâne Terbiye</p>

    <p class="Ilk_harf"><span class="_idGenDropcap-1 ilkharf">H</span>iç sirklerde gösteriye çıkan arslanların, atların, köpeklerin ve diğer zavallı hayvancıkların nasıl eğitildiklerini sözümona terbiye edildiklerini merak ettiniz mi? O ateşler saçan çemberlerin içinden nasıl korkusuzca atladıklarını düşündünüz mü? Zavallı hayvancıklar önce günlerce aç bırakılıyorlar, kamçılarla dövülüyorlardı. Eğiticilerinin istediklerini yapana kadar aç bırakılıyor, üstelik kırbaçlanıyorlardı. Hayvancıklar aç kalmamak ve kırbaçlanmamak için yavaş yavaş “eğiticilerinin” kendilerinden beklediği hareketleri yapmayı öğreniyorlardı. Bu işkenceli eğitim bazan ayları bazan da yılları buluyordu. Sonuçta, sirklerde çocuklar kadar büyüklerin de beğeniyle izledikleri gösteriler ortaya çıkıyor, böylece izleyiciler hoşça vakit geçirmiş, eğiticiler de para kazanmış oluyorlardı. Kimse o hayvancağızların çektikleri acıları düşünmüyordu.</p>

    <p class="a_Paragraf_E">Oysa çiçeklerin eğitimi böyle miydi? Güzel isimlerinden biri de ‘Rahman’ olan Allah, çiçekleri eğitip, gelişmeleri, çiçek açıp büyümeleri için gerekli işleri yaparken onlara hiç de eziyet etmiyordu. Aksine, susadıkları zaman, toprağın içine sokulan o narin köklerine, toprağın nemini imdada gönderiyor, onları serinletiyordu. Sadece bu kadar mı? Çiçeklerin o rengârenk görünümlerine ulaşabilmeleri için gerekli olan besinlerin tümü, yine topraktaki kökleriyle emdikleri su aracılığıyla gövdelerine ulaşıyordu. Çiçeklerin bu işleri yapabilmek için gerek duydukları enerji, her sabah üzerlerine doğan güneşin ışıkları sayesinde yaptıkları fotosentez sonucunda açığa çıkıyordu. Güneşi terbiyeleri için imdadlarına gönderen Allah ne kadar merhametli, ne kadar insaf sahibiydi. Çiçeklerin eğitimine ‘Rahîmâne terbiye’ demem işte bundandı.</p>

    <p class="a_Paragraf_E">Hele o çiçeklerin üreyip çoğalmalarındaki olağanüstü kolaylık ve düzenlilik yok mu! Çiçek tohumlarına kuşlar gibi kanatçıklar takıp rüzgârla birlikte havada uçmalarını sağlayan Allah, böylelikle o tohumları yemyeşil yeryüzünün en uzak köşelerine kadar yayıyor, her yerde rengârenk çiçekler açtırıyordu. Ne kadar tedbir sahibi bir İdarecinin işleriydi bunlar. Yavrusunu şefkatle besleyen bir anne gibi, bu çiçek milleti de müşfikane bir biçimde beslendiriliyor, türlü türlü lezzetli yiyecekleri hiçten, kuru topraktan gönderiliyordu. Hem de nasıl! Birbirine benzeyen, incecik, kemik gibi köklerden, çekirdeklerden ve su damlacıklarından. Âdeta bahar mevsimi kocaman bir tren vagonu gibi, bütün papatyaların, çiğdemlerin, tüm bitkilerin, tüm hayvanların; sözün kısası, tüm canlıların yiyeceklerini ve diğer ihtiyaç malzemelerini yüklenmiş bir vaziyette onların önüne gönderilmişti. Bilinmeyen, gizli bir hazineden yüklenmişti bu vagon. Annelerin şefkatli göğüslerinde süt konserveleri olarak yavrulara gönderilen o tertemiz gıdayı düşünsenize. Yaratıcının bu şekerli süt tulumbacıklarını yavrulara göndermesi, açıkça Rahman-ı Rahîm’in gayet müşfikane ve mürebbiyâne bir rahmet cilvesi ve ihsanı olduğunu ispat etmiyor muydu?</p>
  </div>
</body>
</html>
