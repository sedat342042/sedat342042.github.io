<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-113</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-112" xml:lang="de-DE">Onlar da Başıboş Değil</p>

    <p class="Ilk_harf"><span class="_idGenDropcap-1 ilkharf">E</span>rek dağında kalıyorlardı. Su bitmişti. ‘O halde dereden getirelim’ dedi. Arkadaşı, ‘ben gideyim mi?’ diye sordu çekinerek. ‘Nasıl istersen’ dedi. Aslında gitmek istemiyordu arkadaşı. Dere korkulu bir yerdi. Her an bir vahşi hayvan çıkabilirdi karşısına.</p>

    <p class="a_Paragraf_E">Ama derenin suyu, dağın doruğundan, kayaların içinden geldiği için tadına doyulmaz güzellikteydi. Kalktı fakat ayakları geri geri geliyordu. ‘Gitmek istemiyor musun?’ diye sordu.Arkadaşı cesaretini toplayarak, ‘doğrusunu istersen hayır’ dedi. Nedenini sordu.‘Bir kurt veya ayıyla karşılaşmaktan korkuyorum’ dedi. ‘Korkma’ dedi arkadaşına, ‘sana bir şey yapmazlar, haydi git.’ Kalktı ama, dizleri şimdiden titremeye başlamıştı. Birkaç saat sonra su kabına sırtında olduğu halde döndü. ‘Noldu, bir şey oldu mu?’ diye sordu. ‘Hayır’ dedi, arkadaşı, ‘hiçbir şeyle karşılaşmadım.’</p>

    <p class="a_Paragraf_E">‘İnsan biraz cesur olmalı’ dedi. ‘Ama ben kurttan korkuyorum’ dedi arkadaşı. ‘Geçen gece’ dedi, ‘gece namazı için uyanmış, giysilerimi giyiyordum. Kapı açıktı. Önce ayak sesleri ardından kendisi geldi. Baktım bir kurt. Önce ürperdim. Sonra sakinleşerek düşündüm, bu hayvanın niyeti nedir acaba?’</p>

    <p class="a_Paragraf_E">Arkadaşı dehşet içinde dinliyordu. ‘Karşımda durarak’ diye sürdürdü konuşmasını, ‘bana bakmaya başladı. Sanırım yarım saat kadar baktı. Ben de bakıyordum. Bakışlarımı hiç kaçırmıyordum. Sonra ansızın dönüp gitti.’ Arkadaşı, ‘ne demek istiyor?’ diye geçirdi aklından. ‘Zannediyorum şöyle düşündü: Rızkım için geldim. Yarım saattir bekliyorum. Bana yiyecek bir şey vermedin. Sana minnet etmiyor ve gidiyorum’. Arkadaşı susmuş, kurdun yaptığı gibi sessizce ona bakıyordu, ‘bu hayvanlar da başıboş değil, herşey ve herkes gibi, onlar da Allah’ın iradesiyle bağlıdırlar. Bağlı olmasalar kimseyi bırakmaz parçalayarak yok ederlerdi.’</p>
  </div>
</body>
</html>
