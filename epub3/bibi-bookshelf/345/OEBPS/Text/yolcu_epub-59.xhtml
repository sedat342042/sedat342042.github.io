<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-59</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-58" xml:lang="de-DE">Gökyüzü Sayfası</p>

    <p class="Ilk_harf"><span class="_idGenDropcap-1 ilkharf">B</span>en de baktım. Gördüm ki, bazıları dünyadan binlerce defa daha büyük ve bir kısmı top güllesinden yetmiş defa daha hızlı hareket eden yüz binlerce gök cismi, direkleri olmadığı halde düşmeksizin duruyorlar. Yan yana oldukları halde, birbirlerine çarpmadan, olağanüstü çabuklukta geziyorlar. Kocaman ışık saçan lâmbalar olan o gök cisimleri; yakacak maddeleri olan benzin ve mazotları olmadığı halde hiç sönmeksizin yanıyorlar. Sürekli hareket halinde olmalarına rağmen, gürültü çıkartmıyorlar, yörüngelerinden sapıp, gökyüzünü bir savaş alanına çevirmiyorlar. Demek ki onlar, şu talimhanede gördüğüm askerler gibi kudretli bir kumandanın emri altında hareket ediyorlar. Demek, gözyüzü de yeryüzü gibi bir ordugâhtır, Sonra anladım ki, güneşin de ayın da farklı görevleri var. Güneş gündüzü, ay ise geceyi aydınlatıyor. Gökyüzündeki daha yüz binlerce gök cisminin de ay ve güneş gibi çeşitli görevleri bulunuyor. O kocaman yaratıklar, hiç isyan etmeksizin, türlü türlü işlerde çalıştırılıyorlar. Aralarında rakamlara sığmayacak kadar sonsuz uzaklıklar bulunmasına rağmen, herbirinin üzerinde aynı anda, aynı kuvvetle, aynı biçimde, tek bir ordunun üniformaları gibi aynı yaradılış damgasıyla noksansız tasarrufta bulunan bir Terbiye Edici bulunuyor. O gök cisimlerinin herbiri pek büyük ve zaptolunmaz bir kuvvete sahip oldukları halde; O Terbiye Edici, O Rab; hepsini kendi kanununa itaat ettiriyor. Hiçbir gök cismi, o kanunları çiğneyemiyor, yörüngesini değiştiremiyor. Herbiri, belki de yüz yıllardır aynı yörünge içinde dolaşıp duruyorlar.</p>

    <p class="a_Paragraf_E">Sonra bu kadar çok gök cisminin birlikte hareket etmelerine baktım, hayretler içinde kaldım. Kalabalık bir sürü, yeryüzünde dolaşırken, arkasında ne kadar pislik ve kir bırakır!</p>

    <p class="a_Paragraf_E">Oysa bu gök cisimleri, kalabalık bir sürü gibi gökyüzünde dolaştıkları halde, arkalarında hiçbir pislik bırakmıyorlar; gökyüzü pırıl pırıl, tertemiz bir tablo gibi karşımda duruyor. Evet, O Rab, gökyüzünü temizliyor, süprüntülerden arındırıyor, pak ediyor. Ve yeryüzünü hem kendi, hem de güneşin etrafında korkunç bir hızla döndürüyor ve o dönmeleri; geceye ve gündüze çizdiği tablolarla benim gibi diğer yaratıklarına da sinema gibi izlettiriyor.</p>

    <p class="a_Paragraf_E">Denizlerde ve karalarda manevra yapan büyük orduları düşündüm. O orduların düzenli hareketleri, ordu karargâhında hazırlanan plânları büyük bir kolaylık ve hızla yerine getirmeleri, kuşkusuz askerlerin çok iyi bir eğitim almaları ve komutanlarının son derece etkili emirler verebilmeleri sayesinde oluyor. Gökyüzünde cereyan eden bu muazzam işler, bu harika olaylar da, büyük bir idarenin, gayet geniş bir eğitim ve terbiye faaliyetinin varlığını gösteriyor.</p>

    <p class="a_Paragraf_E">O faaliyeti dikkatle incelediğimde, tek bir emre, tek bir kanuna kayıtsız şartsız bir itaatın varlığını gözlemliyorum. Hiçbir yıldız, hiçbir gök cismi emirlere itaatsizlikte bulunmuyor. Yıldızlar, gezegenler, göktaşları ve diğer gök cisimleri bir ordunun askerleri gibi emirleri dinliyorlar; âdeta büyülenmiş gibi. Buna ‘teshir’ diyorum.</p>

    <p class="a_Paragraf_E">O büyük cisimlerin herbirinin yörüngesi öylesine âyarlanmış, öylesine ölçülüp biçilmiş ki, birbirlerine hiç çarpmıyorlar. Yiyecekleri olan yakıtları öylesine ölçülü verilmiş ki, ne hızları yavaşlıyor, ne ışıkları soluyor. Demek işlerin yolunda gitmesi için gerekli her türlü önlem alınmış. Buna da ‘tedbir’ diyorum.</p>

    <p class="a_Paragraf_E">Birbirlerinden binlerce ışık yılı uzaklıkta bulunan yıldızlar arasında bile öylesine irtibat sağlanmış; gökyüzünün tüm işleri birbirine karıştırılmaksızın öylesine mükemmel bir biçimde yerine getirilmiş ki, çekip çevrilmeyen, yürütülmeyen hiçbir iş kalmamış. Buna da ‘tedvir’ diyorum. Tüm bu işlerin birbirine engel olmaksızın işlemesi için öylesine gelişmiş bir düzen kurulmuş ki, her bir gök cismi kendi yörüngesinde bir hedefe doğru ilerlerken, diğerinin yolunu kesmiyor, başkalarının işini zorlaştırmıyor. Buna da ‘tanzim’ diyorum.</p>

    <p class="a_Paragraf_E">Yüz binlerce yolcusu bulunan o kalabalık gökyüzünde ne bir süprüntü ne de bir kir parçası var. Gökyüzü yeni yıkanmış bir çiçek bahçesi gibi pırıl pırıl, tertemiz. Görünmez bir el her yeri temizlemiş. Buna da ‘tanzif’ diyorum.</p>

    <p class="a_Paragraf_E">Ve o gök cisimlerinin herbirine bir, hatta birçok görev verilmiş, vazifelendirilmiş. İşte buna da ‘tavzif’ diyorum.</p>

    <p class="a_Paragraf_E">Gökyüzünde gördüğüm tüm bu işlerden; yani teshir, tedbir, tedvir, tanzim, tanzif ve tavzif’ten oluşan bir gerçekle yüzyüze geliyorum. Bu gerçek, o azametli, geniş gökyüzününün Yaratıcısının varlığına ve birliğine işâret ediyor. Hem öyle bir işâret ki, O’nun varlığına, gökyüzünün varlığından daha açık bir biçimde tanıklık ediyor. Çünkü bütün bu işler, eğer birden çok kimsenin emri ile yapılıyor olsa idi, o zaman bir yıldızın yolu öbür yıldızın üzerine düşecek, bir göktaşı diğeri ile çarpışacak, bu düzenli ve pırıl pırıl gökyüzü, bir cehennem kargaşasına dönüşecekti. Ne o temizlik, ne o tedbirlilik, ne o çekip çevirme, ne o düzenlilik ne de o görevlilik sözkonusu olacaktı. Demek bir yıldıza sözünü geçiren bütün yıldızlara sözünü geçiriyor, bir gök cismini hareket ettiren bütün gökyüzünü emri altında bulunduruyor.</p>

    <p class="a_Paragraf_E">Yolculuğumun ikinci bölümüne geçmeden mola veriyor; küçük kulübemde uykuya dalmadan önce gökyüzünden öğrendiklerimi bir kez daha düşünüyorum. Yorulduğum zaman uykuyu paha biçilmez bir nimet, dinlendiğimde ise uyanıklığı en güzel hediye olarak sunan Yaratıcıya sonsuz teşekkürler ediyorum.</p>
  </div>
</body>
</html>
