<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-128</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-127" xml:lang="de-DE">‘İlacınız Barla’da’</p>

    <p class="Ilk_harf"><span class="_idGenDropcap-1 ilkharf">B</span>iz savaşa giderken pilav yemeğe gider gibi bir hevesle gitmiştik. Oniki nisan bindokuzyüzonbeşte Seddül- Bahir’e geldik. Anafartalar muhaberesinde, Allah’ın lütfu ile kurtulduk.</p>

    <p class="a_Paragraf_E">Son taaruzda bütün subaylar ve erler abdestli olacaktı. Şayet su bulunmazsa teyemmün edilecekti.</p>

    <p class="a_Paragraf_E">Yüzümden, kolumdan, göğsümden yaralandım. Karadan, denizden top mermileri patlıyordu. Bir top mermisi önümde patladı. İki el ateş ettim. Yanımdaki asteğmen, ‘silahla bir kaçını temizleyeyim’ dedi.</p>

    <p class="a_Paragraf_E">Geri çekildim. Sol yanağıma elimi attım. Baktım kanıyor. Sol koluma da kurşun isabet etmişti. Artık şuurum tam işlemiyordu; bir Ocak bindokuzyüzonaltı’da Çanakkale’den ayrıldık Nisan’a kadar Kırklareli’nde kaldık. Sonra Tekirdağ üzerinden vapurla Haydarpaşa’ya geldik.</p>

    <p class="a_Paragraf_E">Kuşdili Çayırında ordugah kurduk. Odunla işleyen özel tren ile yola çıktık. Konya Ereğilisi, Niğde, Kayseri ve Sivas’a uğrayarak Karadeniz’e geldik. Rusları sahile kadar kovaladık. Ruslar bizi Bayburt’tan sardı.</p>

    <p class="a_Paragraf_E">Çanakkale’nin, Anafartalar’ın, Conbayırı’nın, dinç fırkası idik. Doğu’da büyük yürüyüşle ilerliyorduk, sonra tepe tepe müdafa ederek çekildik. Erzincan’ın üstünden, Çardak Boğazından geçtik. Kafkas cephesindeki muhaberemiz, Erzincan’ın batısında mevzilenerek beklemek suretinde oldu. Bindokuzyüzonyedi’de Rusya’da Bolşeviklik çıktı. Ruslar çekiliyordu. Ermeniler de silahlarını bırakarak çekiliyordu. Biz ilerlemeye başladık. Kelkit, Şiran, Erzurum, Ilıcası, Tortum’dan Sarıkamış’a geçtik. O sırada Kazım Karabekir Sarıkamış’taydı. Kars’a yürüdük. Bindokuzyüzonsekiz’de Kars’ı birinci olarak ele geçirdik.</p>

    <p class="a_Paragraf_E">Birinci Dünya Savaşı dolayısıyla tahsilim yarıda kalmıştı. Savaştan sonra tekrar mektebe başladım. Nihayet Harbiyeden mezun oldum.</p>

    <p class="a_Paragraf_E">Bindokuzyüzyirmisekiz’de Manisa’dan Eğridir’e gelmiştim. O zaman rütbem yüzbaşı idi. Üstad’la tanışmamız bir sene sonra oldu. Bindokuzyüzyirmidokuz yılı baharında Barla’ya gittim. Beni götüren Mustafa isimli mübarek bir insandı. Ayrıca, Vecelle Hüseyin, Müderris Mustafa, Nefer Mehmet, Demirci Ustası vardı. Üstad’ı ilk ziyarette, yanında epey kalmıştık. Bu görüşme çok uzun sürdü. Müsaade isteyerek ayağa kalktık. Vedalaşıp ayrıldık.</p>

    <p class="a_Paragraf_E">Onunla görüşmelerimizden birinde, görüşme bittikten sonra, ‘Efendim İlama köyüne gideceğim’ demiştim. O da, ‘kardaşım, ben de camiye odun getirmek için dağa gideceğim’ dedi.</p>

    <p class="a_Paragraf_E">Biz vedalaştık ve İlama’ya doğru yola çıktık. Birden aklıma o geldi, şimdi aniden önüme çıkmasın diye düşündüm. Bizim nefer geride kalmıştı. Az sonra baktım, O önde, odun kafilesi arkada kendisi geliyorlardı. Ben, o beni görüp de, attan inip rahatsız olmasın diye büyük bir ağacın arkasına saklandım. O iyice yaklaşınca birden bire ellerine sarılıp, ellerini öptüm. O esnada elinde bir parça kuru ekmek vardı, onu yiyordu. Hemen onu bana verdi. Sonra, ‘senin şemsiyen yok mu kardaşım?’ dedi.</p>

    <p class="a_Paragraf_E">Biz asker olduğumuz için şemsiye taşımıyorduk, ‘üzerimde muşamba var efendim’ dedim. Havada ise pek yağmur alameti yoktu. Üstad, ‘peki kardaşım Allah’a ısmarladık’ deyip gitti. Az sonra yağmur yağmaya başladı. Hiç durmadan yağdı, atı süratle sürüyordum. Yağmur sağanağının altında ilerlerken, yağmur hiç bana değmiyordu. Dört saat sonra hiç ıslanmadan Eğridir’e gelmiştim.</p>

    <p class="a_Paragraf_E">Kendilerini ziyaretim hayatımda inkılap yapmıştı. Öyle bir ruh halini yaşıyordum ki, yazdığım mektuplardaki şevki, cevabi mektuplarında şöyle ifade ediyordu, ‘Neşr-i Envar-ı Kur’ân’iyedeki muvafakkiyetin ve gayretin ve şevkin ikram-ı ilahidir, bir keramet-i Kur’âniyedir, bir inayeti rabbaniyedir. Sizi tebrik ediyorum.’</p>

    <p class="a_Paragraf_E">Küçük hizmetleri bile büyük görüyordu. Bunlar bizi teşvik etmek içindi. Halbuki istidadımız nâkıs olduğu halde teveccüh ediyordu. Eğridir’den tayinim çıkmı, Doğu’ya gidiyordum. Ondan ayrılacağım için çok üzgündüm. Üstad çok üzüldüğümü anlamıştı. Bir gün yanına ziyaretine gittiğimde, ‘emrediyorum, merak etmiyeceksin! Üzülmeyeceksin!’ dedi. O anda bütün üzüntüm, gam ve keder yok oldu. Yıllar sonra Ankara’da Refet Bey’le ilk defa görüşmüştüm. O Üstad’dan bir hatıra nakletmişti. Bir gün Üstad bir münasebetle, ‘üç kişinin tasarrufu devam ediyor. Bunlardan birincisi Abdülkadir Geylani Hazretleridir’ diye buyurunca, Refet Bey hemen sormuş, ‘efendim, diğer ikisi kimdir?’ ‘Diğerleri Hayyat-i Harrani ile Maruf-u Kerhi’ diye cevap vermiş.</p>

    <p class="a_Paragraf_E">Bir ziyaretimde çay içerken tam olarak bitirememiştim. ‘Kardaşım sen sünnet bilmez misin?’ dedi. Bununla, içilen bir şeyin iyice bitirilmesinin sünnet olduğunu ders vermek istemişti. Bidayette akşam ile yatsı arasında kimseyi kabul etmezdi. Ondaki nezaket ve tevazu bambaşka idi. Bir gün ebced hesabı ile bir tarih bulmuştum, fakat bir rakam eksikti. O hiç bu eksikliği yüzüme vurmuyor, gayet kibar ve nazik, ‘maşallah, bu binlerin içinde bir rakamın hiç ehemmiyeti yoktur’ dedi.</p>

    <p class="a_Paragraf_E">Onun ziyaretine ettiğim zaman yanında Kur’ân, Hafız Şirazi’nin bir eseri, bir de üç cilt Gümüşhaneli Ahmet Ziyaeddin Efendi’nin Mecmuat-ül-ahzab isimli kitabı bulunuyordu.</p>

    <p class="a_Paragraf_E">Üstad temizliğe çok dikkat ederdi. Her zaman, bilhassa Barla’da iken üstüste iki çorap giyerdi. Namaza duracağı esnada üstteki çorabı çıkarır, öyle namaza dururdu. Barla’da namazda, cehri okunan namazlarda, bilhassa sabah namazlarında, Kur’an’ın ‘Elhamdülillah’ ile başlayan surelerini okurdu. Kur’an’ı bambaşka bir tarzda okurdu. Kur’an’ın hakikatlarını duyarak ve yaşıyarak okurdu. Kur’an’ın ilahi sedası, onun bütün ruhunu kaplardı. Onun okuyuşu, diğer hocaların ve hafızların okuyuşuna benzemezdi. Kur’an’ın manasına uygun olarak okurdu. Barla’da bir gece yanında kalmıştım. Sabahlara kadar uyumadan ibadet ediyor, zikir ediyor, tesbih çekiyordu. Çok az uyurdu, uyur gibi görünürdü. Akşamla yatsı arasında evradını şöyle okurdu,</p>

    <p class="a_Paragraf_E">‘La ilahe illallah, la ilahe illallah</p>

    <p class="a_Paragraf_E">ey la razıka illallah, ey la mabude illallah.</p>

    <p class="a_Paragraf_E">La ilahe illallah, la ilahe illallah.</p>

    <p class="a_Paragraf_E">Ey la razıka illahu, ey la razıka illahu.’</p>

    <p class="a_Paragraf_E">Bindokuzyüzonaltı’da Kafkas cephesinde savaşta iken Kerkük’lü Şeyh Rıza Talebani’nin damadı Fasih de bizde yedek subaydı. Kayınpederinin Kadiri tekkesindeki odasında asılı olan şu Farisi kıtayı ondan almıştım, ‘Ya Resulallah! Ne olur Ashab-ı Kehf’in köpeği gibi ben de senin ashabının arasında cennete gireyim. O cennete gitsin ben cehenneme, reva mıdır? O Ashab-ı Kehf’in köpeği, ben senin ashabının köpeğiyim.’ Bilahare Üstad’ı tanıdıktan sonra bu kıtayı kendisine göndermiştim. Ayrıca, ‘Beni Nur şakirdleri içinde Ashab-ı Kehf’in Kıtmiri gibi kabul buyurun’ diye yazmıştım. Bunun üzerine Üstad gönderdiği cevabında, ‘İnşallah sen bu zamanda Ashab-ı Kehf’in birincilerindensin. Biz mektubundan o ibareyi kaldırdık. Sen de kaldır’ diye yazdı. Sonra ziyaretine gittiğimde o, ‘kardaşım, bu kıta Şeyh Rıza’nın değildir. O heccavdır. Bu beyitler Mevlana Cami’nindir’ dedi. Ben de Şeyh Rıza’yı heccav biliyordum. Bu kıta nasıl onun olabilir diye merak ediyordum. Sonra bu kıtayı Yirmiyedinci Söz’deki Sahabeler Risalesinin zeylinin başına koydu. O gün bahis Mevlana Cami’den açılınca, ‘Mevlana Celaleddin-i Rumi, Molla Ahmed-i Cizri ve Mevlana Cami her üçünün de makamı birdir. Bunların üçü de manen bir seviyededir’ diye buyurdu.</p>

    <p class="a_Paragraf_E">Üstad Barla’da iken, kendisini iki senede altı defa ziyaret ettim. Üstad’dan sonra Barla’ya gitmek bize nasip olmamıştı. Yollar kapanmıştı. Fakat kader kırk beş yıl sonra tekrar o mübarek beldeye gitmeyi nasip etti.</p>

    <p class="a_Paragraf_E">Bir gün Barla’da ilk mülakatımızda eski bir hatırasını anlattı, ‘Bitlis’de dört Şeyh vardı. Hepsi de İmam-ı Rabbani tarikindendi. Bunların hepsi beni kendilerine çekmek istiyorlardı. Eski Said onların hepsine karşı müstağni kaldı. Son olarak Emirdağ’da ziyaret etmezden önce, Eskişehir’de oğlumun yanına uğramış, bir ay kadar kalmıştım. Oradayken her gün ders yapardık. Fakat bu dersleri ihtiyaten hep İşarat-ül İ’caz’dan yapıyorduk. Emirdağ’a gideceğim gün yine ders yapmak için İşarat-ül İ’caz’ı getirdiler. ‘Yahu sizde başka kitap yok mu hep bunu getiriyorsunuz?’ dedim.</p>

    <p class="a_Paragraf_E">Bunun üzerine Mektubat’ı getirdiler. Sonra Üstad’ın ziyaretine müşerref olduğumuzda odasında bütün Risale-i Nur Külliyatı’nı masanın üzerine koymuş, Mektubat’ı da bütün kitapların üstüne koymuştu. Bana hitaben, ‘Kardeşim, ben bu risaleleri saklasam bela ve musibet gelir. Onun için ne olursa olsun, daima yanımda bulunduruyorum’ dedi. İmansız insafsız insanların ardı arkası kesilmeyen hücumlarına karşı, bizzat cevap verebilmek için taşıyordu. Din düşmanları evinin damına çıkıp su testisine zehir atmışlardı. Hz. Hasan’ı da öyle zehirlememişler miydi? O zaman rüyada görmüştüm, ibriğine zehir atıyorlar. Bakıyorum, bıyıkları yemyeşil.</p>

    <p class="a_Paragraf_E">Mektupla rüyayı yazdım. Gönderdiği cevapta, ‘Rüyan mübarektir, kardeşim mübarektir’ diyordu. Yine son görüşmemizde bana, ‘kardeşim, her meselede senden bahsedilir. Her meselede senin adın geçer. Bana sorarlar, bu kimdir? Benim o kadar talebem var ki yalnız adını duymuşum, o da onlardan biridir, diye cevap veriyorum. Bindokuzyüzkırksekiz yılında Afyon’da hapishaneye seni de yanıma almak istedim. Fakat sonra vazgeçtim’ dedi.</p>

    <p class="a_Paragraf_E">Bindokuzyüzotuzsekiz’de bizi Dersim isyanını önlemeye ve bastırmaya memur etmişlerdi. İsyan dedikleri şey de, bazı dağ köyleri o yıl vergi verememişti. Bize verilen emir ise tek kelime idi:</p>

    <p class="a_Paragraf_E">‘İmha. Ben kıta komutanı idim. En çetin ve zor vazifeyi de bize verdiler. Sen piyadesin, seni topla takviye etmek gerektir, dediler. Müthiş bir hüzün ve ıstırap içindeydim. O benim bu hüzünümü hissetmiş. Bu durumu kendisine yazıp soramadım.</p>

    <p class="a_Paragraf_E">Nasıl yazabilirdim. Bu ızdırabımı kağıda nasıl dökebilirdim. Tam merhum pederimle vedalaştım, hayvana bindim gidiyordum. Bir de baktım, hizmetçi koşarak geldi. Elime bir mektup verdi. Mektubu açtım. Mektubu Üstad Kastamonu’dan Ürgüp Müftüsü olan kardeşi Abdülmecid vasıtasıyla gönderiyordu, ‘Hulusi’nin bir gailesi var, diye hissediyordum. Merak etmesin. Risale-i Nur’un şakirdlerine inayet ve rahmet, nezaret ve himayet ederler. Dünyanın meşakkatleri madem sevap verir, geçerler. O musibetlere karşı sabır içinde, şükür ile, metanetle mukabele edilmek gerekir. Hem o, hem sizler, bütün dualarımda ve kazançlarımda benimle berabersiniz.’</p>

    <p class="a_Paragraf_E">Az sonra isyan olan bölgeye gittik. Döndük dolaştık. O bölgeyi terk etmişler, dağlara mağaralara çekilmişler. Allah’ın Rahmeti imdadımıza yetişti. Elimizi kirletmeden ve kana bulaştırmadan bizi kurtardı.</p>

    <p class="a_Paragraf_E">Mektubat’taki bir çok soruları ben sordum. Üstad’la ilk görüşmemizden sonraki mektuplaşmalarımız Mektubat’ın tuluuna sebep olmuştu. Bazı soruları başkaları bana sorardı, ben de ona sorardım. Mesela:</p>

    <p class="a_Paragraf_E">‘İmanınızı Lailaheillallah ile yenileyiniz’ hadisini Arapgirli rüştiye hocalarından İbrahim Efendi bana sormuştu. Ben de Elaziz’den Barla’ya yazarak Üstad’a sormuştum. ‘Dost istersen Allah yeter. Evet o dost ise her şey dosttur. Yaran istersen Kur’an yeter. Evet ondaki enbiya ve melaike ile hayalen görüşür ve vukuatlarını seyredip, ünsiyet eder. Mal istersen kanaat yeter. Evet kanaat eden, iktisat eder, iktisat eden bereket bulur. Düşman istersen, nefis yeter. Evet kendini beğenen, belayı bulur, zahmete düşer, kendini beğenmeyen safayı bulur, rahmete gider. Nasihat istersen ölüm yeter. Evet ölümü düşünen hubb-u dünyadan kurtulur ve ahiretine ciddi çalışır.’</p>

    <p class="a_Paragraf_E">Bu parça, levha halinde dedem H. İbrahim Efendi’nin elyazısı ile duruyordu. Bindokuzyüzotuz baharında bunu ona gönderdim. Yirmiüçüncü mektubun sonuna koydu. Yine bir gün Eğridir’de bulunduğum zaman, rüyada sarıklı bir genç gördüm. Bu genç beni ilk defa, Üstad’a götüren meczup lakaplı Mustafa Efendi idi. O’na Şeyh veya Hafız Mustafa denirdi. Rüyada gördüğüm sarıklı genç şeklen o idi. Fakat ne bıyığı ne de sakalı vardı. Hafız mustafa, çocuk meşrebinde birisi idi. Risale-i Nur’un ilk Küçük Sözlerini onda görmüştüm. Daha o zaman Üstad ile de muarefimiz yoktu. Gayet intizamsız bir yazı ile yazılmış ilk risaleyi onda görmüştüm. Müsvedde halindeydi.. rüyada elinde leblebi tablası vardı. Fakat içinde leblebi çok azdı. Ben leblebi almak için elimi attım. O zaman leblebi tabağı doldu, taştı. Sarıklı genci biz açıklamadık. Sizin gibi gençler işte çıktılar. Daha da kıymetli gençler çıkacaktır. Allah’ın nuru kıyamete kadar devam edecektir. Kur’an tefsiri olduğu için Risale-i Nur’un hakikatı kıyamete kadar okunacaktır. Elbette bu gelenler genç olacaktır, ihtiyar olmayacaktır.</p>

    <p class="a_Paragraf_E">Bu meseleyi kendisine mal edenler oldu? İnhisar altına almak doğru değil. Benim rüyada gördüğüm, sanki Mustafa idi. Fakat onun mevcut hali rüyadaki haline uygun düşmüyordu. Onun çocukca halleri vardı. Fakat bana Üstad Hazretlerini gösteren ve tanıtan da oldu. Eğridir’de iken, Mustafa bana, ‘Efendim, sizin ilacınız Barla’da bir zat var, ondadır’ dedi. Üstad’la görüşme ve sohbetlerimiz sırasında, yüzüne bakamazdım. Zaten bakılmayacak derecede heybetli idi. Son ziyaretimde cesaretimi toplayarak ancak bakabildim.</p>
  </div>
</body>
</html>
