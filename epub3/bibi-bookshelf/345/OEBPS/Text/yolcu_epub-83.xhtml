<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-83</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-82" xml:lang="de-DE">3.</p>

    <p class="Ilk_harf"><span class="_idGenDropcap-1 ilkharf">B</span>ir zaman, Isparta’nın Barla nahiyesinde, sürgün adı altında, işkenceli bir tutsaklıkla, yalnız, kimsesiz bir köyde, kimseyle görüşmeksizin, haberleşmesi yasaklanmış bir halde, hastalık, yaşlılık ve gurbetle perişan bir durumdayken, Allah, rahmetiyle, Kur’ân’ın hikmetini ve sırlarını bağışlayıp, bir teselli ışığı vermişti.</p>

    <p class="a_Paragraf_E">Sevdiklerimin, geride bıraktığım dostları ve yakınlarımın özlemini böylece dindirmeye çalışıyordum.</p>

    <p class="a_Paragraf_E">Ne varki, birini asla unutamıyordum. Yeğenim, fedakar öğrencim, manevi oğlum ve cesur yoldaşım, Abdurrahman’ı. Yedi yıl olmuştu ondan ayrılalı. Ne o benim yerimi biliyordu ne ben onun durumundan haberdardım. Sonra birden bir mektup aldım. Açıp okuduğumda, Abdurrahman’ın ruhundan geldiğini gördüm. Beni çok ağlattı, halen de ağlatıyor. Bu fedakar ve cesur talebem, dünyanın geçici zevklerinden nefret ettiğini, en büyük amacının, samimi bir şekilde, çocukluğunda ona baktığım gibi yaşlılığımda bana hizmet etmek istediğini yazdıyordu. Dünyadaki tek görevimde, Kur’ân’ın sırlarını yazmakta, güçlü kalemiyle yardımcı olmak istiyordu. Mektubunda, ‘Yirmi otuz risaleyi bana gönder, her birinden yirmi otuz kopya yapacağım’ diyordu. İçtenliği bana, dünyaya karşı kuvvetli bir umut verdi. Deha ölçüsünde zekaya sahip ve gerçek oğuldan daha sadık bir öğrenci bulmuştum.</p>

    <p class="a_Paragraf_E">Mektuptan önce, ötedünya inancına ilişkin Onuncu Söz’ün bir kopyası eline geçmişti. Ona tam tiryaki olmuş, altı yedi yılda aldığı manevi yaralarını bir anda temizlemiş, sağaltmıştı. Tam bir teslimiyetle ölümünü bekliyor gibi, bir veda mektubu gibi yazmıştı o satırları. Birkaç ay sonra ölüm haberini aldım. Öylesine sarsıldım ki, beş yıldır etkisi altındayım.</p>

    <p class="a_Paragraf_E">Onun acısı, esareti, yalnızlığı, gurbeti, ihtiyarlığı ve hastalığı unutturdu. Daha yakıcı acıyla beni hüznün derinliklerine sürükledi. Annem öldüğünde özel dünyamın yarısı yıkılmıştı. Öteki yarısını da Abdurraham yıktı. Artık dünyayla hiçbir ilişkim kalmamıştı. Yaşasaydı, hem Kur’ân hizmetinde bana yoldaş olacak, benden sonra da hayırlı bir halefim olarak bunu sürdürecekti. Öylesi bir kayıp benim gibi birisine sanılandan daha yakıcı geliyor. Dayanmaya çalışıyordum. Ama ruhumdaki fırtına bir türlü dinmiyordu. Kur’ân’dan gelen teselli beni yatıştırmasaydı tahammül edemeyecektim.</p>

    <p class="a_Paragraf_E">Sık sık Barla’nın derelerine ve dağlarına gidip geziyordum. Issız yerlerde dolaşıyordum. O tenhalık içinde, yalnız bir haldeyken, Abdurrahan’la geçirdiğimiz günleri hatırlıyordum. Sinema levhaları halinde o mutlu ve huzurlu günlerin anıları geçiyordu gözümden.</p>

    <p class="a_Paragraf_E">Bu boğucu günlerde, bir gün, birden Kur’ân’nın nuru yardıma yetişti. Kasas suresinden okuduğum bir ayetin sırrı açıldı, yaralı kalbime şifa oldu:</p>

    <p class="a_Paragraf_E">‘Herşey yok olup gidicidir. O’na bakan yüzü müstesna. Hüküm, O’na aittir, siz de O’na döndürüleceksiniz’</p>

    <p class="a_Paragraf_E">Ayetin gizlerine sızdıkça, hüzün dağılmaya başladı. Kendimi üç büyük cenaze başında gördüm:</p>

    <p class="a_Paragraf_E">Birisi, ellibeş yaşıma kadar ölen ve gömülen Said’lerin kabrinde bir mezartaşıydım. İkincisi Adem(a.s.)’den bugüne ölmüş ve defnedilmiş olan o büyük cenazenin başında, mezartaşı hükmünde olan bu çağın yüzünde gezen karınca gibi küçük bir canlı olarak kendimi gördüm. Üçüncü olarak, insanlar gibi her yıl dünya yüzünde gezgin bir dünyanın ölümüyle, büyük dünyanın da öleceği hayalimde belirdi.</p>

    <p class="a_Paragraf_E">Abdurraham’ın ölümünün verdiği acıyı, şu ayet dağıtıyordu:‘Eğer senden yüz çevirecek olurlarsa de ki, Allah bana yeter. O’ndan başka ibadete layık hiçbir ilah yoktur.’ Madem Allah var, O herşeye bedeldir. Madem O sonsuzdur, elbette O bize yeter. O’nun bir bağışı bütün dünyanın yerini tutar. Nurun bir tecellisi, bütün cenazelere hayat verir, onların yokolmadığını başka bir aleme gittiğini gösterir. Hüznün yerleştiği o dağlardan ve derelerden Barla’ya döndüm. Kuleönü’nden Mustafa adındaki genci, birkaç meseleyi sormak üzere ziyaretime geldiğini gördüm. Ruhundaki sağlığı ve içtenliği gördüm. Geri çeviremedim. Sonra, Abdurrahan’ın yerine Allah’ın onu gönderdiğini hissettim. O zaman kalbime dedim, ‘Artık ağlama. Madem Allah, bu yeni yoldaşınla yaranı iyileştirmeye murad etti. Öyleyse umutlanabilirim’.</p>
  </div>
</body>
</html>
