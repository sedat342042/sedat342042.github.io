<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-127</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-126" xml:lang="de-DE">‘Oğlunu Bana Ver’</p>

    <p class="Ilk_harf"><span class="_idGenDropcap-1 ilkharf">D</span>enizli’ye ticari seyahatlerim esnasında ismini duymuştum. ‘Çok büyük alimmiş, çok derin hocaymış’ derlerdi. Ama o günlerde kendileriyle görüşme imkanım olmamıştı. Eylül’de Denizli’ye gidip, ziyaret eder, görüşürüm diyordum. Ağustos ayının sonlarıydı. Emirdağ’a geldiğini kardeşim Hasan Çalışkandan duymuştum. O bir gün önce Üstad’ı ziyarete gittiğini söylemişti.</p>

    <p class="a_Paragraf_E">Ben de hemen ziyaret etmek istemiştim. Sabah namazından sonra kaldığı otele gittim. Kimseyi almamalarını öğütlemişti. Emirdağ’da ilk ziyaret eden, bizim birader Hasan olmuştu. Üstad ona, ‘Emirdağ’da beni ilk ziyaret eden sensin. Burada benim ilk talebem sensin’ demiş. Sonradan biradere, henüz yeni vefat eden peder için de, ‘pederin çok büyük bir adammış. Ne kendisi, kendini bilmiş, ne halk onu bilmiş. Pederiniz berzah aleminde Hafız Ali’yle beraber oldular. Onu Hafız Ali’ye eş ve arkadaş yaptım’ diye buyurmuş. Bana şöyle demişti, ‘babanız sağ olsaydı, bana asıl hizmeti o ederdi.’ İlk ziyaretine gittiğimde, odasında yalnızdı. Zannedersem, ezberinden Cevşen okuyordu. Bana baktığında, ‘efendim, hoş geldiniz, safa geldiniz’ dedim. Bana, ‘senin ismin ne?’ dedi. ‘Benim ismim Mehmet, akşam sizi ziyaret eden Hasan’ın ağabeyiyim, Derviş Ali’nin oğluyum’ dedim.</p>

    <p class="a_Paragraf_E">‘İnşallah, Muhammet kardeşim, sizinle çok görüşeceğiz. Benim şimdi işim var, sonra görüşürüz.’</p>

    <p class="a_Paragraf_E">O günden sonra, biz alakayı kesmedik. On beş gün kadar otelde kalmıştı. ‘Otel olmuyor, size bir ev bulalım’ dedik. Hemen bir ev bulduk. Hasan Gücenmezin otelinde kalıyordu. Yeme, içme rahat olmuyordu. Evin ihtiyaçlarını temin edip, Üstad’ı eve yerleştirdik. Evi otelin karşısındaydı. O zamanlar biz Üstad’ın kıymetini iyice bilemiyor, derin bir hoca olarak görüyorduk.</p>

    <p class="a_Paragraf_E">Tuttuğumuz evde Karadenizli Yaşar isminde birisi vardı. Evin üç odası vardı. Kalaycı Yaşar bir odada kalıyordu. Üstadı tanıdıktan sonra, ‘ben sizi rahatsız etmeyeyim’ diye başka bir eve geçti.</p>

    <p class="a_Paragraf_E">Üstad Emirdağ’a Şaban ayında gelmişti. Kendilerine yemek bizim evden giderdi. Hanım pişirir, ben de götürürdüm. Otelde ve evde kaldığı zamanlarda çamaşırını biz yıkardık. Ramazan ayında önceleri camiye devam etti. Sonraları, ‘Fatihayı yetiştiremiyorum. İmamlar çok süratli okuyorlar. Ben Şafiiyim, okumam lazım’ diyerek tervahilerde camiye devam edemedi. Bizler bazen evde arkasında cemaat olurduk.</p>

    <p class="a_Paragraf_E">Bir gün akşamdan sonra bizim birader Hasan, ‘Haydi Üstad’a gidelim, hoca efendiyi ziyaret edelim’ dedi. Dışarısı karanlıktı, lambası yanmıyordu. Fakat içeriden sesi geliyordu. Galiba okuyordu.</p>

    <p class="a_Paragraf_E">Zikrini bitirdikten sonra girecektik. ‘Vakit oldu mu?’ deyince, ‘Evet oldu’ dedik. ‘İyi haydi teravihe gidelim’ dedi ve birlikte teravihe gittik. Aşağıya inip de yolda camiye giderken, bana hitaben, ‘bu biraderin, yatsı ile akşam arasında konuşmanın yasak olduğunu bilmemiş de seni getirmiş’ demişti. Cami yakındı, Üstadın yürümesi hızlıydı.</p>

    <p class="a_Paragraf_E">Kırlarda da ise daha da hızlı yürürdü. Dağlara çok hızlı tırmanırdı. Bir gün kırda kendisini takip ediyorduk. Ama çok hızlı gidiyordu. Döndü, birden bire, ‘Hasan, niye gelmiyorsun?’ dedi. ‘Üstadım, size yetişemiyoruz ki’ dedik.</p>

    <p class="a_Paragraf_E">Biz onun yanına gayet rahat girip çıkardık. Bana, ‘kardeşim, sen serbestsin. İstediğin zaman girip çıkarsın. Ceylan’ı bana vermekle sen büyük hizmet ettin. Onun yapmış olduğu hizmet senin hasenat defterine geçer. Senin şahsının hizmetine bir ihtiyacım yok. Yalnız sen Üstadını görmek istediğin zaman gelebilirsin’ demişti. Bana daha çok dış işlerdeki hizmet düşerdi. Mebuslara, bakanlara mektup götürürdüm. Bazı eşyalarını bana sattırırdı. Çok eşyasını sattım. Bu parayla kendisine pirinç, bulgur gibi yiyecekler alırdık.</p>

    <p class="a_Paragraf_E">Bir sene sonra oğlum Ceylan’ı onun hizmetine verdim. Biz her zaman onu izlerdik. Dışarıya çıktığı zaman hemen yanına koşar, hizmetlerini görürdük. Gelen ziyaretçilerin ekseriyeti bizim vasıtamızla onunla görüşürlerdi.</p>

    <p class="a_Paragraf_E">Arabadan inen dükkana gelirdi, ona haber gönderir, kabul ederse görüştürürdük. Üstadın ziyaretine gelenlere çok baskı yapılıyordu. Sık sık evimizi arıyorlar, Ceylan’ı çağırıyorlardı. ‘Hizmetinde bulunma’ gibilerden çocuğu sıkıştırıp, korkutmak isterlerdi. Hatta zamanın Afyon valisi bir mektup yazarak, ‘orada Ceylan isminde bir çocuk varmış, onu elde edin, kandırın, kendi tarafınıza çekin, kendi tarafınıza çalıştırın’ diyerek gizli bir mektup yazıp göndermişti.</p>

    <p class="a_Paragraf_E">Mektup dolaşıp jandarma komutanının eline geçmişti. Saf birisi olan komutan beni çağırdı, ‘valinin emri var. Hoca efendinin yanında Ceylan ne iş yapıyorsa bize haber edilecek, tamam mı?’ diyerek konuşmuştu. Ben de, ‘olur’ dedim. ‘Ceylan, sen orada ne iş yapıyorsan gel, kumandana haber ver!’ dedim. Güya iş mahremdi!</p>

    <p class="a_Paragraf_E">Bu durumu Üstada söyleyince, o tebessüm buyurarak, ‘ahmaklar’ dedi. Hatta bir gün altı ay öncesinden verdiği bir dilekçeyi, Ceylan’a vererek, ‘git, kumandana, Said kumandana dilekçe verdi, diye söyle’ demişti. Evladım Ceylan’da maşaallah öyle bir zeka vardı ki, okulunu çok iyi okumuştu. İlk ve ortayı bitirmişti. Üniversiteye niyetim vardı. Emirdağ’a geldiğinde, elinden tutup, ‘gel buraya, bir üstad geldi, elini öpüp duasını alalım’ dedim. Gidip selam vererek oturduk. O esnada ya Mecmuatu’l Azhab’ı veya Abdülkadir Geylani Hazretleri’nin bir eserini okuyordu. Bize, ‘işte bakın, Abdülkadir Geylani bizden söz ediyor’ demişti. Ceylan’ı göstererek, ‘neyin oluyor bu senin?’ diye sordu.</p>

    <p class="a_Paragraf_E">‘Oğlum oluyor efendim ‘ dedim. ‘Ne yapacaksın bu çocuğu?’ diye sorunca da, ‘Zekası güçlü, okutmak istiyorum, üniversiteye göndereceğim’ diye kalbimden geçen düşünceleri söylemiştim. ‘Bak kardeşim’ dedi, ‘benim evladım yok. Bu oğlunu bana ver. Benden hem iman dersi alsın, hem de bana hizmet etsin, üniversiteye sonra gönderirsin.’ ‘Olur efendim’ diyerek o andan itibaren Ceylan’ı onun hizmetine vermiştim. Ceylan’da en ufak menfi bir hareket olmadı. O da memnuniyetle kabul ederek, onun hizmetine girdi.</p>

    <p class="a_Paragraf_E">Üstadın mektuplarını Ceylan yazardı. Önceleri eliyle yazan Ceylan’a, ‘sen bu mektubu burada elle, sonra dükkanda daktilo ile yazıyorsun. Oradan buraya getirip, düzeltisi için bana getiriyorsun. Bu çok vaktini alıyor.</p>

    <p class="a_Paragraf_E">Sana on beş gün müsaade. On beş gün içerisinde İslam yazısını öğreneceksin. Hemen burada yazıp, doğruca postaya atacaksın’ demişti. Hakikaten Ceylan on beş gün zarfında İslam yazısını öğrenmiş, mektupları vakit harcamadan postalamaya başlamıştı.</p>

    <p class="a_Paragraf_E">Ceylan’ın kendi yaşındaki arkadaşları, terzi çırakları filan vardı. Onları hep onun yanına getirirdi. O çocuklar Ceylan’la beraber Üstadın hizmetini görürlerdi.</p>

    <p class="a_Paragraf_E">Zamanla hizmetler çok büyüyordu. Üstadın kırlara yaya olarak çıkmasına da çok üzülüyor ve düşünüyorduk. ‘Böylesi uzun yolculuğu yapıp da yorulmasın’ diye konuşuyorduk. Bir at arabasını temin ettik. Üzerine minderler yerleştirip, düzelttik. Onunla birkaç gün gezmişti. Sonra terakki ve tekamül olacak ya, araba çok ses çıkartıp rahatsız ediyor diye beğenmedik. Daha sonra bir at bulduk. Birkaç gün de at ile gezmişti. Ata bindiği ve kırlara çıkacağı zaman, etrafta bir nümayiş başlardı. Hatta yukarıdakiler onun hakkında, ‘Bediüzzaman at ile ayaklanmaya hazırlanıyor’ gibilerinden lüzumsuz ve asılsız dedikodularla daha yukarıdakileri iğfal ediyorlardı. Biz yine, ‘belki at ürküp Üstadı düşürür, bir tarafına bir şeyler olur’ düşüncesiyle araba almıştık. Bu işler hep teenni ile oluyordu. Önceleri tek atlı basit bir araba almıştık.</p>

    <p class="a_Paragraf_E">Sonra at derken, bir fayton şeklinde oluyordu. Eskişehir’de mukim Mehmet Merçioğlu bu faytonla alakalı olarak şunları ifade ediyordu, ‘ben o arabayı yaptırmak için, hususi olarak ölçüler verip, Romanya’dan getirtmiştim. Hocanın talebeleri geldiği zaman vermek istememiştim. Siz de gidin sipariş yapın, demiştim. Sonra Nur talebeleri gidip, Üstada söylemişler.</p>

    <p class="a_Paragraf_E">O ise dua etmiş, ertesi gün gidip arabayı almalarını söylemiş. Arabayı almaya gelen talebelerine, işte araba orada, alın ve Hoca Efendiye götürün, demiştim. Önceleri çok sıkı olan elim, sonradan açılmıştı.’</p>

    <p class="a_Paragraf_E">Emirdağ’da o zamanlar onun faytonundan başka fayton yoktu. ‘Fayton geliyor!’ diyerek çocuklar yollara düşerlerdi. Üstadın arkasından koşarlar, karşılarlardı. ‘Hoca dede, hoca dede’ deyip, onun ellerini öperlerdi. Üstad da çocukları görünce arabayı durdurup, ‘çocuklar bana dua edin’ diyerek onları severdi. Bir gün kırlarda gezerken Ceylan’a, ‘param olsaydı küçük bir taksi alır, medreseleri gezerdim’ demiş. Onun bu sözünü Ceylan, Hüsrev ağabeye söylemiş. Hüsrev ağabey de, ‘bu bir emirdir, derhal bir taksi alınsın’ demişti. Para topladık. Emirdağ, Konya, İnebolu gibi yerlerden alınan biner liradan toplam altı bin lira olmuştu.</p>

    <p class="a_Paragraf_E">Tahiri Mutlu ağabeyinin de olduğu bir heyet halinde İstanbul’a gittik. Taksimden Austin tipi siyah bir taksiyi aldık. Acenteye parayı yatırdık.</p>

    <p class="a_Paragraf_E">Araba orada olmadığı için, Bursa acentesinden alacaktık. Emirdağlı terzi Mustafa, Tahiri Mutlu ağabey, Ahmet isminde bir de şoför bulup, dört kişi olarak, taksiyle Eskişehir’e kadar gelmiştik. Bende büyük bir endişe başlamıştı. Acaba münafıklar taksiyi görünce ne diyeceklerdi? Ben faturayı kendi üzerime yaptırmıştım. ‘Ticaret için aldım’ diyecektim.</p>

    <p class="a_Paragraf_E">Biz bütün bu işlerden ona en ufak bir haber bile vermemiştik. Kendisi de bir şey dememişti. Arabayı gece bahçeye çektik. Tahiri Mutlu ağabeyin, ‘kardeşim artık Üstadın haberi olması lazım’ sözü üzerine, kendisini ona gönderdik. Üstad güleryüzle karşılamamış, ‘kısmetse’ diye cevap vermiş. Sabah erkenden, ‘Ceylan’ı bana çağırın’ diye haber göndermiş, iki satır da yazı yazdırmıştı, ‘Bu araba derhal geldiği yere gitmeli. Aksi takdirde hem benim, hem de sizin tokat yeme ihtimali var’.</p>

    <p class="a_Paragraf_E">Ceylan bu haberi getirince korktuk. Tahiri ağabeye, ‘Sen bilirsin’ dedik. Arabayı Konya’ya, Halıcı Sabri’ye gönderdik. Onlar da az bir farkla başkasına satmışlardı. Araba meselesi böylece kapanmakla kalmamıştı.</p>

    <p class="a_Paragraf_E">Dedikoducular arabayı iyice görmedikleri halde yine de ortalığı karıştırmışlardı. Sorgu hakimi bana, ‘araba gelmiş Hoca Efendiye. Hangi devletten ve daha neler geldi? Söyle bakalım?’</p>

    <p class="a_Paragraf_E">Demişti. Ne kadar anlattık, nafile. Tabii ki, soruşturmanın neticesi boş çıktı, beraat ettik.</p>

    <p class="a_Paragraf_E">Üstad o gece ihtar almış, bunu kendisi Ceylan’a söylemişti. Manevi bir canipten Hazret-i Ali Efendimiz ile Abdülkadir Geylani Hazretleri gelip, ‘şimdi bu arabaya binmenin zamanı değil’ diye söylemişler.</p>

    <p class="a_Paragraf_E">Binalar ahşap olduğu için, bir gün çarşıda yangın çıkmıştı. Köşedeki özel idare binası alevlenmişti. O gün Emirdağ’ın pazarıydı. Toptan şeker satıyorduk. Dükkanda çok para vardı. Gece yarısı kayınbirader kapıyı çaldı.</p>

    <p class="a_Paragraf_E">Bizi korkutmamak için, ‘çarşıda yangın var, çarşıya gidelim’ dedi. Pencereyi açıp baktım ki, gökyüzü alevlerle dolmuştu. Dumanlar ve alevler her tarafı kaplamıştı. Hemen çabucak elbiseleri giyindim. Aceleyle yeleğimi giyinmeyi unutmuştum. Cebimde çekmecenin anahtarı vardı. Sonra Ceylan’ı gönderip getirttim. Ardından Ceylan’ı Üstada gönderdik. Çarşıda yangın var, bizim dükkan yanmasın, dua etsin diye. Ceylan heyecanından, ‘efendim, yanıyoruz’ demiş. Üstad da kalkmış, dua etmiş, ‘Ya Rabbi kurtar’ demiş.</p>

    <p class="a_Paragraf_E">Sonraları Ceylan’a takılırdı, ‘senin kalbinde hala dünya tamahı var’ diye. Yangın hadisesi çok şükür risalelerde anlatıldığı gibi, ucuz atlatmıştık. Kaymakam ona çok eziyet ederdi. Dr. Tahir Barçın’ın kaymakamla araları iyiydi. Üstad için, ‘elimizde imha planı var’ demiş.</p>

    <p class="a_Paragraf_E">Camiye, o üşümesin diye mangal koyardık. Kaymakam yangın çıkar diye mangalı koydurtmadı. Mangalı götürmekten men ederdi. Amaç halkla görüşmesin, mangal işi bahaneydi.</p>

    <p class="a_Paragraf_E">Bizler daima tarassut altındaydık. Sık sık zabıta gelir, ifadelerimizi alırdı. Bindokuzyüzaltmışbeş senesinde Eskişehir’e yerleştik. Son senelerde bile polisin takibinden kurtulamamıştık.</p>

    <p class="a_Paragraf_E">Abdülvahid Tabakçı’nın oteline iki sivil polis gelip sormuşlar, ‘bu Mehmet Çalışkan, Eskişehir’e niye ve ne amaçla geldi?’</p>

    <p class="a_Paragraf_E">O da şöyle cevap vermiş, ‘tanıyorum ben onu. Bizim ikimizin de eli boş olsa, paramız da olsa, Risale-i Nur’ları bastırıp, dünyaya dağıtacağız. Adamcağız Eskişehir’de oturmaya, geçimini sağlamaya gelmiş. Niye gelecek ki?’ Bizim suç dosyasına ‘Muannit Nurcu’ diye yazmışlar. Daha yakınlara kadar dükkanı takip ederlerdi. Üstadın küçük bir sobası vardı. Bir gün baktım, soba gürül gürül yanıyor, hava gelsin diye de pencereyi de açmıştı. Böyle çok yapardı.</p>

    <p class="a_Paragraf_E">Afyon mahkemesinden sonra Zübeyir Gündüzalp Üstadın hizmetine girmişti. Mahkeme esnasında Zübeyir, Ceylan’a sormuştu, ‘ben böyle dışarıda sizlerden ayrı sıkılıyorum. Nasıl yapayım da ben de içeri gireyim?’</p>

    <p class="a_Paragraf_E">Ceylan, ‘sert bir müdafaa yap’ demişti. O zamanlar Zübeyir tutuksuz yargılanıyordu. Neticede o da içeriye alındı.</p>

    <p class="a_Paragraf_E">Afyon mahkemesi müdafaasında bulunan Üstadı avukatı Ahmet Hikmet Gönen, Zübeyir Gündüzalp’ten ve müdafaasından hararetle bahsederdi. Hakikaten Zübeyir’in müdafaası çok kahramancaydı.</p>

    <p class="a_Paragraf_E">Onun yemeklerini bizim hanım yapardı. Afyon hapsine kadar, dört sene bizim evden giderdi. Hapisten sonra talebeleri yapmıştı. O umumiyetle mevsim yiyeceklerini tercih ederdi. Bazı mevsimler patlıcan, karnıyarık, dolma, bamya, tatlı gibi. Bizim evde pişen normal yemekleri yerdi. Bana tenbih ederdi, ‘hemşirem yemek yaparken yanında sen bulun. Dükkana getir. Dükkandan ben alırım.’</p>

    <p class="a_Paragraf_E">Ben de evde yapılan yemeği bir sepete koyup, dükkana getirirdim. Zehirleme olmasın diye, yemeğin bizim evde yapıldığını bildirmemeye çalışıyor ve titizlik gösteriyordu. Kendisi kızartma yemezdi. Az yerdi.</p>

    <p class="a_Paragraf_E">Çorba gibi diş gerektirmeyecek yemekleri tercih ederdi. Yemek tabağı dükkana geldiği zaman içerisinden bir yirmi beş kuruş çıkardı. Önceleri verdiği paraları hep biriktirirdim. Sonraları talebelere vere vere dağıldı gitti. Günde bir defa yemek götürürdük. Ceylan veya Zübeyir dükkandan alıp götürürdü.</p>

    <p class="a_Paragraf_E">Ona başkaları da yemek götürürlerse, kabul etmiyor, ‘kusura bakmayın, Ceylan’ın validesinin yemeği, benim validemin yemeği gibi geliyor bana. Sizinkileri yiyemiyorum’ derdi. Mutlaka her yemeğin mukabilinde para verirdi. Hanım yemek yaparken çok kolaylık bulurdu. Bizde kendi iaşemizde bir bereket bulurduk. Hanım, onun çok hizmetinde bulunmuştu. Çamaşırlarını hep yıkardı. Temizliğe çok dikkat ederdi. Yıkanmak için gelen çamaşırların kirli olduğu hiç belli olmazdı. Bütün çamaşırları mis gibi kokardı. Çamaşırın yıkanması için şöyle diyordu, ‘yıkanma işi bittikten sonra su döksünler. Su döktükten sonra ellerini değdirmesinler.’</p>

    <p class="a_Paragraf_E">Emirdağ’da o zamanlar Öldümoğlu adında bir sarhoş adam vardı, bir memur bir kağıda yazmış, ‘Said’in talebesi buradan Said’e rakı aldı.’ Rakıcı dükkanında bu kağıdı Öldümoğlu’na imzalanmasını söylemiş. Öldümoğlu ise şiddetle, ‘Ben bu yalana imza atmam, tövbeler olsun’ diye reddetmiş. Bunu yapan memur aynı gece beraber rakı içtiği arkadaşlarıyla gezerken aralarında kavga çıkmış. O müfteri adama orada dayak atmışlar ve tabancasını almışlar.</p>

    <p class="a_Paragraf_E">Üstad kırlara çıktığı zamanlarda arabada Ceylan ve arkadaşları bulunurdu. Çoğunlukla yalnız giderdi. O daima kalabalıktan çekinirdi.</p>

    <p class="a_Paragraf_E">Pakistan’dan gelen eğitim bakan vekili Ali Ekber Şah Emirdağ’a onu ziyarete gelmişti. Beraberlerinde tercüman olarak da Salih Özcan bulunuyordu. Ziyaret sırasında Üstad, ‘ben çoktan beri arapça konuşmadım. Siz tercüme edin’ diye Salih Özcan’ın tercüme etmesini istemişti. Salih Özcan bir müddet tercüme etti. Sohbetler derinleşince işin içinden çıkamaz oldu. Hemen arapça olarak konuşmaya başlayan Üstad bir saat kadar Ali Ekber Şaha ders verdi.</p>

    <p class="a_Paragraf_E">Ali Ekber Şah Konya’ya Mevlana’yı ziyarete gidecekti. Bir defa daha Üstadı ziyaret edip görüşmek istiyordu. Sonra Üstad kendilerini yolcu etmek için gelmişti. Ali Ekber Şahı yolcu edince, Zübeyir geldi. Islahiye’ye tayini çıkmıştı. Onu son bir defa daha görmeye geliyordu. Üstad Zübeyir’e, ‘bazen davranışlarınla hizmet yaparsın. Hareket ve halinize hizmet yap. Hem gittiğinin yerde azami dikkat, ihlasla hizmet edersin’ demişti.</p>

    <p class="a_Paragraf_E">Bayram Yüksel başka bir sebeple hapishaneye girmişti. Hapishanede Ceylan, Bayram ile ilgilenmişti. İkisi de o zaman çocuktu. Bayram, hapisten çıktıktan sonra, Üstad onu takip etti. Hatta köyüne kadar gitti. İtiraz edecek olan Bayram’a Zübeyir, ‘herkes Üstadın ayağına giderken, Üstad senin köyüne geldi. Daha fazla itiraz etme de gel’ diyerek Bayram’ı Üstadın yanına getirmişti.</p>

    <p class="a_Paragraf_E">Emirdağ hayatında Üstad siyasi, içtimai mektuplar ve düsturlar yazmıştı. Örneğin dört siyasi partiyi tahlil eden mektubu Emirdağ’da iken yazmıştı. Üstad Afyon hapsinden, bize gazete aldırır ve okuttururdu. Önceleri siyasi, içtimai konuşmasını duymamıştık. Daha sonraları siyasi mektuplar yazmıştı. Bayiden iki üç tane gazete alırdık. İç cebimize koyup ona götürür, okurduk. Daha sonraları bayiye getirirdik. Gelen gazetelerde okuyacağımız yerleri gösterir, okuttururdu. Hatta bir defasında evlenmek isteyen birisinin haberi çıkmıştı. Bunu duyunca, ‘yazacak başka bir şey bulamadılar mı?’ diye kızmıştı.</p>

    <p class="a_Paragraf_E">Sık sık, ‘Ceylanı dünyaya vermeyeceğim. O dünyalık değil, ahiretliktir’ diye söylerdi. Ceylan bindokuzyüzaltmışiki yılında evlendi ve bir sene sonra trafik kazasında öldü. Ceylan’ın hanımı Talia, vefatından on onbeş gün önce onu rüyasında bir kalabalık içerisinde çağırdıklarını görmüş. O da çıkıp gitmiş. Sonradan Ceylan Küçükçekmece taraflarında bir trafik kazasında minibüste öldü.</p>

    <p class="a_Paragraf_E">Bir gün bizim biraderin merdivenini alan bir bekçi, Üstadın penceresine dayayarak, sürahisinin içine zehir atıp, suikaste teşebbüs etmiş. Bu hadise Pakistan’ın kurtuluş gününe tesadüf etmişti. Üstad o gece çok ateşlendi. Hararetle birlikte ishal de vardı. Sabaha kadar çok ıztırap çekip, şiddetli hastalandı. Bizler çok korkmuştuk.</p>

    <p class="a_Paragraf_E">Emirdağ’da ehli iman onu çok severdi. Halk Partililer sevmezdi. O zaman Emirdağ Demokrat Parti teşkilatı sevilen ve takdir edilen kişiler tarafından idare edilmiyordu. Merkezden, teşkilata, ‘dindar, imanlı ve sevilen kimseleri getirin idareye’ diye emir vermişler.</p>

    <p class="a_Paragraf_E">Hamza Emek’le beni tavsiye etmişler. Biz de Üstada söyledik. Üstad kabul etti. Böylece Emirdağ teşkilatını kurduk. O günlerde Zübeyir Gündüzalp parti kanalıyla Adnan Menderes’e bir mektup hazırlamıştı. ‘Burada bulunan, bilumum haklardan, şahsi mesken hakkından mahrum, yaşlı bir İslam alimi olan Bediüzzaman’ın hayatının, eserlerinin ve faaliyetlerinin serbest bırakılması...’ diyerek uzun bir mektup yazmıştı.</p>

    <p class="a_Paragraf_E">Ben de mührü bastım. Bunu gizli tutuyorduk. Said Özdemir alıp teksir ederek, bütün partiye temin etti. Halk Partililer boş durmadı. Aleyhte propaganda eden Akis dergisi sahibi Metin Toker bu mektubu istismar edip, mecmuasında aleyhte yazılar neşretti. Sinirlenen Menderes Emirdağ Demokrat Parti teşkilatını feshetti. Bu yeni durumu Üstada söyledik. Üstad, ‘ben de onu azlediyorum. Ancak biraz daha kalması lazım. Ortalık çok karışık’ demişti.</p>

    <p class="a_Paragraf_E">Zübeyir’ler Adalet</p>

    <p class="a_Paragraf_E">Bakanlığına gönderilmek üzere bir mektup hazırlamışlardı. Mektubu alıp Ankara’ya gittim. Erzurum mebusuna bu mektubu verdim. Daha bakanın yanına varmadan mektubu vermiştim. Mebus, ‘bu mektup onlara çok ağır gelir. Hele şu haşiye çok ağır gelir, burayı keselim’ dedi. Orayı keserek mektubu verdik. Üstad da Emirdağ’dan ‘o haşiyeyi kesin’ diye haber göndermişti. Astsubay bir arkadaş heyecanla gelip, bu haberi verdi. Ben de haşiyeyi çıkarttığımızı söyledim.</p>

    <p class="a_Paragraf_E">Allah’ın işine bakınız ki, Üstadın o arzusu yine yerine gelmiş oluyordu. Biz hapishaneye girdiğimiz zamanlar Afyon mahkemesi başkatibi olan Necati Müftüoğlu, ‘sizinle İsmet İnönü uğraşıyor. Hepsini yakınlarıyla beraber içeriye atın diye bildiriyor’ demişti.</p>

    <p class="a_Paragraf_E">İki hoca aralarında tartışmışlardı. Birisi tırnağın gömülmesini, diğeri ise yakılmasını söylemişti. Münakaşa neticesinde durumu gelip Üstada söylemeye karar vermişlerdi. Onlar geldikleri zaman Üstad da tırnaklarını kesiyormuş. Kestiği tırnağın bir kısmını gömmüş, bir kısmını da sobanın içine atmış. Böylece her ikisinin de müdafaa ettiği meseleye fiilen cevap vermiş oluyordu.</p>

    <p class="a_Paragraf_E">Üstadımız Zübeyir’e kendi telifi olan ‘On beşinci Mektup’u on on beş defa okuyup, ezberlemek istediğini, fakat ezberleyemediğini söylemişti. Zübeyir’e, ‘sen kaç defa okudun?’ dediği zaman, Zübeyir, ‘iki üç defa’ diye cevap vermişti. O günlerde Emirdağ’da şu zatlar Üstadın yanına gelip giderlerdi: Nalbant Ahmet Urfalı, Sıhhiyeci Hayri, Mustafa Acet, Berber Mustafa Çakın gibi zatlar.</p>

    <p class="a_Paragraf_E">Bir defasında Demokrat Parti hakkında şunları buyurmuştu, ‘kardeşim, biz bu Demokratları küfre karşı muhafaza ediyoruz. Eğer biz tutmayıp çekilsek onlar yıkılırlar. Küfrü mutlak ortaya çıkar.’</p>

    <p class="a_Paragraf_E">Yine bir gün, Ceylan Üstada küfreden Martuşun Oğlu Muzaffer Başaran’ın ağzına tabancayı sıkmış. Adamın dişleri düşmüş, fakat ölmemişti. Adam ölmediği gibi, katiyyen kurşunları kendisine kimin sıktığını hatırlayıp söyleyememişti. Ben heyecan ve telaşla gidip, durumu Üstada söylemiştim.</p>

    <p class="a_Paragraf_E">O eliyle işaret ederek, ‘biz o meseleyi kapattık’ demişti. Tek partinin istibdadı zamanında şapka giymek bir nevi mecburiyetti.</p>

    <p class="a_Paragraf_E">Posta müdürü Ahmet bey de şapka giyerdi, hep giyerdik. Üstad bir defasında bana şöyle buyurdu, ‘posta müdürü Ahmet Bey’e söyle kardaşım, şapka giymediği için ona dua edeceğim’. Ben de bu dersi Ahmet Bey’e değil, kendime söyledim. Başımdan şapkayı çıkartıp, taşların arasına fırlatıp attım. Ondan sonra bir defa giymedim.</p>

    <p class="a_Paragraf_E">Üstad neşredilen Tarihçe-i Hayat’tan sonra, ‘İnşallah yakında büyük bir Tarihçe-i Hayat yazılacak’ demişti. Yine bir defasında, Ayrıca yakında Risale-i Nur mekteplerde okunacak’ cümlesini tekrar tekrar söylemişti. Bir gün Ahmet Feyzi Kul ziyarete gelmişti. O, Ahmet Feyzi’ye, ‘çabuk bir vasıta bul ve git’ demişti.</p>

    <p class="a_Paragraf_E">Akşamleyin bir sohbet yapmak için ben bırakmadım. O gece münevver bir cemaatle güzel bir sohbet oldu. O gece geç saatlere kadar sohbet devam etmişti. Sabahleyin Ahmet Feyzi’yi çağırttı. Halbuki onun kaldığından haberi yoktu. Ahmet Feyzi çok korktu, beraberce Üstadın yanına gittik. Üstad, ‘sen akşam ne konuştuysan ben aynen kabul ediyorum’ diyerek iltifat etti.</p>

    <p class="a_Paragraf_E">Afyon hapishanesinde bayramdan sonra bizlere üzücü mektuplar gelmişti. Hanım, küçük kızla ziyaretimize gelmişti. Acıklı manzaralar olmuştu. O gün Üstad, ‘on tane huriden eşim olsa, yüz tane çocuk olsa, iman hizmetine zarar gelmesin diye hepsini terk ederdim’ diye ders vermişti. Üstadın Emirdağ’da geçirdiği son günlerdi. Isparta’ya doğru yola çıkmak için hazırlık içindeydiler.</p>

    <p class="a_Paragraf_E">‘Benim gidişime hiç merak etmeyin!’ deyince, bende müthiş bir hüzün başlamıştı. Meğer bu, son ayrılıkmış! İçim çok hüzünlendi, gözlerim nemlendi. Ayrılırken bu şekilde, ‘merak etmeyin’ demezdi. Sanki bir daha dönmeyecekmiş gibi bir hali vardı. Ayrıldıktan sonra arkadaşlara sıkıntımı açtım. Birkaç gün sonra Zübeyir’den bir telgraf aldım. Urfa’dan çekilmişti. Daha da şaştım. Zübeyir şunu yazmıştı, ‘Salimen Urfa’ya vardık. Binler selam.’ Üstad iyileşmiş, Urfa’ya gezmeye gitmiş diye sevinmiştik. Ertesi gün bir tel daha almıştık, ‘Urfa valisi bizi burada durdurmuyor. Acele başbakana müracaat edin.</p>

    <p class="a_Paragraf_E">Burada kalmamız için emir versin.’ Bu haber üzerine hemen sağa sola telefonlar açtık. Arkasından bir üçüncü telegraf daha gelmişti. Bu tel ise son ve en acı haberi bildiren bir telegraftı. Kara ve acı tel dünyayı, gökleri simsiyah etmişti. Günlerce Türkiye’ye adeta gökten çamurlar yağmıştı:</p>

    <p class="a_Paragraf_E">‘Üstad vefat etti. Namazı cemaatle kılınacaktır!’ Gözler ağladı, gönüller ağladı. Ulu Sultan uçmuştu.</p>
  </div>
</body>
</html>
