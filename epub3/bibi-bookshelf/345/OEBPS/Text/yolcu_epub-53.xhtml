<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-53</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-52" xml:lang="de-DE">Gurbet Gurbet İçinde</p>

    <p class="Ilk_harf"><span class="_idGenDropcap-1 ilkharf">M</span>adem Allah sizlere fikrime bağışladığı anlam dünyasından pay vermiştir, kuşkusuz duygularıma da ortak olmak hakkınızdır. Sizi üzmemek için yaşadığım gurbetin acısını es geçip bazı duygularımı aktaracağım.</p>

    <p class="a_Paragraf_E">Şu iki üç aydır çok yalnız kaldım. Kimileyin onbeş yirmi günde bir konuğum oluyor. Diğer vakitlerde yalnızım. Dağcılar da yaklaşık yirmi gün önce gittiler.</p>

    <p class="a_Paragraf_E">İşte gece vakti, şu gurbet dolu dağlarda, sessiz, tenha, yalnız ağaçların hüzünlü sesleri arasında kendimi birbiri içinde gurbetlerde hissettim.</p>

    <p class="a_Paragraf_E">Yaşlılık sırrıyla, yaşıtlarımdan, dost ve yakınlarımdan garip kaldım. Beni bırakıp berzah alemine göçmeleri, hüzünlü bir gurbeti duyurdu. Bu gurbet içinde ayrı bir gurbet daha açıldı. Geçen bahar gibi, ilgili olduğum varlıkların çoğu beni bırakıp gittiği için yakıcı bir gurbet duygusu uyandı içimde. Bu gurbet içinde yeni bir gurbet dairesi açıldı. Memleketimden ve dostlarımdan ayrılmıştım. Gurbetteydim. Bu gurbet içinde yeni bir gurbet daha açıldı. Gecenin ve dağların tenhalığı bana dokunaklı bir gariplik verdi. Bu gurbetten de, şu fâni konukevinden de sonsuzluğa doğru hareketlenmeye hazır ruhumu olağanüstü bir gurbette gördüm. Birden ‘fesübhanallah’ dedim. Bu gurbetlere ve karanlıklara nasıl dayanılır diye düşündüm. Kalbim feryat ederek, ‘Ya Rab’ dedi, ‘garibim güçsüzüm, çaresizim, acizim, ihtiyarım/İradesizim, yardım diliyorum, affını bekliyorum, dergahına al beni Ya Rabbi’.</p>

    <p class="a_Paragraf_E">Birden imanın nuru, Kur’ân’ın feyzi ve Rahman’ın yardımı erişti. Birbiri içindeki o gurbetleri aydınlattı, nurlandırdı. Dilim, ‘Allah bize yeter, O ne güzel bir vekildir’ ayetini okudu. Aklım ise acıyla kıvranan nefsime şöyle dedi; ‘Bırak biçare feryadı, beladan kıl tevekkül, çünkü feryat, bela içinde beladır, hata içinde hatadır. Madem öyle, şikayeti bırak, şükret, eğer teselli bulmazsan tüm dünya cefa içinde cefadır, fena içinde fenadır. Başında cihan dolusu bela varken ne bağırırsın küçücük bir beladan gel tevekkül kıl. Tevekkülle belanın yüzüne gül, ta ki o da gülsün, güldükçe değişir.’ Hem üstatlarımdan Mevlana Celaleddin’in nefsine seslendiği gibi seslendim: ‘Allah, ‘Ben sizin Rabbiniz değil miyim?’ diye sorduğunda, ‘evet, Sen bizim Rabbimizsin’ dedim. Teşekkür ve minnet, bu ‘evet’ kelimesinin neresindedir? Çünkü o söz hüznün kaynağıdır. Bilir misin hüznün çaresi nedir? Allah’ta fani olmaktır’. O zaman nefsim, ‘evet’ dedi, ‘güçsüzlükle tevekkülle ve yoksullukla Nur kapısı açılır, karanlıklar dağılır. İslam ve imanın nurundan dolayı Allah’a sonsuz hamdederim. Sonra Hikem-î Ataiyye’de ki şu sözü hatırladım: ‘Allah’ı bulan neyi yitirir? Onu kaybeden neyi kazanır?’ Yani, ‘O’nu bulan herşeyi bulur. Onu bulmayan hiçbir şeyi bulmaz, bulsa da başına bela bulur.’ Bunun ne denli yüce bir gerçek olduğunu gördüm ve, ‘İslam garip olarak başladı, sonunda ilk başladığı gibi garipliğe dönecektir. Ne mutlu o gariplere!’ hadisinin sırrını anladım.</p>
  </div>
</body>
</html>
