<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-49</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-48" xml:lang="de-DE">Nun’un Sırları</p>

    <p class="Ilk_harf"><span class="_idGenDropcap-1 ilkharf">B</span>ir zaman, ‘ancak Sana kulluk eder, ancak Senden yardım dileriz’deki nun’u düşündüm. Kalbim, birinci tekil kişiden, yani ben’den niçin biz’e geçildiğini aradı.</p>

    <p class="a_Paragraf_E">Birden, namazdaki cemaatin erdemi ve sırrı açıldı. Bayezid Camiindeydim, namaz kılıyordum. Katıldığım cemaatin her bireyi benim için duacıydı. Okuduğum ayetlerin doğrulayıcısı ve tanığıydı. Kulluğum sınırlıydı ve noksandı, onu, bir grup insanla birlikte Allah’ın dergahına sunarken, kendimde bir güç, bir cesaret bulabiliyordum.</p>

    <p class="a_Paragraf_E">Sonra bir perde daha aralandı. İstanbul’un tüm camileriyle bağlı olduğumu gördüm. Koca şehir, Bayezid gibi büyük bir camiye dönüştü. Secde eden herkes, dua ve ibadetime katılıyordu.</p>

    <p class="a_Paragraf_E">Bir perde daha aralandı ve ülkemdeki bütün camileri, onlarda kullukta bulunanları gördüm.</p>

    <p class="a_Paragraf_E">Memleketim büyük bir cami idi ve ak alnını Allah’ın huzurunda yere koyanlarla birlikteydim.</p>

    <p class="a_Paragraf_E">Giderek yeryüzü bir mescit biçiminde göründü ve tüm insanlığın Kabe’nin çevresinde saf saf dizildiğini ve Rabbin huzurunda yakardığını farkettim. ‘Alemlerin Rabbine hamdolsun’ dedim, ‘bu kadar yoldaşım var, duacım var, namazda okuduğumu benimle birlikte okuyor, beni doğruluyorlar’.</p>

    <p class="a_Paragraf_E">Kabe, bir mihraba dönüştü. Çevresindeki safları şahit tutarak, ‘Şahitlik ederim ki Allah’tan başka ilah yoktur ve yine şahitlik ederim ki Muhammed (a.s.) O’nun Elçisidir’i okudum ve onu Hacerü’l-Esved’e emanet ettim. Derken bir perde daha açıldı ve katılmış olduğum cemaat üçe ayrıldı:</p>

    <p class="a_Paragraf_E">Birinci dairede, yeryüzündeki müminler cemaati vardı. İkincisinde, büyük bir namazda, varlığın her cinsi, kendine özgü dille Allah’ı anıyordu. Nesnelerin fıtri görevi buydu. Bu tesbih ve zikirleri, onların kulluk işaretleriydi.</p>

    <p class="a_Paragraf_E">‘Allahuekber’ diyerek, hayretten başımı eğdim, nefsime baktım. Üçüncü dairenin içinde, dışarıdan bakılınca önemsiz, gerçekte değeri büyük, bir küçük dünya gördüm.</p>

    <p class="a_Paragraf_E">Bedenimin en küçük parçalarından duyularıma kadar, varlığımın her katı kullukta bulunuyordu. Büyük bir cemaat halinde, Yaratıcı’yı tesbih ve zikrediyordu. Dairenin merkezinde kalbim vardı. Ondaki Rabbani latifem, cemaatin başında duruyor ve ‘ancak Sana kulluk eder, ancak Senden yardım isteriz’ diyordu. Ben bu hal, bu melalde iken, birden kalın bir perde daha aralandı ve Kur’ân’ın çevirmeni ve duyurucusu olan Resul-i Ekrem, Medine’nin manevi minberinde belirdi, ‘ey insanlar! Rabbinize kulluk edin’ diye seslendi.</p>

    <p class="a_Paragraf_E">Herkes gibi ben de O’nun nurani sesini hayalen işittim. Ve, katıldığım cemaatin her ferdi gibi ben de, ‘ancak Sana kulluk eder, ancak Senden yardım isteriz’ dedim. Bunun üzerine, şöyle bir hakikatin ucu göründü:</p>

    <p class="a_Paragraf_E">Madem, alemlerin Rabbi, insanı muhatap olarak alıyor ve ona sesleniyor, Resul-i Ekrem, O’nun seslenişini insanlığa taşıyor.</p>

    <p class="a_Paragraf_E">Öyleyse zaman da nedir ki... Geçmiş, şimdiki an ve gelecek zaman birleşti, bütün insanlık bir anda orada toplandı ve Allah’ın Resulü, o büyük insanlık cemaatine Medine minberinden seslendi. Kalbim ve hayalim, nun’dan çıktıktan sonra, karşılarında akl’ı buldular. ‘Ben de bu gerçekten payımı almak istiyorum’ dedi Akıl, ‘sizin gibi uçamam, ayaklarımda bağlar var, bakın. Nun’dan Rabbime giden yolu ben de öğrenmek istiyorum’. Kalbim, hayrette kalmış olan aklıma şöyle dedi:</p>

    <p class="a_Paragraf_E">‘Varlığa bak. Canlı, cansız herşeyin kulluk görevi var. Bilinçsiz ve duygusuz sandığın camid varlıklarda bile, olgun bir düzen, bir intizam gözleniyor. Onlar bile, Yaratıcı’larını mükemmel biçimde zikrediyor.</p>

    <p class="a_Paragraf_E">Canlılara bak! Hayretin artsın. Türleri, cinsleri, cemaatleri, bireyleri farklı farklı. Herkesin ayrı bir dileği, bir isteği var. Tümünün seslerini işiten, yardımına yetişen, dileğine cevap veren Rabbi’nin sonsuz sırlarını düşün.’ Aklım dahi, ‘inanıyor ve doğruluyorum’ dedi.</p>
  </div>
</body>
</html>
