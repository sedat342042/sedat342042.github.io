<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-58</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-57" xml:lang="de-DE">Ordugâh</p>

    <p class="Ilk_harf"><span class="_idGenDropcap-1 ilkharf">S</span>erginin aynı zamanda haşmetli bir ordugâh olduğunu farkettim neden sonra. Bütün bu canlı cansız varlıklar, âdeta talimhaneleri dolduran askerler gibi, kudretli komutanlarının emri ile askerî eğitimlerini yapıyorlardı. Arılar, böcekler, çiçekler, ağaçlar, sinekler, kuşlar, taşlar, dağlar, dereler, ırmaklar, bulutlar ve diğerleri... Hiçbirinden düzeni bozacak tek bir yanlış hareket, otoriteyi bozacak tek bir çatlak ses duyulmuyordu. Bütün varlıklar, kendilerine verilmiş bir emri ciddiyetle yerine getirmekle meşguldü.</p>

    <p class="a_Paragraf_E">Tüm dünya, bir sayfasında binlerce kitap yazılan büyük bir kitabı andırıyordu. Tüm bu ziyafetler, bu çıldırtıcı güzellikler, bu rüzgârdan, sulardan, kuşlardan, yapraklardan dökülen ruh okşayan sesler sarhoşluğumun içindeki büyük merakımı kamçılamıştı. Bu muhteşem ülkenin sahibi olan haşmetli Sultanı tanımalıydım.</p>

    <p class="a_Paragraf_E">Nereden başlamalıydım ama? Düşüncelere dalarak başımı kaldırdım. Göklerin ışık yaldızlarıyla yazılan güzel yüzüyle karşılaştım. Dünyanın en yumuşak sesiyle dile geldi gökyüzü:</p>

    <p class="a_Paragraf_E">‘Bana bak; aradığını sana bildireceğim.’</p>
  </div>
</body>
</html>
