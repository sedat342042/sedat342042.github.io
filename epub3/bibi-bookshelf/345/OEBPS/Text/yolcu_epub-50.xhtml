<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-50</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-49" xml:lang="de-DE">Gizlenen ve Beliren Yıldızlar</p>

    <p class="Ilk_harf"><span class="_idGenDropcap-1 ilkharf">B</span>ir gece, Barla’nın yüksek dağındaki bir katran ağacının kovuğunda otururken, göğün yıldızlarla yaldızlanmış güzel yüzüne baktım. ‘Andolsun gizlenen ve açığa çıkan yıldızlara’ yeminindeki söz mucizesini gördüm. Gezen yıldızların örtünme ve belirmelerini işaret eden ayet, bana hem göğün hem de sözün gizlerini açtı.</p>

    <p class="a_Paragraf_E">Yıldızlar, göğün kumandanı olan güneşin dairesinden çıkıyor, sabit yıldızların dairesine girerek, büyüleyici nakışları ve sanatları gösteriyorlar. Kimi zaman kendileri gibi ışık saçan gök cisimlerine yanaşıyor ve göz kamaştırıyorlar. Kimi zamansa küçük yıldızların yuvalarına girip, beni şaşırtıyorlar. Özellikle yaz mevsiminde, akşam karanlığı yeryüzünü örter örtmez, ufukta, ilkin Zühre yıldızı, şafak sökümüne yakın ise, onun yoldaşı doğuyor ve seyrine doyulmazlaşıyorlar.</p>

    <p class="a_Paragraf_E">Nakış dokuyan mekikler gibi gezintilerini bitirdikten sonra da sultanları olan güneşin aydınlığında yitip gidiyorlar.</p>

    <p class="a_Paragraf_E">Hunnes ve Kunnes adındaki bu iki yıldızı Allah, atlas gök denizinde Rab isminin haşmetiyle sürekli gezdiriyor. Oturduğum ağaç kovuğundan tekrar göğe baktım. Baktıkça çoğalan irili ufaklı yıldızların kimi dünyadan yüzlerce kez büyüktü, kimi dünya kadardı, kimi dünyanın çevresinden binlerce kez daha çok uzaktaydı. Yanıp yanıp sönüyorlardı. Birbirine çarpmadan, haşmetini yitirmeden, meczup mevleviler gibi dönüveriyorlardı.</p>

    <p class="a_Paragraf_E">Onlara bakınca, Allah’ın büyüklüğünü gördüm. Sonra aya baktım. ‘Aya gelince, onun için de çeşitli menziller belirledik ki, kurumuş hurma dalının ince yay halini alıncaya kadar incelir’ ayetini okudum. Dünya ve güneşle ilişkisi, dönüşü ve ışıması insanı öylesine hayrete düşürüyordu ki, bütün kainata buyruğu geçen, gücü sonsuz bir Yaratıcı’nın takdirinden başkasına verilemezdi.</p>

    <p class="a_Paragraf_E">Hiçbir şey O’na ağır gelmez, onu yapanın herşeye gücü yeter, diye düşündüm.</p>

    <p class="a_Paragraf_E">Gerek kendi çevresinde, gerekse güneşin dairesinde dönerken bir an bile yolunu şaşırmıyordu. Dikkatle bakana, ‘işlerinde akılları hayrette bırakan Zat, her türlü kusurdan beridir’ dedirtiyordu.</p>

    <p class="a_Paragraf_E">Özellikle mayıs ayının sonlarında Süreyya menziline girdiğinde, hurma ağacının eğilmiş beyaz bir dalı gibi görünüyordu.</p>

    <p class="a_Paragraf_E">Süreyya, sanki bir salkımdı. Yeşil gök bir perdeydi. Geride büyük, heybetli bir ağaç vardı. Hilal ise, perdeyi delerek sarkmış bir dalın ucu gibi görünüyordu. ‘Kurumuş hurma dalının ince yaya benzeyen hali’ benzetmesindeki inceliği görebiliyordum.</p>

    <p class="a_Paragraf_E">Sonra, ‘üzerinde gezin ve verdiği rızıktan yiyin diye yeryüzünü hizmetinize sunan O’dur’ ayetini hatırladım. Kendimi, kainat fezasında hızla giden bir geminin güvertesinde gördüm. Bineğe binildiğinde, okunması Peygamber sünneti olan, ‘bunu hizmetimize veren Allah, her türlü kusurdan beridir. Yoksa bizim buna gücümüz yetmezdi’ ayetini okudum. Okumamla birlikte, dünya, sinema karelerini gösteren bir makinaya dönüştü ve göğü hareketlendirdi, yıldızları sürükledi.</p>

    <p class="a_Paragraf_E">Öylesine güzel ve tatlı görüntüler gösterdi ki, düşünce sahibi herkesi sarhoş ederdi. ‘Fesübhanallah’ dedim, ‘Allah’ın Mutlak Kudretiyle imkansız görünen işler ne kadar kolayca oluveriyor’.</p>
  </div>
</body>
</html>
