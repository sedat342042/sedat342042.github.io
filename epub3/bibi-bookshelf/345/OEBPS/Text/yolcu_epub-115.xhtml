<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-115</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-114" xml:lang="de-DE">Tecritte</p>

    <p class="Ilk_harf"><span class="_idGenDropcap-1 ilkharf">E</span>skişehir tutukevinde yatıyordu. Savcı onu bir gün çarşıda görmüş, gözlerine inanamamış, tutukevi müdürüne gelerek, ‘neden çarşıya çıkardınız?’ diye çıkışmıştı.</p>

    <p class="a_Paragraf_E">Müdür, ‘hayır efendim’ dedi, ‘koğuşta da değil tecritte kendisi, birini benzetmiş olmayasınız’.</p>

    <p class="a_Paragraf_E">Savcı, ‘sanmıyorum’ dedi. Gidip baktılar, yerindeydi. Savcı, hayretler içindeydi, ‘Allah, Allah’ diye söylendi, ‘yahu nasıl olur, gördüğüm oydu, eminim.’</p>

    <p class="a_Paragraf_E">Müdür, kelimelerini özenle seçmeye çalışarak, ‘efendim’ dedi, ‘bir zuhül olmuş belli ki, dert etmeyin, olur böyle şeyler.’ Birkaç hafta sonra, benzer bir olayı bu kez hakim yaşadı. Mübaşir, gardiyanlar, derken kent esnafından birileri... bir şayia dolaşmaya başladı. Ulu Cami’nin yanında çay ocağı işleten Emin efendi bir gün, oradan geçerken, ‘savcı bey, savcı bey’ diye seslendi, ‘Allah sizden razı olsun, iyi yapıyorsunuz’.</p>

    <p class="a_Paragraf_E">Savcı şaşkınlıkla, ‘hayırdır, neden söz ediyorsun?’ diye sordu.</p>

    <p class="a_Paragraf_E">Emin, ‘Bediüzzaman’ı diyorum, sabah namazı için bırakmanız gerçekten övgüye layık bir davranış’.</p>

    <p class="a_Paragraf_E">Savcı’nın beti benzi attı, ‘anlıyorum’ diye mırıldandı. Doğruca tutukevi müdürünü arayarak, ‘siz çok oluyorsunuz ama’ diye gürledi. Adam neye uğradığını şaşırmıştı. ‘Hayırdır efendim bir mesele mi var?’</p>

    <p class="a_Paragraf_E">‘Bir de’ dedi, ‘bilmezlikten geliyorsunuz, tekrarlanınca görürsünüz, derhal tahkikat isteyeceğim hakkınızda.’</p>

    <p class="a_Paragraf_E">Müdür, ‘efendim lütfeder misiniz meseleyi?’ diye sordu. ‘Mahkuma sabah namazı için izin veriyormuşsunuz?’ dedi Savcı.</p>

    <p class="a_Paragraf_E">Müdür, ‘savcı bey sizi temin ederim böyle bir şey bir kez bile olmadı. Dilerseniz buyrun bakın. Mahkum hala tecritte’ deyince Savcı, ‘ama çaycı Emin efendi sabahları görüyormuş.’ diye sordu.</p>

    <p class="a_Paragraf_E">Müdür, ‘ben bir soruşturayım, sizi derhal haberdar edeceğim’ dedi. Soruşturdu ki, gerçekten de kimse izin vermemiş ve mahkum tecritte yatıyordu. Bir Cuma sabahı, gardiyan’a, ‘müdür beye haber verir misin evladım’ dedi, ‘mutlaka kendisiyle görüşmem lazım’. Gardiyan iletti ricasını.</p>

    <p class="a_Paragraf_E">Müdür, ‘getir’ diye emretti. Geldi, ‘müdür bey’ dedi, ‘benim öğleyin mutlaka Ulu camiye gitmem lazım’. Müdür şiddetle karşı çıktı. Ricasını yenileyince de, tehdit yollu bir sesle., ‘bakınız hocam’ dedi, ‘zaten bir şayia dolaşıyor şehirde, ayağınızı denk alın benim de başım yanar sizin de’. Ama ben gideceğim, öğleyin orada olacağım’ diye söylenerek çıktı. Gardiyana işaret etti müdür. Adam kolundan tutarak götürürken, arkasından baktı, kendi kendine, ‘yani hapiste olduğunu ve dışarı asla çıkamayacağını bilmeyecek kadar bunadı anlaşılan’ diye mırıldandı.</p>

    <p class="a_Paragraf_E">Öğleyin yemek molasında, ‘hocayı üzdüm galiba’ dedi, ‘hele bir ineyim de gönlünü alayım’ diyerek tecrit odasına gitti ki ne görsün! Kimse yok. Nöbetçiye sordu telaşla. Jandarma, ‘kapı kilitli, pencere küçücük ve demirli, ben saatlerdir buradayım, içerdeydi’ deyince, doğruca camiye koştu. Namazın sonlarında, tekbir getirerek secdeye gitmekteydi.</p>
  </div>
</body>
</html>
