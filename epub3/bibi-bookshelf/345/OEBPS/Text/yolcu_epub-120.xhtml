<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-120</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-119" xml:lang="de-DE">Bayram Namazı</p>

    <p class="Ilk_harf"><span class="_idGenDropcap-1 ilkharf">S</span>ırtında beyaz bir cüppesi vardı. Koğuşta yalnız kalıyordu. Ne altında döşek, ne üstünde yorgan. Cüppesiyle yatıyordu. Geceleri kandil ışığında okurdu. Bazen bir tekbir sesi duyulurdu. Namaz vaktinin girdiği anlaşılırdı. Eline geçirdiği, koğuş penceresinden atılan çeşitli kağıtlara, zor okunur el yazısıyla risaleler yazardı. Dışardayken münzevi bir hayat yaşıyordu. İçerde de bunu sürdürdü. Koğuşuna kimseyi vermediler.</p>

    <p class="a_Paragraf_E">Bayram sabahını da uyanık karşılamış, gece boyunca namaz kılmış, okumuş ve yazmıştı. Haşir risalesi adında bir metin yazıyordu.</p>

    <p class="a_Paragraf_E">Ölümden sonraki dirilişi anlatıyordu. Sabahın ilk ışıklarını yeniden diriliş metninin son cümleleriyle karşıladı.</p>

    <p class="a_Paragraf_E">Bayramdı, tutukevi müdürü, gardiyanlar, savcı ve izin verilen bazı mahkumlar namaza gitmişlerdi. Camiye girince, onun da ön safta oturduğunu gördüler. Savcının yüzü kireç gibi oldu. İzin vermemişti.</p>

    <p class="a_Paragraf_E">Hapishane müdürüne ters ters baktı. Oturdular. Namaz biter bitmez dışarı çıkıp, kapının iki yanında beklemeye başladılar.</p>

    <p class="a_Paragraf_E">Herkes çıktı. Cemaat dağıldı. Nihayet imam da göründü. Acaba gözden kaçırdık mı, cemaat arasından geçti mi diye düşündüler. İmama sordular.</p>

    <p class="a_Paragraf_E">‘Kimse kalmadı’ dedi. Hemen cezaevine döndüler. Gardiyan koğuş kapısını açtı. Baktılar içerde. Dizleri üzerinde, başı eğik, birşeyler okuyor. Savcı ile müdür mahçup bir halde odaya çıktılar.</p>

    <p class="a_Paragraf_E">Müdür gardiyanı çağırdı, ‘ziyaretine gelenlere zorluk çıkarmayın’ dedi. Korkuyordu.</p>
  </div>
</body>
</html>
