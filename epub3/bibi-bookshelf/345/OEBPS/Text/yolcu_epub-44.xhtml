<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-44</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-43" xml:lang="de-DE">Aydınlanma Anları</p>

    <p class="Ilk_harf"><span class="_idGenDropcap-1 ilkharf">B</span>ir gün bir duada, ‘Ey Rabbim! Cebrail, Mikail, İsrafil ve Azrail hürmetine, beni cinlerin ve insanların kötülüklerinden koru’ dediğim zaman, herkesi titreten ve korkutan Azrail’in adını andığımda, gayet tatlı ve teselli verici sevimli bir şey hissettim. Allah’a sonsuz hamd ettim. Azrail’i gerçekten sevmeye başladım. Meleklere iman ilkesinin bir bireyinin pek çok meyvelerinden birine kısa bir işaret edeceğim: İnsanın en çok koruduğu ve üzerine titrediği varlığı, ruhudur. Onu yitirmekten, yok etmekten ve başıboşluktan korumak için güçlü ve güvenilir bir ele teslimin derin bir sevinç verdiğini hissettim. Ve insanın eylemlerini yazan melekler hatırıma geldi. Baktım, tıpkı bunun gibi çok tatlı meyvesi var: İlki, her insan değerli bir sözünü veya eylemini sonsuzlaştırmak için şiir veya sinemayla korunmasına çalışır. Özellikle o eylemlerin cennette sonsuz meyveleri bulunsa, daha çok merak eder. Yazıcı meleklerin insanın omzunda duruşu, onları sonsuz manzaralarda göstermek ve sahiplerine ebedi ödüller kazandırmak üzere yazması bana o denli şirin geldi ki anlatamam. Sonra beni düşman gören bazı hainlerin, beni dostlarımdan, öğrencilerimden, kitaplarımdan ve sosyal hayattan tümüyle uzak tutmalarını, dayanılması güç bir gurbet vahşetiyle beni sıkmalarını düşündüm. Bu boş dünya başıma yıkılırken, meleklere imanın çok meyvelerinden birisi dünyamı şenlendirdi. Beni gurbetin vahşetinden kurtardı.</p>

    <p class="a_Paragraf_E">Hayalim bu meyvenin lezzetiyle sevinirken, peygamberlere imanın çok meyvesinden buna benzer birini aldı, tattı. Ansızın geçmiş zamanlarda gelmiş olan peygamberlerle yaşamış gibi onlara inancım ve doğrulayışım, geçmişi ışıttı ve imanımı büyüttü ve Son Vaktin Elçisi’nin, Efendimizin imanla ilgili davalarına binlerce kez imza attırdı, şeytanları susturdu. Bir soru uyandı zihnimde ansızın, ‘tıpkı bunun gibi sonsuz meyvelerin bağışlandığı inançlı insanların inançsızlar karşısında genellikle yenilgiye uğramış olmalarının sırrı nedir?’ diye manen benden soruldu. Şeytanın bu iğvasına karşılık iman hakikatlerinin sarsılmaz gücü belirdi. Evet, bazen serseri ve zararlı bir adamın, bir saraya ateş atmaya çalışması yüzünden yüzlerce adamın bunu yapmış olması, yüzlerce adamın korumasıyla ve bazen devlete ve Sultan’a sığınarak o sarayın varlığı onarılabilir. Çünkü onun varlığı bütün şartların ve araçların oluşmasıyla ortaya çıkabilir. Fakat yokedilmesi bir şartın ortadan kaldırılmasıyla gerçekleşebilir. Az güçle çok yıkım yapılabilir. Tüm bu günahların, şerlerin ve kötülüklerin mayası ve temel ilkeleri yok etmek, yıkmaktır. İşte tüm şeytanlar, bu noktaya dayanarak az bir güçle büyük bir kuvvete karşı gelebilir ve galip olabilir.</p>

    <p class="a_Paragraf_E">Cennet, varoluşun meyvelerini taşır. Ve dünyanın yetiştirdiği tohumları sonsuz biçimde sümbüllendirir. Cehennem ise yokluk ve hiçlik alemlerinin, elem veren sonuçlarını göstermek için, o yokluk ürünlerini kavurur. Ve o dehşetli cehennem fabrikası,diğer görevleri içinde varoluşun adem pisliklerini temizler.</p>

    <p class="a_Paragraf_E">Bunları düşünürken, ‘herkes gibi’ dedim kendi kendime, ‘ben de kuşkusuz kabre gireceğim’. Ve hayalen mezarıma girdim. Burada yalnız, kimsesiz, karanlık, soğuk dar bir hücre hapsindeymiş gibi korkar ve titrerken birden sorgu melekleri belirdi. Söyleşmeye başladık. Kalbim ve kabrim genişledi, ferahladı, aydınlandı ve canlandı. Ruhlar alemine pencereler açıldı. Ben de şimdi hayalen ve gelecekte gerçekten göreceğim o duruma tüm canımla sevindim ve şükrettim. Arapça dilbilgisi okuyan bir medrese öğrencisinin ölüp, mezarda, Münker ve Nekir’in, ‘Men Rabbüke?’ (Rabbin kimdir?) sorusuna verdiği cevap aklıma geldi. Ne demişti? ‘Men, müptedadır, Rabbüke onun haberidir. Daha zor konuları sorun, bu mesele benim için çok kolay’. Orada bulunan ruhlar, melekler ve ruhaniler öğrencinin cevabına tatlı tatlı güldüler.</p>

    <p class="a_Paragraf_E">Nur risalelerinin bir şehit kahramanı olan Hafız Ali, tutukevinde, Meyve Risalesini aşkla coşkuyla yazarken ve okurken ölerek kabirde sorgu meleklerine Meyve Risalesindeki iman hakikatleriyle cevap verdiği gibi, ben ve Nur öğrencileri de, o sorulara karşı, Nur Risalelerinin aydınlık gerçekleriyle cevap vereceğiz. Meleklere imanın bir başka tatlı sonucu ise şudur: İlmihalden iman dersini alan masum bir çocuğun, yanında masum bir kardeşinin ölümüne ağlayan diğer bir çocuğa, ‘ağlama, şükret. Kardeşin meleklerle birlikte cennete gitti. Orada gezer, bizden daha çok mutludur, melekler gibi uçacak, dilediği yerleri seyreder’ deyip, onun ağlayışını gülümseyişe ve sevince çevirmesidir. Ben de aynen bu ağlayan çocuk gibi, bu hüzünlü kış günlerinde, kederli bir halde, beni acıya boğan iki ölüm haberini aldım: Biri hem yüksek mekteplerde birinciliği kazanan, hem Risale’nin gerçeklerini yayan yeğenim Fuad, ikincisi hacda tavaf ederken ölen kardeşim Alime hanım.</p>

    <p class="a_Paragraf_E">Onların ölümleri, merhum yeğenim Abdurrahman’ın ölümü gibi beni yakarken ve ağlatırken, imanın nuruyla o masum Fuat, o saliha hanım insanlar yerinde meleklere, hurilere arkadaş olduklarını ve bu dünyanın tehlike ve günahlarından kurtulduklarını manen, kalben gördüm. O şiddetli hüzün yerini bir sevince bıraktı.</p>

    <p class="a_Paragraf_E">‘Kadere inanan kederden kurtulur’ denmiştir. Kader Risalesinin sonunda bunu bir öyküyle anlatmış idim: İki adamın, görkemli bir sarayın bahçesine girdiği meselle.</p>

    <p class="a_Paragraf_E">Azrail’in (a.s.), Allah’a şöyle yakardığı aktarılır: ‘Ruhların alınması görevinde kulların bana kızacak ve küsecek, beni kötü bilecek’. Cenab-ı Hak, ferman etmiş, ‘seninle kullarım arasına kimi sebepler koyacağım. Ta ki insanların şikayete o araçlara yönlensin, sana gelmesin.’</p>

    <p class="a_Paragraf_E">Tıpkı bunun gibi Azrail de bir perdedir, şikayetler Allah’a gitmez, O’na takılır. Ölümdeki, hikmet, rahmet ve güzelliği herkes göremez. Ölümün yüzü soğuktur. Ölümün dış yüzüne bakıp itiraz eder insanlar, şikayette bulunurlar. Bunun gibi meleklerin çok görevleri ve yükümlülükleri vardır.</p>
  </div>
</body>
</html>
