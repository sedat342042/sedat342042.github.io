<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-106</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-105" xml:lang="de-DE">Ölüm Gerçektir</p>

    <p class="Ilk_harf"><span class="_idGenDropcap-1 ilkharf">Y</span>aklaşık otuz yıl önceydi. Yolun yarısı bitmişti. Gerçi ecel gizliydi, ne kadar ömrüm vardı bilmiyordum ama, o ortalama denilen ömrün ilk çeyreğini aşmış, yarısına doğru hızla yol alıyordum.</p>

    <p class="a_Paragraf_E">İşte bu günlerde, başımda nasıl bir gaflet uykusu olduğunu, okuduğum ayet bana bildirdi: ‘Ölüm gerçektir.’ Başıma inen dehşetli tokatla ayıldım. Ve kendimi bataklıkta buldum. Bir yardım istedim, bir kurtarıcı araştırdım.</p>

    <p class="a_Paragraf_E">Gördüm ki birbirinden farklı yüzlerce yol var, tereddütte kaldım. Şah-ı Geylani’nin, Fütuhu’l-Gayb kitabını, kendi yaralarıma niyetlenerek açtım:</p>

    <p class="a_Paragraf_E">‘Sen, daru’l-hikmettesin, önce kalbini iyileştirecek bir tabip ara’ dizesi çıktı. Şeyh, bana, ‘hastasın’ diyordu, ‘bir doktor bul kendine.’</p>

    <p class="a_Paragraf_E">O’na yöneldim, ‘sen’ dedim, ‘tabibim olur musun?’ Fütuhu’l-Gayb’ı, sanki benim için yazmış gibi okudum. Kitap çok şiddetliydi, gururumu paramparça ediyordu, nefsimde adeta cerrahi bir ameliyat yapıyordu. Dayanamadım, ancak yarısına değin okuyabildim. Bitiremeden, kitaplığa kaldırdım.</p>

    <p class="a_Paragraf_E">Bir zaman sonra, o manevi ameliyatın ağrıları dindi, sızıları çekildi, lezzet gelmeye başladı. Kitabı kaldığım yerden okumaya başladım. Sonuna değin, yakarış ve sürekli okuduğu virdini de sanki kendiminmiş gibi okuyarak bitirdim. Sonra, İmam-ı Rabbani’nin Mektubat adlı kitabını gördüm. Onu, kendime niyetlenerek açtım. Hayretler içinde kaldım. İki yerde, ‘Bediüzzaman’ kelimesi geçiyordu. Mirza Bediüzzaman’a mektup vardı bir yerde. Babamın adı Mirza idi. Mektubu kendime yazılmış gibi okudum.</p>

    <p class="a_Paragraf_E">Gerçi hicretin üçüncü yüzyılında yaşamış bir Bediüzzaman Hemedani vardı. Ama İmam, kendi çağındaki başka bir Bediüzzaman’a yazmış olmalıydı bu mektubu. Ne var ki, onu, kendime yazılmış gibi okudum. İnsanlar değişiyor ama farklı insanlar aynı hastalığa uğrayabiliyordu. Demek ki yazdığı kimsenin derdi de aynıydı.</p>

    <p class="a_Paragraf_E">İmam, mektubunda, ısrarla, ‘kıbleni birleştir’ diyordu, ‘yolunu doğrult.’ Bu değerli önerisi, benim yeteneğime ve manevi hastalığıma uygun gelmiyordu.</p>

    <p class="a_Paragraf_E">Bir zaman yol aradım, şunun arkasından mı gitsem, bunun arkasından mı... diye şaşkındım. Nereye, kime baksam, çekici bir yan buluyordum. Biriyle yetinemiyordum. Bu haldeyken Allah’ın rahmetiyle kalbime bir uyarı geldi: Bütün bu yolların ve kanalların kaynağı, bu gezegenlerin güneşi Hikmet kitabıdır, Kur’ân’dır. Yönünü birleştirmek onunla olur. En büyük yol gösterici ve en kutlu üstad odur. O’nun eteğine yapıştım. Halim berbattı, yeteneğim sınırlıydı, kavrayışım eksikti, bu yüzden, o bereketli kaynaktan tam manasıyla içemiyordum. O’nun feyzinden tam yararlanamıyordum.</p>

    <p class="a_Paragraf_E">Lakin artık yönümü, yolumu bulmuş, üstadımı ve şeyhimi tanımıştım. Salt hikmet olan Kur’ân’ın ardına takıldım, artık yolumu doğrultabilmem için kılavuza kavuşmuştum.</p>
  </div>
</body>
</html>
