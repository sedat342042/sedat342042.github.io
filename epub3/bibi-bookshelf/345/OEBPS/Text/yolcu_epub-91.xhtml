<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-91</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-90" xml:lang="de-DE">11.</p>

    <p class="Ilk_harf"><span class="_idGenDropcap-1 ilkharf">E</span>mirdağ’da sürgünken, tek başıma, bir odalı, küçük bir evde gözetim altındaydım. Tek başıma, bir odada tutuluyordum. Baskı altındaydım. İşkence görüyordum. Hayattan usanmıştım, hapisten çıktığıma üzülüyordum. Bütün ruhumla, Denizli hapsini arzuladım ve kabre girmeyi istedim.</p>

    <p class="a_Paragraf_E">‘Hapis veya mezar bu hayattan daha iyidir’ diye düşünürken, Allah’ın inayeti imdada yetişti. Kalemleri teksir makinası olan kahraman talebelerime bir makine bağışladı. Birden Risalelerin her biri bir anda beşyüz nüsha çoğalıyordu. Yayılıyor ve gönüllere ulaşıyordu. Hayatın ağırlığı ve sıkıntısı dağıldı, kalbim ferahladı. Çok geçmeden Kur’ân’ın gizli düşmanları, bunu çekemediler, hükumeti aleyhimize kışkırttılar. Yine hayat bana ağır gelmeye başladı. Birden Rabbimin inayeti tecelli etti. En çok nurlara muhtaç olan ilgili memurlar, görevleri gereği, toplanan Nur Risalelerini merak ve dikkatle okudular. Nurlar, onların kalbini kendine taraftar etti. Tenkid yerine takdire başladılar. Nur medresesi genişledi, sıkıntılı telaşımı hiçe indirdi. Sonra bazı münafık düşmanlar, hükumeti aleyhime sevketti. Eski siyasi hayatımı hatırlattılar. Adliyeyi, Maarif dairesini, Emniyet ve İçişleri Bakanlığını kuşkulandırdı. Beni ve arkadaşlarımı tutuklamaya, Risaleleri toplamaya başladılar. Talebelerin hizmetleri yavaşladı. Şahsımı çürütmek için kimsenin inanmayacağı türlü iftiralarda bulundular. Sıradan bahanelerle zemherinin en şiddetli günlerinde tutuklandım. İki gün, sobasız, bir hücreye kapatıldım.</p>

    <p class="a_Paragraf_E">Gözaltındayken, küçük odamdaki sobayı, günde birkaç kez yakardım. Mangalda sürekli ateş olurdu. Buna rağmen, bünyemin güçsüzlüğünden ve hastalıktan zor dayanırdım. Soğuk hücrede, sıtma nöbeti geçirerek çırpınırken, birden Allah’ın inayetiyle bir hakikat kalbime açıldı. Bana, ‘Denizli hapsini düşün’ dedi, ‘orada daha zor durumdaydın. Cezaevine, Hz. Yusuf’un medresesi diyordun. Mahpuslar, Risalelerden istifade ediyordu. Bir saat hapis, on saat ibadete bedeldi. Orada geçici anlar, sonsuzlaşıyordu. Bu soğuk ve hastalıklı halin de, ileride mutluluğa dönüşecek. Sana bu sıkıntıyı yaşatanlar, şayet aldanmışlarsa bilmeden zulmediyorlar, hiddete değil duaya muhtaçlar. Eğer bilerek seni incitiyor ve acı veriyorlarsa, yakın bir zamanda ölümün pençesiyle, ahirete götürülüp orada yaptıklarının cezasını çekecekler’.</p>

    <p class="a_Paragraf_E">Bütün varlığımla şükürler olsun dedim. İnsanlık damarıyla, o zalimlere acıdım. Allah’ım, dedim, onların kalbini düzelt. Bir ay süren soruşturma sonunda, kanunen suç oluşturan bir şey bulamadılar. Zavallı bir iftiraya başvurarak, sahte bir pusula yazıp, ‘Said’in bir talebesi, bir dükkandan rakı alıp ona götürmüş’ diye çamur atmaya çalıştılar.</p>

    <p class="a_Paragraf_E">Sokakta bir sarhoş bulup ona imzalatmak istemişler. Adam, ‘tövbeler tövbesi’ demiş, ‘bu tuhaf yalana kim inanır’. Yine bir gün, tanımadığım biri, gezmem için atını vermişti. Rahatsız olduğumdan ve soluklanmaya ihtiyaç duyduğumdan, yazın birkaç günde mutlaka kır gezisi yapardım.</p>

    <p class="a_Paragraf_E">At sahibine, karşılıksız bir şey almama kuralımı bozmamak için, elli liralık kitap vermeyi düşünmüştüm. Vali, adliye görevlileri ve polisler, onlarca kez, ‘o at kimin’ diye sordular, soruşturdular.</p>

    <p class="a_Paragraf_E">Sanki siyasi ve asayişe ilişkin bir konu. Bu anlamsız soruşturmanın bitmesi için iki dostum atı sahiplenmişti. Bu yüzden onları da tutukladılar. Bunun gibi pek çok olaya şahit olduk ve gülerek ağladık.</p>

    <p class="a_Paragraf_E">Benim tutuklanma zaptıma, ‘emniyeti ihlal’ suçu yazılmıştı. Henüz o notu görmeden, emniyet müdürü adına ifademi alan polise, ‘geçen gece senin hakkında konuştum. Eğer bir savcı veya emniyet müdürü kadar bu ülkenin huzuruna hizmet etmemişsem Allah beni kahretsin dedim’. Sonra şiddetli soğukta, dinlenmeye en çok muhtaç olduğum bir zamanda, dünya ile herhangi bir ilişkim yokken, kasıtlı bir şekilde, beni dayanılmaz bir sıkıntıya sürükleyen, tutuklayıp baskı altında tutanlara karşı, kalbimde bir kızgınlık uyandı. Tam bu sıra, Allah’ın inayeti imdadıma yetişti. Ve bana şöyle dedi:</p>

    <p class="a_Paragraf_E">‘İnsanların sana ettiği zulümlerde, İlahi adaletin ve kaderin büyük payı var. Üstelik buraya, seni rızkın çağırdı. Ona rıza göstermeli ve boyun eğmelisin. Rahmet ve hikmetin de büyük payı var. Mahpusları nurlandırmak ve onlara sevap kazandırmaya vesile olmalısın. Bütün bunlar için şükretmelisin. Belki nefsinin kusurlarının da hissesi var. Bu yüzden istiğfar ve tövbe etmelisin’.</p>

    <p class="a_Paragraf_E">Bunun üzerine, huzur içinde hatta, aleyhimde olanlara da manen yardım etmek üzere hapiste kalmaya karar verdim. Zararsız bir suç işlemeyi düşündüm. Yetmişbeş yaşındaydım. Yetmiş dostumdan ancak beşi hayattaydı. Belki yetmişbin kardeşim, talebem ve dostum olmuştu. Hapishane dışında, hürriyetsiz baskılar altındaki serbestliktense, burada kalmalı ve hizmetimi sürdürmeliydim.</p>

    <p class="a_Paragraf_E">Üçüncü mahkemeye geldiğimde güçsüz ve rahatsızdım. Ayakta duramıyordum. Duruşma kapısının dışında bir iskemleye oturdum.</p>

    <p class="a_Paragraf_E">Hakim geldi ve kızarak, ‘neden ayakta beklemiyor’ diye bağırdı. Bu merhametsizliğe çok kızdım. Ansızın birçok kişi etrafımıza toplandı. Birden iki hakikat kalbime geldi: Birincisi, hakikatin gizli düşmanları, bazı saf memurları kandırıp hiç istemediğim halde, insanların bana olan ilgisini yok etmek için hainlik yapıyor. Bir adamın ihanetine karşılık, yüzlerce insan, merak ve şefkatle bize yaklaşıyor. Hatta ikinci gün sorgu odasında, savcının sorularını cevaplarken, adliye avlusuna insanlar toplanmış, ‘onlara zulmetmeyin’ diye bağırıyordu. Polisler, onları dağıtamıyordu.</p>

    <p class="a_Paragraf_E">Bu insanların, bu tehlikeli çağda, söndürülemez bir ışık ve güçlü bir inanca sahip olduğunu düşündüm. Aradıkları şeyi, Nur Risalelerinde buluyorlardı. Ve benim önemsiz kişiliğime övgüler yağdırıyorlardı. İkincisi, bazı aldanmış insanların kötü muamelesine karşılık, gelecek kuşaklar bizi alkışlayacaklardı.</p>
  </div>
</body>
</html>
