<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-24</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-23" xml:lang="de-DE">Tren Tünelden Çıktı</p>

    <p class="Ilk_harf"><span class="_idGenDropcap-1 ilkharf">Ç</span>ocuk rayların yanında duruyordu. Kulak zarını yırtan bir bağırtıyla geçti tren. Çocuk istifini bozmadı. ‘Beni korkutamazsın’ diyordu bu haliyle. Gök gürültüsü gibi yüzüne düşen sese kulak vermedi. ‘Sen de bir düzenin tutsağısın’ diyordu, ‘bir sürücün var, başıboş değilsin, o kuralın dışına çıkamazsın, boşuna bağırma beni korkutamazsın.’</p>

    <p class="a_Paragraf_E">Tren tekrar tünele girdi. Yolcular pencereleri kapattılar. Tünel ne kadar sürdü anlayamadılar. Her şey karşıtıyla bilinirdi. Işığa kavuşunca anladılar. Bu kez rayların az ötesinde iki demir yürekli kahraman duruyordu. Biri Yunanlı Herkül öteki İranlı Rüstem. Bileklerini şimdiye dek kimse bükememişti. Kılıçlarını kimse eğememişti. Güçlerinin karşısına kimse çıkamamıştı. Dünyayı titretmişlerdi. Şimdi gelecek zamana gitmiş, daha önce görmedikleri bir şeyle, trenle karşılaşmışlardı.</p>

    <p class="a_Paragraf_E">Başlarına yıldırım düşer gibi yeri göğü inleten tuhaf bir yaratık geliyordu üstlerine. Neye uğradıklarını şaşırdılar.</p>

    <p class="a_Paragraf_E">Dizlerinin bağı çözülmüş, kaçmaya mecalleri kalmamıştı. Evet evet bu demir kütle onlara vahşi, çıldırmış bir arslan sürüsü gibi görünmüştü. Tabanı yağladılar, arkalarına bakmadan koştular. Çocuk katıla katıla gülüyordu.</p>
  </div>
</body>
</html>
