<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-14</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-13" xml:lang="de-DE">İkiz Kardeş</p>

    <p class="Ilk_harf"><span class="_idGenDropcap-1 ilkharf">B</span>ir vardı bir yoktu. Allah’ın kulu çoktu. Bu kullardan ikisi, ikiz kardeşlerdi. Bunlar doğduktan sonra yürümeye, konuşmaya, yiyip içmeye başladılar.</p>

    <p class="a_Paragraf_E">Bir gün büyülü bir havuzda yıkandılar. Olağanüstü bir etkiyle kendilerinden geçtiler. Gözlerini açtıklarında tuhaf bir yere götürülmüş olduklarını gördüler. Görkemli bir şehir, büyük bir saray, uçsuç bucaksız bir ülkeydi burası.</p>

    <p class="a_Paragraf_E">Göz kamaştıran yapılar... Ağaçlar, çiçekler, çocuklar, parklar, oyuncaklar...</p>

    <p class="a_Paragraf_E">Saraya girip bir süre dolaştılar. Sarayın içi de şehir gibiydi. Nereden bakılsa dünyanın öteki ucu görünüyordu. Saraydan çıkınca şehre, şehirden çıkınca ülkeye giriliyordu. Tuhaf yaratıklar dolaşıyordu ortalıkta. Anlamadıkları bir dille konuşuyorlardı. Fakat önemli işler gördükleri her hallerinden belliydi. İkiz kardeşlerden biri, ‘Bu tuhaf ülkenin bir yöneticisi olmalı’ dedi.</p>

    <p class="a_Paragraf_E">Diğeri, ‘Sanmıyorum’ dedi. ‘Nasıl olur, bu saray, bu evler, çarşılar, sokaklar birisi tarafından yaptırılmıştır mutlaka’ diye diretti kardeşi.</p>

    <p class="a_Paragraf_E">Ötekinin aklına pek yatmadı bu. ‘Seni anlamıyorum’ dedi kardeşi.</p>

    <p class="a_Paragraf_E">‘Bundan anlamayacak ne var’ dedi Öteki, ‘bir iğne ustasız, bir köy muhtarsız olmaz. Nasıl olur da bu görkemli ülke sahipsiz olsun?’</p>

    <p class="a_Paragraf_E">‘Saçmalıyorsun’ dedi kardeşi. ‘Hayır’ dedi öteki, ‘beni dinlemelisin. Buraya bir raslantı sonucu gelmiş olamayız. Bu ülkenin sahibini tanımalıyız...’</p>

    <p class="a_Paragraf_E">‘Boşver bunları’ dedi kardeşi, ‘eğlenmeye bakalım’ ‘Dillerini bile bilmediğimiz bu yaratıklardan ne umabiliriz ki...’ dedi kardeşi. ‘Onları eğlenceli bulmuyor musun?’ diye sordu öteki. ‘Sadece eğlenceli değiller’ dedi kardeşi.</p>

    <p class="a_Paragraf_E">‘Ya?’ ‘Tehlikeli de olabilirler, onları tanımıyoruz’ dedi kardeşi. ‘Bize ne zarar verebilirler ki?’ diye sordu öteki. ‘Ayrıca her kentte olduğu gibi burada da uyulması gereken kurallar, yasalar olmalı’ dedi kardeşi.</p>

    <p class="a_Paragraf_E">‘Boş ver’ dedi öteki, ‘keyfine bak sen’. Ayrıldı ikiz ilk kez. Aradan günler geçti. Ülkenin sahibini arayan ve kurallarından söz edeni ötekini gördüğünde halini içler acısı buldu.</p>

    <p class="a_Paragraf_E">Asi kardeş önüne gelen dükkana girmiş, sormadan etmeden yiyeceklere saldırmış, eline geçeni almış, kural, yasa tanımadan davrandığı için görevlilerce tutuklanmış, bir süre tutukevinde kalmıştı. Lakin akıllanmamıştı.</p>

    <p class="a_Paragraf_E">Aynı suçu bir kez daha işleyince daha ağır cezaya uğramış, ömür boyu çıkmamak üzere tutukevine konmuştu.</p>
  </div>
</body>
</html>
