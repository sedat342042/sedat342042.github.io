<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-41</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-40" xml:lang="de-DE">Yansıma</p>

    <p class="Ilk_harf"><span class="_idGenDropcap-1 ilkharf">Ü</span>ç kişisi var bu öykünün: Zühre, Katre ve Reşha. Güneşin, Yaratıcı’sının izni ve buyruğuyla, üç çeşit tecellisi ve yansıması var. Biri çiçeklere, biri aya ve gezegenlere, biri de su veya cam gibi parlak şeyleredir. İlki, üç ayrı biçimdedir. Biri, genel ve kapsamlı bir belirme ve yansımadır.</p>

    <p class="a_Paragraf_E">Biri özel bir belirmedir, her türe göre ayrı ayrı yansır. Biri ise, küçük bir tecellidir ki, her çiçeğin kişiliğine göre bir yansımadır. Çiçeklerin süslü renkleri, güneşin ışığındaki yedi rengin yansımalarından doğuyor ve bu düşünceye göre, çiçekler güneşin birer aynasıdır. İkincisi, güneşin ay ve gezegenlere Yaratıcı’nın verdiği ışık ve esindir. Bu kapsamlı feyiz ve nurdan sonra ay, o ışığın gölgesi olan aydınlığı güneşten geniş biçimde alır. Ardından özel bir biçimde denizlere, havaya, toprağa, denizin yüzeyindeki kabarcıklara ve toprağın şeffaflarına yansıtır. Üçüncüsü, güneşin, Allah’ın buyruğuyla hava boşluğunu ve denizlerin yüzeyini birer ayna yaparak, saf, kapsamlı ve gölgesiz biçimde yansıtmasıdır. Sonra o güneş, denizin kabarcıklarına ve suyun damlalarına ve havanın ışıltısına, kar kristallerine küçük birer örneğini verir. Güneşin, çiçeğe ve aya karşılık, her damlaya, ışıltıya iki yoldan yönelimi vardır: Biri, dolaysız ve perdesizdir. Bu, peygamberlik yolunu simgeler. İkinci yol, berzahlar araya girer. Ayna ve yansımaya mazhar olanların yeteneği, güneşin belirtilerine birer renk takar. Bu yol ise velayeti simgeler. İşte Zühre, Katre ve Reşha, önceki yolda şöyle diyebilir: ‘Ben alem güneşinin bir aynasıyım.’ Fakat ikinci yolda diyemez. Belki, ‘ben kendi güneşimin aynasıyım’ veya, ‘türüme doğan güneşin aynasıyım’ der. Çünkü güneşi öyle tanıyor. Tüm aleme bakan güneşi göremiyor. Oysa o kişinin türünün veya cinsinin güneşi, dar berzahta, sınırlı bir kayıt altında ona görünüyor. Oysa, kayıtsız, bağsız ve berzahsız Mutlak Güneş’in eserlerini, o kayıtlı güneşe veremiyor. Çünkü yeryüzünün tümünü ısıtmak ve aydınlatmak, bitki ve hayvanların yaşamını sürdürmek, gezegenleri çevresinde döndürmek gibi görkemli eserleri, o dar kayıt ve sınırlı berzah içinde güneşi kalbiyle göremiyor. Belki o tuhaf eserleri, bilinç varsaydığımız üç şey, o kayıt altında gördüğü güneşe verse de sadece akli ve imani bir biçimde ve o kayıtlı mutlak mukayyet olduğunu bir teslimiyetle verebilir. Fakat o insan gibi akıllı farzettiğimiz Zühre, Katre ve Reşha’nın, şu yargıları yani büyük eserleri güneşlerine dayandırışı aklidir. İşte gerçeğe dar gelen ve kimi köşelerinde gerçeğin unsurları görünen ve hakikatle karışık şu temsile üçümüz de girmeliyiz. Üçümüz de kendimizi Zühre, Katre ve Reşha varsayacağız. Çünkü onlarda var olduğunu sandığımız bilinç yeterli olmuyor. Aklımızı da onlara katmalıyız. Yani onlar güneşten nasıl feyiz alıyor, biz de manevi güneşimizden öyle alıyoruz diye düşünmeliyiz. İşte sen, ey dünyayı unutmayan ve maddi olana gömülen ve orada boğulan, nefsi yoğunlaşan arkadaş. Sen Zühre ol. Zühre çiçeği, güneşin ışığından bir renk alır ve o renk içinde güneşin görünümünü karıştırır kendine süs olarak takınır. Sebeplere dalmış olan okullu filozof ise, aya aşık olan Katre olsun. Ay, güneşten aldığı ışığın gölgesini ona verir ve onun gözbebeğine bir nur verir. O da o nurla ışır. Fakat Katre, o ışıkla sadece ayı görür, güneşi göremez, belki inancıyla görebilir.</p>

    <p class="a_Paragraf_E">Şu herşeyi doğrudan doğruya Allah’tan bilen, sebepleri birer perde olarak gören yoksul adam da Reşha olsun. Kendi zatında yoksuldur. Hiçbir şeyi yoktur ki, ona dayanıp Zühre gibi kendine güvensin. Başka şeyleri de tanımıyor ki onlara yönelsin. Doğrudan doğruya güneşin timsalini gözbebeğinde saklıyor. Şimdi madem biz, bu üç şeyin yerine geçtik. Kendimize bakmalıyız. Bizde ne var, ne yapacağız? İşte, bakıyoruz ki İkram Sahibi Yaratıcı, bağışlarıyla bizi süslüyor ve ışıtıyor. İnsan, ihsan edene bağlanır. Ona yaklaşmak ister, kendisine yakınlaşmasını arzu eder. Öyleyse her birimiz yeteneğimize göre, o muhabbetin şevkiyle yola koyulacağız. Ey Zühre, sen gidiyorsun. Fakat çiçek olarak git. İşte gittin. Yüksele yüksele büyük bir düzeye eriştin. Bütün çiçeklerin hükmüne geçtin. Oysa Zühre yoğun bir aynadır. Onda ışıktaki yedi renk dağılır ve ayrışır. Güneşin aksini gizler. Sen sevdiğin güneşin yüzümü görmeyi başaramazsın. Çünkü kayıtlı olan renkler, nitelikler dağıtıyor, perde çekiyor, gösteremiyor. Suretlerin, berzahların ve perdelerin belirmesiyle gelen ayrılıktan kurtulamazsın. Bir şartla kurtulabilirsin ki, sen, nefsinin sevgisine dalmış olan başını kaldırasın ve nefsinin güzellikleriyle gururlanan bakışını ondan alıp güneşe salasın. Hem baş aşağı, rızık elde etmek için toprağa bakan yüzünü, yukarıdaki güneşe çeviresin. Çünkü sen onun aynasısın. Görevin aynalık etmek, yansıtmaktır. Bilsen bilmesen, rahmet hazinesinin kapısı olan toprak tarafından rızkın gelecektir. Nasıl bir çiçek güneşin küçücük bir aynasıdır. Güneş dahi, gök denizinde, Ezeli Güneş’in Nur isminden gelen bir parıltının katreye benzer bir aynasıdır. Ey insan kalbi, nasıl bir güneşin aynası olduğunu bil. Ancak bu şartla kemale erersin. Güneşi, gerçekte nasılsa öyle göremezsin. O gerçeği çıplak anlamazsın. Belki senin niteliklerinin rengi ona bir renk verir, yoğun dürbünün bir suret takar ve kayıtlı kabiliyetin bir kayıt altına alır. Şimdi, sen ey Katre içine giren hakim! Senin fikrinin dürbünüyle, felsefenin merdiveniyle, ta aya kadar yükseldin, aya girdin. Ay gerçi kesiftir, karanlıklıdır, ne ışığı vardır ne hayatı. Senin çabaların boş, ilmin yararsızdır. Umutsuzluğun karanlığından, kimsesizliğin vahşetinden, pis ruhların tacizinden ve dehşetinden şöyle kurtulabilirsin: Tabiat gecesini terketmelisin. Hakikat güneşine yönelmelisin. O zaman göreceksin, şu gece nurları, gündüz güneşinin ışıklarının gölgeleridir. Bu şekilde kemalini bulursun. Yoksul ve karanlıklı ay yerine, gözkamaştırıcı güneşi bulursun. Sen de arkadaşın gibi güneşi safi göremezsin. Belki aklın ve felsefen alıştığı perdeler arkasında, ilim ve hikmetin dokuduğu perdelerin gerisinde ve yeteneğinin verdiği renk içinde görebilirsin. İşte Reşha’ya benzeyen arkadaşınız ki, hem yoksul hem de renksizdir. Güneşin ısısıyla buharlaşır, benlik iddiasını bırakır, buhara biner, göğe yükselir. İçindeki yoğun madde, aşk ateşiyle tutuşur, ışıkla nura döner. O ışığın belirtilerinden bir parıltıya yapışır, yanaşır. Ey Reşha! Madem dolaysız biçimde güneşe aynalık yapıyorsun, sen hangi düzeyde bulunursan bulun, güneşe karşı safi bakılacak bir pencere bulursun. Hem güneşin eserlerini ona vermekte güçlük çekmeyeceksin. Ona layık görkemli niteliklerini kuşkusuz verebilirsin. Hiçbir şey senin elinden tutup ondan vazgeçiremez. Ne berzahların darlığı, ne kabiliyetlerin kayıtları, ne aynaların küçüklüğü seni şaşırtmaz, gerçeğin aksine yöneltmez. Çünkü sen safi, halis, dolaysız ona baktığın için anlamışsın ki, mazhar ve aynalarda görünen güneş değil, belki onun görünümlerinden biri, bir tür renkli yansımalarıdır. Gerçi ondan birer işarettirler ama görkemini tümüyle yansıtmaktan uzaktırlar. Bir gece adamı ki, hiç güneşi görmemiş, sadece ayın aynasında bir gölgesini görüyor. Güneşe ait görkemli aydınlığı aklına sığıştıramıyor. Belki görenlere teslim olup aklına sığıştıramıyor. Öyle de Allah Elçisi’nin(s.a.s.) varisliği ile Allah’ın Kadir ve Muhyi isimlerinin burcuna yetişmeyen, kıyameti ve dirilişi taklîdi olarak kabullenir, ‘aklî bir mesele değildir’ der. Çünkü kıyamet ve haşrin gerçeği, Allah’ın en büyük adının ve bazı isimlerinin yüksek derecesinin aynasıdır.</p>
  </div>
</body>
</html>
