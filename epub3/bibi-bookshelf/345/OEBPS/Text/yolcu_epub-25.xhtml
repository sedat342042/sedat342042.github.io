<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>yolcu_epub-25</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="yolcu_epub" xml:lang="tr-TR">
  <div class="Basic-Text-Frame">
    <p class="BASLIK_2" id="_idParaDest-24" xml:lang="de-DE">Beklenen</p>

    <p class="Ilk_harf"><span class="_idGenDropcap-1 ilkharf">S</span>arhoşluğu meslek edinmiş, gece gündüz içiyordu. Sabah uyandığında, damağındaki zehirli tadı yine içkiyle gideriyor, gün boyu demleniyor, gece sızana değin içiyordu. Eşinden ayrılmış, çocukları artık kendisini görmek istemiyor, yakınları, dostları birer birer terkediyordu.</p>

    <p class="a_Paragraf_E">Yüreği burkuldukça ve canı yandıkça içiyor, içtikçe canı daha çok yanıyordu. Bir an bile ayık kalmaya tahammül edemiyordu.</p>

    <p class="a_Paragraf_E">Bir gece yine sedirde sızdı kaldı. Düşünde penceresini tıkırdatan bir kuş gördü. Serçekuşu. Kalkıp camı açtı. Eşikte bekledi bir zaman.</p>

    <p class="a_Paragraf_E">Sonra gidip mutfaktaki birkaç günlük ekmekten bir parça getirdi. Ufaladı. Serçe yedikten sonra, dile gelerek, ‘Ona git’ dedi, ‘beylik tepeye çıkan yoldaki çınara’.</p>

    <p class="a_Paragraf_E">Kanatlandı, karanlıkta kayboldu. Uyandığında başı zonkluyordu. Gripin içti, bir atımlık kahvesi vardı pişirdi.</p>

    <p class="a_Paragraf_E">Elini yüzünü yıkayıp çıktı. Rüzgar hafif bir serinlik çarptı yüzüne, ferahladı. Tepeye tırmanırken, çınarı gördü. Ağaca yaklaştı, baktı, çevrede ev yoktu. Bakınırken, ağacın dalları arasındaki tahta oturak dikkatini çekti.</p>

    <p class="a_Paragraf_E">Oyuğun üzerindeydi. ‘Hoş geldin’ diye bir ses duydu, ‘ben de seni bekliyordum’. Daha üstten, dalların, yaprakların arasından süzüldü.</p>

    <p class="a_Paragraf_E">‘Benim evim burası’ dedi. Atladı aşağı, elini tuttu, sırtını sıvazlayarak dua etti, ‘artık’ dedi, ‘öyle şeyler yasak’. Acı kahve pişirdi ocakta. İçtiler. Çavdar ekmeği ve bal çıkardı. Yediler. Ayrıldı. Doğruca hamama gitti. Yıkandıktan sonra, Şems camiine yöneldi.</p>

    <p class="a_Paragraf_E">Cemaat dağılıyordu. Birkaç tanıdık yüz gördü. Mahçubiyetle başını eğerek geçti. Mihraba yakın bir yerde namaza durdu.</p>
  </div>
</body>
</html>
