<html xmlns="http://www.w3.org/1999/xhtml">
	<head>
		<title>15_Tilki_ile_Leylek-5</title>
		<link href="css/15_Tilki_ile_Leylek.css" rel="stylesheet" type="text/css"/>
	</head>
	<body id="x15_Tilki_ile_Leylek" xml:lang="tr-TR">
		<div>
			<p class="BASLIK01" id="toc_marker-5"> TİLKİLER VE ÜZÜMLER  </p>
			<p class="govde-metin">Sıcak bir yaz günüymüş. Biri boz, diğeri kara iki tilki ava çıkmışlar. Gide gide bir köye ulaşmışlar. Köyün kenarında bir süre dolaşmışlar. Sonunda bahçeli büyük bir evi seçmişler. İki tilki bahçe kapısından içeriye girmiş, Amaçları, kümesteki tavukları aşırıp yemekmiş. Fakat aksilik bu ya, kümeste hiç tavuk yokmuş. İki arkadaş, bahçede dolanıp yiyecek aramaya başlamış. Bu sırada, boz tilkinin gözü yüksek çardaktaki asma üzümlerine takılmış. İki tilki birkaç defa zıplamışlar ama asmaya ulaşamamışlar. </p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_01.tif" class="frame-3" src="image/05.hikaye_Tilki%20ile%20U%cc%88_fmt.jpeg"/>
			</div>
			<p class="govde-metin"> </p>
			<p class="govde-metin">  Kara tilki:</p>
			<p class="govde-metin">– Ah ah, bu üzümler ne tatlı ne şirin görünüyor! Keşke onlara ulaşabilsek de birazını yesek, diye iç geçirmiş. </p>
			<p class="govde-metin">  Boz tilki:</p>
			<p class="govde-metin">– Dur arkadaş, hemen vazgeçme! Ben onlara ulaşmanın bir yolunu biliyorum. Şimdi sen çardağa dayan, ben de senin sırtına çıkayım. Belki bu yolla onlara ulaşabiliriz, demiş. İki tilki, uzun bir süre üzümlere ulaşmaya çalışmış. Fakat ellerinden geleni yapmalarına rağmen üzümlere ulaşamamışlar.</p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_02.tif" class="frame-3" src="image/05.hikaye_Tilki%20ile%20U_fmt1.jpeg"/>
			</div>
			<p class="govde-metin"> </p>
			<p class="govde-metin"> İki tilki, tekrar asmadaki üzümlere ulaşmanın planını yapmaya başlamış. Bu sırada avdan dönen ev sahibi tazısı ile birlikte içeri girmiş. Avcı, bir de ne görsün? İki tilki üzüm asmasının altında durmuyor mu? Avcı, dağda aradığı avı evin bahçesinde bulmuş. Hemen tüfeğini hazırlamış. Tazı ile birlikte, tilkilere koşmuşlar. İki tilkiyi de kıskıvrak yakalayıp boş kümese hapsetmişler.</p>
			<p class="govde-metin"> Avcı:</p>
			<p class="govde-metin">– Ooo, tilki beyler! Sizleri dağda ararken evimizin bahçesinde bulduk. Sizi hırsız tilkiler, evimizi soymaya mı geldiniz? Fakat umduğunuz gibi kümeste tavukları bulamadınız. Bu ne cesaret, bu ne küstahlık, demiş. </p>
			<p class="govde-metin"> Tilkiler, daracık kümesin içinde bir oraya bir buraya dönüp duruyormuş. Ama bu kümesten kurtulmanın imkânı yokmuş.</p>
			<p class="govde-metin">Tilkiler, yavrularının açlığını bahane ederek avcıya yalvarmaya başlamışlar.</p>
			<p class="govde-metin">Boz tilki:</p>
			<p class="govde-metin">– Bak avcı kardeş, bizim kötü bir niyetimiz yoktu. Sadece üzümleri merak edip onlara bakmak istedik. Onların olgunlaşmamış koruk olduğunu görünce de koparmaktan vazgeçtik. Lütfen bize acıyınız. Dağda aç yavrularımız var. Açlıktan dolayı zarar görebilirler. Onlar biz olmadan yaşayamaz, diye yalvarmış.</p>
			<p class="govde-metin"> Avcı, tilkilere bakıp acımış:</p>
			<p class="govde-metin"> – Peki, tamam! Sizi bırakacağım ama bir şartım var, demiş. Siyah tilkinin gözlerinde bir umut belirmiş. </p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_03.tif" class="frame-3" src="image/05.hikaye_Tilki%20ile%20U_fmt2.jpeg"/>
			</div>
			<p class="govde-metin"> </p>
			<p class="govde-metin">– Şartın nedir, ey avcı, çabuk söyleyiniz, demiş.</p>
			<p class="govde-metin">Avcı:</p>
			<p class="govde-metin">– Kim, işlediği en büyük suçu söylerse onu affedeceğim, demiş. </p>
			<p class="govde-metin">Siyah tilki:</p>
			<p class="govde-metin">– Bundan kolay ne var! Geçen yıl bir bıldırcının yumurtalarını yedim, yuvasını dağıttım, demiş. Hikâyesini uzun uzun anlatmış.</p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_04.tif" class="frame-3" src="image/05.hikaye_Tilki%20ile%20U_fmt3.jpeg"/>
			</div>
			<p class="govde-metin"> </p>
			<p class="govde-metin">Avcı:</p>
			<p class="govde-metin">– Aferin, zaten senin yaptıkların tilkilerin en büyük becerisidir. Doğru söylediğin için seni bağışladım. Ama bir de boz tilkiyi dinleyeyim, demiş.</p>
			<p class="govde-metin"> Boz tilki, kendini yerlere atmış, ayaklarını havaya dikmiş. Ağlamaya başlamış. Avcı bu duruma çok şaşırmış. Dikkatle, boz tilkinin hareketlerini seyrediyormuş.</p>
			<p class="govde-metin">Avcı:</p>
			<p class="govde-metin">– Hey, sana ne oluyor? Neden yerde çırpınıp duruyorsun, niçin ağlıyorsun, diye sormuş.</p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_05.tif" class="frame-3" src="image/05.hikaye_Tilki%20ile%20U_fmt4.jpeg"/>
			</div>
			<p class="govde-metin"> </p>
			<p class="govde-metin"> Boz tilki, avcının dikkatini çekmeyi başardığı için sevinmiş. Ama bunu belli etmemiş.</p>
			<p class="govde-metin">Boz tilki:</p>
			<p class="govde-metin">– Benim hayatta yaptığım en büyük hata, bir avcının evine girmekti, demiş. Sonra ağlamaya devam etmiş. </p>
			<p class="govde-metin">Avcı, tilkinin söyledikleri karşısında iyice meraklanmış:</p>
			<p class="govde-metin">– Ya hu, neden ağlıyorsun, niçin anlatmıyorsun? Hadi anlat, beni merakta bırakma, demiş. </p>
			<p class="govde-metin">Boz tilki:</p>
			<p class="govde-metin">  – Sizin koca tazınızın ateş saçan gözlerinden korkuyorum. Onu kulübesine kapatmazsanız anlatamam, demiş. Avcı, tazıyı kulübesine kapatmış. Boz tilki, iki gözü iki çeşme ağlamaya devam etmiş.</p>
			<p class="govde-metin"> Avcı:</p>
			<p class="govde-metin"> – Daha ne istiyorsun? Görmüyor musun, tazıyı kulübesine kapattım. Hadi anlat artık, demiş. </p>
			<p class="govde-metin"> Kurnaz tilki: </p>
			<p class="govde-metin"> – Efendim bilirsiniz, biz tilkilerin en büyük düşmanı ateşli silâhlardır. Barut kokusundan nefret ederiz. Lütfen şu tüfeğinizi kokuya hassas burnumun önünden çekiniz. Ben de sırrımı sizinle rahat rahat paylaşayım, demiş. </p>
			<p class="govde-metin"> Avcı, tilkinin bu isteğini de yerine getirmiş. Yerinden kalkıp tüfeğini asmanın dalına asmış. Boz tilki, avcının dikkatsiz biri olduğunu anlamış. Ağlamaktan kızaran gözlerini silmiş. Göz ucuyla arkadaşı siyah tilkiyi işaret edip avcıya yaklaşmış. Kısık bir sesle:</p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_06.tif" class="frame-3" src="image/05.hikaye_Tilki%20ile%20U_fmt5.jpeg"/>
			</div>
			<p class="govde-metin"> </p>
			<p class="govde-metin"> – Anlatacaklarım arkadaşım kara tilkiyle ilgili. Daha doğrusu bu benim hayattaki en büyük sırrım. Şimdi sırrımı kara tilkinin olduğu yerde anlatırsam bütün dostlarımla kötü olurum. Onun için biraz daha yaklaş da sırrımı senden başka kimse duymasın, demiş. </p>
			<p class="govde-metin">  Avcı, boz tilkinin merak dolu sözlerine kanmış, kulağını tilkinin ağzına uzatmış. Kurnaz tilki, avcıyı kulağından yakalar da bırakır mı hiç?</p>
			<p class="govde-metin">Boz tilki:</p>
			<p class="govde-metin">– Çabuk aç şu kümesin ağzını, yoksa senin kulağını koparırım, demiş. Avcı, canının acısından ne yapacağını şaşırmış.</p>
			<p class="govde-metin">Avcı:</p>
			<p class="govde-metin">– Tamam boz tilki! Ne istersen yapacağım, yeter ki kulağımı bırak, diye bağırmış. İki kurnaz tilki, kümesten çıkmayı başarmış. Avcı, canının acısından yerde çırpınırken tilkiler kaçmaya başlamışlar. Tabi bir taraftan da avcıya nasihat etmekten kendilerini alamamışlar:</p>
			<p class="govde-metin">– Hey avcı kardeş, bu sana ders olsun. Sakın bir daha tedbiri elden bırakıp bizim gibi koruk peşine düşme, demişler. </p>
			<p class="govde-metin"> Avcı, bir eli yaralı kulağında, tilkilerin ardından bağırmış:</p>
			<p class="govde-metin"> – Sizi gidi kurnaz düzenbazlar! Benim üzümlerim koruk değil, kıpkırmızı olgunlaşmış üzümlerdir. Siz onlara ulaşamadığınız için öyle diyorsunuz. Sizi bir daha yakalarsam ben yapacağımı biliyorum, demiş. </p>
			<p class="govde-metin">Tilkiler:</p>
			<p class="govde-metin">– Üzüm, ister koruk ister olgunlaşmış olsun ne fark eder. Biz tilkiler, ulaşamadığımız üzüme koruk deriz. Sen de artık neye sayarsan say, deyip hızla oradan uzaklaşmışlar.</p>
			<div class="Object-Style-1-copy frame-4">
				<img alt="05.hikaye_Tilki%20ile%20%c3%9cz%c3%bcmler_07.tif" class="frame-3" src="image/05.hikaye_Tilki%20ile%20U_fmt6.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="15_Tilki_ile_Leylek_KAPAK-a.jpg" class="frame-5" src="image/15_Tilki_ile_Leylek_KA_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>