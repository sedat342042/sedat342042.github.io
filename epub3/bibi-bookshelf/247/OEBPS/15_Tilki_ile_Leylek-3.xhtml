<html xmlns="http://www.w3.org/1999/xhtml">
	<head>
		<title>15_Tilki_ile_Leylek-3</title>
		<link href="css/15_Tilki_ile_Leylek.css" rel="stylesheet" type="text/css"/>
	</head>
	<body id="x15_Tilki_ile_Leylek" xml:lang="tr-TR">
		<div>
			<p class="BASLIK01" id="toc_marker-3">TUZ YÜKLÜ EŞEK</p>
			<p class="govde-metin">Evvel zaman içinde, kalbur saman içinde, tuz satan bir pazarcı varmış. Bu pazarcı, ucuz tuz bulup böylece çok kâr etmeyi düşünüyormuş. Sonunda deniz kenarında bir yerde ucuz tuz satıldığını öğrenmiş.</p>
			<div class="Object-Style-1-copy frame-4">
				<img alt="03.hikaye_Tuz%20Y%c3%bckl%c3%bc%20E%c5%9f%c5%9fek_01.tif" class="frame-3" src="image/03.hikaye_Tuz%20Yu%cc%88klu%cc%88%20_fmt.jpeg"/>
			</div>
			<p class="govde-metin"> </p>
			<p class="govde-metin">Bu pazarcı, eşeğini alarak deniz kenarına gitmiş. Eşeğe yükleyebileceği kadar tuz satın almış. Çuvalları eşeğe yüklemiş ve yola çıkmış. Denizin kenarında kaygan kayalar varmış. Tuz yüklü eşeğin bu kayaların üzerinden geçmesi gerekiyormuş. Eşek, kayaların üzerinden güçlükle geçmiş ve yoluna devam etmiş.</p>
			<p class="govde-metin">Pazarcı ile eşek, bir süre yol almışlar. Pazarcı için hava hoşmuş ama eşeğin ne çektiğini bilmiyormuş.  </p>
			<p class="govde-metin">Pazarcıyla eşek, eve doğru gitmeye başlamışlar ve yolu yarılamışlar. Yol üstünde büyük bir dere ve derenin üstünde de dar bir köprü varmış. Ağır yükün altında güçlükle yol alan eşek, köprüden geçiyormuş. Taşıdığı yükün ağırlığına dayanamamış ve ayağı kayıp  dereye düşmüş. </p>
			<div class="Object-Style-1-copy frame-4">
				<img alt="03.hikaye_Tuz%20Y%c3%bckl%c3%bc%20E%c5%9f%c5%9fek_02.tif" class="frame-3" src="image/03.hikaye_Tuz%20Yu%cc%88klu%cc%88_fmt1.jpeg"/>
			</div>
			<p class="govde-metin"> </p>
			<p class="govde-metin">Eşek, ayağa kalkabilmek için suyun içinde çırpınıp durmuş. Pazarcı da onu kaldırmaya çalışmış. Bir süre sonra çuvaldaki tuzların çoğu erimiş, yük de hafifleşmiş. Eşek bu işten kârlı çıkmış. O, artık yükün altında ezilmiyormuş. </p>
			<p class="govde-metin">Eşek, tuzun suda eridiğini fark etmiş. Bundan sonra, ağır tuz yükünün nasıl hafifleyeceğini öğrenmiş.</p>
			<p class="govde-metin"> </p>
			<div class="Object-Style-1-copy frame-4">
				<img alt="03.hikaye_Tuz%20Y%c3%bckl%c3%bc%20E%c5%9f%c5%9fek_03.tif" class="frame-3" src="image/03.hikaye_Tuz%20Yu%cc%88klu%cc%88_fmt2.jpeg"/>
			</div>
			<p class="govde-metin"> </p>
			<p class="govde-metin">Pazarcı, bu duruma çok kızmış fakat elinden bir şey gelmemiş. Eşek, yükün kalan kısmını çok rahat taşımış. Hoplaya zıplaya eve gelmiş. Pazarcının, iyi kâr etme düşüncesi şimdilik suya düşmüş.</p>
			<p class="govde-metin"> Eşek:</p>
			<p class="govde-metin"> – Bu pazarcı da çok hırslı bir adam. Çok kazanayım derken elindekileri de kaybediyor, demiş.</p>
			<div class="Object-Style-1-copy frame-4">
				<img alt="03.hikaye_Tuz%20Y%c3%bckl%c3%bc%20E%c5%9f%c5%9fek_04.tif" class="frame-3" src="image/03.hikaye_Tuz%20Yu%cc%88klu%cc%88_fmt3.jpeg"/>
			</div>
			<p class="govde-metin"> </p>
			<p class="govde-metin">Pazarcı, ucuz tuzun yerini öğrenir de rahat durur mu? Ertesi gün tekrar hazırlık yapmış, eşeğiyle birlikte ucuz tuzun satıldığı yere gelmiş. Önceki zararını da gidermek için eşeğe daha fazla tuz yüklemiş. Eşek, güçlükle yoluna devam ediyormuş. Yine kayalıkları aşmış, ağır yükü bir süre taşımak zorunda kalmış. Sonunda köprünün üzerine gelmiş. </p>
			<p class="govde-metin"> </p>
			<div class="Object-Style-1-copy frame-4">
				<img alt="03.hikaye_Tuz%20Y%c3%bckl%c3%bc%20E%c5%9f%c5%9fek_05.tif" class="frame-3" src="image/03.hikaye_Tuz%20Yu%cc%88klu%cc%88_fmt4.jpeg"/>
			</div>
			<p class="govde-metin"> </p>
			<p class="govde-metin">Eşek, bu sefer bilerek kendini dereye atmış. Tuzların daha iyi erimesi için ırmağın içinde yuvarlanmaya başlamış. Yine tuzun çoğu erimiş ve eşek ağır yükten kurtulmuş. Rahat bir şekilde yoluna devam etmiş.</p>
			<p class="govde-metin">Para kazanayım derken zarara uğrayan pazarcı, eşeğin yaptığı kurnazlığı fark etmiş. Ona, iyi bir ders vermeyi aklına koymuş.</p>
			<div class="Object-Style-1-copy frame-4">
				<img alt="03.hikaye_Tuz%20Y%c3%bckl%c3%bc%20E%c5%9f%c5%9fek_06.tif" class="frame-3" src="image/03.hikaye_Tuz%20Yu%cc%88klu%cc%88_fmt5.jpeg"/>
			</div>
			<p class="govde-metin"> </p>
			<p class="govde-metin">Pazarcı, sonraki gün yine hazırlık yapmış eşeği de yanına alarak yine deniz kenarına gitmiş. Eşek, artık rahatmış çünkü o, yükten kurtulmanın yolunu bulmuş. Eşek, pazarcının ona tuz yükleyeceğini düşünüyormuş.</p>
			<p class="govde-metin">Pazarcı, eşeğin kurnazlığını fark ettiği için ona sünger yüklemiş. Eşek yine kayalıklardan geçmiş, rahat bir şekilde yolda ilerliyormuş. Ama bu yük, tuz yüküne benzemiyormuş, çok hafifmiş. Yük hafif bile olsa eşek bir kere kendini dereye atmaya karar vermiş. Köprünün üzerine gelmişler. Köprüden geçerken eşek, yükten kurtulmak için yine kendini derenin sularına bırakmış. Bir süre suyun içinde yuvarlandıktan sonra ayağa kalkmış. Fakat o da ne? Suyu iyice emen süngerler taş gibi ağırlaşmış. Bu sefer evdeki hesap çarşıya uymamış. Eşek bin bir güçlükle sudan çıkmış. Boynu bükük, kulakları sarkık bir şekilde yoluna devam etmek zorunda kalmış.</p>
			<p class="govde-metin">Eşek, pazarcıyı birkaç defa kandırmış. Ama onun bu kurnazlığı her zaman eşeğe fayda vermemiş. </p>
		</div>
	</body>
</html>