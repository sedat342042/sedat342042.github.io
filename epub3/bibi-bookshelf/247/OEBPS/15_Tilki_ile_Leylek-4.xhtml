<html xmlns="http://www.w3.org/1999/xhtml">
	<head>
		<title>15_Tilki_ile_Leylek-4</title>
		<link href="css/15_Tilki_ile_Leylek.css" rel="stylesheet" type="text/css"/>
	</head>
	<body id="x15_Tilki_ile_Leylek" xml:lang="tr-TR">
		<div>
			<p class="BASLIK01" id="toc_marker-4">TİLKİ İLE LEYLEK</p>
			<p class="govde-metin">Evvel zaman içinde, ormanın birinde iyi kalpli bir leylek yaşarmış. Leyleğin, yalnızlıktan canı sıkılıyormuş. Can sıkıntısından kurtulmak için bir arkadaş aramaya başlamış.</p>
			<p class="govde-metin">Leylek, ilk olarak bir tilkiyle karşılaşmış. Ona:</p>
			<p class="govde-metin">– Tilki kardeş, bakıyorum ki siz de tek başınıza dolaşıyorsunuz. İsterseniz arkadaş olabiliriz, ne dersin, diye sormuş. Tilki, biraz düşünmüş; yine aklından kurnazca düşünceler geçmiş:</p>
			<div class="Object-Style-1-copy frame-4">
				<img alt="04.hikaye_Tilki%20ile%20Leylek_01.tif" class="frame-3" src="image/04.hikaye_Tilki%20ile%20Le_fmt.jpeg"/>
			</div>
			<p class="govde-metin"> </p>
			<p class="govde-metin">–  İnanın leylek kardeş, ben de iyi kalpli bir arkadaş arıyordum. Herhâlde sizden daha  iyi bir arkadaş bulamam, demiş. Böylece tilki ile leyleğin dostluğu başlamış. </p>
			<p class="govde-metin">Tilki, bir gün leyleği, akşam yemeğine davet etmiş. Asıl amacı ise leylekle eğlenmekmiş:</p>
			<p class="govde-metin">– Leylek kardeş, uzun süredir arkadaşız ama evime, bir akşam yemeğine bile gelmediniz. Bu akşam sizi yemeğe bekliyorum. Eğer gelmezseniz küserim, demiş.</p>
			<p class="govde-metin">  Leylek, tilkinin davetini memnuniyetle kabul etmiş. Akşam olmak üzere iken tilkinin kaldığı yere gitmiş. </p>
			<div class="Object-Style-1-copy frame-4">
				<img alt="04.hikaye_Tilki%20ile%20Leylek_02.tif" class="frame-3" src="image/04.hikaye_Tilki%20ile%20L_fmt1.jpeg"/>
			</div>
			<p class="govde-metin"> </p>
			<p class="govde-metin">  Tilki, güzel bir çorba pişirmiş ve çorbayı düz bir tabağa koymuş:</p>
			<p class="govde-metin">– Afiyet olsun leylek kardeş! Buyurun, çorbamızdan tadın, demiş. Tilki, çorbayı afiyetle içmiş fakat leylek içememiş. Uzun gagasıyla düz tabaktan çorbayı içmek zor oluyormuş.</p>
			<p class="govde-metin">Leylek, o akşam aç kalmış. Tilki, leyleğin bu hâline içinden gülmüş. Leylek de hiçbir şey olmamış gibi:</p>
			<p class="govde-metin">– Tilki kardeş, çorba için teşekkür ederim. Eline sağlık, çok güzel bir çorba hazırlamışsın, demiş.</p>
			<p class="govde-metin"> </p>
			<div class="Object-Style-1-copy frame-4">
				<img alt="04.hikaye_Tilki%20ile%20Leylek_03.tif" class="frame-3" src="image/04.hikaye_Tilki%20ile%20L_fmt2.jpeg"/>
			</div>
			<p class="govde-metin"> </p>
			<p class="govde-metin">Aradan birkaç gün geçmiş, leylekle tilki yolda karşılaşmışlar. Leylek:</p>
			<p class="govde-metin">– Tilki kardeş, sen beni çorba içmeye davet ettin. Şimdi de ben seni akşam yemeğine davet etmek istiyorum. Senin için lezzetli bir çorba hazırlayacağım, demiş. Üç gün sonra tilki, leyleğin evine misafir olmuş. Leylek de lezzetli bir çorba hazırlamış. Çorbanın kokusu uzaktan bile hissediliyormuş. Tilki kendi kendine:</p>
			<p class="govde-metin">– Sağ olsun, tilki kardeş benim için lezzetli bir çorba hazırlamış, demiş.</p>
			<p class="govde-metin">Leylek, sofrayı hazırlamış, çorbayı ağzı dar ve uzun bir kaba koymuş. Leylek, uzun gagasıyla rahat bir şekilde çorbasını içiyormuş. Tilki, ağzını bir türlü dar ve uzun kaba sokamamış. Açlıktan da bayılmak üzereymiş.</p>
			<div class="Object-Style-1-copy frame-4">
				<img alt="04.hikaye_Tilki%20ile%20Leylek_04.tif" class="frame-3" src="image/04.hikaye_Tilki%20ile%20L_fmt3.jpeg"/>
			</div>
			<p class="govde-metin"> </p>
			<p class="govde-metin">Leylek:</p>
			<p class="govde-metin">– Tilki kardeş, lütfen çorbanızı içiniz! Yoksa çorbayı beğenmediniz mi, demiş.</p>
			<p class="govde-metin">Tilki, önce durumunu söylemek istememiş. Çünkü aynı oyunu kendisi leyleğe yapmış:</p>
			<p class="govde-metin">– Şey, leylek kardeş, çorba koyduğun kabın ağzı çok dar. Üstelik kap da çok derin. Bu şekilde çorbayı içemem. Ben, senin niçin böyle yaptığını anladım. Ama ben ettim sen etme! Hatamı anladım, senden de özür diliyorum. Şu çorbayı düzgün bir kaba koy da içeyim, demiş.</p>
			<p class="govde-metin">Leylek, hatasını anladığını görünce tilkiyi affetmiş. Düz bir tabağa çorba koymuş, tilki de çorbayı afiyetle içmiş. İki arkadaşın dostlukları devam etmiş. Tilki, leyleğe kötülük yapmış ama leylek de ona iyi bir ders vermiş. İyi kalpli leylek; arkadaşının, çorbasını içip karnını doyurmasına engel olmamış.</p>
		</div>
	</body>
</html>