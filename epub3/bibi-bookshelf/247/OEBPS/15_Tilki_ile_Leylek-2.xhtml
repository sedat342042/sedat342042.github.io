<html xmlns="http://www.w3.org/1999/xhtml">
	<head>
		<title>15_Tilki_ile_Leylek-2</title>
		<link href="css/15_Tilki_ile_Leylek.css" rel="stylesheet" type="text/css"/>
	</head>
	<body id="x15_Tilki_ile_Leylek" xml:lang="tr-TR">
		<div>
			<p class="BASLIK01" id="toc_marker-2">MISIR TARLASI</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_01.tif" class="frame-3" src="image/02.hikaye_M%c4%b1s%c4%b1r%20Tarlas_fmt.jpeg"/>
			</div>
			<p class="govde-metin"> </p>
			<p class="govde-metin">Evvel zaman içinde bir tarla kuşu varmış. Tarla kuşu, yemyeşil bir ovada yaşıyormuş. Ovanın ortasından bir ırmak geçiyormuş. Su şırıltıları ile kuş sesleri birbirine karışıyormuş.</p>
			<p class="govde-metin">Bahar mevsiminin gelmesiyle ova daha da güzelleşmiş. Tarla kuşu, bu güzel ovada yuva yeri aramaya başlamış. Sonunda yuva yapacak bir yer bulmuş. Burası bir mısır tarlasıymış.</p>
			<p class="govde-metin">Tarla kuşu, mısır tarlasına şirin bir yuva yapmış. Aradan bir süre geçmiş; tarla kuşu, yumurtalarını yuvasına yerleştirmiş. Birkaç hafta sonra sevimli mi sevimli üç tane yavru dünyaya gelmiş. Yavru tarla kuşları, çok sağlıklıymış, anne kuş onları çok iyi besliyormuş.</p>
			<p class="govde-metin"> Zaman zaman yağmur yağmış, güneş vurmuş. Mısırlar, yavaş yavaş büyümüş ve olgunlaşmaya başlamış.</p>
			<p class="govde-metin">  Mısırlar olgunlaşınca tarla kuşunu bir tasa almış. Çiftçi, mısırları toplamaya gelebilirmiş. Tarla kuşunun yuvasını görüp ona zarar verebilirmiş.</p>
			<p class="govde-metin">Tarla kuşu, yiyecek aramaya giderken:</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_02.tif" class="frame-3" src="image/02.hikaye_M%c4%b1s%c4%b1r%20Tarla_fmt1.jpeg"/>
			</div>
			<p class="govde-metin"> </p>
			<p class="govde-metin">– Aman yavrularım, ben şimdi yiyecek aramaya gidiyorum. Siz, bir durum olursa bana haber verirsiniz, diyormuş. Anne yüreği işte, yavrularına bir zarar gelmesinden korkuyormuş. </p>
			<p class="govde-metin">Çiftçi, bir gün mısırları toplamaya karar vermiş. Oğluna:</p>
			<p class="govde-metin">– Komşulara haber verelim de hep beraber şu mısırları toplayalım, demiş. Tarla kuşunun yavruları, konuşulanları duymuş. Anneleri gelince:</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_03.tif" class="frame-3" src="image/02.hikaye_M%c4%b1s%c4%b1r%20Tarla_fmt2.jpeg"/>
			</div>
			<p class="govde-metin"> </p>
			<p class="govde-metin">– Anne, tarlanın sahibi mısırları toplayacakmış. Bunun için komşularına haber verip onları da çalışmaya davet edeceklermiş. Buradan bir an önce taşınmalıyız, demişler. Tarla kuşu, yavrularını dinlemiş ama bu durumdan fazla endişe etmemiş:</p>
			<p class="govde-metin">– Siz, hiç endişelenmeyin! Yarına kadar bekleyelim. Yine de siz çiftçinin konuşmalarını iyi dinleyin, duyduklarınızı bana ayrıntılarıyla anlatın, demiş.</p>
			<p class="govde-metin">  Ertesi sabah, tarla kuşu erkenden yiyecek aramaya çıkmış. Bu sırada tarla sahibi tekrar gelmiş ama komşularından kimse gelmemiş. Tarla sahibi, kimsenin gelmediğini görünce:</p>
			<p class="govde-metin">– Mısırları toplamak için komşularımızın hiçbiri gelmemiş. Bu mevsimde onların da çok işi olmalı, bunun için gelmemişlerdir. Mısırlar da iyice olgunlaştı, artık kaybedecek vakit yok! En iyisi ben akrabalarıma haber vereyim. Onlarla birlikte yarın gelip mısırları toplarız, demiş ve evine gitmiş.</p>
			<p class="govde-metin">Yavru kuşlar, bu konuşmaları da dinlemiş. Endişelenmeye başlamışlar. Akşama doğru anneleri, yuvaya gelmiş. Yavrular, olup biteni heyecanla anlatmışlar:</p>
			<p class="govde-metin">– Anneciğim, tarla sahibi mısırları toplamak için yarın akrabalarını çağıracakmış. Biz bu durumdan endişe etmeye başladık, demişler. Anne kuş, bu habere de fazla aldırış etmemiş. </p>
			<p class="govde-metin">Anne tarla kuşu sakin bir şekilde:</p>
			<p class="govde-metin">– Siz hiç meraklanmayın! Daha bu tarladan ayrılma zamanımız gelmedi. Herkesin işi başından aşkın. Akrabaları, tarla sahibine yardım edemez. Akrabaları önce kendi mısırlarını toplayacaklar. Siz yine kulağınızı dört açın, çiftçi ne diyorsa bana anlatırsınız, demiş.</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_04.tif" class="frame-3" src="image/02.hikaye_M%c4%b1s%c4%b1r%20Tarla_fmt3.jpeg"/>
			</div>
			<p class="govde-metin"> </p>
			<p class="govde-metin">Anne tarla kuşu, ertesi sabah yine yiyecek aramaya gitmiş. Çiftçi, sabahleyin tarlaya gitmiş fakat ona yardım için kimsenin gelmediğini görmüş:</p>
			<p class="govde-metin"> – Hay Allah, nasıl da düşünemedim! Onların da işi olmalı. Bu mevsimde herkes çalışıyor, onların bana yardım etmesi çok zor. Mısırlar artık çürümeye başladı. En iyisi yarın ailece, hep birlikte şu mısırları toplayalım, demiş.</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_05.tif" class="frame-3" src="image/02.hikaye_M%c4%b1s%c4%b1r%20Tarla_fmt4.jpeg"/>
			</div>
			<p class="govde-metin"> </p>
			<p class="govde-metin">Anne tarla kuşu, akşamleyin yuvasına gelmiş, yavrular duyduklarını annelerine anlatmışlar:</p>
			<p class="govde-metin"> – Anneciğim, tarla sahibi ve ailesi yarın buraya gelecekmiş. Hep birlikte mısırları toplayacaklarmış, demişler. Bu haber, anne kuşu biraz üzmüş. Artık durum ciddiymiş.</p>
			<p class="govde-metin">  Anne tarla kuşu:</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_06.tif" class="frame-3" src="image/02.hikaye_M%c4%b1s%c4%b1r%20Tarla_fmt5.jpeg"/>
			</div>
			<p class="govde-metin"> </p>
			<p class="govde-metin">  – Tamam, artık buradan ayrılma zamanı geldi. Kişi kendi işini kendisi yapmaya karar verdiyse artık onu ertelemez. En iyi yardım, insanın kendine yaptığı yardımdır, demiş. Çiftçi tarlaya gelmeden önce tarla kuşları oradan ayrılmış.</p>
			<p class="govde-metin">Çiftçi de insanın, kendi işini öncelikle kendisinin yapmasının en doğru yol olduğunu anlamış.</p>
			<div class="Object-Style-1-copy frame-4">
				<img alt="02.hikaye_M%c4%b1s%c4%b1r%20Tarlas%c4%b1_07.tif" class="frame-3" src="image/02.hikaye_M%c4%b1s%c4%b1r%20Tarla_fmt6.jpeg"/>
			</div>
			<p class="govde-metin"> </p>
		</div>
	</body>
</html>