<html xmlns="http://www.w3.org/1999/xhtml">
	<head>
		<title>06_Konu.html</title>
		<link href="template.css" rel="stylesheet" type="text/css"/>
	</head>
	<body>
		<div id="x06_Konu.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-48">6. NAMAZIN RUHÎ HAYATA KAZANDIRDIĞI <br/>ESASLAR NELERDİR?</p>
				<p class="a--Metin">Daha önce de ifade ettiğimiz gibi namaz, en hayati kulluk borcudur. Bu borcu yerine getiren bir müminin gönlü huzura kavuşur. Ruh dünyasında borcunu ödemiş olmanın rahatlığını yaşar. </p>
				<p class="a--Metin">Bunu günümüzde pek çok psikolog ve psikiyatrist de ifade etmektedir. Bu konuda Batı’da olduğu gibi ülkemizde de tanınmış olan meşhur araştırmacı Dr. Alexis Carrel, namazın insana kazandırdığı ruhi kazanımlar üzerinde çeşitli araştırmalar yapmıştır. Şimdi sözü Carrel’e bırakalım:</p>
				<p class="a--Metin">“Diyebilirim ki namaz, günümüze kadar bilinen kuvvet ve hareket kaynaklarının en büyüğüdür. Ben şahsen doktor olmam nedeniyle, tedavi ettiğim hastalar üzerinde bunun birçok örneklerini gördüm. Nice hastalar gelmiştir ki ben onların tedavisinde başarısız kalmışımdır. Tıp, acz ve teslimiyetinden dolayı işten el çekince, bu işe namaz derhal müdahale etmiş ve kısa zamanda onları iyileştirmiştir.</p>
				<p class="a--Metin">Namaz, âdeta radyum ışınları saçan bir maden gibi enerji ve hareket kaynağıdır. İnsanlar, yeteri kadar hareketlerini sağlayacak kuvvet bulamadıkları zaman, sınırlı olan faaliyetlerini namazla çoğaltmaya çalışırlar. Biz, namaz kıldığımız zaman kâinata hâkim olan büyük bir kuvvetle ilişki kuruyoruz. Sızlanarak O’ndan kendi nezdinden bize bir ışık ve nur vermesini istiyoruz. O’nunla hayatın sıkıntılarına karşı yardım istiyoruz. </p>
				<p class="a--Metin">Hatta diyebilirim ki yalnız bu yalvarış dahi, tek başına bize kuvvet ve hareketimizi iade etmeye yeterlidir. Zira Allah’a yalvarış ve yakarışta bulunan hiç kimseyi gösteremezsiniz ki o yalvarışlar kendisine en güzel sonuç olarak dönmüş olmasın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span></p>
				<p class="x2-baslik-E" id="toc_marker-49">Namazın en büyük meyvesi Allah’a yönelmeyi sağlamasıdır</p>
				<p class="a--Metin">İbadetlerin yapılış gayesi Allah rızasını kazanmaktır. Bununla beraber her ibadetin bazı semereleri ve kazandırdıkları vardır. Oruç nefsi, zekât da malı temizler. Hac ile mağfiret vacip olur. Allah’ın Cennet karşılığında satın aldığı nefis, cihad ile Allah’a teslim olur. Namazın en büyük semeresi ise kulun Allah’a yönelmesi, Allah’ın da buna karşılık kula teveccühte bulunmasıdır. </p>
				<p class="a--Metin">Kulun namazda Allah’a yönelmesinde neredeyse bütün ibadetlerde olan semereler bulunur. İşte bu yüzden Allah Resûlü Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>“gözümün nuru” diye başka bir ibadeti değil, sadece namazı belirtmiştir. Bu hadisle Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi </span><span class="x-aleyhisselam--E" style="font-size:0.73em;" xml:lang="tr-TR">ve sellem) </span>namaza girince gözünün gerçek aydınlığa kavuştuğunu ifade etmiştir.</p>
				<p class="a--Metin">Namazda insan sadece vücuduyla kıbleye yönelmez, bütün benliği, kalbi ve ruhu ile Allah’a yönelir. Bedeninin ve yüzünün kıblesi Kâbe, kalbinin ve ruhunun kıblesi ise Kâbe’nin Rabbi Allah’tır. Allah’la beraber bulunmanın insana verdiği/vereceği haz namazda gizlidir. Kul olmanın şuurunu insana hissettiren en büyük ameldir namaz. Kul ne ölçüde Allah’a yönelebilirse Allah da ona o ölçüde yönelir.</p>
				<p class="a--Metin">Kulun namazda Allah’a yönelmesinin üç mertebesi üzerinde durulur ve bu üç mertebe tamamlanınca namazın hakkı verilmiş olur:</p>
				<p class="a--Metin">1. Kulun kalbine yönelerek onu muhafaza etmesi, şehvet hastalıklarından ve vesveselerden, namazın sevabını götürecek veya eksiltecek tehlikelerden kalbi uzak tutması.</p>
				<p class="a--Metin">2. Kulun her an Allah’ın kendisini murakabe ediyormuş gibi O’na yönelmesi ve sanki O’nu görüyor gibi ibadet etmesi.</p>
				<p class="a--Metin">3. Kulun, Allah Kelam’ının manalarına yönelmesi, namazı bir ibadet değil bir ubudiyet olarak anlaması, yani namazın her anını O’nunla beraber geçirmesi, namazı huşu ve itminan içinde hakkını vererek yerine getirmesi.</p>
				<p class="a--Metin">Namaz bu mertebelerin hepsini ihtiva ettiği ölçüde Allah da insana o derecede yönelecek ve “Kulum!” diyecektir. </p>
				<p class="a--Metin">Namazın sırrı, kalbin Allah’a bütün haliyle yönelmesi ve insanın bütün varlığıyla Allah’ın huzurunda teslim olmasıdır. Kul, namazda Allah’tan başka hiçbir şeyle meşgul olmamalıdır. Kalb, Allah’ın huzurunda bulunduğunu duymalıdır. Kudsi bir hadiste şöyle denir: “Ey Ademoğlu! Seni kendim için yarattım. Bütün mahlûkatı da senin için yarattım. Senin üzerinde olan hakkım için, Seni kendisi için yarattığımı (yani beni) bırakıp da senin için yarattığım şeylerle meşgul olma!”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span> Evet, namaz, insanı Allah’a yaklaştıran, O’nu sevmeye ve O’nunla ünsiyet kurmaya götüren en kestirme bir vesiledir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span></p>
				<p class="a--Metin">Namazın en önemli kazançlarından biri de kulun övgüye layık bir makama mazhar olma lütfudur. Şu âyet bu hususu ne güzel anlatır: “Gecenin bir bölümünde de uyanıp kalk ve sana mahsus olmak üzere, nâfile namaz kıl; ola ki bu sâyede Rabbin seni övgüye değer bir makama ulaştırır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span></p>
				<p class="x2-baslik-E" id="toc_marker-50">Namaz, yalnızlık hissine en etkili çaredir</p>
				<p class="a--Metin">Diğer taraftan namaz, yalnızlık psikolojisine de çaredir. İnsanların birbirinden isteyerek veya istemeyerek uzaklaştıkları ve ferdiyetçiliğin giderek hâkim olduğu bugünkü medeniyetin bir hastalığı da yalnızlık hissidir. Namaz ferden veya cemaatle kılındığı zaman her iki halde de insanın yalnızlık hissini en az günde beş kere giderebilmektedir. </p>
				<p class="a--Metin">Çünkü o, yalnız kılındığı halde insanı Allah’ın huzuruna götürmekle, insana yalnız olmadığını hatırlattığı gibi, cemaatle kılındığı halde insanı yine hem Allah ile karşı karşıya getirmekle, hem de diğer insanlarla bir arada bulundurarak yalnızlık hissini gidermektedir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span> </p>
				<p class="a--Metin">Esasen psikiyatristler de dert açacağımız şahsı seçmemizi bize tembih ederler. Çünkü her şahsa dert açılması mümkün değildir. Kendisine dert açılan adamın doktor, kanun veya din adamlarından biri olması da şart değildir. Asıl mühim olan, bu şahsın duyan, anlayan ve yardım eden biri olduğunu hissetmektir. </p>
				<p class="a--Metin">Bu durumda işiten, gören ve her işin sahibi, bütün hayrın yed-i kudretinde olduğu Allah’a iltica eden nasıl olur? İnsan namaz kılınca bütün bu hastalıklardan kurtulmuş olmaz mı?</p>
				<p class="a--Metin">Sir Thomas Arnold’un namazdan şöyle bahsettiğini görüyoruz: “Allah’a ibadetin bu muntazam farizası, dini hayatlarında Müslümanları gayrimüslimlerden tefrik eden en büyük <br/>işaretlerdendir. Çoğu zaman, seyyahlar ve başka kimseler, İslam ülkelerinde namazın eda keyfiyetinin ruhlar üzerindeki tesirini uzun uzun düşünmüşlerdir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span></p>
				<p class="a--Metin">Kolin isimli sonradan Müslüman olan bir İngiliz, gemi ile Mağrip’teki Tanca şehrine sefer yaptığında büyük bir fırtına kopar ve gemi batma tehlikesi ile karşı karşıya kalır. Yolcular, eşyalarını denize atmaya, kaçışmaya başlarlar, korku ve endişeden ne yapacağını şaşırırlar. Tam o sırada, Müslümanlar, tek saf halinde durarak tekbir, kelime-i şehadet ve tespih getirirler.</p>
				<p class="a--Metin">Kolin onlardan birine, ne yaptıklarını sorar. Cevaben der ki: “Allah’a namaz kılıyoruz...” Yine sorar: “Bu geminin batmaya yüz tutması sizi hiç endişelendirmiyor mu?” “Hayır”, cevabını alır. “Biz öyle bir Allah’a namaz kılıyoruz ki bütün iş yalnız O’nun kudretiyledir; isterse diriltir, isterse öldürür.” O korkutucu anda bile Müslümanların kendilerini Allah’ı yanlarında hissetmelerinden etkilenen Kolim, daha sonra İslam’ı tetkik eder ve bu hâdise neticede onun hidayete ulaşmasına vesile olur.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span></p>
				<p class="x2-baslik-E" id="toc_marker-51">Namaz endişe ve stresi azaltır</p>
				<p class="a--Metin">Namaz keder ve sıkıntıları tedavi eder, endişeleri de azaltır. Namaz, mutluluğun, mutmain bir kalbe sahip olmanın ve zihin ferahlığının en büyük sebeplerindendir. Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi</span><span class="x-aleyhisselam--E" style="font-size:0.73em;" xml:lang="tr-TR"> ve sellem) </span>kendisini tedirgin eden bir problemle yüz yüze geldiğinde namaza sığınırdı. Bir iş, Allah Resûlü’nü sıktığı zaman o namaza yönelir ve müezzini Bilâl Efendimize de ezanı kastederek “Bizi rahatlat ey Bilâl!” derdi.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span> Bu sözleriyle Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi</span><span class="x-aleyhisselam--E" style="font-size:0.73em;" xml:lang="tr-TR"> ve sellem)</span>, namazın insanı rahatlattığını, sıkıntılarını ve kederlerini Allah’a açarak, O’na yalvararak rahatlayacağını bildirmekte, stres gibi günümüz hastalıklarından da kurtulmada namazın etkili tedavi yöntemi olduğunu göstermektedir.</p>
				<p class="a--Metin">Evet, sıkıntı ve kederlerin hüzünlendirdiği mahzun gönüllerin rahatı namazdadır. Korkuyla kaplanmış bir kalbin rahatlayacağı makam namazdır. Göğsü daralan ve gönlü muzdarip olan kimsenin saadeti namazda gizlidir. Rabbimiz ne güzel buyurur: “Onların bu kabil iddialarından ötürü senin canının sıkıldığını çok iyi biliyoruz. Ama sen Rabbini hamd ile tenzih et ve secde edenlerden ol. Sana ölüm gelip çatıncaya kadar da Rabbine ibadet et!”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span> </p>
				<p class="a--Metin">Namaz en iyi bir dost iken bir insan nasıl yalnızlıktan şikâyet edebilir ki? Kendini zikredene ve dua ile yalvarana Allah en büyük enîs iken insan nasıl yalnızlıktan şikâyette bulunabilir ki? Namazı huşu ile kılanlara, o ağır gelmez. Namaz kime ağır geliyor ve “bir an önce kılayım da rahatlayayım” diyorsa o kılınan namaz eksik demektir. </p>
				<p class="a--Metin">Amerikalı meşhur psikiyatr Henry Link, psikolojik hastalıkların ana sebebinin imansızlık olduğunu tespit etmiş, kendisi imana dönmüş ve hastalarını da iman etmeye çağırmıştır. Henry Link “Dine Dönüş” adlı eserinde bu konuda: “Nasıl ki ilk defa ilim beni dinden uzaklaştırdı ise sonra da yine ilim beni tekrar dine yöneltti.” diyerek, dinin hastalarını iyileştirdiğini, hastalarını ibadethanelere gitmeye teşvik ettiğini anlatmaktadır. </p>
				<p class="a--Metin">Link, dinin psikolojik bakımdan insana getireceği faydaları açıklarken de şunları söyler: “Dolayısıyla şunu ifade etmek isterim ki; önemli olan, benim toplumdan bir fert olarak dine dönüşüm değildir. Asıl önemli husus, psikoloji ilminin böyle bir dönüşün sebeplerini keşfetmiş olmasıdır. Çeşitli ilimler, insan topluluğuna birçok değerler kazandırmış olabilir. Ancak fert ve topluma iç huzuru getiren, hastaya iyileşme ümidi verip onu rahatlatan, ailelerin gönlüne sağanak sağanak mutluluk ışıkları yağdıran yegâne unsur imandır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span></p>
				<p class="a--Metin">Bir Alman filozofu olan Leibniz de “Ruhî sıkıntıyı veya tedirginliği gidermek için insan akıl yoluyla Allah’a inanmalı. Çünkü bu sıkıntı, öncelikle şüpheden doğar, şüphe de kalbin parçalanmasına sebep olur.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span> demektedir. </p>
				<p class="a--Metin">Alexis Carrel de aynı konuda şunları ifade eder: “Biz bugün psikolojik sıkıntıların artış sebebi olarak maddi değerlerin manevi değerlerin önüne geçmesini gösterebiliriz. Maddî hayata düşkünlük, insanlığa mutluluk getirmediği gibi kişinin psikolojik rahatsızlığa yakalanmasını önleyememiştir. Çünkü inançsızlık insanı manevî uçuruma sürükler.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span></p>
				<p class="a--Metin">Günlük hayatta ferdî, toplumsal ve tabiat olayları insanın psikolojik yapısı üzerinde birçok tesirler meydana getirmektedir. Bu olaylar insanın psikolojisini ister istemez etkilemektedir. Namaz ise kaygı ve stresi azaltmaktadır. İnsanın namazda, huzur ve teslimiyetle Allah’ın <span class="x-aleyhisselam--E" style="font-size:0.73em;" xml:lang="tr-TR">(</span><span class="x-aleyhisselam--E" style="font-size:0.73em;" xml:lang="tr-TR">celle celâluhû)</span> huzurunda duruşu, hayatın getirdiği sıkıntılarından tamamen soyutlaması, insanın ruhuna sükûnet ve huzur verir. </p>
				<p class="a--Metin">ABD’de Pensilvanya Üniversitesi Tıp Merkezi uzmanı Prof. Dr. Newberg tarafından, namaz kılan ve dua eden bir grup Müslüman üzerinde yapılan araştırmaya göre huşu içinde yapılan dua ve teemmül esnasında alında, beynin ön bölgesinde karar alma mekanizmasının bulunduğu ‘Frontal Lobe’ adı verilen kısımda kan miktarı belirgin bir şekilde artıyor. </p>
				<p class="a--Metin">Duygusal, etki-tepkiyle ilgili kararlar burada alınıyor. İnsandaki kompleks hissi ve davranış becerileri burada öğreniliyor. Araştırma sonuçlarına göre düşünce, tefekkür ve Allah’a yönelme anında insan kendini Allah’a daha yakın hissediyor, yüce duygular taşıyarak huzur ve sükûn buluyor.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span></p>
				<p class="x2-baslik-E" id="toc_marker-52">Namaz, bir nevi psikoterapidir</p>
				<p class="a--Metin">Namaz kılan insan, Allah’ın huzurunda okuduğu Fatiha’da verdiği “Yalnız sana kulluk eder ve yalnız senden yardım dileriz.” sözünü, şuur altında yavaş yavaş geliştirerek ahlâkî yapısını bu söze uygun hale getirmeye başlar. Bunu fark etmese de bu sözü tekrarladıkça, manasını düşündükçe bu onun ruhuna yerleşir. </p>
				<p class="a--Metin">Bu olay başlangıçta kişiyi zorlamakta, fakat daha sonradan davranışlarına ve alt benliğine yerleşerek ahlâkı yüceltmektedir. Kişinin kişisel gelişimini tamamlayarak onun olgun insan olmasını, Rabbi karşısındaki konumunu hatırlamasını sağlamaktadır.</p>
				<p class="a--Metin">Namazı şekil olarak da olsa kılanlar, secdeye kapandıkları için gururlarını kırarlar. Kişisel gelişim açısından en tehlikeli hastalık gururdur ve bütün kavgaların, nefretlerin temelinde, bu hastalık yatar. </p>
				<p class="a--Metin">Kişinin şahsî gelişiminde önemli bir nokta vardır. Örneğin kişi üzgün bir ruh halindeyse böyle bir kimsenin genelde omuzları düşüktür, başı öne eğiktir, sesi kısılmıştır ve muhtemelen ağlamaklı bir haldedir. Bu kişiye onu mutlu etmek maksadıyla vücut duruşunu değiştirmesi söylendiğinde bundan ruh hali de etkilenir. Bunun için ondan omuzlarını dikleştirmesi, kafasını yerden kaldırması ve istemeyerek de olsa gülümsemeye çalışması istenir ve sonuç çoğu kere şaşırtıcıdır. Birkaç dakika öncesine kadar mutsuz ve umutsuz olan bu insan şimdi farklı bir ruh halindedir.</p>
				<p class="a--Metin">Aynı şekilde namazı, bir ibadet ciddiyeti içinde devam ettirenlerin gururları gibi ruh halleri ve düşünce biçimleri de secdeye her vardıklarında belirli bir düzene girer. Kişinin bunun şuurunda olması istenilen bir durumdur ama bunun idrakinde olmayanlara da namazın ve secdenin faydası vardır. Gururlu insan secdeye varmayı sevmez, ama secde insanı tevazuya alıştırır. </p>
				<p class="a--Metin">Namaza durmadan önce mutsuz olan bir kişi namaz esnasında hareketleri tam olarak yerine getirirse sırf vücut duruşunu değiştirmekle ruh halini değiştirebilecektir. Ellerini açıp dua ettiğinde ise kendisini rahatsız eden şikâyetlerini Rabbine <span class="x-aleyhisselam--E" style="font-size:0.73em;" xml:lang="tr-TR">(ce</span><span class="x-aleyhisselam--E" style="font-size:0.73em;" xml:lang="tr-TR">lle celâluhû)</span> arz ettiği için (daha doğrusu içini döktüğü için) rahatlayacaktır. </p>
				<p class="a--Metin">Sırf bu açıdan bile namaz bir nevi psikoterapidir, insanı psikolojik olarak rahatlatır, mutlu eder ve en önemlisi de Hak katındaki acizliğini hissettirerek, dünyaya gönderiliş gayesini hatırlatarak “Madem Allah var, gam ve kedere de gerek yok o zaman.” dedirtir.</p>
				<p class="x2-baslik-E" id="toc_marker-53">Namaz, hayatın zorluklarına karşı insana psikolojik güç verir</p>
				<p class="a--Metin">Namaz ve onu en güzel eda yeri olan camilerde cemaatle kılmak, günümüz insanı için her zaman olduğundan daha fazla bir öneme sahiptir. Çünkü durmak bilmez bir koşturmaca yaşıyoruz. Ne kadar çok iş yaparsak yapalım, yapamadıklarımız çoğunlukta oluyor ve hayatın hızına yetişemiyoruz. Bütün bu yoğunlukta kendimizi dinleme fırsatımız hiç olmuyor. Üstelik hayatın sayısız risk ve tehlikeleri her yanımızı kuşatmış durumda. Kendimizi çoğu kez bir kıskacın arasında hissediyoruz. </p>
				<p class="a--Metin">Anlaşılmadığından yakınıyor herkes. Herkes stresten şikâyetçi ama stresi aşabilmek bütün insanlar için aynı derecede kolay değil. Güvenli ve huzur verecek bir liman arıyoruz aslında. Sığınabileceğimiz ve şartsız sevgi ve ilgi bulabileceğimiz, bize yakın ve bizi anlayacak, kusurlarımızı yüzümüze vurarak bizi reddetmeyecek, ikiyüzlülük ve yalanın olmadığı bu liman hemen yanı başımızdaki namaz ve onun en güzel eda yeri camilerden başkası değil aslında.</p>
				<p class="a--Metin">Allah’a yakın olduğunu hisseden kişi, sorunlar karşısında daha güçlü ve umutlu olarak hayata bakar. Bunaldığımız anda namaz kılarak kendimizi anlatacağımız, içimizi dökeceğimiz, yüce Mevla ile yakınlaşacağımız bu dingin ve huzurlu atmosfer, bütün sorunlarla başa çıkmamızda adeta bir klinik fonksiyonu görmektedir. </p>
				<p class="a--Metin">Böyle bir vasıtayla sıkıntı ve stresle başa çıkabilmek, inanan bir ferdin önemli bir avantajı olarak görülebilir. Nitekim strese açık olmada olduğu gibi başa çıkabilme konusunda da kişilik donanımı etkili bir role sahiptir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span> Ayrıca bir imamın arkasında cemaatle namazını kılan Müslümanlar, yanlış ve eksik ibadet etme endişesi ve stresi yaşamazlar.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span></p>
				<p class="a--Metin">Psikiyatrist Malik Babikir Bedri, bir bayan hastasını camiye ve cemaate yönlendirerek onu tedavi etmeye başarmış. Bu hastanın derdi, artık kâğıtları biriktirme ve ibadetlerini uzun ve yorucu bir biçimde tekrarlamak imiş. Öyle ki günlük namaz ibadeti için her gün saatlerce zaman harcarmış. Psikoloji bilimi bunu “obsesyonel nevroz” olarak adlandırır. Bedri hastasının durumunu şöyle anlatmaktadır:</p>
				<p class="a--Metin">“Namazını bitirir bitirmez kaç rekât kıldığı konusunda şüpheleniyor ve aynı namazı yeniden kılmaya başlıyordu. Bu süreci genellikle fiziken yorulup güçsüz düşünceye kadar tekrarlıyordu. Kâğıt biriktirme huyunun kendisine zararı dokunmadığını fakat namaz kılarken karşılaştığı güçlükten kurtulmak istediğini söylemişti. Gerçekten onu ilk gördüğümde mükemmel bir namaz kılmak için kendi keşfettiği başarısız ritmik davranışlarını tekrarlıyordu.”</p>
				<p class="a--Metin">Bedri, klasik psikolojik tedavi tekniklerinin hiçbirinin hastayı iyileştirmeye yetmediğini, bu nedenle hastanın dini inanç ve davranış duyarlılıklarını esas alarak hastayı cemaatle namaza yönlendirip sonuçta başarı sağladığını şu sözlerle aktarmaktadır:</p>
				<p class="a--Metin">“O ilk olarak psikoanalitik kökenli Sudanlı bir psikologa görünmüştü. Sonuç olumsuzdu. Müracaat ettiği bir psikiyatrist elektrikli uyku tedavisi dahil her türlü yöntemi uygulamış, fakat obsesyonel ritüellerde hiç bir iyileşme görülmemişti. Ben ilk olarak, klasik davranış tedavisini, nefret ettirme ve sistematik duyarsızlaştırma tedavilerini uyguladım, fakat sonuç hayal kırıcı idi. </p>
				<p class="a--Metin">O zaman anladım ki obsesyonel nevroz, tedavisi güç bir rahatsızlıktı. Bununla ilgili en etkili davranışsal tekniklerden birisi yoğun anksiyeteye rağmen hastayı ritüellerini yapmaktan alıkoyarak hapsetmekti. Yani el yıkama obsesyonel rahatsızlığı olan bir kişiyi hiç suyun akmadığı bir odaya kapatmaktı. Fakat hastamı namazını kılmasından alıkoyabilir miydim? Bunu ne ben, ne hastam, ne de genelde toplum kabul edebilirdi.</p>
				<p class="a--Metin">Ona, namazlarını bir imamın arkasında kılarsa namazından sorumlu olmayacağı ile ilgili İslamî kuralları anlattım. Bu kurallara göre o sadece imamın hareketlerini izleyecek ve eğer imam Kuran âyetlerini sesli olarak okursa onları sadece dinleyecekti. Bu kurallar kendisine ayrıntılı bir şekilde açıklandıktan sonra öğrendiklerini dilerse Müslüman bilginlere danışabileceği ve bundan böyle namazlarını tek başına kılmaması tavsiye edildi. </p>
				<p class="a--Metin">İslam’da ruhbanlık kurumuna benzer bir kurum yoktu, herhangi bir kişi namazında ona imamlık yapabilirdi. O günlerde Ramazan ayına yaklaşıyorduk. O da Sudanlı yaşlı kadınların geceleri devam ettikleri uzun teravih namazlarına ilgi duymuştu. Ona, güzel sesli bir imamı olan Omdurman camisine devam etmesini söyledim. Ben de namazlarımı aynı camide kıldım. Onun her gece annesiyle birlikte gelip, bir saatten fazla süren teravih namazlarını sonuna kadar kıldığını tespit ettim. Arada namazdan sonra kısa süren bir iki konuşmamız olmuştu.</p>
				<p class="a--Metin">Ramazan ayının sonunda tedavi edilmeyen kâğıt biriktirme rahatsızlığı dışında namazla ilgili obsesyonel ritüeli tamamen kaybolmuştu. Aynı model tekniği abdest almada obsessif-kompülsif davranışlar gösteren Suudlu genç bir erkek hastanın tedavisinde de kullandım. Nevrotik ve güvensiz hastalar dini duyguların uyandırılmasıyla kolayca gevşeyebilmekte ve aşkın bir sükûnete kavuşabilmektedirler.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span></p>
				<p class="a--Metin">Evet, aslında dinimiz İslam, öyle evrensel disiplin ve öğretilere sahiptir ki yukarıda anlatıldığı gibi günümüzde ortaya çıkan daha pek çok psikolojik rahatsızlıklar bunlarla tedavi edilebilecektir. Yeter ki araştırmacılar, İslam’ın cihanşümul değerlerine gözlerini kapatmasınlar ve kulaklarını tıkamasınlar…</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Yusuf el-Kardavî, <span class="dipnot-italic">İbadet</span>, s. 314.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Münavi, <span class="dipnot-italic">Feyzu’l-Kadîr</span>, Daru’l-Kütübi’l-İlmiyye, Birinci Baskı, Beyrut 1994, 2/387</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	İbn Kayyim el-Cevziyye, <span class="dipnot-italic">Esraru’s-Salât</span>, neşr: Mektebetü’ş-Şamile, s. 7</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	İsrâ, 17/79</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	Polat Has, <span class="dipnot-italic">Sıkıntıların Giderilmesinde İbadet</span>, Sızıntı Dergisi, sayı: 119, s. 172.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	Abdürrezzak Nevfel, <span class="dipnot-italic">İslam ve </span><span class="dipnot-italic">Modern İlim</span>, 5/188.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	Abdürrezzak Nevfel,<span class="dipnot-italic"> a.g.e.</span>, 5/190.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	Ebû Dâvûd, <span class="dipnot-italic">Edeb</span>, 86</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Hicr, 15/97-99</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Mikdat Yalçın, <span class="dipnot-italic">İman ve Ahlâkın Hayati Değerleri, İmanın Lüzum ve Değeri</span>, Örnek Medeniyet Eğitim ve Kültür Araştırmaları Vakfı, İstanbul 1997, s. 33-34.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	Mikdat Yalçın, <span class="dipnot-italic">İman ve Ahlâkın Hayati Değerleri</span>, s. 34.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Alexis Carrel, <span class="dipnot-italic">Modern Hayat ve Psikolojik Sıhhat</span>, s. 28.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Newsweek Dergisi</span>, 7 Mayıs 2001. Religion And The Brain.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	Burada belirtelim ki, inanan insanın hayatında aslında stresin önemli bir yeri olmamalıdır. Zira mümin bilir ki başına gelen her kötülük kendi eliyle işlediği şeyler sebebiyledir. Karşılaştığı iyilik ve güzellikler ise Allah’tandır. Dolayısıyla burada inanan insan için kullanılan stres kelimesi aslında karşılaştığı sıkıntı, keder ve genel manada kendisini üzüntüye sevk eden her türlü musibet olarak anlaşılmalıdır.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Mustafa Doğan Karacoşkun, <span class="dipnot-italic">Ruhun İâşe ve İbâtesi İbadetler</span>, Köprü Dergisi, sy. 109, s. 51-55.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	Malik Babikir Bedri, <span class="dipnot-italic">Müslüman Psikologların Çıkmazı</span>, İnsan Yay., İstanbul, 1984, s. 75-77.</p>
					</div>
				</div>
			</div>
		</div>
	</body>
</html>