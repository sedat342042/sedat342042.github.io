<html xmlns="http://www.w3.org/1999/xhtml">
	<head>
		<title>08_Sonuc.html</title>
		<link href="template.css" rel="stylesheet" type="text/css"/>
	</head>
	<body>
		<div id="x08_Sonuc.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-57">SONUÇ</p>
				<p class="a--Metin">Namaz, Rabbimize karşı yapılması gereken kulluk görevlerinin en önemlisidir. Çünkü Allah, imandan sonra namazdan daha üstün bir ibadeti emretmemiştir. </p>
				<p class="a--Metin">Mümin, namazını elbette sadece Allah emrettiği için kılar. Bununla birlikte Rabbimiz namaz içinde kullarına pek çok maddi-manevi kazançlar hediye etmiştir.</p>
				<p class="a--Metin">Namaz; kalp, ruh, akıl sağlığı açısından rahatlatıcı bir ibadettir. Hayatını namaz üzerine kurmuş bir insan günde beş vakit namazında hassas davranırsa, rükûsu ve secdesiyle eklemlerini çalıştıracak, ileriki yaşlarında bu konuda yaşayabileceği problemlerin de önüne geçecektir.</p>
				<p class="a--Metin">Şimdi şöyle düşünelim. Sabah namazı 4, öğle namazı 10, ikindi namazı 8, akşam namazı 5, yatsı namazı 13 rekâttır. Beş vakit namazın toplam rekât sayısı kırktır. Her rekâtta iki defa secdeye giden mü’min günde 80 defa secde yapar. Hiçbir jimnastikçi ya da spor yapan birisi günde seksen defa devamlı ve düzenli bu hareketleri yapamaz. Sağlık için spor yapanlar bile yalnız sabahları olmak şartıyla günde yirmi veya otuz defa hareket ederler. Ve bu sırada sıkılma söz konusudur.</p>
				<p class="a--Metin">Yaptıkları hareketler hızlı olduğundan çoğu kez kalplerini yorarlar, ağır spor hareketlerinden sonra yorgun düşerler. Günün kalan bölümlerinde de hareket etmediklerinden vücutlarında kalori toplanmasının, yağlanmanın önüne geçemezler. Namazda ise hareketler yavaş ve devamlıdır.</p>
				<p class="a--Metin">Bu hareketler kalbi yormaz, günün değişik saatlerinde olduğu için insanı devamlı dinç tutar. Yağlanmaya ve kalori depolanmasına engel olur. Hatta ruh sağlığımız açısından psikologlar panikatak gibi ruh problemlerine namazın çok ciddi bir tedavi sebebi olacağını ifade etmektedirler. </p>
				<p class="a--Metin">Namaz ibadeti bütün rükünleriyle Yüce Yaratıcı’yı hatırlama ve zikretmektir. Allah’ı zikretmek olan namaz, insanın hem bedenine hem de ruhuna şifadır. Cenâb-ı Hak Kur’ân-ı Kerim’de şöyle buyuruyor: “İşte onlar iman edip gönülleri Allah’ı zikretmekle, O’nu anmakla huzur bulan kimselerdir. İyi bilin ki gönüller ancak Allah’ı anmakla huzur bulur.” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span></p>
				<p class="a--Metin">Namaz kılan bir insan ise ibadet ettiği için Allah’ın <span class="x-aleyhisselam--E" style="font-size:0.73em;" xml:lang="tr-TR">(cel</span><span class="x-aleyhisselam--E" style="font-size:0.73em;" xml:lang="tr-TR">le celâluhû)</span> rızasını kazanır ve bu dünyadaki mükâfatı olarak da hem beden hem de ruh sağlığını korur. Namaz hem ücretsiz, hem de bu kadar lezzetli bir ibadettir.  </p>
				<p class="a--Metin">İnsanın çok özel varlık olmasının sırrı; Allah’ın onu kendisine muhatap olarak seçmesi ve insanın da yaratıcısıyla bir alaka kurabilme kabiliyetidir. Kul, bu irtibatı, ancak namazla en zirve bir makamda elde edebilir. Duadan secdeye, sevgiden merhamete ulaşan bu bağlılık, kul ile Yüce Yaradan’ı arasında muhteşem bir münasebettir. Böylesine harika bir nimeti kim kaçırmak ister? Madde dünyasındaki basit çekicilikler peşinde koşarken insanın en kıymetli cevheri olan ruhunu bir tabuta koyup kapatması, gerçekten büyük bir nasipsizlik ve affedilemez bir gaflettir.</p>
				<p class="a--Metin">Namazın etkisi doğrudan kalbe ve gönle yöneliktir. Kul farkına varsın veya varmasın, her namazda gönüllerin esrarlı perdelerinden biri açılır ve insan adım adım Allah’a <span class="x-aleyhisselam--E" style="font-size:0.73em;" xml:lang="tr-TR">(celle celâluhû)</span> yaklaşır.</p>
				<p class="a--Metin">Namazın en mucizevî sırrı nefse yöneliktir. Bir türlü dizgine gelmeyen nefis, okunan Fatiha’nın şifa sırrı ile çirkinliklerden kurtulur. Secdede o menhus gururunu kırar, insana yakışan çizgiye gelir. </p>
				<p class="a--Metin">Büyüklerimiz imanı saksıda açan bir çiçeğe benzetirler. Namaz ona verilen suya benzer. Sudan mahrum çiçek nasıl kurumaya mahkûmsa; namazdan ve ibadetten mahrum insan da solmaya, sönmeye ve iman neşvesini kaybetmeye mahkûmdur. Ne var ki insanın nefsi, imandaki bu sönüşü uzun süre saklar. İman ettiği halde ibadete yanaşmayan insan, işin farkına çok defa iş işten geçtikten sonra varır.</p>
				<p class="a--Metin">Günlük hayatımız içinde belli bir vakit ayırarak kıldığımız namaz için “külfetli” demek yanlış olur. Yüce Yaratıcımızın bize olan iltifatlarına bir saati vermek akla çok uygundur.</p>
				<p class="a--Metin">Namaz, din binasının en önemli esasıdır. Günde beş defa tekrar ediliyor olması, binanın sağlamlığı için çok önemlidir. Beş kez tekrar etmeyen bir namaz, binanın zayıflamasına sebebiyet verecektir.</p>
				<p class="a--Metin">Başta namaz olmak üzere bütün ibadetler, iyi bir mü’min olmaya açık ruhlara, yerine getirecekleri sorumlulukları gösterme, tarif etme ve hatırlatma açısından fevkalâde önemlidir. Namaz, sadece kendisini değil diğer sorumlulukları da kişiye hatırlatır.</p>
				<p class="a--Metin">Abdullah İbn Mesûd <span class="x-aleyhisselam--E" style="font-size:0.73em;" xml:lang="tr-TR">(radıyallahu anh)</span> hazretleri Efendimize soruyor: “Allah’a en sevimli gelen, en çok hoşlandığı iş, davranış hangisidir ya Resûlallah?” Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu</span><span class="x-aleyhisselam--E" style="font-size:0.73em;" xml:lang="tr-TR"> aleyhi ve sellem) </span>cevap veriyor: “Vaktinde kılınan namaz.”</p>
				<p class="a--Metin">Öyle ya “Namaz, din gemisinin direğidir.” Namaz olmazsa hayat denizinde yol aldığımız gemimiz çok kısa sürede batar. Gündelik işlerimiz arasında boğulur, gideriz. Onun için namazı kaçırmayalım, “Şu işimi de bitireyim, ondan sonra kılarım.” demeyelim. </p>
				<p class="a--Metin">Namaz bizi dünyanın meşgalelerinden kurtarır, ruhumuza üfül üfül esen bir meltem gibi ruhanî bir serinlik ve manevî bir haz verir. Ondan istifade ederek Allah’ı hatırlayalım ve kesinlikle namazın vakti konusunda gevşek davranmayalım. </p>
				<p class="a--Metin">Rabbimiz bizlere hakkıyla namaz kılmamızı, onun kazanımlarından istifade edebilmeyi, ama bununla beraber namazın gerçek getirisinin ahirette olacağının idrakini nasip eylesin. Âmin…</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Ra’d, 28; Hasan Darcan, <span class="dipnot-italic">Genç İnsan ve Namaz</span>, s. 57-58.</p>
					</div>
				</div>
			</div>
		</div>
	</body>
</html>