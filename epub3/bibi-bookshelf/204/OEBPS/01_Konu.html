<html xmlns="http://www.w3.org/1999/xhtml">
	<head>
		<title>01_Konu.html</title>
		<link href="template.css" rel="stylesheet" type="text/css"/>
	</head>
	<body>
		<div id="x01_Konu.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-8">1. NİÇİN NAMAZ KILMALIYIM?</p>
				<p class="a--Metin">Namaz, bizim en hayati kulluk borcumuzdur. Kulluk, insana Cenâb-ı Hak tarafından verilen büyük bir şereftir. Bütün peygamberler her şeyden önce kulluklarıyla şeref duyduklarını ifade etmişlerdir. Bununla alâkalı Kur’ân’da pek çok âyet-i kerime yer alır. </p>
				<p class="a--Metin">Mesela Hz. İsa’nın <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> dile geldiğindeki ilk sözü, “<span class="italik-E" xml:lang="tr-TR">Şüphesiz ki ben, Allah’ın kuluyum.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span> olmuştur. Başka bir âyet-i kerimede Allah, Hz. Musa’ya, “<span class="italik-E" xml:lang="tr-TR">Muhakkak ki Ben’im gerçek İlâh. Benden başka yoktur</span><span class="italik-E" xml:lang="tr-TR"> ilâh. O halde sen de yalnız Bana ibadet et! Beni</span><span class="italik-E" xml:lang="tr-TR"> anmak için namaz eda et!</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span> buyurarak kendi varlık ve birliğini ifade ettikten sonra ondan kendisine kullukta bulunmasını istemiştir. Çünkü imandan sonra en önemli hakikat elbette kulluktur. Kulluğun en mühim göstergesi ise namazdır. </p>
				<p class="a--Metin">Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem</span><span class="x-aleyhisselam--E" style="font-size:0.73em;" xml:lang="tr-TR">) </span>hayatının her karesini eşsiz kulluğuyla örgülemiş, “Allah beni, kul Peygamber olmakla sultan Peygamber olmak arasında serbest bıraktı. Ben ise kul Peygamber olmayı tercih ettim.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span> buyurarak bu hakikati herkese ilan etmiştir. Nitekim biz de kelime-i şehadet getirirken önce onun kulluğunu, daha sonra resûl olduğunu ifade ediyoruz. </p>
				<p class="a--Metin">Hz. Muğîre b. Şu’be <span class="x-aleyhisselam--E" style="font-size:0.73em;" xml:lang="tr-TR">(radıyallahu anh)</span> anlatıyor: “Resûlullâh<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi</span><span class="x-aleyhisselam--E" style="font-size:0.73em;" xml:lang="tr-TR"> ve sellem) </span>ayakları şişinceye kadar geceleri kalkıp namaz kılardı. Kendisine: “<span class="italik-E" xml:lang="tr-TR">Allah senin geçmiş ve gelecek günahlarını affetti (niye kendini </span><span class="italik-E" xml:lang="tr-TR">bu kadar hırpalıyorsun?)” denilince O: “Allah’a çok şükreden bir </span><span class="italik-E" xml:lang="tr-TR">kul olmayayım mı?” cevabını vermiştir.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span></p>
				<p class="a--Metin">Allah Teâlâ’nın bunca güzellik ve mükemmellikte yarattığı, varlıklar içinde en büyük şerefle kıymet verdiği ve bu dünyadaki her şeyi emrine âmâde kıldığı insandan istediği tek şey, Kendi Zâtını tanıyıp ibadette bulunmasıdır. O, âlemlerin Rabbi olarak bunu insana kesin bir şekilde emretmiştir. </p>
				<p class="a--Metin">Kur’ân-ı Kerim’de ilgili âyetlerde insanın yaratılmasından bahsedildikten hemen sonra genellikle “Allah’a ibadet”in yer aldığı görülür. Birkaç örnek verelim:</p>
				<p class="a--Metin">“<span class="italik-E" xml:lang="tr-TR">(O) göklerin, yerin ve o ikisinin arasında olan her</span><span class="italik-E" xml:lang="tr-TR"> şeyin Rabbidir. Öyleyse yalnız O’na kulluk et. O’na</span><span class="italik-E" xml:lang="tr-TR"> ibadetinde sabır ve sebat göster. O’na denk ve adaş</span><span class="italik-E" xml:lang="tr-TR"> olacak hiç kimse bilir misin?</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span></p>
				<p class="a--Metin">“<span class="italik-E" xml:lang="tr-TR">Rabbiniz Allah, işte </span><span class="italik-E" xml:lang="tr-TR">bu vasıflara sahip olan Yüce Zât’tır. O’ndan başka </span><span class="italik-E" xml:lang="tr-TR">tanrı yoktur. Her şeyi yaratan O’dur. O hâlde yalnız </span><span class="italik-E" xml:lang="tr-TR">O’na ibadet edin. Her şeyin yönetimi O’nun elindedir.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span></p>
				<p class="a--Metin">Gelen bütün peygamberler de bunu tebliğ ve talim için gönderilmiştir: “<span class="italik-E" xml:lang="tr-TR">Senden önce hiçbir resûl göndermedik ki ona: ‘Benden başka</span><span class="italik-E" xml:lang="tr-TR"> İlâh yoktur; şu hâlde Bana kulluk edin.’ diye vahyetmiş olmayalım</span><span class="italik-E" xml:lang="tr-TR">.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span> O hâlde insanlık tarihinin başlangıcından itibaren ibadetin hatırlatılmadığı hiçbir zaman ve mekân olmamıştır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span></p>
				<p class="x2-baslik-E" id="toc_marker-8-1">Namaz, Allah emrettiği için kılınır</p>
				<p class="a--Metin">İbadetin özü, ihlâstır. Yani ibadet ancak ve ancak Allah emrettiği için yapılır. Herhangi bir fayda veya hikmet gözetilerek yapılan ibadet makbul değildir. Mesela namaz, bir kulluk ödevi olarak görülmeyip sadece bir jimnastik hareketi olarak kılınırsa böyle bir namaz beden eğitiminden öte bir anlam ifade etmez. </p>
				<p class="a--Metin">Dinimizde niyetin büyük bir yeri vardır. İnsan bir iş yapacak ve bu işte kulun Rabb’ine karşı dinî bir vazifeyi yerine getirmesi söz konusu olacaksa, mutlaka o işin Allah rızası için yapılmış olması gerekir. Sadece başkaları görsün diye kılınan namazın Allah katında hiçbir değeri yoktur. </p>
				<p class="a--Metin">Sırf perhiz için tutulan oruç da sahibine herhangi bir sevap kazandırmaz. İnsanlara cömertliğini göstermek için maddî yardımda bulunan birisinin elde edeceği hiçbir manevî kazanç yoktur. Dua ederken “sanki kendinden geçiyor” desinler diye sesini değiştirenler, duadan nasipsiz insanlardır.</p>
				<p class="a--Metin">Her mümin, Cenâb-ı Hak ile kendi arasında kuvvetli bir bağ meydana getirebilmek, O’na yakın olabilmek, her ânını O’nun yolunda geçirebilmek için hayatını ibadet yörüngeli yaşamaya çalışmalıdır. Namaz, bu noktada kulu Allah’a bağlayan bir köprü gibidir. Rabbimiz büluğ çağına gelmiş her Müslüman’dan namaz kılmasını istemektedir. Hem de bu istek Kur’ân’da yetmiş kez tekrar edilmektedir. Bunun kadar çok zikredilen, üzerinde ısrarla durulan başka bir ibadet yoktur.</p>
				<p class="a--Metin">Başımızda idareci konumunda bulunan bir insanın istekleri karşısında hemen boyun eğen biz insanların, Kâinâtın Yaratıcısı’nın bunca emir ve ısrarı karşısında tir tir titrememiz gerekmez mi? Okulda öğretmenimiz, işyerinde müdürümüz, evimizde anne veya babamız bizden bir şey istediklerinde hemen yapıp, onların sevgisini ve hoşnutluğunu kazanmak isterken, nasıl olur da Rabbimizin bu emrine karşı ilgisiz kalabiliriz? Nasıl olur da, bütün kâinatın dizgini elinde olan Rabbimize adeta “Şu an müsait değilim, daha önemli işlerim var.” dercesine, namaz kılmadan geri durabiliriz?</p>
				<p class="a--Metin">Evet, esasında ibadet hiçbir fayda ve çıkar için yapılmaz. İbadet, ancak Allah’ın emri olduğu için, O’nun rıza ve hoşnutluğunu kazanmak için yapılır. İbadette temel maksat ne cennet arzusu ne de cehennem korkusudur. Ancak Allah rızası için samimi niyetle ibadet eden kimseler, ibadetlerinin yararlarını hem dünyada hem de ahirette göreceklerdir. </p>
				<p class="a--Metin">Kula düşen, ibadetlerin hikmet ve maslahatlarını gözetmeksizin kayıtsız şartsız Allah’ın emirlerine boyun eğmektir. Allah’a karşı hakiki kulluğun gereği de budur. Biz namazlarımızı bu duygu ve düşünce içinde yerine getiririz. </p>
				<p class="a--Metin">Bununla birlikte elbette namazın kişiye sağladığı maddi-manevi pek çok faydası vardır. Kitabın ilerleyen sayfalarında bunu genişçe izah etmeye çalışacağız. </p>
				<p class="x2-baslik-E" id="toc_marker-8-2">Namaz, dinin direğidir</p>
				<p class="a--Metin">Peygamber Efendimiz, namazla alakalı bir hadislerinde, “Namaz dinin direğidir. Onu terk edenin dini yoktur.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span> buyuruyor. Hiç şüphe yok ki binaların ayakta durmalarını sağlayan unsurlar direkleridir. Bir bina ayakta durmasını direklere, sütunlara borçludur.</p>
				<p class="a--Metin">Aynen bunun gibi namaz İslâm binasının direği konumundadır. Ayrıca namaz, kişinin kendi dinî yaşayışının direğidir. Bir Müslüman’ın kulluk hayatının dayandığı en temel farz namazdır. Dolayısıyla dinde bu kadar önemli bir yeri olan namaz asla terk edilmemelidir.</p>
				<p class="x2-baslik-E" id="toc_marker-8-3">Namaz, Rabbimizin nimetlerine karşı bir şükür ifadesidir </p>
				<p class="a--Metin">Allah, Kur’ân’da insana bütün varlıklar içinde ayrı bir kıymet ve değer verdiğini, kısa dünya hayatında bir misafir gibi ağırladığını ve onu tekrar ebedî yurdu cennete davet ettiğini bildirmektedir. </p>
				<p class="a--Metin">Bunun için dünyayı bir beşik, yeryüzünü bir döşek, gökyüzünü kandillerle süslü bir tavan gibi daha insan dünyaya gelmeden hazırlamıştır. İnsanı yoktan var etmiş, binlerce duygu ve organlarla donatmış ve ihtiyacı olan her şeyi onun için yaratmıştır. Allah, bu nimetlerinin sayısı için, “<span class="italik-E" xml:lang="tr-TR">Eğer Allah’ın nimetini saymaya kalksanız, sayamazsınız.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span> buyurmuştur. Allah’ın nimetleri değil tek tek, topluca saymaya çalışılsa bile sayılamaz. </p>
				<p class="a--Metin">O hâlde insanın temel görevi nimet sahibi Allah’ı tanımak ve sevmek, ibadetleriyle tanıyıp; sevdiğini göstermektir. Her nimet, iyilik ve ikram için bir teşekkür gereklidir. Allah bir nefeste insana hayatını iki defa geri vermektedir. Bu nedenle hiçbir zaman Allah’ın nimetlerine minnet ve teşekkür borcumuzu ödeyemeyiz.</p>
				<p class="a--Metin">İnsan, hayatının her alanında Allah’ın bir halifesidir, fakat O’na kul olan bir halifedir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span> Dolayısıyla insan, kendisine verilen bu kadar nimet ve bunlar üzerindeki tasarruf yetkisinin karşılığında, mülkün asıl sahibine karşı kullukla sorumlu ve yükümlüdür. </p>
				<p class="a--Metin">Şükür, Allah’ın bize bahşettiği nimetler karşılığında memnunluk göstermenin, müteşekkir olmanın, minnet duymanın ve gönülden bir sevgi hissetmenin ünvanıdır. Rabbimiz insana verdiği sayısız nimetlerin karşılığında ondan kendisine şükür, iman, itaat yani kısaca kulluk istemektedir: “<span class="italik-E" xml:lang="tr-TR">(Resûlum!) Kuşkusuz</span><span class="italik-E" xml:lang="tr-TR"> biz sana Kevser’i verdik. Şimdi sen Rabbine namaz kıl</span><span class="italik-E" xml:lang="tr-TR"> ve kurban kes.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span></p>
				<p class="a--Metin">Rabbimizin bize ihsan ettiği sonsuz nimetlere karşı en güzel şükür, namaz kılmaktır. Çünkü sayısını bile bilmediğimiz ve ardı arkası kesilmeyen nimetlere, ancak ölünceye kadar hiç bitmeyen ve günde beş vakit kıldığımız namazla karşılık verebiliriz.</p>
				<p class="x2-baslik-E" id="toc_marker-8-4">Namaz, imanı takviye eder</p>
				<p class="a--Metin">İbadet, imanın kalpte kökleşmesini sağlar. Çünkü ibadet, imanın pratiği ve uygulaması hükmündedir. İbadeti terk etmek ise zamanla imana ait duyarlılığı ve heyecanı söndürür; insanı önüne geçilmez kötü duyguların esiri hâline getirir. İnsana öyle günahlar işletir ki insan insanlığından utanır hâle gelebilir. Böyle bir sonuçtan kurtulmak ancak ibadetlerin yerine getirilmesiyle mümkündür. </p>
				<p class="a--Metin">İbadetler, imanın hareket planına dökülerek pratik hayata yansıtılmasıdır. Bu yönüyle pratiğe dökülecek olan esaslar, nazarî olarak inanılacak şeylerin bir takviyecisi konumundadır. Bu manada yaptığımız ibadetler imanın kalbimizde kökleşmesini temin eder. Müminin, hakiki imanı elde edip imanını sağlamlaştırması iman-amel bütünlüğüyle mümkündür. Bu noktada en önemli ibadet namaz olduğuna göre imanın takviyesini sağlayan en önemli ibadetin namaz olduğunu söylemek mümkündür.</p>
				<p class="a--Metin">Kur’ân-ı Kerim’in pek çok âyetinde iman ile sâlih amelin yan yana ifade edildiğinin ve müminlerin salih ameller işleyerek maddî-manevî gelişmelerini sağlamaları gerektiğinin ısrarla vurgulandığını görüyoruz. İmanı bir fanusa benzetecek olursak, fanusun içindeki ışık iman, fanus ise başta namaz olmak üzere diğer ibadetlerimizdir. Bu sebeple kalpteki iman ışığının hiç sönmeden parlaması, giderek gücünü artırması namazla mümkün olabilir. </p>
				<p class="a--Metin">Efendimiz’in<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>bir hadislerinde ifade buyurdukları gibi “Her an değiştiği için kalbe, kalb denilmiştir. Kalb, bir ağacın başına asılmış kuş tüyüne benzer. Rüzgâr devamlı onun içini dışına çevirir.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span> Buradan da anlaşılmaktadır ki iman sahibi bir kalbin istikameti namaza endekslidir. Çünkü imanın insanın içinde yerleşmesi namaza bağlıdır. </p>
				<p class="a--Metin">İman etmekle beraber hayatında ibadete yer vermeyen insanın dine bağlılığı zamanla azalır, günün birinde kalbindeki iman ışığı da sönebilir. O hâlde diyebiliriz ki iman ve ibadetler et ve tırnak gibidir. Onların birbirinden ayrılması imkânsızdır. Hakiki iman, insanı salih amel işlemeye sevk eder, salih amel de imanı kuvvetlendirir. Nitekim “Kişi ile şirk ve küfür arasında namazın terki vardır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span> hadis-i şerifi de bu hakikati dile getirmektedir.</p>
				<p class="x2-baslik-E" id="toc_marker-8-5">Allah’a yakınlaşmak için namaz kılmalıyız</p>
				<p class="a--Metin">Namaz, insanı Allah’a yükseltir. Namazla insan kendini daima Allah’ın huzurunda hisseder. Böylece hem kötü his ve duygularının baskısından kurtulur hem de şefkat, merhamet ve sevgi hisleriyle ruhunu daima temiz tutar, ihsan sırrına yani “Allah’ı görüyormuşçasına” ibadet etme ufkuna ulaşır.</p>
				<p class="a--Metin">Günde beş vakit kılınan namaz, zihinleri Cenâb-ı Hakk’a yöneltip O’na itâatimizi temin eder. İnsan, Allah’ın muazzam kudretinin tezahürleri karşısında kendi kulluğunu itiraf ederek O’na sevgi ile bağlanır. Yani Rabbi ile kendisi arasında sevgi bağını kurar ve O’nun kendine yakınlığını hisseder. Bu yakınlığın seviye ve mahiyeti şu âyette ifade edilir: “<span class="italik-E" xml:lang="tr-TR">Kullarım sana, beni sorduğunda (söyle onlara): Ben </span><span class="italik-E" xml:lang="tr-TR">çok yakınım. Bana dua ettiği vakit dua edenin dileğine karşılık </span><span class="italik-E" xml:lang="tr-TR">veririm. O hâlde (kullarım da) benim davetime uysunlar ve bana </span><span class="italik-E" xml:lang="tr-TR">inansınlar ki doğru yolu bulalar.</span>” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span></p>
				<p class="a--Metin">Allah, kendisine namazıyla niyazıyla kulluk görevlerini yapan kullarını sever ve o kulunu kendisine yaklaştırır. Bu hakikati Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>bir hadislerinde şöyle dile getirirler: </p>
				<p class="a--Metin">“Allah şöyle buyurdu: Kim veli bir kuluma düşmanlık ederse, ben de ona savaş açarım. Kulum bana, kendisine farz kıldığım şeylerden daha sevgili bir şeyle yaklaşmaz. Kulum bana nafile ibadetlerle de yaklaşmaya devam eder. Nihayet onu severim. Ben kulumu sevince de artık onun işiten kulağı, gören gözü, tutan eli, yürüyen ayağı mesabesinde olurum. Diliyle de her ne isterse muhakkak onları kendisine ihsan ederim. Bana sığınmak isteyince de onu korurum.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span></p>
				<p class="a--Metin">Benzer bir hadiste de şöyle buyrulur:</p>
				<p class="a--Metin">“Allah, bir kulu sevdiğinde Cibril’e: </p>
				<p class="a--Metin">“Allah falan kulu seviyor; sen de onu sev!” diye emreder. Cibril de o kulu sever. Sonra Cibril gök halkına:</p>
				<p class="a--Metin">“Allah, falanı seviyor; siz de onu seviniz!” diye seslenir. Göktekiler de o kimseyi severler. Sonra yerdeki insanların gönlüne o kimse hakkında bir sevgi konulur da insanlar arasında da sevilir ve iyi kişi olarak anılır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-17" id="footnote-260-17-backlink">17</a></span> </p>
				<p class="x2-baslik-E" id="toc_marker-8-6">Allah’ın bizim namazımıza ihtiyacı mı var?</p>
				<p class="a--Metin">Allah, insanın ibadetine de hiç bir şeye de muhtaç değildir. Aksine insan ibadete muhtaçtır. İbadet kişinin manevî yaralarına ilaç ve merhem hükmündedir. Hastalığının tedavisi için doktora giden bir hasta düşünelim. Acaba bir hasta, o hastalık hakkında, şefkatli bir doktorun kendisine çok yararlı ilaçları içirmek hususunda ettiği ısrara karşılık doktora: “Senin ne ihtiyacın var, bana böyle ısrar ediyorsun?” dese, bunun ne kadar anlamsız bir söz olduğunu herkes bilir. Çünkü doktorun, örneğin “Şu vitaminleri ve şu antibiyotikleri günde beş defa kullanman gerekir.” demesi, kapıdan çıkan hastaya ısrarla bunların önemini hatırlatması hastayı düşündüğünü göstermektedir.</p>
				<p class="a--Metin">Bu örnekte olduğu gibi manevî duygularımızın vitamini ve gıdası, gurur ve kibir, nefis ve şeytan gibi birçok mikropların antibiyotik ilaçları hükmünde olan namaza elbette insanın ihtiyacı vardır. Secde olmadan insanın gurur ve kibri nasıl törpülenecek, nefis ve şeytan nasıl etkisiz hale gelecek, büyüklenmesi nasıl kırılacak? Bütün bu kötü duygu ve eğilimlerin ilacı, namaz özelinde ibadettir.</p>
				<p class="x2-baslik-E" id="toc_marker-8-7">Namazı terk eden, varlıkların hukukuna saldırıyor demektir</p>
				<p class="a--Metin">Kur’ân’ın, ibadeti (mesela namazı) terk etme hakkındaki şiddetli tehditleri ve dehşetli cezalarına gelince (mesela namaz kılmayanların cehennemde (sakar’da) olacaklarını bildirmesi) şunları söylemek mümkündür: Nasıl ki, bir padişah, halkın hukukunu korumak için halkın hukukuna zarar verdiği hatasına göre suçlu bir adama ceza verir. Bunun gibi ibadeti ve namazı terk eden adam, Ezel ve Ebed sultanı olan Allah’ın yarattığı varlıkların hukukuna ciddi bir saldırı ve manevî bir zulüm işler. </p>
				<p class="a--Metin">Çünkü varlıkların güzellik ve değeri Allah’a bakan yüzlerinde, tesbih ve ibadetlerinde ortaya çıkar. Evet, “Bütün göklerin ve yerin orduları Allah’ındır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-18" id="footnote-260-18-backlink">18</a></span> âyeti her şeyin Allah’ın bir askeri ve memuru olduğunu, bu yönden bir değeri bulunduğunu ifade eder. “Yedi gök ve yer, bir de bunlar içinde bulunanlar, Allah’ı tesbih ederler. Hiçbir varlık yoktur ki, O’nu hamd ile tesbih etmesin.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-19" id="footnote-260-19-backlink">19</a></span> âyeti de her şeyin Allah’a ibadeti yönüyle ayrı bir kıymeti olduğunu ifade eder. </p>
				<p class="a--Metin">İşte ibadeti ve Allah’a itaati terk eden kimse, varlıkların ibadet ve itaatini görmez ve göremez; belki de inkâr eder. Böylece ibadet ve tesbih noktasında yüksek makamda bulunan ve her biri, birer ilâhî mektup ve isimlerin aynası olan varlıkları, yüksek makamlarından düşürdüğünden ve önemsiz, vazifesiz, cansız, donuk, perişan bir vaziyette algıladığından, onlara hakaret eder; kıymet ve değerlerini inkâr edip onlara saldırır. </p>
				<p class="a--Metin">Evet, herkes, kâinatı kendi aynasıyla görür. Allah, insanı, kâinat için bir mikyas yani bir ölçü suretinde yaratmıştır. Her insana, bu âlemden hususî bir âlem vermiştir. O âlemin rengini, o insanın kalbî inancına göre gösteriyor. </p>
				<p class="a--Metin">Örneğin, gayet ümitsiz ve matemli olarak ağlayan bir insan, varlıkları ağlar ve ümitsiz bir şekilde görür. Gayet sevinçli, neşeli, müjdeli ve neşesinden gülen bir adam, kâinatı neşeli, güler gördüğü gibi tefekkürle ve ciddî bir surette ibadet ve tesbih eden adam, varlıkların hakikaten mevcut ve muhakkak olan ibadet ve tesbihlerini bir derece anlar ve görür. Gafletle veya inkârla ibadeti terk eden adam, varlıkları, hakiki değerlerine tamamen zıt ve aykırı olarak hatalı bir şekilde algılar ve manen varlıkların hukukuna tecavüz eder. </p>
				<p class="a--Metin">Bütün bu hatalar ibadetsizlikten gelmektedir. Bu sebeple ibadet etmeyenlerden bütün varlıkların hakkı alınması anlamında cezaya çarptırılması ilâhî adaletin gereğidir.</p>
				<p class="x2-baslik-E" id="toc_marker-8-8">Namazla şehitler bile geçilebilir</p>
				<p class="a--Metin">Peygamber Efendimiz zamanında ibadetleri yaşama yönüyle biri diğerinden daha üstün olan iki kardeşten söz edilir. İbadeti fazla olan kardeş ötekinden önce ahirete göçer. Diğer kardeş ise bir müddet daha yaşar. Onun vefatından sonra bu kardeşleri tanıyanlar ilk ölenin diğerinden üstün olduğunu söylerler. Bu bilgi kendisine ulaşan Peygamberimiz,</p>
				<p class="a--Metin">–  Peki, o ikincisi namaz kılmıyor muydu, diye sorarlar. </p>
				<p class="a--Metin">–  Evet, ey Allah’ın Resûlü! Namazlarını kılardı, cevabını alınca şöyle buyururlar: </p>
				<p class="a--Metin">–  O halde bu sözleri nasıl söyleyebiliyorsunuz? Kim bilir belki de namazı onu kardeşinin mertebesinden daha yüksek bir mertebeye ulaştırmıştır. Çünkü namaz, insanın kapısının önünden akan tatlı ve tertemiz bir nehre benzer. Günde beş defa o nehre girip yıkanan bir kişinin üzerinde kir namına bir şey kalır mı dersiniz? </p>
				<p class="a--Metin">Artık mesele anlaşılmıştı. Namazındaki derinliği bir kardeşi ötekinin önüne geçirmişti. Çok ibadet etmeli ama hissederek, anlayarak yerine getirmeye çalışmalı.</p>
				<p class="a--Metin">Bu konuda örnek verilebilecek ir başka olay da şudur. Huzaaoğullarından Beliyy kabilesine mensup iki kişi vardı. Bu iki kişi Peygamber Efendimiz’in huzuruna gelerek Müslüman olmuşlardı. </p>
				<p class="a--Metin">İlerleyen günlerde onlardan birisi şehit düşmüş diğeri ise ondan bir sene sonra vefat etmişti. Daha sonra Hz. Talhâ ibn Ubeydillah ki aşere-i mübeşşeredendir rüyasında bu şahsın, şehit olandan daha önce cennete girdiğini görür. Sabah olduğunda gidip rüyasını Allah Resulü’ne<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>anlatır. Hz. Talha’yı dinleyen Peygamber Efendimiz şöyle buyurur:</p>
				<p class="a--Metin">–  Elbette! Sonradan vefat eden kardeş, şehit olana göre kardeşinden sonra bir ay Ramazan orucunu tutup bu bir sene içerisinde de altı bin rekât namaz kılmadı mı?<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-20" id="footnote-260-20-backlink">20</a></span></p>
				<p class="a--Metin">İbadetin ve özellikle namazın müminin hayatında bu kadar önemli bir yeri vardır. Şehitlerin sevabına ulaşmayı, hatta onları geçmeyi netice verecek bir ibadettir namaz. Öyleyse Peygamberlik ve sıddîkıyet mertebelerinin altında ama çok önemli derecelerden biri olan şehitlik sevabını alabilmenin yollarından biri namaz gibi ibadetleri hakkıyla yerine getirmekten geçmektedir.</p>
				<p class="x2-baslik-E" id="toc_marker-8-9">Geceler, namaz kılarak manevî kâr zamanlarına dönüşür</p>
				<p class="a--Metin">Tabiinin önde gele isimlerinden Tarık ibn Şihab şöyle anlatıyor: Bir gece, Selmân-ı Fârisî’nin <span class="x-aleyhisselam--E" style="font-size:0.73em;" xml:lang="tr-TR">(radıyallahu anh)</span> yanında kalarak, onun gece nasıl ibadet ettiğini görmek istedim. Gecenin sonuna doğru kalktı, sadece namaz kıldı. Bu durumu yadırgadığım için kendisine düşüncelerimi açıkladım. Şu cevabı verdi:</p>
				<p class="a--Metin">“Beş vakit namaz üzerinde titizlikle durun. Kişi öldürücü günahlar sahasına girmedikçe, bu namazlar onun küçük günahları için kefarettir. İnsanlar akşama eriştiklerinde, üç sınıfa ayrılırlar: Gece, kiminin tamamen lehine, kiminin tamamen aleyhine olur. Kiminin de ne lehine ne de aleyhine olur. Şöyle ki; kişi, gece karanlığını, insanların uykuda oluşunu fırsat bilerek kalkar, sabaha kadar namaz kılar. İşte; gece bu kimse için bütünüyle kâr zamanıdır. </p>
				<p class="a--Metin">Kişi de vardır ki insanların uykuda oluşlarını, gecenin karanlığını ganimet bilerek günahlara dalar. Bu kimse için de gece tamamıyla hüsran vaktidir. Birisi de vardır ki yatsıyı kıldığı gibi yatar, uyur. Gece, öylesinin ne aleyhine ne de lehinedir. Ey Târık! Yorucu yürüyüşlerden uzak dur, mutedil; fakat sürekli yürü!..”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-21" id="footnote-260-21-backlink">21</a></span></p>
				<p class="a--Metin">Namaz kılarak vakitleri Allah nezdinde kârlı birer zamana dönüştürmek mümkündür. Hz. Selman’ın yapmış olduğu tavsiyelerde gecenin bereketi üzerinde durulmakta özellikle gece vaktinin namaz ibadeti için ne kadar verimli bir zaman dilimi olduğu belirtilmektedir.</p>
				<p class="x2-baslik-E" id="toc_marker-8-10">Namaz en hayati kulluk borcumuzdur</p>
				<p class="a--Metin">Şimdi aynı soruyu tekrar sorarak buraya kadar yazdıklarımızı özetlemeye çalışalım. Niçin namaz kılmalıyız? Çünkü,</p>
				<p class="a--Metin">Namaz, âlemlerin Rabbi olan Allah’a ibadet ve kulluğun tayin ve tespit olunmuş en mükemmel şeklidir.</p>
				<p class="a--Metin">Namaz, Allah Teâla’nın gördüğümüz, görmediğimiz, bildiğimiz, bilmediğimiz, bitmez tükenmez nimetler ve ihsanlarına karşı şükranlarımızı sunmaktır.</p>
				<p class="a--Metin">Namaz, işlediğimiz günahlardan arınmak, işleyeceklerimizden de korunmak için kalbimiz, dilimiz ve bütün varlığımızla yaptığımız en hayati kulluk görevidir.</p>
				<p class="a--Metin">Dinî bir görev olan namaz, imanın işâreti kalbin ışığı, ruhun kuvveti, bedenin koruyucusu ve Peygamberimizin ifadesiyle “Mü’minin mi’racıdır.” </p>
				<p class="a--Metin">Manevi bir yükselme ve mi’rac sırrına erme vesilesi olan namaz, insanı ruhen ve ahlâken yükselten onu Allah’a yaklaştıran bir ibadettir.</p>
				<p class="a--Metin">Namaz, kelime-i şehadetten sonra İslam’ın en büyük esasıdır.</p>
				<p class="a--Metin">Namaz, ibadetlerin anasıdır.</p>
				<p class="a--Metin">Namaz, Müslümanın amelinin aynası ve müminin kalbinde dinine verdiği değerin ölçüsüdür.</p>
				<p class="a--Metin">Namaz, nefsin rahatlamasının, ruhi bir mutluluğun ve göz aydınlığının ifadesidir.</p>
				<p class="a--Metin">Namaz, günahları giderir ve hataları yok eder.</p>
				<p class="a--Metin">Namaz, hem dünyada hem ahirette yardım görmenin, muzaffer olmanın, temkin ve felahın sebebidir.</p>
				<p class="a--Metin">Namaz, kabir azabından kurtulma vesilesidir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-22" id="footnote-260-22-backlink">22</a></span></p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Meryem, 19/30.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Tâhâ, 20/14.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	San’ânî, Ebû Bekr Abdürrezzâk b. Hemmâm, Musannef, el-<span class="dipnot-italic">Mektebetü’l-İslâmî</span>, 3/183.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Teheccüd</span> 6, <span class="dipnot-italic">Tefsir</span>, <span class="dipnot-italic">Feth</span> 1, <span class="dipnot-italic">Rikâk</span> 20; Müslim, <span class="dipnot-italic">Sıfâtu’1-Münâfikîn</span> 79; Tirmizî, <span class="dipnot-italic">Salât</span> 304; Nesâi, <span class="dipnot-italic">Kıyâmu’l-</span><span class="dipnot-italic">Leyl</span> 17.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	Meryem, 19/65.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	En’âm, 6/102.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	Enbiyâ, 21/25.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	Bkz. İsrâ, 17/15.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Beyhaki, <span class="dipnot-italic">Şuabu’l-</span><span class="dipnot-italic">İman</span>, hadis no: 2807, 3/39</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Nahl, 16/18.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	En’am, 6/165.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Kevser, 108/1-2.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	Ahmed b. Hanbel, <span class="dipnot-italic">Müsned</span>, 4, 408; hadis no: 19677; Hennad, <span class="dipnot-italic">Zühd</span>, 2/583</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">İman</span> 134, Tirmizî, <span class="dipnot-italic">İman</span> 9.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Bakara, 2/186.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Rikak</span>, 38.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-17-backlink" id="footnote-260-17">17</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Bed’u’l-Halk</span>, 6, <span class="dipnot-italic">Edeb</span>, 41.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-18-backlink" id="footnote-260-18">18</a><span class="Preference-E" style="font-size:1.28em;" xml:lang="tr-TR"/>	Fetih 48/4-7.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-19-backlink" id="footnote-260-19">19</a><span class="Preference-E" style="font-size:1.28em;" xml:lang="tr-TR"/>	İsrâ 17/44.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-20-backlink" id="footnote-260-20">20</a><span class="Preference-E" style="font-size:1.28em;" xml:lang="tr-TR"/>	Ahmed b. Hanbel, <span class="dipnot-italic">Müsned</span>, 2/333; Heysemi, <span class="dipnot-italic">Mecmau’z-Zevaid</span>, 10/339</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-21-backlink" id="footnote-260-21">21</a><span class="Preference-E" style="font-size:1.28em;" xml:lang="tr-TR"/>	el-Hindî, <span class="dipnot-italic">Kenzu’</span><span class="dipnot-italic">l-Ummâl</span>, 8/10 (21636)</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-22-backlink" id="footnote-260-22">22</a><span class="Preference-E" style="font-size:1.28em;" xml:lang="tr-TR"/>	Burada ifade edilen hususların kaynakları için bkz.: Bakara, 2/153; Nisa, 4/142; Ankebût, 29/45; Fussılet, 41/33; Meâric, 70/22, 23; Mâûn, 107/4-5; Buhârî, <span class="dipnot-italic">Bedu’l-Halk</span> 6, Enbiya, 22, 43; <span class="dipnot-italic">Menâkibu’l-Ensar</span>, 42; Müslim, <span class="dipnot-italic">İman</span> 259, <span class="dipnot-italic">Salât</span> 215; Tirmizî, <span class="dipnot-italic">Tefsir</span> 2; Nesâî, <span class="dipnot-italic">İftitah</span> 23; İbn Mâce, <span class="dipnot-italic">Edep</span>, 52, <span class="dipnot-italic">Salât</span> 77; Ebû Dâvûd, <span class="dipnot-italic">Salât</span> 132, <span class="dipnot-italic">Salât</span> 152, Edeb 86, <span class="dipnot-italic">Sünnet</span>, 15.</p>
					</div>
				</div>
			</div>
		</div>
	</body>
</html>