<html xmlns="http://www.w3.org/1999/xhtml">
	<head>
		<title>02_Konu.html</title>
		<link href="template.css" rel="stylesheet" type="text/css"/>
	</head>
	<body>
		<div id="x02_Konu.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-9">2. NAMAZDAKİ HAREKETLER <br/>BİZE NE İFADE EDER?</p>
				<p class="a--Metin">Namazda, beş ana rükün vardır. Kıraat, kıyam, rükû, secde ve zikir. Bunların her biri ismini âyetlerde geçen kelimelerden almıştır:</p>
				<p class="a--Metin">Kıyâm, “<span class="italik-E" xml:lang="tr-TR">Geceleyin kalk da az bir kısmı hariç geceyi </span><span class="italik-E" xml:lang="tr-TR">ibadetle geçir!</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span> ve “<span class="italik-E" xml:lang="tr-TR">Namazlara, hele salât-ı vustâya dikkat </span><span class="italik-E" xml:lang="tr-TR">edin ve kalkıp huşû ile Allah’ın divanında durun.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span> âyetlerinde geçen “kıyam” kelimesinden dolayı böyle isimlendirilmiştir.</p>
				<p class="a--Metin">Kıraat, “<span class="italik-E" xml:lang="tr-TR">Gündüzün güneş </span><span class="italik-E" xml:lang="tr-TR">dönüp gecenin karanlığı bastırıncaya kadar belli vakitlerde namaz kıl ve </span><span class="italik-E" xml:lang="tr-TR">özellikle sabah namazını! Zira sabah namazı meşhuddur.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span> âyetinde geçen “kıraat” kelimesinden dolayı bu ismi almıştır.</p>
				<p class="a--Metin">Rükû, şu âyette geçen rükû kelimesinden ismini almıştır: “<span class="italik-E" xml:lang="tr-TR">Hem namazı tam kılın, zekâtı verin, </span><span class="italik-E" xml:lang="tr-TR">rükû edenlerle beraber siz de namaz kılın.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span></p>
				<p class="a--Metin">Secde (sücûd) da şu âyetlerde geçen aynı kelimeden dolayı bu şekilde isimlendirilmiştir. “Ama sen Rabbini hamd ile tenzih et ve secde edenlerden ol.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span> “Hayır! Ona boyun eğme! Rabbine secde et, O’na yaklaş.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span></p>
				<p class="a--Metin">Zikir de “Ey iman edenler! Cuma namazına ezan ile çağırıldığınız zaman derhal Allah’ı zikretmeye (hutbe ve namaza) gidin, alışverişi bırakın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span> ve “Ey iman edenler! Gerek mallarınız, gerek evlatlarınız sizi Allah’ı zikretmekten alıkoymasın!”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span> âyetlerinde geçen “zikir” kelimesi ile bu ismi almıştır.</p>
				<p class="a--Metin">Evet, namazdaki fiillerin en şereflisi secde, zikirlerin en faziletlisi ise kıraattir. Kur’ân’dan inen ilk sure olan Alâk Suresi, “ikra: Oku” diyerek kıraat ile başlar ve “vescüd vakterib - Secde et ve Allah’a yaklaş” diyerek biter. Namaz ibadeti de kıraat ile başlar ve secde ile noktalanır. Aslında İslam’ın en önemli ve öte âlemde ilk hesaba çekilecek amelinin namaz olması, Kur’ân’ın ilk sûresi olan Alâk sûresindeki kıraat ve secde âyetlerinin ilk ve son âyetler olması ile değerlendirildiğinde hoş bir tevâfuk ortaya çıkmaktadır.</p>
				<p class="x2-baslik-E" id="toc_marker-10">Namaza giriş</p>
				<p class="a--Metin">Namazının hakkını vermeye çalışan bir mümin, kendi çapında bir miraca mazhar oluyor demektir. Yani nasıl ki Efendimiz (sallallahu aleyhi vesellem), o erişilemez, anlaşılamaz, havsalaları aşan yüksek çapta bir miraç yaşadı. İmkân âleminin sınırlarını zorladı. Allah Teâlâ’nın huzuruna yükseldi. Ve Müslümanların genel kabulüne göre Âlemlerin Rabbi’ni müşahede etti. O’nu gördü. İşte bir Müslüman da namazını eda ederken, onunla bütünleşebildiği, kemerbeste-i ubudiyet denilen tam konsantrasyonu sağlayabildiği ölçüde bir çeşit miraç yaşar. Yüce Allah’ın huzuruna çıkmış gibi bir ruh hali kazanır. O’nu görüyormuş gibi olur. İhsan şuuruna uyanır. Rükû ve secdede iken başını kaldıracak olsa, Cenâb-ı Hakk’ın cemalini görüverecekmiş gibi bir hal içine girer.</p>
				<p class="x2-baslik-E" id="toc_marker-11">Namaza başlama tekbiri ve kıyam</p>
				<p class="a--Metin">Mümin, ellerini omuzlarının hizasına kadar kaldırarak namaza durur. Sanki elleriyle her şeyi ama her şeyi arkasına itmiştir. Artık o an bir kendisi bir de Rabbisi vardır. Başlama tekbiri ile beraber kalb-dil birleşir ve hep Rabbi yüceltir, büyüklüğünü haykırır. Bu tekbir ile namaz boyunca artık gafleti arkada bırakmış bir kimsenin dilinden hep Allah’ı yüceltme sözleri duyulacak ve kalb de bunu tasdik edecektir. Diğer bir deyişle, Allah’ın huzurunda bulunmanın verdiği bir hal ile kalbin duygularına dil de tercüman olacak ve namazdaki her bir hareket değişiminde “Allahu Ekber” diyecektir.</p>
				<p class="a--Metin">Mümin ellerini saygı ile bağlar. Yüce Yaratıcı’nın önünde el pençe divan durur. Artık zihnen ve hayalen Allah’ın huzurunda, Kâbe’nin önündedir. Zaman durmuştur. Dünyevî-uhrevî bütün arzu, heves ve istekler silinmiştir, kaybolmuştur. El, ayak, dudak gibi kalb de dergâh-ı ilahînin kapısını çalmış, saygıyla karışık bir korku ile tam bir teslim olma ruh haliyle Rabbinin huzurunda hazır bulunmuştur.</p>
				<p class="a--Metin">Kalb, Allah haricinde bir şeyle meşgul olduğunda dili tasdik etmemiş olacağından o, dilin söylediğine tam bir yöneliş içinde bulunmalıdır. Yani başlama tekbiri ile artık kalb dile itaat etmek durumundadır. Böyle olunca da boyun bükülmüş, kalb, Allah’a yönelmiş, dudaklar okunması gereken dua ve âyetlerle kıpırdamaya başlamıştır. </p>
				<p class="a--Metin">Rabbinin ululuğunu “Büyük Sensin Allah’ım!” manasına “Allahu Ekber” diyerek seslendirir. Büyüklük iddiasında bulunanlar Allah’a nispet edildiklerinde bir toz tanesi kadar küçülür ve hiçleşirler. Azamet ve Kibriya ise sadece O’na aittir. İnsan bu düşüncelerle, kendisine şah damarından daha yakın olan Zat-ı Ecell-i A’lâ’nın huzurunda olduğu şuurunu takınmaya, daha doğrusu bu gerçeği aklından çıkarmamaya çalışır. </p>
				<p class="a--Metin">Müslüman, namaza başlarken ve onun diğer rükünlerini eda ederken “Allahu Ekber” der. Büyüklüğün sadece Allah’a ait olduğunu, O’nun akla hayale gelen gelmeyen her şeyden daha büyük ve yüce olduğunu ifadeyle namaza girer. Manen, hayalen ve niyeten iki dünyadan geçer. Kendisini bağlayan maddî kayıtlardan kurtulup yüksek bir kulluk mertebesine çıkar. Sanki Allah Teâlâ ile karşılıklı konuşuyormuş gibi bir hale yükselir.</p>
				<p class="a--Metin">Namaza başlarken söylenen Allahu Ekber (tekbir), Allah’ın emrini yerine getirme, O’nun büyüklüğünü haykırma manasına gelir ki Yahudilerin Müslümanlar’ı en çok haset ettiği şey, onların namazlarına başlarken sesli olarak getirdikleri bu tekbirler idi.</p>
				<p class="a--Metin">Namaza başlama tekbiri, namazın süsü olduğu gibi ellere özel bir ubudiyettir. Nasıl ki diğer organların ayrı ayrı ibadetleri söz konusudur, ellerin ibadeti de bu tekbirleri getirirken kulak hizasına kadar kaldırılmaları ve dünyaya ait bütün iş ve gaileleri artık arkada bıraktığını ifade etmesidir.</p>
				<p class="a--Metin">Hac ibadetinde bir yerden diğer yere giderken okunan telbiyeler, namazda yerini bir rükünden diğer rükne geçerken söylenen tekbirlere bırakmıştır. Hac ibadeti ile namaz arasında da böyle bir benzerlik vardır. Tekbir, Rabbimizin en büyük olduğunu haykırmaktır. Hacdaki telbiyede de namazdaki tekbirlerde de aynı mana gizlidir.</p>
				<p class="x2-baslik-E" id="toc_marker-12">Sübhâneke, eûzü, besmele ve kıraat</p>
				<p class="a--Metin">Tekbirden sonra namaz kılan kimse önce Sübhâneke’yi okur. “Sübhansın Allahım. Hamdin sadece Sana ait olduğunu arzla beraber Seni tenzih eder, bütün arıza, kusur ve eksikliklerden uzak ve berî olduğunu itiraf ederim. Senin adın çok mübarek, her hayrın ve bereketin kaynağı, şanın ise çok yücedir. Senden başka da ibadete layık gerçek bir ilah yoktur.” diyerek namazına devam eder. Sübhaneke duası kulun Rabbine muhatap olmaya ilk adımıdır. Rabbinin huzurunda O’na ihtiyaçlarını arz etmesinin mukaddimesidir. Kul, bu dua ile gafletten sıyrılır çünkü gaflet, Rabbi ile kendisi arasındaki bir engeldir.</p>
				<p class="a--Metin">Kul, namazda kıraate başlayınca artık Rabbine muhatap olmuş demektir. O, bundan sonra artık Allah’a münacat ve dua makamındadır. Bu durumda insan Rabbinin hoşuna gitmeyecek her türlü davranış, fikir ve hareketten uzak bulunmalıdır. Kıraat anında namaz kılan kimseyi bir hükümdarın huzurundaki kimse ile kıyas edersek bulunduğu makamı daha iyi anlama imkânına sahip olabiliriz.</p>
				<p class="a--Metin">Dünyadaki bir hükümdarın, kendisine yaklaştırıp huzuruna aldığı ve muhatap kabul ettiği bir insan, kafasını başka yöne çevirip başka şeylerle meşgul olursa, hükümdarın kendisine söylediklerini anlamaz veya anlamaya çalışmazsa hükümdar çok kızar. Aynen bunun gibi Âlemlerin Rabbi’nin huzurunda olan insan da namazın dışındaki şeyleri düşünürse, Rabbine durumunu arz etme, ondan mağfiret dilenme yerine başka düşüncelerle ilgili olursa Allah Teâla’nın ona olan mukabelesi düşünülmelidir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span></p>
				<p class="a--Metin">Sübhaneke’den sonra “<span class="arabic-E" xml:lang="ar-SA">أَ</span><span class="arabic-E" xml:lang="ar-SA">عُوذُ بِاللهِ مِنَ الشَّيْطَانِ </span><span class="arabic-E" xml:lang="ar-SA">الرَّجِيمِ</span>” yani “Allah’ın huzurundan kovulmuş şeytandan Allah’a sığınırım” der. Şeytanın akla hayale gelmeyen saptırma çalışmalarına karşı Allah Teâlâ’nın koruma ve himayesini talep eder. Şeytandan Allah’a bir kaçıştır bu. “Ben kendi güç ve kuvvetimle şeytana karşı gelemiyorum. Bu husustaki acizliğimi Sana itiraf ediyorum Ey Yüceler Yücesi! Her konuda olduğu gibi bu hususta da Senden yardım istiyorum. Beni bu en büyük düşmanımdan Sen koru. O da bir zamanlar Senin huzurunda idi. Fakat konumunun hakkını veremedi, duruşunu bozdu, isyan etti, kaybetti. Senin huzurundan kovuldu, kapı dışarı edildi. Şimdi ben de Senin huzurundayım. Şeytan bu noktada kaybettiği için benim de aynı noktada kaybetmemi istiyor. O yüzden namazda bana çok yükleniyor. Sen beni koru Ya Rabbi! Onun gibi kaybetmekten, kapı dışarı edilmekten beni muhafaza eyle.” gibi manaları kendisinde barındıran ve istiâze denilen sözle şeytanın şerrinden sığınır ve Allah’a yönelir. </p>
				<p class="a--Metin">Başlama tekbirinde olduğu gibi istiâzede de kalb ve dil birlikteliği sağlanmalıdır. Dünya ve ahirette insanın bulunduğu en yüce makam olan namazda dil şeytanın şerrinden ve vesveselerinden Allah’a sığınırken, kalb, biraz sonra okuyacağı Kur’ân âyetlerine karşı mutmainlik hali üzere bulunmalı, zihin de Allah’tan başka her şeyi kalbinden çıkarmaya Allah’ı hatırlatmayan her şeyle ilgiyi kesmeye yönelmeli, böylece dilin şerrinden sığındığı şeytan kalpte ve zihinde kendine yer bulamamalıdır.</p>
				<p class="a--Metin">Arkasından “بِسْمِ<span class="arabic-E" xml:lang="ar-SA"> اللهِ الرَّحْمَنِ الر</span><span class="arabic-E" xml:lang="ar-SA">َّحِيمِ</span>” diyerek sonsuz merhametin, şefkatin, affın ve müsamahanın sahibi Allah Teâlâ’yı anar. ‘Besmele her hayrın başıdır.’ sözünü bir kere daha hatırlar. Fâtiha Sûresi’nin ilk âyeti olan besmeleyi duymaya çalışır. Bu mübarek cümleyi söyleyerek Yüce Allah’a karşı içinde beslediği hüsnüzannı ortaya koyar ve içinden şu manaları geçirir: “Ey benim Allah’ım! Mademki Sen Kendi merhametini, yüzlerce kez sadece besmele ile ve daha başka yüzlerce âyetle ifade ediyor, nazarlarımıza sunuyorsun. Öyleyse ben de Senin o sonsuz af ve rahmetini Senden talep ediyorum.”</p>
				<p class="x2-baslik-E" id="toc_marker-13">Namazda kıyam neyi hatırlatır?</p>
				<p class="a--Metin">Namazda kıyam yani ayakta durmak, insana Allah huzurunda vereceği hesabı hatırlatır/hatırlatmalıdır. Bir zaman gelecek, şu anda zihnen ve kalben huzurunda durulan Zat’ın önüne bu defa hayatın hesabını vermek için durulacaktır. Bacaklarda dermanın kesileceği o büyük günün küçücük bir provası ve hazırlığı yapılır namazda aslında. </p>
				<p class="a--Metin">Rabbimizin huzurunda duracağımız hesap günü ise her şey ince elenip sık dokunacak, hesabı çabucak gören Zat, bizim hakkımızda da hükmedecektir. Dünyada neyi imar etti isek, orada karşımıza o çıkacak. Zulüm denilen şey orada hiç olmayacaktır. Şu anda Cennet sarayları yapıyor da olabiliriz yani Cehennem çukurları kazıyor da...</p>
				<p class="x2-baslik-E" id="toc_marker-14">Sıra Fâtiha’da</p>
				<p class="a--Metin">Müslüman, bu duygu ve düşüncelerle yol alır namazında. Sübhaneke’den sonra Fatiha’ya başlar. “Âlemlerin Rabbi Allah’a hamdolsun.” âyetini okur. Bütün övgü ve ululuğun sadece Allah’a ait olduğunu itiraf eder. Cenâb-ı Hakk’ın bütün isimlerini mana itibarıyla kapsayan Allah kelimesi -ki lafz-ı Celâle veya lafza-i Celâl tabir olunur- insanda ürpertiler meydana getirir/getirmelidir. </p>
				<p class="a--Metin">Yüce Allah, gücü her şeye yeten, müthiş icraatların sahibi, azamet ve büyüklüğü idrakler üstü ve ötesi bir Zat’tır. Kur’ân-ı Kerim bu hususa “Gerçek müminler ancak onlardır ki yanlarında Allah zikredilince kalbleri ürperir, kendilerine O’nun âyetleri okununca bu, onların imanlarını artırır...”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span> diyerek dikkat çekmektedir.</p>
				<p class="a--Metin">Kul, namazın başındaki Sübhaneke’de söylediği hamdi “Âlemlerin Rabbi Allah’a hamdolsun.” diyerek burada da tekrar eder. Evet, bizler Allah’a bazen hamd eder, bazen de şükrederiz. Şükür, yapılan bir iyiliğe karşılık vermenin adıdır. Birisi bize yardım eder, biz de ona teşekkür ederiz. Allah’a şükretmek, O’nun bize sayıp bitiremeyeceğimiz kadar çok olan lütuflarına mukabelede bulunmak, şükran ve minnet duygularıyla O’na yönelmektir. </p>
				<p class="a--Metin">Hamd ise yine minnet duygularıyla O’na yönelmeyi ihtiva etmekle beraber, bir nimet veya ihsanı akla getirmez. Yani Allah hiç kimseye hiç bir lütufta bulunmasaydı bile yine hamde en layık, hamdin tek sahibi ve mutahabı olurdu. Diğer bir ifade ile hamd sadece Allah’a aittir, O’ndan başkasına yapılmaz. Yüceler Yücesi’ne yapılan tazim ve teşrif ancak hamdle tamamlanabilir. Allah, Allah olduğu için O’na hamd edilir. </p>
				<p class="a--Metin">Nasıl ki bizler kendisine hüsnüzanda bulunduğumuz, Cenâb-ı Hakk’a yakın olduğuna inandığımız birisiyle karşılaştığımızda hemen ayağa kalkarız, ceketimizin düğmelerini ilikleriz. Bu, ona karşı yerine getirilmesi gereken bir saygı ifadesidir. Aynen öyle de bizler Allah’a hamd ederek, O’nun yüceliğini, bu saygı ve övgü ifadesiyle O’na arz eder, bizlere verdiği bütün nimetlerin üstünde ve ötesinde O’nun yüceliğini itiraf ederiz.</p>
				<p class="a--Metin">İşte, Allah’ın bu yüceliği karşısında ürpertiler yaşayan, irkilen müminin gönlüne <span class="arabic-E" xml:lang="ar-SA">اَلرَّحْمَنِ </span><span class="arabic-E" xml:lang="ar-SA">الرَّحِيمِ</span> “O Rahman’dır, Rahim’dir.” ifadeleri su serper. Yani O, bütün âlemlerin yaratıcısı; gücü her şeye yeten Azamet sahibi bir Kadîr olmakla beraber yine idrakler üstü ve ötesi bir merhametin, şefkatin de sahibi ve kaynağıdır. Ürpertiyle irkilen mümini, Rahman ve Rahim isimleri şefkatle kucaklar, merhametle sarıp sarmalar.</p>
				<p class="a--Metin">Bir yandan bunlar hissedilirken öte yandan, “Allah’a niçin hamd edelim?” gibi akla gelebilecek bir soruya cevap vardır burada. Tabii ki O’na hamd edilmeli, bütün övgüler O’nun için dillendirilmelidir. Zira “O Rahman’dır, Rahim’dir.” Sonsuz merhametin, affın ve müsamahanın sahibidir. Dünyanın Rahman’ı, ahiretin Rahimi’dir.</p>
				<p class="a--Metin">Besmele çekilirken söylenen bu iki mübarek kelime, Fatiha’da yine tekrar edilir. Cenâb-ı Hakk’ın nazarlarımıza Kendisiyle alakalı sunmayı murad buyurduğu en önemli iki ismidir bunlar.</p>
				<p class="a--Metin">Ayrıca bu âyet şu manaları da fısıldar gönüllerimize: “O’nun azameti, büyüklüğü, yegâne galip oluşu sizde bir ümitsizlik meydana getirmesin. O rahmetini size ifade etmek suretiyle size karşı olan genel tavrını haber veriyor. Bir başka deyişle Allah, sizin hakkınızda hayır murad ediyor, onun için bu isimlerini nazarlarınıza veriyor.” Zaten bir kutsî hadiste Yüce Allah, Kendine ait merhametin, gazabının önüne geçtiğini ifade etmektedir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span></p>
				<p class="a--Metin">Şakaklarını zonklatırcasına bu manaları mütalaa ve mülahaza eden mümin, <span class="arabic-E" xml:lang="ar-SA">مَال</span><span class="arabic-E" xml:lang="ar-SA">ِكِ يَوْمِ الدِّينِ</span> “O ceza gününün sahibidir.” der. Hesabın Kendisine verileceği Zat’tır O. Kaçış yoktur O’nun huzurundan. O gün, bacağın bacağa dolaşacağı, sevkıyatın Allah’ın huzuruna yapılacağı gündür. Bu âyeti okuyunca kim bilir nice Hak dostunun dermanı kesilmiş, ayakta duramaz hale gelmişlerdir. Mahkeme-i kübrâ’da Allah’a hesap vermek, hesabı Allah’a vermek ne kadar zordur. </p>
				<p class="a--Metin">Bu âyetleri duyarak, o anda en önemli bir vazifeyi yerine getiriyor olma şuurundaki mümin, Yüce Allah’a hitap etme makamına yükselir. Artık Yüceler Yücesi’ne seslenmeye hazırdır. O ana kadar “O” diyerek Cenâb-ı Hakk’ı anan kul, o anda Allah’a “Sen” diye hitap eder ve <span class="arabic-E" xml:lang="ar-SA">إِيَّاكَ نَعْبُدُ وَ إِيَّ</span><span class="arabic-E" xml:lang="ar-SA">اكَ نَسْتَعِينُ</span> “Sadece Sana ibadet ederiz ve yalnız Senden yardım isteriz.” diyerek yüreğindeki imanı, ibadet ve yardım dilenme hissini açığa vurur. </p>
				<p class="a--Metin">Kendisine ibadet edilecek biricik Zatın da, yardımın kendisinden isteneceği yegâne Zatın da Allah olduğunu itiraf eder. Bu ibadet ve yardım talebinde yalnız olmadığını, kendisi gibi milyonlarca müminin de aynı şeyleri talep ettiğini bildiğinden çoğul kipiyle konuşur Cenâb-ı Hak’la: “Ancak Sana ibadet ederiz ve yalnız Senden yardım isteriz.”</p>
				<p class="a--Metin">Ayrıca bu âyette gizli olan diğer bir mana da şudur: “İbadet etmenin zorluğunu aşmayı da ancak Senden istiyorum Allah’ım!”</p>
				<p class="a--Metin">Artık sıra en hayatî duayı yapmaya, en önemli talebi rica etmeye gelmiştir: <span class="arabic-E" xml:lang="ar-SA">اِهْدِن</span><span class="arabic-E" xml:lang="ar-SA">َا الصِّرَاطَ الْمُسْتَقِيم</span><span class="arabic-E" xml:lang="ar-SA">َ</span> “Bizi dosdoğru yola hidayet eyle.” Cenâb-ı Hakk’a seslenme makamına yükselen bir insanın isteyebileceği en hayatî duadır bu. Allah’tan hidayeti yani her zaman ve mekânda doğruluğu, iyiliği, hayrı ve güzeli talep etmek. </p>
				<p class="a--Metin">“Bizi dosdoğru yola hidayet eyle” dua cümlesi şu manaları içinde barındırır: “Ey bizim Allah’ımız! Sen bizlere Senin rızana vardıran yolları göster, sonra da o yollarda bizleri yürüt, sâbit kadem kıl. Bizleri yaratmaktaki muradın neler idiyse, işte ona göre bizleri yaşat. Bizleri dini bütün insanlar eyle, istikametli yaşamada bizleri muvaffak kıl. Bize en doğru yolu ilham buyur ve onu bizlere öğret.”</p>
				<p class="a--Metin">“Sıratı müstakime hidayet eyle” şeklinde de mealini verebileceğimiz söz konusu dua cümlesi, istikametin önemine dikkatleri çeker. İstikamet denince de şu hadiseyi hatırlamamak olmaz: Bir gün Efendimiz <span class="x-aleyhisselam--E" style="font-size:0.73em;" xml:lang="tr-TR">(aleyhi ekmelü’t-tehâyâ)</span> çoğu zaman olduğu gibi Kur’ân’ı mütâlaa etmiş, hisli hâli mübarek simasına aksetmiş olduğu halde ashabının yanına gelmişti. O gün daha da uhrevîleşmişti. En yakın arkadaşı Hz. Ebu Bekir <span class="x-aleyhisselam--E" style="font-size:0.73em;" xml:lang="tr-TR">(radıyallahu anh)</span> O’nun yüz hatlarındaki derinliği ve farklılığı görmüş ve “Yaşlanmışsınız yâ Resûlallah!” demişti. Efendimiz, “Beni Hûd ve Vâkıa sureleri ihtiyarlattı.” buyurdu.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span> </p>
				<p class="a--Metin">Bu sûrelerde Efendimiz’e “Emrolunduğun gibi dosdoğru ol.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span> deniyor ve kıyâmet halleri anlatılıyordu. Kendisine yapılan irşadı bütün benliğiyle algılıyor ve istikametini devam ettirebilmek için yüreğini ortaya koyuyor, iradesinin hakkını veriyordu. Yani İnsanlığın İftihar Tablosu’na, “İstikametine devam et!” deniliyor, Efendimiz de ihtiyarladığını ifade ederek işin zorluğuna dikkat çekiyordu. Diğer bir ifade ile Allah “Dosdoğru ol!” diyor, Efendimiz de “İstikametimi devam ettirebilmek için verdiğim mücadele beni yaşlandırdı.” diyerek mukabelede bulunuyordu.</p>
				<p class="a--Metin">Hidayet üzere olabilmek, Allah Teâlâ’nın bizlere çizdiği çizgiden hiç ayrılmamak, sapmamak gerçekten çok zordur. Bu zorluğu aşmak ise Allah’ın yardımı ile ancak mümkün ve müyesser olabilecektir. İşte bunun için bizler, günde ortalama 40 defa bu yardımı Rabbimizden istiyoruz. Şeytan ve nefs-i emmâremiz devamlı surette bizleri saptırmaya çalıştığından, böyle bir kayma ve sapmayı yaşamamak için sürekli bir şekilde yardımı O’ndan talep ediyoruz.</p>
				<p class="a--Metin">“Bizleri dosdoğru yola hidayet eyle!” ifadesinde ayrıca “Verdiğin hidayeti sonuna kadar koruyabilmeyi de bize lütfeyle!” manası da gizlidir. Yani bu ifade ile bizler, “Ey Rabbimiz! Bizleri rızana götüren yollarda geçici olarak değil, o yolun sonuna kadar yürüt, yolun yarısında yön değiştirenlerden etme bizi.” diyoruz.</p>
				<p class="a--Metin"><span class="arabic-E" xml:lang="ar-SA">صِ</span><span class="arabic-E" xml:lang="ar-SA">رَاطَ الَّذِينَ أَنْعَمْتَ </span><span class="arabic-E" xml:lang="ar-SA">عَلَيْهِمْ غَيْرِ الْمَ</span><span class="arabic-E" xml:lang="ar-SA">غْضُوبِ عَلَيْهِمْ وَلَ</span><span class="arabic-E" xml:lang="ar-SA">ا الضَّالِّينَ</span> yani “Nimet ve lütfuna mazhar ettiklerinin yoluna ilet. Gazaba uğrayanların ve sapkınlarınkine değil.” diyerek Fâtiha Sûresi bitirilir. Burada istikametli yaşamış insanlar düşünülür ki bunlar en başta Peygamberler, sonra da onların arkalarından giden sâlih insanlardır. </p>
				<p class="a--Metin">Bu âyetler okunarak bir taraftan Yüce Allah’ın maddî manevî, dünyevî uhrevî, bilinen bilinmeyen sayısız nimet ve ihsanlarına mazhar olmuş insanların arkalarında veya yanlarında yer alabilmek arzusu Allah’a arz edilir. Öbür yandan da Allah Teâlâ’nın gazabını üzerlerine çeken, dalalet ve sapıklık vadilerinde şaşkın şaşkın dolaşan insanlardan olmama, o insanların durumuna düşmeme temennisinde bulunulur. Bir istekle, bir istiâze iç içedir burada.</p>
				<p class="a--Metin">Sonra da Allah’ım bütün bunları kabul et manasına “Âmîn” denir ki bunu söylemek sünnettir.</p>
				<p class="a--Metin">Sıra Kur’ân’dan başka âyetleri okumaya gelmiştir ki burada bir sure okumaya “zamm-ı sûre” denir. Tam bir sure yerine bazı âyetler de okunabilir. Okunulan surenin veya âyetlerin manasını düşünmek, namazdaki konsantreyi korumak adına çok önemlidir.</p>
				<p class="a--Metin">Namazdaki hareketlerin en faziletlisinin kıyamı uzun tutmak olduğu bildirilmiştir. Bunu ifade eden hadislerden biri şudur: Allah Resûlü’ne hangi amelin en faziletli olduğu sorulunca “kıyamın uzun tutulması” buyurdu.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span> </p>
				<p class="a--Metin">Diğer bir rivayette de “kunût’un uzun tutulması” denilmiştir<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span> ki kunût da kıyam ve kıraat manasınadır. Zaten âlimler, çok rekât namaz kılmaktansa az rekât olsa da kıyam ve kıraati uzun olan namazların daha efdal olduğunu söylemişlerdir.</p>
				<p class="x2-baslik-E" id="toc_marker-15">Rükû’: Sonsuz Kudret Sahibinin huzurunda iki büklüm olma hâli</p>
				<p class="a--Metin">Kıyâmdan sonra Allahu Ekber denilerek rükûya gidilir. Namazların her bir rüknünde söylenen bu “Allahu Ekber”ler, namaz kılan insanı Yüce Allah’a yükselten basamaklar gibidirler. Rükûda bel bükülmüş, eller dizlere konmuş, dudaklar “Sübhâne Rabbiye’l- Azîm”lerle kıpır kıpırdır artık. “Bütün eksiklik ve kusurlardan uzak ve münezzeh olan benim Rabbim yücedir, azamet sahibidir.” şeklinde Türkçeleştirebiliriz bu duayı. </p>
				<p class="a--Metin">Rükû, insanın Sonsuz Kudret Sahibi’nin huzurunda iki büklüm olması halidir. O’ndan başka hiç kimsenin önünde böyle eğilmez Müslüman. Kendi küçüklük ve aczini idrak eder, O’na ne kadar muhtaç olduğunu hisseder. Allah’ın öyle değerli kulları vardır ki onlar bu rükû anında başlarını kaldıracak olsalar Cenâb-ı Hak’kın cemalini görecek gibi olurlar. O kadar Allah’a yaklaşırlar, o kadar bu yakınlığı vicdanlarında duyarlar. </p>
				<p class="x2-baslik-E" id="toc_marker-16">Kavme’de ne okumalıdır?</p>
				<p class="a--Metin"><span class="arabic-E" xml:lang="ar-SA">سَمِعَ اللهُ لِمَ</span><span class="arabic-E" xml:lang="ar-SA">نْ حَمِدَهُ</span> yani “Allah, Kendisine hamd edeni işitir.” diyerek rükûdan kalkılır. Rükû ile secde arasındaki bu ayakta durmaya “kavme” denir. Burada acele etmemeli, beli henüz tam dik hale getirmeden aceleyle secdeye gitmemelidir. Aksine belirli bir süre beklemeli, okunması sünnet olan duaları okumalıdır. Mesela Efendimiz’in okuduğu şu duayı okumak namazdan gelecek manevi hazzı ve asıl maksadı idrak etme ve duymak adına önemlidir:</p>
				<p class="arabic-E" xml:lang="ar-SA">اَللّهُمَّ لَكَ الْحَمْدُ مِلْءَ السَّــمَوَاتِ وَمِلْءَ اْلأَرْضِ وَمِلْءَ مَا بَيْنَهُمَا وَمِلْءَ مَا شِـئْتَ مِنْ شَــْيءٍ بَعْدُ، أَهْلَ الْمَجْدِ وَالثَّنَاءِ أَحَقُّ مَا قَالَ الْعَبْدُ وَكُلُّنَا لَكَ عَبْدٌ، لاَ مَانِعَ لِمَا أَعْطَيْتَ وَلاَ مُعْطِيَ لِمَا مَنَعْتَ وَلاَ يَنْفَعُ ذَا الْجَدِّ مِنْكَ الْجَدُّ</p>
				<p class="a--Metin">“Allah’ım! Gökler, yer, aralarındaki her şey ve daha başka dilediğin şeyler dolusunca hamd Sana mahsustur. Ey mecd ü senâya lâyık olan Allah’ım! Kulların -ki hepimiz Senin kulunuz- söyleyeceği en lâyık söz şudur: Allah’ım, Senin ihsan ettiğine mâni olacak yoktur. Senin mani olduğunu da lütfedecek yoktur. Sana karşı hiçbir şan ve şeref sahibine, şan ve şerefinin bir faydası dokunmaz.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span></p>
				<p class="a--Metin">Ayrıca bu halde iken sahabe Efendilerimizden birisi başkalarının da duyabileceği şekilde şu duayı okumuş, namaz bittikten sonra Allah Resûlü<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>bu duayı okuyanın kim olduğunu sormuş ve bu dua ile gök kapılarının açıldığını, bu sözlerin arşa ulaştığını haber vermiştir: </p>
				<p class="arabic-E" xml:lang="ar-SA">اَلْحَمْدُ لِلَّهِ حَمْدًا كَثِيرًا طَيِّبًا مُبَارَكًا فِيهِ</p>
				<p class="a--Metin">“Allah’ım, ey Rabbimiz, hamd Sana mahsustur. Çokça, tertemiz, mübarek hamdler Allah’a mahsustur.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-17" id="footnote-260-17-backlink">17</a></span></p>
				<p class="x2-baslik-E" id="toc_marker-17">Ve insanın Rabbi’ne en yakın olduğu an: Secde</p>
				<p class="a--Metin">Rukûdan sonra sıra, namazda Allah’a en yakın olunan âna gelmiştir yani secde ânına. Başlar, ayakların basıldığı yerlerdedir. Rükûda iki büklüm olan Müslüman, secdede büklüm büklümdür. Efendimiz bu ânın kıymetini şu ifadeleriyle nazarlarımıza sunmuştur: “Kulun Allah’a en yakın olduğu an secde anıdır. Orada duayı çokça yapın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-18" id="footnote-260-18-backlink">18</a></span> </p>
				<p class="a--Metin">Bir rekâtta bir rükû hali bulunurken iki secde olması, secdenin önemini anlatan diğer bir husustur. Niçin secde iki kez yapılır? Çünkü secde kalb ve ruhu ayakta tutan gıda gibidir. Nasıl ki aç bir insan bir lokma ile doymaz, onun gibi günahların çokluğu ile insan birden fazla secde ister, bütün halini Rabb-i Rahîmine arz edeceği ikinci secdeyi arar. </p>
				<p class="a--Metin">İkinci secde, namaz kılana verilmiş bir avans gibidir. İnsan çokça dua etmeli, istemeli, yalvarmalı ve yakarmalıdır bu halde iken. Namazda, secdede tatmin olana kadar dua etmeyen kimsenin, önüne yemek konulan ama ondan sadece bir veya iki lokma alan çok aç bir kimsenin haline benzetilmesi bu durumu çok iyi özetler. Elbiseyi bir kez elde yıkamakla kirlerin çıkmaması gibi kalbin pas ve günah kirlerinden arınması için iki kez secde etmek ve çokça dua etmek ne kadar da yerindedir.</p>
				<p class="a--Metin">Allah Resûlü bir defasında Hz. Sevbân’a hitaben “Çok secde etmelisin. Zira her secde ettiğinde Allah Teâlâ seni bir derece yükseltir, bir hatayı da senden siler.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-19" id="footnote-260-19-backlink">19</a></span> demiştir.</p>
				<p class="a--Metin">İşte böylesine kıymetli anlardır secde anları. İnsan, Rabbine en yakın olduğu bu anlarda, Cenâb-ı Hak’kın azametini <span class="arabic-E" xml:lang="ar-SA">سُب</span><span class="arabic-E" xml:lang="ar-SA">ْحَانَ رَبِّيَ الْأَعْلَي</span> “Yüceler Yücesi Rabbim Sübhandır, bütün noksanlık ve arızalardan beridir.” diyerek seslendirir. Bunu en az 3 kere o andaki durumunu ve bu duayı mülahaza ederek tekrar eder. </p>
				<p class="a--Metin">Bir daha aynı şeyi söylemeye gerek yok aslında ama yine öyle Hak dostları vardır ki bu secde anında bu yakınlığı vicdanlarında bizzat duyar, Yüce Allah’ın kendilerine şah damarlarından daha da yakın oldukları gerçeğini iliklerine kadar hisseder ve ürperirler. Secdede başını yere mıhlayan Müslüman, Allah’a en yakın olduğu bir vaziyet içerisindedir. O ânı bütün zerrelerine kadar duymaya, hissetmeye çalışır.</p>
				<p class="a--Metin">Secdede insan adeta burnunu yere sürerek, en şerefli uzvu olan yüzünü yere götürerek Rabbi karşısında iki büklüm olduğunu haykırır. O, görünen yüzü ile beraber kalb yüzünü de yere sürer, efendisinin huzurundaki bir köle misali halini O’na arz eder, boynunu eğer, beş kemiği üzere yere yapışır, mağfiret ve merhamet dilenir. Secdede kalb, cesedin haline bürünür. Cesed, Allah’ın önünde nasıl secde ediyor ise kalb de O’na secde eder/etmelidir.</p>
				<p class="x2-baslik-E" id="toc_marker-18">İki secde arası oturuş: Celse</p>
				<p class="a--Metin">Sonra ilk secdeyi yapıp dizleri üzerine oturur, bir an öylece durur. İki secde arasındaki oturmaya “celse” denir ki burada da acele etmemek, diz üzerinde tastamam oturmak gerekir. Biliyorsa <span class="arabic-E" xml:lang="ar-SA">رَبِّ اغْفِرْ وَارْحَمْ وَ </span><span class="arabic-E" xml:lang="ar-SA">تَجَاوَزْ عَمَّا تَعْلَ</span><span class="arabic-E" xml:lang="ar-SA">مُ إِنَّكَ أَنْتَ الْأَعَ</span><span class="arabic-E" xml:lang="ar-SA">زُّ الْأَكْرَمُ</span> “Rabbim bağışla, merhamet et, hakkımda bildiklerini görmezlikten gel. Çünkü Sen en aziz, yegâne galip ve en kerim, şeref ve ululuğun tek sahibisin” der. Bu dua, farz namazların dışında iki secde arasında yapılabilir. </p>
				<p class="a--Metin">Bu duada, Allah Teâlâ’nın her halimize nigehbân olduğu, O’nun bilgisi dışında kalan hiç bir şeyin olmadığı; dolayısıyla da bizim açık-gizli, iyi-kötü, ayıp olan-olmayan her halimizden haberdar olduğu itirafı gizlidir. Hakkımızda bildiklerini bilmiyormuş, sanki onlar yokmuş gibi muamele edivermesi ricası vardır.</p>
				<p class="a--Metin">Bu oturuş, öncesi ve sonrası secdeyle çepeçevre sarılmış bir haldir. Bu oturuş, kulun Rabbi karşısında nefsini O’nun önüne koyarak, yaptığı hata ve günahlardan özür dileyerek mağfiret ve rahmet dilenerek geçirdiği bir durumu anlatır. Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi</span><span class="x-aleyhisselam--E" style="font-size:0.73em;" xml:lang="tr-TR"> ve sellem) </span>iki secde arasındaki bu oturuşu secdede durduğu kadar uzatır ve burada da Rabbine istiğfar, dua ve tazarruda bulunurdu. <span class="arabic-E" xml:lang="ar-SA">اَللَّهُمَّ اغْفِرْ لِي</span> “Allahım beni mağfiret et, beni bağışla” diye üç kez bu duayı okuduğu bildirilmiştir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-20" id="footnote-260-20-backlink">20</a></span></p>
				<p class="a--Metin">Sonra ikinci secdeye varılır. Bu da aynı ciddiyet ve mahviyetle eda edilir. </p>
				<p class="a--Metin">Bu ikinci secdeyi de kâmilen yerine getiren insan, ikinci rekât için ayağa kalkar. Ne yapıyor olduğunun bilinci ile yine Fatiha Suresini okur ve ona bir sure veya birkaç âyet ekler, yine rükû ve secdelerini eda eder, sonrasında teşehhüd için oturur. Tahiyyât duasını okumaya başlar.</p>
				<p class="x2-baslik-E" id="toc_marker-19">Teşehhüd, tahiyyât, salât ve selâm</p>
				<p class="a--Metin">Teşehhütte, namaz kılanın başı öne eğik, kendisi dizleri üzerinde, elleri de dizlerinin üzerindedir. Kul ile Rab arasında güzel bir atmosfer, tam bir itaat ve inkıyat pozisyonudur bu. Bu an, kendi çapında bir miraç yaşayan Müslüman’ın, Allah’a övgüler yağdırdığı andır. Burada kul, “Bütün övgüler, selam ve saygılar, iyilik ve güzellikler Allah’a aittir. Allah’ın selamı, merhameti ve bereketi Senin üzerine olsun Ey Nebi. Allah’ın selamı aynı zamanda bizim ve Allah’ın diğer salih kullarının üzerine de olsun. Ben şehadet ediyor; görüyor gibi iman ediyorum ki Allah’tan başka gerçek bir İlah, layığınca ibadet edilecek birisi yoktur. Ve yine şehadet ediyor; gözlerimle apaçık müşahede edercesine inanıyorum ki Muhammed <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> O’nun hem kulu, hem de elçisidir” der.</p>
				<p class="a--Metin">Tahiyyât, Mirac olayında Efendimiz’in<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi</span><span class="x-aleyhisselam--E" style="font-size:0.73em;" xml:lang="tr-TR"> ve sellem) </span>ümmetini unutmadığı gerçeğini hatırlama yeridir. Gökler ötesi âlemde Allah ile müşerref olan Efendimize “Allah’ın selamı, merhameti ve bereketi Senin üzerine olsun En Nebi!” denildiğinde, o yüce makamda, bu yüce iltifat anında bile O (aleyhissalâtü vesselam) ümmetini unutmamıştı. Selamı alırken şöyle demişti: “Allah’ın selamı aynı zamanda bizim ve Allah’ın diğer salih kullarının üzerine de olsun.” </p>
				<p class="a--Metin">Başka biri bu yüce makamı ihraz etse acaba bunu düşünür müydü? Ama Allah Resûlü  orada bile bizleri düşünmüştü. Ümmetine karşı bu kadar düşkün, onlar için bu kadar şefkat ve merhametli bir nebi, ancak Efendimiz Hz. Muhammed<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>olabilirdi ve öyledir. İşte tahiyyâtta iken bu manaları düşünmeli, bizim O’na karşı yaptığımız/yapamadığımız vazifelere mukabil O’nun fedakârlığını ve bize olan sevgisini düşünmeli ve bu hislerle dolu olarak namazın son oturuşunu idrak etmeliyiz.</p>
				<p class="a--Metin">Üç veya dört rekâtlık bir namaz kılıyorsa ayağa kalkar ve namazına devam eder. Eğer kıldığı iki rekâtlık bir namazsa, o zaman teşehhüde devam eder ve salli-bârik dualarını okur. Bu dualar Türkçede: “Ey benim Allah’ım! İbrahim’e <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> ve İbrahim’in <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> aile efradına salât ettiğin gibi Muhammed’e <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> ve Muhammed’in <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> aile efradına salât et.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-21" id="footnote-260-21-backlink">21</a></span> Ey Allahım! Muhammed’e <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> ve Muhammed’in <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> aile efradına bereketler ihsan eyle. Tıpkı İbrahim’e <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> ve İbrahim’in <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> aile efradına bereketler ihsan buyurduğun gibi” şeklinde ifade edilebilir.</p>
				<p class="a--Metin">Salli ve bârik şeklinde bilinen bu iki salât, duaların kabul edilmesinin en önemli vesilelerindendir. Namazın son duası, adeta bir mühür hükmündedir. Fedâle b. Ubeyd’den rivayet edildiğine göre şöyle bir hadis vardır: “Sizden biri duaya başlarken Allah’a hamd ve sena ile başlasın, sonra Resûlüne salât getirsin, sonra da Allah’tan ihtiyacını istesin.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-22" id="footnote-260-22-backlink">22</a></span></p>
				<p class="a--Metin">Namazdan önce sağa sonra sola selam verilerek çıkılır. Bu selam verme anında melekleri ve/veya Peygamberlerin ruhaniyetlerini selamlıyor olma mülahazası namazın tamamiyeti adına çok güzeldir.</p>
				<p class="a--Metin">Evet, dünyadan geçici de olsa ayrılıp uhrevîleştiğimiz zaman dilimleri olan namazlarımız; günün altın kıymetindeki dakikalarıdır ve dünya ve ona ait neler varsa hepsinden de değerlidir. Şayet bu namazları bir de tam konsantrasyon ile eda edebilirsek onlar bizi Allah’a uçuran nuranî kanatlar halini alacaklardır. Beş vakit namaz etrafına öyle nurlar saçar ki aralarında işlenen günah karaltılarına bile erişir, onları da aydınlatır. Bir başka ifadeyle, namazların arasındaki vakitlerde işlenen küçük günahlara, beş vakit namaz kefaret olur, onları temizler ve yok eder.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-23" id="footnote-260-23-backlink">23</a></span></p>
				<p class="a--Metin">İşte namazdaki her bir hareketin ifade ettiği böyle engin manalar vardır. Fakat bazıları namazdaki bu hareketleri yoga ve reiki gibi tekniklerdeki hareketlerle kıyaslayarak yanlış neticelere gitmektedirler. Oysa namazdaki hareketlerin bir asaleti vardır. Binaenaleyh, namaz, asla bir yoga ve benzeri şeylerle kıyas kabul etmez. Din görünümlü bazı organizasyonların, tarihin bir köşesinde kalmış bazı teknikleri günümüzde yükselen değer olan dine alternatif olarak sunma çabaları, hiçbir zaman onların istedikleri sonuçları vermeyecektir. Çünkü din tamamıyla orijinaldir. Namazdaki hareketler Efendimiz’e<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>Allah tarafından öğretilmiş, O da ümmetine bu hareketlerle namaz kılmayı emretmiştir.</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Müzzemmil, 73/2</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Bakara, 2/238</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	İsrâ, 17/78</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	Bakara, 2/43</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	Hicr, 15/98</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	Alak, 96/19</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	Cum’a, 62/9</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	Münafikûn, 63/9</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Bu örnek şu kaynaktan alınmıştır: İbn Kayyim el-Cevziyye, <span class="dipnot-italic">Esraru</span><span class="dipnot-italic">’s-Salât</span>, neşr: Mektebetü’ş-Şamile, s. 11</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Enfal, 8/2.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Tevhid</span>, 55; Müslim, <span class="dipnot-italic">Tevbe</span>, 14-16; İbn Mâce, <span class="dipnot-italic">Zühd</span>, 35.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="dipnot-italic">Tefsiru Sureti’l-Vâkıa</span>, 6.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	Hud, 11/112.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	Ebû Dâvûd, <span class="dipnot-italic">Salât</span> 213</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">Salât</span> 164</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	Taberânî, <span class="dipnot-italic">el-Mucemu’l-Kebir</span>, 10/226</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-17-backlink" id="footnote-260-17">17</a><span class="Preference-E" style="font-size:1.28em;" xml:lang="tr-TR"/>	İbn Mâce, <span class="dipnot-italic">Edeb</span> 55; Müslim, <span class="dipnot-italic">Mesacid</span> 149</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-18-backlink" id="footnote-260-18">18</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">Salât</span>, 215; Nesai, <span class="dipnot-italic">Mevakit</span>, 35; Tirmizî, <span class="dipnot-italic">Deavat</span>, 118.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-19-backlink" id="footnote-260-19">19</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Salât</span>, 87; Müslim, <span class="dipnot-italic">Salât</span>, 224; Tirmizî, <span class="dipnot-italic">Salât</span>, 169.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-20-backlink" id="footnote-260-20">20</a><span class="Preference-E" style="font-size:1.28em;" xml:lang="tr-TR"/>	Bkz.: Beyhakî, <span class="dipnot-italic">Kitabu’d-Deavâti’l-Kebîr</span>, Menşurâtu Merkezi’l-Mahtûtât ve’t-Türâs, Kuveyt 1993, s. 1/59</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-21-backlink" id="footnote-260-21">21</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Salât</span> kelimesi burada “Onları mağfiretine mazhar et ve onlara merhamet eyle.” manasına gelmektedir.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-22-backlink" id="footnote-260-22">22</a><span class="Preference-E" style="font-size:1.28em;" xml:lang="tr-TR"/>	ez-Zer’î, Muhammed b. Ebi Bekr, <span class="dipnot-italic">Bedâiu’l-Fevâid</span>, Mektebetu Mustafa Bâz, Mekke 1996, 2/417</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-23-backlink" id="footnote-260-23">23</a><span class="Preference-E" style="font-size:1.28em;" xml:lang="tr-TR"/>	Namazdaki her bir rüknün mümin için ifade ettiği manaları anlatan enfes bir makale için bkz.: M. Fethullah Gülen, <span class="dipnot-italic">Sızıntı Dergisi</span>, Temmuz 1994 Yıl :16 Sayı :186</p>
					</div>
				</div>
			</div>
		</div>
	</body>
</html>