<html xmlns="http://www.w3.org/1999/xhtml">
	<head>
		<title>00_3_Giris.html</title>
		<link href="template.css" rel="stylesheet" type="text/css"/>
	</head>
	<body>
		<div id="x00_3_Giris.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-3">GİRİŞ</p>
				<p class="a--Metin">Namaz, Allah’ın büyüklüğünü idrak eden ve kudreti karşısında hayranlık duyan insanın, saygı ve hayranlığını en uygun söz ve hareketlerle ifade etme şeklidir. O, müminin günde beş defa Rabbinin huzuruna çıkması, divanında durması demektir. Bu yüce divanda hiçbir aracı olmadan her türlü istek ve ihtiyacını, kul, bizzat kendisi Allah’a arz eder; O’na sığınır ve yalnız O’ndan yardım diler. Böylece namazın müminin miracı olması sırrı yaşanır.</p>
				<p class="a--Metin">Allah’a ulaşmanın yolu, O’na yükselmenin basamağı namaz ibadetidir. Bu özelliğinden dolayı namaz bütün ibadetlerin özü ve özeti sayılmıştır. Namaz, Allah’ı sürekli hatırlamanın en büyük vesilesidir. Nitekim âyette, “Beni hatırlamak (anmak) için namaz kıl.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span> buyrulmaktadır. Bu âyet, vakti geçirilen bir namazın hatırlandığı anda kılınması gerektiğini anlattığı gibi namazın Allah’ı anmanın en güzel bir vesilesi olduğunu da ifade etmektedir.</p>
				<p class="a--Metin">Namaz belli davranışlar ve özel hareketlerle yüce Allah’a kulluk etmektir. Namazın dış görünüşü birtakım şekiller ve zikirden ibaret ise de manası ve gerçek mahiyeti, yüce yaratıcıya duâ etmek, O’nunla konuşmak, O’na yakınlaşmak ve O’nu müşahede etmektir. Bu sebeple namaza duran kişi, Allah’ın huzurunda olduğunu bilmeli, bunu hissetmelidir. </p>
				<p class="a--Metin">“<span class="italik-E" xml:lang="tr-TR">Ne dediğinizi bilinceye kadar namaza yaklaşmayın.</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span> ifadesi ne dediğinden haberi olmayan sarhoş kimselere yönelik olmakla beraber, namaz kılanın onu tam bir bilinç ve gönülden saygıyla eda etmesinin gerekliliğini anlatmaktadır. Nitekim Kur’ân’da, namaz kılarken gaflet ve ciddiyetsizlik içinde olanlar ağır bir üslûpla kınanmaktadır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span> Allah’ın insanların kalıplarına değil kalplerine, görünüşlerine değil iç derinliklerine baktığı da bir hakikattir.</p>
				<p class="a--Metin">Bu bilgilere göre namaz, cennetin anahtarı, gözlerin nuru, müminin miracı ve kişiyi imanla küfürden ayıran en önemli bir alamettir. Ahirette ilk hesabı görülecek amel, namazdır. O halde namaza ciddi bir duyarlılık gösterilmelidir.</p>
				<p class="a--Metin">Unutmayalım ki namazlarımız ne kadar içten ve derin olursa, bizler de Allah katında işte o kadar bir mana ifade ederiz. Biz namazlarımıza ne kadar değer veriyorsak, Hak katında işte o kadar değerliyiz veya değiliz demektir.</p>
				<p class="a--Metin">Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu</span><span class="x-aleyhisselam--E" style="font-size:0.73em;" xml:lang="tr-TR"> aleyhi ve sellem) </span>bir defasında ashabına, “Sizlere, yaptığınızda Allah’ın hataları sildiği ve dereceleri yükselttiği bir ameli haber vereyim mi?” demiş sonra da şöyle buyurmuştur: “Her türlü zorluğa rağmen abdesti güzelce ve tastamam almak, mescide doğru çokça adımlar atmak ve bir namazdan sonra diğer namazı (şevkle) beklemek; işte bu sizin yaptığınız, Allah ile olan irtibattır (sınır boylarında nöbet bekleme anlamı taşır).”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span></p>
				<p class="a--Metin">Bir hadiste, namaz kılmanın Allah Teâlâ ile kul arasında bir paylaşım olduğu ifade edilmiştir: “Kul, (Fâtiha Sûresi’nde geçen) “Âlemlerin Rabbi Allah’a hamdolsun” dediği zaman Cenâb-ı Hak, “Kulum bana hamdetti.” der. Mümin “O Rahmandır, Rahimdir.” deyince Allah Teâlâ “Kulum beni övdü.” der. O “Ceza gününün sahibidir.” deyince Allah “Kulum beni yüceltti.” buyurur. “Sadece Sana ibadet eder, yalnız Senden yardım isteriz.” deyince de Rabbimiz “Bu, kulumla Benim aramdadır. Namazı kulumla Kendi aramda paylaştırdım. Kuluma istediği vardır.” der.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span> Sanki “Kulum ne istiyorsa istesin, istediğini ona vereceğim.” deme gibi bir şeydir bu. </p>
				<p class="a--Metin">İşte tam burada mümin, Yüce Allah’ın bu ifadesini duyar gibi olur. Bütün benliğiyle O’na yönelir ve “Sırat-ı müstakime hidayeti istiyoruz.” der. Yüce Allah’ın bu çağrısını duymaya çalışmak sonra da sanki duyuyormuş gibi bu en önemli duayı hissederek yapmak ne büyük bir talihliliktir.</p>
				<p class="a--Metin">Namaz insanı kötülüklerden alıkoymalıdır. Aksi durumda neticeyi Allah Resûlü’nden aktarmak en güzelidir: “Kıldığı namaz, kimi, günahlardan ve kötülüklerden alıkoymuyorsa o kişinin ancak Allah’tan uzaklaşması artar.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span></p>
				<p class="x2-baslik-E" id="toc_marker-4">Namaz, en büyük farzlardandır</p>
				<p class="a--Metin">Namaz, İslâm’dan önceki ilâhî dinlerde de emredilmiş olan bir ibadettir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span> Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve </span><span class="x-aleyhisselam--E" style="font-size:0.73em;" xml:lang="tr-TR">sellem) </span>beş vakit namaz daha farz kılınmadan, güneş doğmadan önce (sabah), güneş battıktan sonra (akşam) olmak üzere iki vakit namaz benzeri bir ibadet ile meşgul oluyordu. Daha sonra Miraç Gecesi’nde beş vakit namaz farz kılındı.</p>
				<p class="a--Metin">Namaz, Kur’ân’da yüzden fazla âyette geçmektedir. Namazın farz olması Kur’ân, sünnet ve icmâ (İslâm âlimlerinin dinî bir konuda görüş birliğine varmaları) delilleri ile sabittir. Kur’ân’ın pek çok yerinde “Namazı kılınız ve zekâtı veriniz.” emri vardır. Namazın farz olduğunu bildiren âyet-i kerimelerden bazıları şöyledir: </p>
				<p class="a--Metin">“Muhakkak namaz, müminler üzerine vakti tayin edilmiş bir farzdır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span>; “Artık namazı dosdoğru kılın, zekâtı verin ve Allah’a sarılın. O sizin Mevlâ’nızdır. O, ne güzel Mevlâ ve ne güzel yardımcıdır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span>; “Namazları ve hele orta namazı (ikindi) edaya (kılmaya) devam ediniz, gönülden samimiyet ve saygı ile Allah’ın huzurunda durun.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span>; “O halde akşama girerken, (akşam ve yatsı namazını) sabaha ererken (sabah namazını kılın) Allah’ı tespih edin.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span>; “Günün sonunda ve öğle vakti gelince Allah’ı tenzih edin, namaz kılın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span> </p>
				<p class="a--Metin">Peygamber Efendimiz’in (aleyhissalâtu vesselâm) namazla ilgili pek çok hadisi vardır. Bunlardan en meşhuru, “Namaz dinin direğidir. Namazı terk edenin dini yoktur.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span> Bir başka hadisinde Efendimiz, “Allah Teâlâ Miraç gecesi’nde ümmetim üzerine elli vakit namazı farz kıldı. Ben ise ona müracaat ederek hafifletilmesini istedim. Sonunda namazı bir gün ve gecede beş vakte indirdi.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span> buyurmuşlardır.</p>
				<p class="x2-baslik-E" id="toc_marker-5">Namaz, içinde bütün ibadetleri barındırır</p>
				<p class="a--Metin">Namaz, ibadetler basamağının ilk sırasındadır ancak içinde bütün ibadetleri barındıran bir ibadettir. Namaz bir öz olarak diğer bütün ibadetleri ihtiva eder. Mesela haccın esaslarını namazda görmek mümkündür. Orucun şartları da namazda vardır.</p>
				<p class="a--Metin">Hac ibadetindeki tavafın asıl anlamını namazda müşahede etmek mümkündür. Namazdaki rükû, secde, hepsi birer fiil olarak tavaf gibi insanın fizikî olarak yaptığı hareketlerdir.</p>
				<p class="a--Metin">Oruç ibadetinde yeme içme yoktur. Namazda da bir şeyler yemek içmek yasaktır. Zekâtta maddi bir harcama söz konusudur. Namaz ibadetinde de insanın bir zamanı Allah için harcaması vardır. Bu sebeple namaz pek çok ibadeti içinde barındırmaktadır.</p>
				<p class="a--Metin">Namaz aynı zamanda diğer farz ibadetlere de ayrı bir değer ve anlam kazandırır. Oruç, hac ve zekât ibadetleri namazla birlikte yerine getiriliyorlarsa mânâ ve kıymet kazanırlar. Bir diğer ifade ile kişinin namaz kılmaksızın haccetmesi, oruç tutması ve zekât vermesi dinî vecibelerin bütünlüğü bakımından büyük bir eksikliktir.</p>
				<p class="a--Metin">Bütün varlıkların kendilerince yaptıkları ibadetin renklerini de namazda görebiliriz. Kuşun kanadını kaldırması namaza başlarken elleri kaldırmaya ne kadar da benziyor. Secde anı, yumulmuş bir kedinin o andaki hâliyle Yaratıcısına saygısını anlatmıyor mu? Bütün haşmetiyle ayakta dimdik duran bir ağaç kıyamı ne güzel ifade ediyor!</p>
				<p class="a--Metin">Namaz, bir anlamda, canlı-cansız bütün varlıkların hal ve duruşlarıyla Allah’ı zikir ve tesbihlerini kapsayan bir ibadet hükmündedir. Zira kimi varlıklar yüz üstü yere serilerek, kimileri başları öne eğik olarak, kimileri de dimdik ayakta durarak<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span> sükûnet içerisinde… kimileri karınları üzerinde, kimileri dört ayak üzerinde, kimileri ise iki ayak üzerinde hareket halinde…<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span> Yüce Yaratıcılarını tüm noksanlıklardan tenzih, kemal sıfatlarıyla zikir ve tesbih etmektedirler.</p>
				<p class="a--Metin">Cansız da olsalar, hayvan da olsalar… Hiç şüphesiz “Onlardan her birisi, muhakkak ki, kendi tesbihini bilmektedir…”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-17" id="footnote-260-17-backlink">17</a></span> Her varlık kendi lisanıyla; kimi “hal” diliyle, kimi de “kâl” dili ile sözlü ve sözsüz olarak Rabbini zikir ve tesbih ederler…” Fakat biz onların tesbihlerini idrak edemeyiz.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-18" id="footnote-260-18-backlink">18</a></span> Sadece kalp gözü açık olan basiret sahibi müttakî müminler onların zikir ve tesbihlerini anlıyor olmalıdır ki Davud <span class="x-aleyhisselam--E" style="font-size:0.73em;" xml:lang="tr-TR">(aleyhisselâm)</span> misali, başına toplanan ceylanlar, üveyikler, kumrular ile<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-19" id="footnote-260-19-backlink">19</a></span>; Yunus misali, “Dağlar ile taşlar ile seher vakti kuşlar ile çağırayım Mevlam seni…” diyerek sabah akşam Yüce Mevlalarını tesbih ederler.</p>
				<p class="x2-baslik-E" id="toc_marker-6">Bediüzzaman Hazretleri namazı nasıl anlatıyor?</p>
				<p class="a--Metin">Bediüzzaman Hazretleri’ne göre namaz; kul ile Rabbi arasında gizli bir bağ, esrarlı bir iletişim vasıtası, sırlı bir köprüdür. </p>
				<p class="a--Metin">Namaz; kulun Rabbine en içten, en samimî, en bereketli, en sevaplı, en nitelikli, en değerli, en kâmil yönelişidir, sığınışıdır. </p>
				<p class="a--Metin">Namaz; kulun kendi acziyetini, fakrını, kusurlarını, noksanlıklarını, çaresizliğini, bir hiç oluşunu idrak ederek, mutlak zenginlik Mâliki, mutlak varlık, mutlak kudret, mutlak kemâl, mutlak rahmet ve merhamet Sahibi olan Cenâb-ı Allah’ın rahmet kucağına kendisini atmasıdır. </p>
				<p class="a--Metin">Namaz; sonsuz nimetlere muhtaç olduğu halde, sermayesi “hiç” hükmünde; nihayetsiz musibetlere maruz olduğu halde, iktidarı hiç hükmünde; emelleri, arzuları, elemleri ve belâları hayal dairesi kadar geniş ve sonsuz olduğu halde, sermaye ve iktidarının, güç ve kudretinin dairesi eli nereye yetişirse o kadarcık “dar” olan insanoğlu için bütün emellerine yeterli olan, bütün arzularına cevap veren, bütün elemlerini dindiren, bütün acılarını söndüren, bütün belâlarını yok eden büyük bir kâr, muazzam bir saadet, bulunmaz bir nimet ve yüksek bir uhrevî ticarettir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-20" id="footnote-260-20-backlink">20</a></span></p>
				<p class="a--Metin">Namaz, hiç sağa ve sola sapmadan ve bir saniye bile oyalanmadan süratle kabre, haşre ve ebede doğru baş döndürücü bir hızla koşan insanoğlu için şimşek gibi ve hayal süratinde en hızlı bir ulaşım aracı; Cennet gibi en güzel ve eşsiz bir saadet kaynağı; ruha, kalbe ve akla büyük huzur veren ve diğer mubah dünyevî işleri de ibadet rengine boyayan, fânî ömrü ebedîleştirerek rûhu ve kalbi doyulmaz sevince ve huzûra erdiren benzersiz bir mutluluk, esenlik ve emniyet kaynağıdır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-21" id="footnote-260-21-backlink">21</a></span></p>
				<p class="a--Metin">Namaz, nefis ve hevâ, cin ve ins şeytanlarına karşı tesirli bir mücâhede ile insanoğlunun kalp ve aklını, ruh ve cismini günahlardan ve ebedî helâk olmaktan kurtaran muazzam bir talim ve talimattır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-22" id="footnote-260-22-backlink">22</a></span></p>
				<p class="a--Metin">Namaz; ruhlar âleminden kalkıp, ana rahminden yola devam eden insanoğlunun, çocukluktan, ihtiyarlıktan, dünyadan, kabirden, berzahtan, haşirden ve sırattan geçen uzun imtihan seferinde; yokluğa ve ayrılığa, Allah’ın taze taze, renk renk, çeşit çeşit, nakış nakış mucizelerini, kudret harikalarını ve rahmet tecellilerini tam bir lezzetle seyir ve temaşaya birer vasıta hüviyeti kazandıran; ölümü, dünya zindanından Cennetler bahçesine ve Rahman’ın huzuruna götüren emre amade bir at ve Burak suretinde gösteren; dünyada aciz ve fakir kalbinin kuvvet, huzur ve zenginlik kaynağı; o uzun ve karanlıklı ebediyet yollarının gıdası, ışığı, nuru, beratı, bileti, senedi ve Burak’ı hüviyetinde bir rahmet tılsımıdır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-23" id="footnote-260-23-backlink">23</a></span></p>
				<p class="a--Metin">Namaz; Cenâb-ı Hakk’ı, celâline karşı sözümüzle ve fiilimizle “Sübhânallah” deyip yüceltmek; kemaline karşı dilimizle ve amelimizle “Allahü Ekber” deyip tazim göstermek; cemaline karşı kalbimizle, dilimizle ve davranışımızla “Elhamdülillâh” deyip şükretmektir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-24" id="footnote-260-24-backlink">24</a></span></p>
				<p class="a--Metin">Namaz; Allah’ın dergâhında kendi kusurunu, aczini ve fakrını gören kulun; istiğfar ederek, Rabbinin, bütün kusurlardan, noksanlıklardan ve ehl-i dalâletin batıl fikirlerinden pak ve beri olduğunu tesbih ile ilân etmesi, O’na yönelmesi ve tevekkül etmesi, O’na şükürle mukabelede bulunması ve O’nu sena etmesidir. Zira namaz, bütün ibadet çeşitlerini içinde toplayan umumî bir fihriste, bütün mahlûkat sınıflarının renk renk ibadetlerine, tesbihlerine ve zikirlerine işaret eden kudsî bir harita hükmündedir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-25" id="footnote-260-25-backlink">25</a></span></p>
				<p class="x2-baslik-E" id="toc_marker-7">Hakkını Vererek Namazı Nasıl Kılabilirim?</p>
				<p class="a--Metin">Fethullah Gülen Hocaefendi namazını hakkıyla kılanlara “Namaz kahramanı” diyor ve namaz kahramanı olmanın üç şartından bahsediyor:</p>
				<p class="a--Metin">1. Allah Rasûlü<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>bize bir hedef gösterirken, Cennet’te yüz mertebe bulunduğunu ve Firdevs’in, makam bakımından en yüksek derece olduğunu belirttir ve sonra, “Allah Teâlâ’dan Cennet’i istediğiniz zaman, Firdevs’i isteyiniz.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-26" id="footnote-260-26-backlink">26</a></span> buyurarak, himmetimizi âli tutmamız gerektiğine işaret etmiştir.</p>
				<p class="a--Metin">Dolayısıyla, namazın hakikatini idrak etme hususunda da yüce himmetli olmalı; Cenâb-ı Hak’tan selef-i salihînin ibadet aşk u iştiyakını, onlardaki kulluk temkinini dilenmeli ve namazı şuurluca ikâme edebilmek için inâyet-i ilahiyeyi talep etmeliyiz. Belki her birimiz şöyle demeliyiz: “Allah’ım, Rasûl-ü Ekrem<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>Efendimiz namazı hangi enginlikte ikâme ediyor idiyse, bana da o idraki lütfeyle; namazın manasını benim ruhuma da duyur. </p>
				<p class="a--Metin">Rabbim, ben de Peygamber Efendimiz’in eda ettiği gibi namaz kılmak ve onu benliğimin bütün zerrelerinde duymak istiyorum.. namaz esnasında Sen’den başka bütün mülahazalara karşı kapanmayı ve tamamen namazlaşmayı arzu ediyorum.. Ne olur Allahım, bu lütfunu bana da nasip eyle!..”</p>
				<p class="a--Metin">2. Namazın hakikatini idrak etme isteği kavlî ve kalbî bir duadır; bu duanın fiilî yanını ise en başta bu mevzuda yazılmış eserleri okumak teşkil eder. Namazı şuurluca kılmak isteyen bir mü’min şayet onunla alakalı üç-beş kitap okumamış, büyüklerin bu konudaki mütalâalarını öğrenme gayretinde bulunmamış ve meselenin nazarî yanını dahi ihmal etmişse, onun bu talebinde samimi olduğu söylenemez. </p>
				<p class="a--Metin">Öyleyse, namaz yolcusu ikinci adım olarak, gönlüne ibadet iştiyakı salacak, onu namazın nurlu iklimlerinde dolaştıracak ve mana âleminin büyüklerinin namazla alakalı engin anlayışlarını, derin duyuşlarını aktararak içine haşyet dolduracak makaleleri ve kitapları okumalıdır. Kur’ân talebeleri, Hazreti Gazalî, Hazreti Mevlânâ ve Hazreti Bediüzzaman gibi Hak dostlarının namazla alakalı mütâlaalarını ve günümüzde kaleme alınmış namaza dair makaleleri, kitapları mutlaka okumalı ve konuyla alakalı müzakerelerde bulunmalıdırlar.</p>
				<p class="a--Metin">3. Hem kavlî hem de fiilî duada ısrarlı olma, matlubu elde etme mevzuunda kararlı ve istikrarlı bir tavır ortaya koyma ve aktif sabırla, adım adım hedefe yürüme de neticeye ulaşma yolunda çok önemli diğer bir şarttır. Namaz sevdası tâlibin gönlüne hemen düşmeyebilir; insan birkaç günde, birkaç ayda, hatta birkaç yılda namaz hakikatini duyamayabilir. Dolayısıyla, talepte ve neticeye götürecek sebepleri yerine getirme mevzuunda ısrarlı olmak pek mühimdir.</p>
				<p class="a--Metin">Şayet, namaz kahramanlığına adaysanız, sizi o ufka taşıyacak bütün argümanları kullanmayı ihmal etmemelisiniz. Hangi ses, hangi soluk sizi şahlandırıyor ve kalbinizi coşturuyorsa, bir kere değil, belki yüz kere aynı vesileye başvurmalısınız. Belki bir kitabı onlarca kez okumalı, bir kaseti birkaç kere dinlemeli, bir büyüğün sözlerine defalarca kulak vermeli ve oturup kalkıp hep gözünüzü diktiğiniz hedefi düşünmelisiniz. “Olmuyor!” diyerek, yoldan dönmeyi asla aklınıza getirmemeli ve kat’iyen aceleci davranmamalısınız.</p>
				<p class="a--Metin">Unutmamalısınız ki, bu yolda belki senelerce sular gibi çağlayacak, pek çok kayaya çarpacak ama her an biraz daha arınacak ve sonunda ummana ulaşacaksınız. Niyetinizin derinliği ve gayret ü himmetinizin yüceliği nispetinde ötede siz de her biri bir namaz âşığı olan “ilkler”in hemen arkasında yerinizi alacaksınız.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-27" id="footnote-260-27-backlink">27</a></span></p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Tâhâ, 20/14.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Nisa, 4/43.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	Bkz.: Mâûn, 107/4-5.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">Tahâret</span>, 41; Tirmizî, <span class="dipnot-italic">Tahâret</span>, 39; Muvatta, <span class="dipnot-italic">Sefer</span>, 55.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Salât</span>, 38, 40; Ebû Dâvûd, <span class="dipnot-italic">Salât</span>, 132; Tirmizî, <span class="dipnot-italic">Tefsiru Sûreti’l-Bakara</span>, 1.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	Taberânî, <span class="dipnot-italic">el-Mucemu’l-</span><span class="dipnot-italic">Kebir</span>, 11/54; <span class="dipnot-italic">Müsned-i Şihab</span>, 1/305</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	Bakara 2/83; Yûnus 10/87.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	Nisâ, 4/103.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Hac, 22/78.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Bakara, 2 /238.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	Rum, 30/17.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Rum, 30/18.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	Beyhakî, <span class="dipnot-italic">Şuabu’</span><span class="dipnot-italic">l-İman</span>, hadis no: 2807, 3/39; Münavi, <span class="dipnot-italic">Feyzü’l-Kadir</span>, 4/326</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Salât</span> 1.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Rahman, 55/5-6.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	Nur, 24/45.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-17-backlink" id="footnote-260-17">17</a><span class="Preference-E" style="font-size:1.28em;" xml:lang="tr-TR"/>	Nur, 24/41.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-18-backlink" id="footnote-260-18">18</a><span class="Preference-E" style="font-size:1.28em;" xml:lang="tr-TR"/>	İsra, 17/44.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-19-backlink" id="footnote-260-19">19</a><span class="Preference-E" style="font-size:1.28em;" xml:lang="tr-TR"/>	Enbiya, 21/79.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-20-backlink" id="footnote-260-20">20</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Sözler</span>, s. 25</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-21-backlink" id="footnote-260-21">21</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Sözler</span>, s. 27, 246</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-22-backlink" id="footnote-260-22">22</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Sözler</span>, s. 29</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-23-backlink" id="footnote-260-23">23</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Sözler</span>, s. 35, 36, 245</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-24-backlink" id="footnote-260-24">24</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Sözler</span>, s. 44</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-25-backlink" id="footnote-260-25">25</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Sözler</span>, s. 45</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-26-backlink" id="footnote-260-26">26</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="dipnot-italic">Cennet</span>, 4.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-27-backlink" id="footnote-260-27">27</a><span class="Preference-E" style="font-size:1.28em;" xml:lang="tr-TR">	</span>M. Fethullah Gülen, <span class="dipnot-italic">Diriliş Çağrısı</span>, s. 269-271.</p>
					</div>
				</div>
			</div>
		</div>
	</body>
</html>