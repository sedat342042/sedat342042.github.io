<html xmlns="http://www.w3.org/1999/xhtml">
	<head>
		<title>03_Konu.html</title>
		<link href="template.css" rel="stylesheet" type="text/css"/>
	</head>
	<body>
		<div id="x03_Konu.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-20">3. ABDEST BİZE NE KAZANDIRIR?</p>
				<p class="x2-baslik-E" id="toc_marker-21">Temizlik namazın ön şartıdır</p>
				<p class="a--Metin">Dinimiz temizliğe büyük önem vermiş, Allah’ın huzuruna çıkmak için beden, elbise ve namaz kılınacak yerle, kalbin temizliğini emretmiştir. Kur’ân’da, temizliğe titizlik gösterenler övülmüş ve Allah’ın sevgisine lâyık oldukları bildirilmiştir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span> Temizlik ibadetin temelini oluşturmakla birlikte aynı zamanda ön şartıdır.</p>
				<p class="a--Metin">Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>de temizliğin önemini, “Temizlik imanın yarısıdır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span>, “Allah temizdir, temizliği sever.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span>, “Namazın anahtarı temizliktir.” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span> sözleriyle ifade etmiştir. Bu âyet ve hadislerden temizliği temel olarak ikiye ayırmak mümkündür: </p>
				<p class="a--Metin">1. <span class="italik-E" xml:lang="tr-TR">Ruh Temizliği</span>: İnsanın her türlü kötülüklerden sakınıp iyi bir Müslüman olmasıdır. Temiz bir kalple Allah’ın emrettiği şekilde yaşamak gerekir. Allah, iyilikleri emretmiş, kötülükleri yasaklamıştır. Bu emir ve yasakların yerine getirilmesi insanın iyi niyet ve samimiyetle Allah’a bağlılığını gerektirir. Kalbin kibir, gurur, kin, haset vb. Allah’ın yasaklarından temizlenmesi, iman, ihlâs, takva vb. güzel ahlâk ilkeleriyle süslenmesidir.</p>
				<p class="a--Metin">2. <span class="italik-E" xml:lang="tr-TR">Beden Temizliği</span>: Ruhen temiz olan insan, beden temizliğine de önem vermelidir. Çünkü beden ve elbise temizliği Peygamber Efendimiz’in muhatap olduğu ilk emirlerdendir. Bu sebeple İslâm dini beden ve üst-baş temizliğine çok önem vermiş, ibadet edilebilmesi için gözle görünen ve görünmeyen her türlü pislikten temizlenmeyi şart koşmuştur. Beden temizliği belli ibadetlerin yerine getirilmesi için gerekli ön şarttır. Kişi hem manen hem de bedenen tertemiz olarak Allah’ın huzuruna çıkmalıdır. İbadetin ön hazırlıkları olan temizlikler abdest ile olur.</p>
				<p class="a--Metin">Allah, gerçek kurtuluşa erenlerin ilk vasfının temizlenme olduğunu ifade eder: “Şüphesiz, iyi temizlenen ve Rabbinin adını anıp da namaz kılan kimse umduğuna ermiştir.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span> Yine Kur’ân’da pek çok âyet-i kerimede elbise ve ibadet yeri temizliğine dikkat çekilmektedir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span></p>
				<p class="x2-baslik-E" id="toc_marker-22">Abdest nedir?</p>
				<p class="a--Metin">Farsça âb (su) ve dest (el) kelimelerinden oluşan ve “el suyu” anlamına gelen abdest, “Su ile yapılan; yüzü, kolları, ayakları yıkamak ve başı ıslak elle mesh etmekten ibaret olan özel bir temizlik.” şeklinde tanımlanır.</p>
				<p class="a--Metin">Abdestin maddi-manevi pek çok faydası vardır. Günde en az beş sefer abdest alan bir Müslüman, temizliği alışkanlık haline getirmiş olur ki bu onu hastalığa sebep olabilecek durumlardan korur, mikroplardan arındırır. Bu abdestin maddi yararıdır. Abdestin manevi yararları da pek çoktur. </p>
				<p class="a--Metin">Peygamber Efendimiz, Enes b. Mâlik’e, “Oğulcuğum! Abdestini tam al ki hafaza melekleri seni sevsin ve ömrün uzatılsın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span> buyurmuşlardır.</p>
				<p class="a--Metin">Abdest, aynı zamanda yüze nur, kalbe sevinçtir. Küçük günahların affına sebeptir. Bu hususu Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem</span><span class="x-aleyhisselam--E" style="font-size:0.73em;" xml:lang="tr-TR">) </span>şu ifadeleriyle dile getirmiştir: “Kim emredildiği şekilde abdest alır, yine emredildiği şekilde namaz kılarsa, geçmiş bütün küçük günahları affa uğrar.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span></p>
				<p class="a--Metin">Abdest, müminin manevi silahıdır. Onunla kendini her türlü Cenâb-ı Hakk’ın razı olmadığı düşünce ve arzulardan korur. Zihnine gelen veya gelmesi muhtemel olan vesveselerin etkisinden kurtulur. </p>
				<p class="a--Metin">Hz. Osman anlatıyor: Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>ile beraberdim. Huzurunda abdest alan birisi vardı. Bu arada Hz. Peygamber güldü. Bunun üzerine “Niçin güldünüz yâ Resûlallah?” dedim. Peygamber Efendimiz: “Allah’ın abdest alan kuluna olan ikramına güldüm. Abdest alıp organlarını yıkayan her kul, ne zaman bir organını yıkasa, o organdan su ile beraber günahları da dökülür.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span></p>
				<p class="x2-baslik-E" id="toc_marker-23">Abdestteki sağlık sırları nelerdir?</p>
				<p class="a--Metin">Günlük hayatta, dış dünyayla temas halinde olan organlarımız elimiz, yüzümüz ve ayaklarımız oluyor. Abdest alan bir insan düzenli olarak bu uzuvlarını yıkamış olmaktadır. Bu noktada abdest mikroplardan korunma adına bizim için bir zırh görevi görmektedir. Çünkü mikrop ve bakteriler genelde vücuda deri yoluyla girmektedirler.</p>
				<p class="a--Metin">Bu hususu biraz daha açalım. Mesela solunum sistemimizin en önemli organı olan burnu yıkayan bir insan, toz ve mikrop yığınlarının vücuda girmesine mani olur. Yüzün yıkanması, cildi diri tutar, vücuttaki yorgunluğu dindirir. Damarları ve sinirleri harekete geçirir. </p>
				<p class="a--Metin">Abdestin dolaşım sistemi üzerinde de olumlu tesirleri bulunmaktadır. Damarlardaki sertleşme ve daralmayı önler. Abdest, lenf sistemini uyarır. Böylece vücut kendini zararlı unsurlardan koruma adına direnç elde eder.</p>
				<p class="a--Metin">Abdest almanın insanın üzerinde bulunan gerginliği, stresi azalttığı bilinen bir gerçektir. Mesela doktorlar aşırı heyecan, stres, gerginlik hallerinde hastalarına ellerini ve yüzlerini soğuk suyla yıkamalarını tavsiye ediyorlar. Burada hemen aklımıza Efendimiz’in, öfkelenince abdest almayı tavsiye etmesi geliyor. </p>
				<p class="a--Metin">Abdestin ve temiz suyun faydaları bunlarla da sınırlı değildir. Su ile tedavi uzmanı olan batılı bir doktor şöyle diyor:</p>
				<p class="a--Metin">“Kolları dirseklere kadar soğuk su ile yıkamak kadar kalbe fayda veren bir hareket olamaz.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span> Kolları yıkamak böyle de başı ve ayakları yıkamak öyle değil mi? Elbette öyle, hepsinin de şifası vardır.</p>
				<p class="a--Metin">Son tıbbî gelişmeler kollardaki damarların doğrudan kalbe ulaştığını ortaya koymuş, koldan damara sokulan ince ucunda minik kamera olan aletlerle kalbin içinin fotoğrafları bile çekilmiştir. Bu damarların su ile devamlı olarak günde birkaç defa abdest alınırken uyarılması, onların açılıp kapanmasına günlük idmanını yapmasına, formunu korumasına ve bu tesirlerin kolayca kalbe kadar uzanmasına yol açar. Bu ise kalbe bir nevi masaj tesiri yaparak kalpteki damarlara sağlık verir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span></p>
				<p class="x2-baslik-E" id="toc_marker-24">Abdestle vücuttaki statik elektrik dengeleniyor</p>
				<p class="a--Metin">Bilim adamlarının yaptığı araştırmaya göre hücrelerimizin çevresinde belli bir statik elektrik vardır. Biz bunu hissedemiyoruz. Bizim hissedemeyeceğimiz bir gerçek daha vardır ki o da vücudun tümünün bu statik elektriğin olumlu dengesi içinde olmasıdır. Ne var ki gerek havada artan iyonlar, gerek özellikle çağımızda yaygınlaşmış olan plastik giysiler, vücudun dış yüzünde elektron artmasına neden olur. </p>
				<p class="a--Metin">Bu durum da dıştan içe doğru bizi etkiler, özellikle sinir sistemimiz üzerinde ciddi rahatsızlıklara sebebiyet verir. Bir başka önemli etki de deri üzerindedir. Elektron artışı deri altındaki çok minik kasları yorar ve onların vaktinden önce esnekliklerinin kaybolmasına sebep olur. Bu sonuç da yüzde kırışmaların baş sebebidir. Vücut kırışma ve sarkmaları da bu statik elektrikle yakından ilgilidir.</p>
				<p class="a--Metin">Vücuttan statik elektriğin aşırısının dışarı atılmasının iki yolu vardır. Ya çıplak el ve ayakla toprağa dokunarak bir nevi toprak hattı yapmak; ya da su ile yıkanarak bu elektronları dışarı aktarmak.</p>
				<p class="a--Metin">İşte abdest almada bu meseleye özellikle dikkat edilmiştir. Nasıl mı? </p>
				<p class="a--Metin">1. Su olmadığı zaman yapılan teyemmüm de tam bir elektron boşalmasıdır. </p>
				<p class="a--Metin">2. Durgun su, güneşte ısınmış su ve kullanılmış su ile abdest olmaz. Bunun bilimsel hikmeti şudur: Bu tarz sular iyonizasyonunu kaybettiğinden elektron boşaltma kabiliyetini yitirir. </p>
				<p class="a--Metin">3. Başa mesh edilmesi saçlardaki elektronları atmaktadır. Şu halde abdest, elektronları en tabii yoldan boşaltarak: </p>
				<p class="a--Metin">a. Yüze ve genelde derimize zindelik, güzellik verir.</p>
				<p class="a--Metin">b. Sinirsel gerginliklerimizi azaltır. </p>
				<p class="a--Metin">c. Eklem ağrılarımızı yok eden ilâhi bir reçetedir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span></p>
				<p class="x2-baslik-E" id="toc_marker-25">Abdest, vücuda zindelik kazandırır</p>
				<p class="a--Metin">Yukarıda da temas ettiğimiz gibi su ile yıkamada kılcal damarlar ve sinirler etkilenir, uyarılır ve hayati refleksleri harekete geçirilir. Bunun neticesi olarak bu organlar canlılığını korur ve hasta ise sağlığına kavuşmaya başlar. Kanın kılcal damarlardaki akışı hızlanır. Böylece organ hücrelerinin dengeli beslenmesi, arızalarının giderilmesi mümkün olur. </p>
				<p class="a--Metin">Esasen ne türlüsü olursa olsun romatizma tedavilerinde temel hedef, iyi çalışmayan, deforme olmuş organları kan akışını sağlayarak çalıştırmak; kanın, ihtiva ettiği panzehirler, yıkayıcı ve ıslah edici tesirleriyle organı normal durumuna kavuşturmaktır. Güneş banyosu, kaplıca tedavisi, kum banyosu, masaj, çeşitli merhem ve yakıların romatizmalı organlara getirdiği ve kazandırdığı da bundan ibarettir.</p>
				<p class="a--Metin">Abdest ve gusül ile bilhassa sinir ve sinir uçları etki altında kalır, sinirlerin çalışma ritmindeki dengesizlikler giderilerek dengelenir. Sinir sistemi konsantre edilmiş olur. Bu ise vücuda zindelik getirir.</p>
				<p class="a--Metin">Netice olarak insan hem fiziki ve hem de ruhi olarak rahata kavuşur. Bozulan ve tabiî hâlini kaybeden dengelerin düzelmesi sağlığa çok şey kazandırır. Disiplinini kaybetmiş bir ordu ile disiplinini kazanmış her tehlikeyi birlik ve beraberlik içinde göğüsleyen bir ordu nasıl bir değilse, sinir sistemleri ve manyetik dengeleri bozulmuş bir bünye de hastalık ve krizlere karşı dengeli ve konsantrasyonu bozulmamış bir bünye performansına sahip değildir.</p>
				<p class="a--Metin">Vücuttaki elektriği dışarı boşaltmak için abdest aldığımızı düşündüğümüzde Allah’ın bizlere ne büyük bir ihsanda bulunduğunu anlamış oluruz. Hele su olmadığı zamanlarda toprakla teyemmüm abdesti almamızın hikmetinin vücuttan bu fazla elektriğin atılması olduğunun anlaşılması İslâm’ın bilimin ne kadar önünde olduğunu göstermesi açısından önemlidir. </p>
				<p class="x2-baslik-E" id="toc_marker-26">Abdest göz sağlığına katkıda bulunuyor</p>
				<p class="a--Metin">Abdestin ellere, yüze, kollara, ayaklara faydalarının olduğu artık kesin olarak biliniyor. Hatta bu bölgelerimizdeki damarların abdest suyuyla nasıl canlandığı ve pek çok hastalıktan kurtulduğu da malumdur. Ancak abdestin göz sağlığına da katkısının olduğunu söylersek bu çok şaşırtıcı bir bilgi olur. Abdest alırken su pek gözümüze değmemesine rağmen abdestin gözlere faydası neler olabilir?</p>
				<p class="a--Metin">Bu sorunun cevabını da Iraklı araştırmacı Dr. Şakir Faik’in, “Zikrâ Mevlidi’r-Resûl” adlı dergideki makalesinden aktaralım:</p>
				<p class="a--Metin">“Irak mülkî hastanesi göz tabipliği muavinliğine tayin olmuştum. Müracaat eden hastalar arasında birçoklarının trahom<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span> hastalığına yakalanmış olduklarını görünce hayret ettim.</p>
				<p class="a--Metin">Bu sahada üç sene kadar meşgul olduktan sonra ihtisasımı yapmak üzere Avrupa’ya gitmeyi kararlaştırdım. Trahom hastalığının tedavisi hususunda bulunabilecek en yeni ilâçların tatbik ve tesirini bir an önce görme emelinde idim. Fakat orada trahomlu hastalar pek az bulunuyordu. Daha sonra Profesör Kölk’e gittim. Her gün trahom üzerinde konuşuyorduk. Yine bir gün Profesör bana Bağdat’taki hastanede trahomluların sayısını sordu. Ben de ona olduğu gibi söyledim. Bunun üzerine hayretle şöyle dedi:</p>
				<p class="a--Metin">“Sizin Müslüman olduğunuzu biliyorum. Müslüman bir kimse, beş vakit namaz için günde beş defa suyla abdest alır ve yüzünü yıkar. Bu durumdakilerin trahoma yakalanmaları mümkün değildir. Bu duruma göre siz ismen Müslümansınız (gerçekte değil). Çünkü siz abdest almıyor ve namaz kılmıyorsunuz. Abdest alıp namaz kılıyorsanız bu hastalık trahom değil, başka bir hastalıktır. </p>
				<p class="a--Metin">Cevaben ben, “Hastalık hakikaten trahomdu, yalnız biz abdestsiz ve namazsız Müslüman’ız.” demek zorunda kaldım. Profesör şöyle diyor: Günde beş defa akar ve temiz su ile yüzünü ve gözünü yıkayan bir kimseye trahom isabet etmez.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span></p>
				<p class="a--Metin">Abdestte, namazda, oruçta ve diğer bütün ibadetlerde bizim sağlığımız açısından pek çok faydalar bulunur. Yani bizler ibadet etmekle, abdest almakla aslında kendimize de iyilik yapmış oluyoruz.</p>
				<p class="x2-baslik-E" id="toc_marker-27">Misvak’ın faydaları nelerdir?</p>
				<p class="a--Metin">Maalesef diş sağlığımıza yeteri kadar önem veremiyoruz. Hâlbuki Efendimiz asırlar öncesinden “Ümmetime zahmet verecek olmasaydım, onlara her namaz(a başlarken) misvakı emrederdim.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span> buyurarak bu konuda bizi uyarıyor. </p>
				<p class="a--Metin">Efendimiz, Allah’ın elçisi Cebrail vasıtasıyla misvak kullanmaya defalarca teşvik edildiğini vurguluyor ve: “Misvakla öylesine emrolundum ki bu konuda Kur’ân âyeti inecek zannettim.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span> diyor. Yine bir başka defa da: “Cibril bana her geldiğinde misvakı emretti. Hatta onu bana ve ümmetime farz kılacak zannettim…”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-17" id="footnote-260-17-backlink">17</a></span> diyerek misvak kullanmanın ehemmiyetini dile getiriyor. </p>
				<p class="a--Metin">Misvak, bir nevi fırçadır. Ağaç köklerinden yapılır. Diş etinin masajı konusunda en ideali misvak kullanmaktır. Şu hususlardan dolayı fırçadan daha çok tercih edilir:</p>
				<p class="a--Metin">Fırçanın telleri kıl veya naylondur. Kopup yutulması az da olsa sakıncalıdır. Apandist rahatsızlığına sebep olabilir. Misvakın tellerinin yutulmasında böyle bir mahzur yoktur. Sonra elyafı daha gürdür. Misvakın en iyisi Hicaz’da bulunan “Erak” denilen bir ağacın köklerinden veya dallarından elde edilir.</p>
				<p class="a--Metin">Misvakın diş etlerini katılaştırmada ve beslemede fırçadan çok üstün olduğu hatta mikroplar üzerine etkisi dolayısıyla da ağız sağlığı bakımından çok faydalı olduğu anlaşılmıştır. Ayrıca misvakın, hazmı kolaylaştırıcı, gözü kuvvetlendirici ve baş ağrılarını sakinleştirici özellikleri de vardır. Bu neticeye misvak kullanan şahsın tükürüğünün mikroskobik muayenesi neticesinde varılmıştır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-18" id="footnote-260-18-backlink">18</a></span></p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Bakara, 2/222.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Müslim,<span class="dipnot-italic">Tahâre</span>, 1.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="dipnot-italic">Edeb</span>, 41.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	Ebu Davut, <span class="dipnot-italic">Salât</span> 73; Tirmizî, <span class="dipnot-italic">Tahâret</span> 3.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	A’la, 87/14-15.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	Müddessir, 74/4; Bakara, 2/125.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	Taberânî, <span class="dipnot-italic">el-Mucemu’s-Sağîr</span>, 2/100; Ebu Ya’lâ, <span class="dipnot-italic">Müsned</span>, 6/306</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	İbn Mâce, <span class="dipnot-italic">İkâmetu’</span><span class="dipnot-italic">s-Salât</span>, 193; Dârimî, <span class="dipnot-italic">Sünen</span>, 1/197</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">Tahâre</span>, 32-33.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Steven Dickman, <span class="dipnot-italic">Mysteries of the Heart</span>, Discover Magazine, July I997 s. 117- 119.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	Süleyman Arif Emre, <span class="dipnot-italic">Namaz’ın Hayati Özellikleri</span>, Kitap Dünyası Yayınları, Konya, 2006, Sayfa: 120.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Haluk Nurbaki, <span class="dipnot-italic">Kur’ân-ı Kerim’den Âyetler ve </span><span class="dipnot-italic">İlmi Gerçekler</span>, T. D.V. Yayınları, Ankara, 1988.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	Trahom: Göz kapaklarının altında beliren, tedavi edilmezse körlüğe kadar götüren bulaşıcı bir göz hastalığıdır.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	Abdullah Faruki, <span class="dipnot-italic">Rehber Dergisi</span>, sayı: 94</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Cum’a</span>, 7; Müslim, <span class="dipnot-italic">Tahâre</span>, 42</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	İbn Mâce, <span class="dipnot-italic">Tahâre</span>, 7; Ahmed b. Hanbel, <span class="dipnot-italic">Müsned</span>, 1/237, 307, 337.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-17-backlink" id="footnote-260-17">17</a><span class="Preference-E" style="font-size:1.28em;" xml:lang="tr-TR"/>	İbn Mâce, <span class="dipnot-italic">Tahâre</span>, 7; Taberânî, <span class="dipnot-italic">el-Mucemu’l-Kebir</span>, 8/220, hadis no: 7876.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-18-backlink" id="footnote-260-18">18</a><span class="Preference-E" style="font-size:1.28em;" xml:lang="tr-TR"/>	Daha geniş malumat için bkz.: Arslan Mayda, <span class="dipnot-italic">Sızıntı</span>, Kasım, 1999.</p>
					</div>
				</div>
			</div>
		</div>
	</body>
</html>