<html xmlns="http://www.w3.org/1999/xhtml">
	<head>
		<title>00_2_Onsoz.html</title>
		<link href="template.css" rel="stylesheet" type="text/css"/>
	</head>
	<body>
		<div id="x00_2_Onsoz.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-2">ÖNSÖZ</p>
				<p class="a--Metin">Namaz, imandan sonra İslam’ın en önemli rüknüdür. O, bir kimsenin Müslüman olduğunu belirten en büyük alamet ve müntesibi olduğu dini ayakta tutan direktir. Efendimiz’den<span class="x-aleyhisselam--E" style="font-size:0.73em;" xml:lang="tr-TR"> (sallallahu </span><span class="x-aleyhisselam--E" style="font-size:0.73em;" xml:lang="tr-TR">aleyhi ve sellem) </span>öğrendiğimize göre o, Allah’a en sevimli gelen amel ve kul ile Rabbi arasında bir bağdır. </p>
				<p class="a--Metin">Cennet’in anahtarlarından biri olan namaz, günahları silen ve insanın Allah katındaki derecesini artıran en önemli ibadetlerdendir. O, bir nurdur. Namaz kılan kimse, açık ve kapalı bütün kötülüklerden ve kendisini Allah’tan uzaklaştıran tüm sebeplerden uzak olur. </p>
				<p class="a--Metin">Allah Resûlü’nün hadislerinin çoğu, iki ana konuda toplanmıştır ki biri namaz, diğeri de insanlara Allah’ı, hak ve hakikati anlatma gayretidir. </p>
				<p class="a--Metin">İki Cihan Serveri Efendimiz, namazı tam ve kâmil manada devamlı bir surette kılmak gerektiğini bir hadislerinde şöyle ifade buyurur: </p>
				<p class="a--Metin">“Namaz, kendisine devam eden kimse için kıyamette bir nur, bir delil ve bir kurtuluştur. Kendisine devam etmeyene namaz, bir nur, delil veya kurtuluş olmayacaktır...”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span></p>
				<p class="a--Metin">Namazı kılmanın ana gayesi ve temel maksadı, Allah’ın rızasına nail olmak, sadece O emrettiği için kılmak ve bu duyguya başka maksatları karıştırmamaktır. Fakat biliyoruz ki ibadetlerin beraberinde getirdiği bir takım hikmet ve kazançlar da vardır. </p>
				<p class="a--Metin">“Namaz insanı hayâsızlıktan ve kötülükten alıkoyar.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span> gibi bazı âyetler ve Allah Resûlü’nün bağırsak rahatsızlığı çeken Ebû Hureyre’ye, “Kalk, namaz kıl. Zira namazda şifa vardır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span> tavsiyesi gibi bir takım hadisler, bizlere namazın hikmetlerini araştırma, Rabbimizin rızasını kazanmaya vesile olması haricinde insanlara kazandırdığı bir takım faydalarını inceleme azmini vermektedir.</p>
				<p class="a--Metin">İşte bu çalışmada, namazın kazandırdığı en önemli kazancın başta insanı Rabbine yönlendirmesi olduğu, bundan başka diğer bir takım hikmetleri, faydaları, semereleri ve insana kazandırdığı rûhî, tıbbî, ferdî ve sosyal faydaları üzerinde durulmuştur. </p>
				<p class="a--Metin">Ayrıca namazdaki hareketlerin insan için ne anlam ifade ettiği, namazı hangi duygular içinde kılmak gerektiği, namazdaki her bir rüknün iç anlamı ve kişinin kendisini namaza verebilmesinin yolları anlatılmaya çalışılmıştır.</p>
				<p class="a--Metin">İbadetlerin semeresinin (neticelerinin) uhrevî olduğunun (yani karşılığının ahirette alınacağının) şuurunda, beraberinde getirdiği bazı faydaların da Hakîm ve Rahîm Rabbimizin bizlere verdiği birer avans ve lütuf olduğunun idrakinde olarak, O’ndan bize namazı iç dünyamıza duyurmasını niyaz ediyoruz.</p>
				<p class="a--Metin">Gayret bizden, kalplere duyurma ve muvaffakiyet Rabbimizdendir.</p>
				<p class="a--Metin"><span class="bold-E">M. Yusuf GÜVEN</span></p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Ahmed b. Hanbel, <span class="dipnot-italic">Müsned</span>, hadis no: 5640</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Ankebût, 29/45</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	Ahmed ibn-i Hanbel, <span class="dipnot-italic">Müsned</span>, 2/390.</p>
					</div>
				</div>
			</div>
		</div>
	</body>
</html>