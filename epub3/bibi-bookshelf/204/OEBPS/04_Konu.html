<html xmlns="http://www.w3.org/1999/xhtml">
	<head>
		<title>04_Konu.html</title>
		<link href="template.css" rel="stylesheet" type="text/css"/>
	</head>
	<body>
		<div id="x04_Konu.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-28">4. NAMAZIN İNSANA TIBBÎ YÖNDEN <br/>KAZANDIRDIĞI FAYDALAR NELERDİR?</p>
				<p class="a--Metin">Rabbimizin bizden yapmamızı istediği ibadetler göz önünde bulundurulduğunda namazın her gün yapmamız gereken bir ibadet olarak diğer ibadetlerin önüne geçtiğini görürüz. Namaza her gün günde en az beş defa ihtiyacımız olduğundan Allah, onu bize farz kılmıştır. Elbette böyle bir ibadetin manevi olarak faydaları olduğu gibi sağlık açısından da pek çok faydası vardır.</p>
				<p class="a--Metin">Bu faydaları başlıklar halinde şöyle sayabiliriz: Namaz, kalp çalışmasını düzenler. Damarları genişletir, hücrelere esneklik kazandırır. Sindirim sisteminin çalışmasını artırır, kabızlığı önler. Sinirleri yatıştırır, mafsal iltihaplarını önler. Hastalıklara karşı vücut direncini takviye eder. Adaleleri güçlendirir ve mafsalların hareket kabiliyetlerini artırır. Vücudu güçlendirerek rehavetten kurtarır. Beden ve zihin sağlığı kazandırır. Vücut organlarının kusurlarını giderir, güzelleştirir ve onlara estetik verir. Kamburluğa mani olur ve bel ağrılarını ortadan kaldırır. Namaz hareketleri kan dolaşımını düzenler, beyne düzenli bir şekilde kan gitmesini sağlar. </p>
				<p class="a--Metin">Şimdi bu faydaların belli başlılarını detaylandırarak izah etmeye çalışalım:</p>
				<p class="x2-baslik-E" id="toc_marker-29">Namaz, bel ağrılarına iyi gelir</p>
				<p class="a--Metin">Günümüzde özellikle belli bir yaş üstündeki insanların en çok şikâyet ettiği rahatsızlıklardan birisi de bel ağrılarıdır. Bel ağrılarını gidermek için insanlar çeşitli yollara başvurmaktadırlar. Oysa bel ağrısına maruz kalmamanın ve bel ağrısından kurtulmanın reçetesi on dört asır önce namazla birlikte verilmiştir.</p>
				<p class="a--Metin">İstatistiklere göre insanların % 80-90’ı hayatı boyunca bir veya birkaç kez bel ağrısı geçirmiştir. Genel hastalıklar içinde bel ağrısından şikâyet nispeti % 4,5’tir. İnsanlığın geçmişte yaşadığı daha hareketli ve sportif hayat tarzını teknolojik ilerlemeye paralel olarak terk etmesiyle bel ağrısında artmalar olmuştur. </p>
				<p class="a--Metin">Doktorlar bel ağrısı için birtakım bel hareketlerinin yapılmasını tavsiye ediyorlar. Bunlardan en faydalısı namaz ibadetini yerine getirenlerin seneler boyunca hikmetini ikinci plâna atarak tekrarladıkları hareket kombinasyonlarıdır. </p>
				<p class="a--Metin">Yarattığı kulunun ihtiyaçlarını bilen Rabbimiz, kendisine kulluk etmemizi emrederken de yine bizim iyiliğimiz için bu kulluğun en uygun hareketlerle yerine getirilmesini istemiştir. Her ne kadar ibadetin aslı Allah’ın rızası olsa da sağlıkla alâkalı hikmetlerini de bu işin dünyadaki peşin bahşişi olarak kabul etmek mümkündür. Aşağıda belirtilen hareketlerin pek çoğu namazda da bulunduğu için vücuda çok faydalıdır: </p>
				<p class="a--Metin">1. Dizlerin kırılarak kalça altına alınması, bel kaslarının daha iyi kasılmasını sağlar; bel ve göğüs kaslarını kuvvetlendirir. </p>
				<p class="a--Metin">2. Eller yere dayalı, alnı yere götürüp ellerle yeri itme yaparak oturma pozisyonuna gelme hareketi, namazda secdede yaptığımız harekettir. Sırt düz tutularak ve kamburlaştırmadan yapılır. Bu durumda, elin itme kuvveti yardımcı olur; böylelikle disklere yük binmez ve bel kasları güçlenir.</p>
				<p class="a--Metin">3. Bel dik tutularak (bel-ense aynı hizada) dizlere dayanarak eğilin ve dizlerin itme kuvvetiyle (beli kamburlaştırmadan) doğrulun. Bu sırt adalelerini kuvvetlendirici egzersiz olur. Genç insanlarda sırt ağrılarının sık rastlanmasının sebebi kas dokusunun zayıflığıdır. Güçlü olmayan kaslar omurlara destek olup sabit tutamaz; yük omurlara ve aradaki yastık dokulara akseder; hastalıklara davetiye çıkarır. Egzersiz ile bu kasları güçlendirmek lazımdır.</p>
				<p class="a--Metin">Yapılan araştırmalarda, küçük yaşta namaza başlayan insanlarda bel ağrısı vakası yok denecek kadar az olduğu görülmektedir. <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span></p>
				<p class="x2-baslik-E" id="toc_marker-30">Namaz ve beyin sağlığı</p>
				<p class="a--Metin">Beynimiz, vücudumuzun en üst kısmındadır. Bu sebepten o, yerçekiminin de tesiriyle zaman zaman kansız kalabilecek veya yeteri kadar kan alamayacak durumdadır. Hele bir de beyni besleyen damarların formunu kaybetmesi veya kan şekerinin düşerek beyin beslenmesinin yetersiz kalması neticesini ortaya koyan hastalıklar olmuşsa bu beslenme daha da ehemmiyet kazanacaktır.</p>
				<p class="a--Metin">Bu tehlikeli ihtimallere karşı alınacak koruyucu tedbirlerin başında beyni besleyen damarların, formunda (tabiî hâlinde) tutulması gelmektedir. Abdest ve namaz ise bu formu koruyan en iyi tedbirleri beraberinde getirmiştir. Kıyam, ondan sonra rükû ve daha sonra secdeye kapanmak, beyne hızlı ve dozu derece derece artacak şekilde daha fazla kan göndermenin en hassas ölçüler içinde düzenlenmiş bir usulünü bize bahşetmiştir. Bu derece derece artış, tıpkı bir vasıtanın önce birinci vitese, sonra ikinci, daha sonra üçüncü vitese geçirilmesi gibi bir mekanizmaya bağlanmıştır.</p>
				<p class="a--Metin">Rabbimiz damarları ve bünyesi çok nazik ve hassas olan beynimize daha fazla kan göndermenin şekil ve şartlarını öylesine ayarlamıştır ki bu ayarlamanın hassas ölçüleri beşer idrakinin üzerindedir. Böylece günde 40 rekât namaz kılındığında, 40 kere rükûya varılarak birinci derecede, buna ilâveten hareketin dozu artırılarak 80 kere secdeye varılarak ikinci doz ve derecelerde, beyin kan ile yıkanmakta, beyin damarları ve sinirleri ölçülü olarak formuna getirilmekte, değişik tesirlerle zaman zaman az kan alan veya dengesiz kan akışına maruz kalan bu organın hem şükür ve hem de hakkı ödenmektedir.</p>
				<p class="a--Metin">Ayrıca abdest ve namazın bir de ömür boyu yapılan bir tatbikat olduğunu hesaba katmak gerekir. Bir senede yapılan rükû, secde toplamı 43.800’ü bulmakta 63 senede ise bu sayı 2.628.000’e varmaktadır. Bu itibarla namazın gerek beyne ve gerekse diğer organlara sadece fiziki bakımdan kazandırdıkları asla küçümsenmemelidir. Hiçbir egzersiz yöntemi bu konuda namaz ile boy ölçüşemez.</p>
				<p class="x2-baslik-E" id="toc_marker-31">Romatizmanın ilacı namaz</p>
				<p class="a--Metin">Eklemler, vücudumuzun hareket etmesini sağlar. Eklem sağlığının korunması bu organların düzenli olarak egzersizlerle çalıştırılmasına bağlıdır. Dikkat edilirse namaz hareketlerini yaparken hemen hemen bütün eklemlerin çalıştığı görülür. </p>
				<p class="a--Metin">Peygamber Efendimiz<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem)</span>, eklem sağlığı ve eklemlerin şükrü ile ilgili bir hadis-i şeriflerinde şöyle buyuruyorlar:</p>
				<p class="a--Metin">“Sizin her bir mafsalınız (eklem) için bir sadaka borcunuz vardır. Her tesbih sadaka, her hamd sadaka, her tehlil (lâ ilâhe illâllah demek) sadaka, her tekbir sadakadır. (Öyleyse bunlara devam edin.) Kuşluk vaktinde kılınan iki rekât namaz da bunların yerini tutar.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span></p>
				<p class="a--Metin">Burada hadis-i şerifin sonunda, eklemler için yapılacak şükürler arasında iki rekât kuşluk namazı kılınması tavsiyesine dikkat çekmek gerekir. Bilindiği üzere kuşluk (duhâ) namazı güneş doğduktan sonra ve öğle namazından önce kılınır. Bu zaman dilimi, genellikle insanların uykudan uyandıkları anlardır. </p>
				<p class="a--Metin">Uyku esnasında eklemlerimiz uzun süre hareketsiz kalır. Bu durum, organların işlerliğini bir ölçüde azaltır ve eklemlerin formunu kaybetmesine yol açar. İşte tam bu zamanda abdest alınarak kılınacak iki rekâtlık namaz, eklemlerin tekrar zindeliğine kavuşmasına sebep olur.</p>
				<p class="a--Metin">Görülüyor ki Cenâb-ı Hak bizlere namazla bir ibadet yükü yüklemiş ama bununla beraber sayılamayacak kadar fazla şifalı, dünya ve ahiret hayatı için faydalı ve bereketli mükâfatları da lütfetmiştir.</p>
				<p class="a--Metin">Günaydın gazetesi 5.8.1983 tarihinde şöyle bir başlık atıyor: “Fransızlara göre romatizmanın ilacı beş vakit namaz.</p>
				<p class="a--Metin">Fransız doktorlar, romatizma, bel ve sırt ağrılarından şikâyet eden hastalarına Müslümanlar gibi namaz kılmalarını tavsiye ediyor. Günde beş vakit namaz kılmanın romatizma ağrılarına çok iyi geldiğini belirten doktorlar, namaz kılarken yapılan hareketlerin en iyi jimnastik hareketleri olduğunu söylüyorlar.</p>
				<p class="a--Metin">Fransız doktorlar, namaz sırasında yere doğru eğilip kalkmanın diz kapaklarındaki ağrıları giderdiğini, secde etmenin ise bilhassa sırt kaslarını geliştirmekte büyük fayda sağladığını dile getiriyorlar.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span> </p>
				<p class="x2-baslik-E" id="toc_marker-32">Namaz, kılcal damarların sağlığını koruyor</p>
				<p class="a--Metin">Bilindiği gibi, hareketin (sporun) sağlaması gereken, ondan beklenen, vücut sağlığına yarayıp katkıda bulunmasıdır. Bunu temin eden şey ise dolaşım sisteminin ve kılcal damarların sağlığının korunmasıdır. Batı ülkelerinde tıp alanında yaş veya yaşlanma kavramı bu açıdan değiştirilmiştir. </p>
				<p class="a--Metin">Mesela bir kimsenin yaşı 60 ve 70’i aşmış olsa da bunun önemi yoktur. Önemli olan onun damarlarının yaşıdır. Eğer damarları elastikiyetini koruma ve görev yapma bakımından sağlıklı ise bu damar sağlığı, mesela 20 yaşındaki sağlıklı normal bir kimsenin damarlarına eşit ise, o insanın fizyolojik yaşı (takvime göre 70 bile olsa) 20 yaşında sayılmalıdır.</p>
				<p class="a--Metin">Spor hekimliğinde yapılan incelemeler ve varılan son neticeler ise kılcal damarların sağlığını korumakta, koşu gibi halter gibi boks gibi sert sporlardan ziyade, yavaş olmakla beraber, ahenkli ve tempolu hareketlerin, devamlı yapılmak şartıyla daha şifalı olduğunu ispat ermiştir.</p>
				<p class="a--Metin">Nitekim Çinliler zaman zaman televizyon ekranlarına da çıkartılan bir tür yavaş idmanlar yapıyorlar. Hatta şehir halkı bu işi yapmak için sokaklara iniyor, aheste ve fakat ahenkli ağır hareketleri birlikte yapıyorlar.</p>
				<p class="a--Metin">Görülüyor ki yapılan araştırmalar, varılan neticeler ve uygulamalar bilmeyerek de olsa ister istemez insanlığı, ilim adamlarını İslâm’ın esaslarına yaklaştırıyor.</p>
				<p class="a--Metin">Namaz tadil-i erkânıyla, ölçülü ve muntazam ağır başlı hareketleriyle tempolu ve ahenkli oluşuyla varılan ilmî neticelere en uygun olacak şekilde kılcal damarların sağlığını korumaya yarayan bir ibadettir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span></p>
				<p class="a--Metin">Namaz bu özelliği ile bütün spor çalışmalarının da üstündedir. Kılcal damarların sağlığının en iyi şekilde korunması demek vücut sağlığının en iyi şekilde korunması demektir. Çünkü kılcal damarların ve o damarların beslediği vücut hücrelerinin ve dokularının yenilenmesi neticesini doğurur. Son gelişmeler ışığında tıpta yapılan en müessir ve kalıcı tedavi şekli ise hücre tedavisidir. Hücre tedavisi ise vücudun bütün organlarının sağlığına kavuşması demektir.</p>
				<p class="a--Metin">Bu neticeler en verimli olarak ancak namazla elde edilecektir.</p>
				<p class="x2-baslik-E" id="toc_marker-33">Namaz ve varisler</p>
				<p class="a--Metin">Bacaklarda kan damarlarının aşırı genişlemesi, koyu renk kanla dolup kabarması şeklinde bilinen varis hastalığı halk arasında yaygın olan bir hastalıktır. İstatistiklere göre dünya nüfusunun %10-20’sinde bu hastalık görülmektedir.</p>
				<p class="a--Metin">Yapılan araştırmalarda, namazın varise karşı insanı koruduğu tespit edilmiştir. Bu konuda araştırmalar yapan Mısır İskenderiye Üniversitesinden Prof. Dr. Tevfik Avlan, kıyam, rükû, secde ve oturma gibi namaz hareketleri arasındaki insicam, yardımlaşma ve dayanışmada şaşırtıcı sonuçlara ulaştığını söylüyor. Prof Avlan, bilimsel ölçümlere dayanarak, rükû esnasında, ayağın topuk bölgesinde, kanın damar iç çeperine yaptığı basıncın yarı yarıya düştüğünü tespit ettiğini belirtiyor.</p>
				<p class="a--Metin">Dr. Avlan’ın tespitine göre, secde durumunda ise kan basıncı yok denecek kadar azalıyor. Bu durum, uzun süre ayakta duran kan damarları için tam bir istirahat ve dinlenmedir. Secde konumunda kan dolaşımının yönü ile yer küresinin dönüş yönü aynı oluyor. </p>
				<p class="a--Metin">Bu durumda kan, ayaktan kalbe, aşağıdan yukarıya olan akışı daha düzenli ve daha kolay olmakta. Bu faaliyet, kanın damarlara olan basıncını, ayakta olan konuma göre % 65 oranında düşürüyor. Bu da insanı varis hastalığına karşı korumuş oluyor.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span></p>
				<p class="x2-baslik-E" id="toc_marker-34">Secdenin tıbbî açıdan diğer faydaları nelerdir?</p>
				<p class="a--Metin">Mısırlı Biyolog ve Nükleer Teknoloji Merkezi başkanı Prof. Dr. Muhammed Ziyaüddin Hamid’in araştırma ve incelemesine göre ışın ve radyasyonlara maruz kalan insan, çoğu kere, hücreleri etkileyen ve enerjisini artıran elektromıknatıs ortamında yaşar. Hücrelerin faaliyetleri ile insanın dış dünya ile olan temasını etkileyen bu elektromıknatıs miktarının artması, yani hücrelerin aşırı derecede şarj olması ve bunların vücutta ihtiyaç fazlası birikmesi, hücreleri olumsuz etkileyerek, hücrelerin faaliyetlerinde karışıklıklara yol açar. </p>
				<p class="a--Metin">Bunun neticesinde insanda, asrın hastalığı olan baş ağrısı<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span>, boyun iltihabı, kas gevşekliği, yorgunluk ve bitkinliğin yanı sıra, unutkanlık ve zihinsel bozukluklar gibi arızalar meydana gelir.</p>
				<p class="a--Metin">Eğer bu fazla elektromıknatıs dalgaları vücuttan atılmazsa vücutta, kansere yol açan habis urlar oluşur. İnsanın sıhhat ve selameti için bu fazla elektromıknatıs dalgalarının vücudun dışında bir yere boşaltılması gerekir ki insan bu zararlı akımdan kurtulsun. Bunun da en uygun yeri yeryüzüdür, topraktır, Allah’a secde etmektir. </p>
				<p class="a--Metin">Çünkü secdede alnın yere değmesiyle, vücutta birikmiş olan elektromıknatıs dalgalar toprağa, yere akıyor. Vücut deşarj oluyor. Özellikle secdenin, (emir edildiği gibi) yedi organımız olan, alın-burun, iki el, iki diz ve iki ayak parmakları üzerinde yapılması, bu deşarj meselesini kolaylaştırıp çabuklaştırıyor. Böylece insan da rahatlamış oluyor. </p>
				<p class="a--Metin">Araştırmada, Mekke’nin coğrafi bir merkez hükmünde olduğu ve Mekke’nin (mıknatısı çeken Kuzey Kutbu gibi) bir cazibeye sahip olduğu ve namazda Mekke’ye (Kıble) yönelmede, bu elektromıknatıs akımının, diğer yönlere nispeten daha iyi boşaldığı ve bunun da Mekke’nin bir sırrı olduğu kayıt ediliyor.</p>
				<p class="a--Metin">Dr. Ziyaüddin sonuç olarak şunları söylüyor:</p>
				<p class="a--Metin">“Eğer, habis ur, asabiyet, migren, stres ve halsizlikten kurtulmak istiyorsan secdeye başvurman lazım.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span></p>
				<p class="x2-baslik-E" id="toc_marker-35">Allah dostlarının secdeleri nasıldı? </p>
				<p class="a--Metin">Efendimiz, secdenin ihtiva etmiş olduğu sırlara zaman zaman işaret etmiştir. “Hiçbir kul yoktur ki Allah için secde etsin de Allah onu o secde sebebiyle bir derece yükseltmesin ve yine o secde sebebiyle onun bir hatasını silmesin, bu olmaz.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span> buyurmuş, “Âdemoğlu, secdeyi emreden âyetlerden birini okuyup da secde ettiğinde, şeytan kendisinden uzaklaşır ve ağlayarak şöyle der: ‘Yazıklar olsun bana! Şu adam, secde ile emrolundu ve bu emre uydu. Böylece cenneti kazandı. Secde emrine isyan ettiğim için bana da ateş vardır.’”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span> Bununla şeytan, secde eden bir kul karşısında duyduğu nedamet ve inkisarı ifade etmiştir.</p>
				<p class="a--Metin">Secdenin bu mana ve kıymetinden dolayıdır ki Allah’ın has kulları namazın rükünlerinden biri olan secdeye ayrıca bir hassasiyet gösterirlerdi. Allah’a en yakın olunan noktanın secde anı olduğunu bilen bu büyükler onu doya doya yaşamaya ve hissetmeye çalışmışlar, dualar ve gözyaşları ile Rabb-i Rahimlerine içlerini dökmüşlerdir.</p>
				<p class="a--Metin">Sahabeden Abdullah İbn Ömer bir defasında uzunca namaz kılan bir genci seyretmişti. Çevresindekilere “Bu genci tanıyanınız var mı?” diye sordu. Bir adam onu tanıdığını söyleyince Abdullah <span class="x-aleyhisselam--E" style="font-size:0.73em;" xml:lang="tr-TR">(radıyallahu anh)</span> “Eğer onu tanımış olsaydım rükû ve secdesini daha da uzatmasını söylerdim. Zira ben Allah Resûlü’nün şöyle dediğini işitmiştim: Kul namaz için ayaklandığında günahları getirilip başı ve omuzları üzerine konur. Her rükû ve secde edişinde o günahlar dökülürler.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span></p>
				<p class="a--Metin">Resûlullah Efendimiz secdede bazen o kadar uzun kalırlardı ki Âişe annemiz kendileri hakkında endişe ederdi. O’nun nakline göre Allah Resûlü<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>geceleri on bir rekât namaz kılardı. Bazı rekâtlarda, bizden birinin elli âyet okuyacağı süre kadar secdesini uzatır, başını yerden kaldırmazdı.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span></p>
				<p class="a--Metin">Yusuf İbn Esbat gençlere şöyle nasihat ederdi: “Gençler! Hastalık gelmeden evvel sıhhatinizin kıymetini bilin. Benim şu an en çok gıpta ettiğim kişi secde ve rükûu tam manasıyla yapıp namaz kılan kişidir. Zira ihtiyarlık artık arzu ettiğim şekilde namaz kılmama mani oluyor.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span></p>
				<p class="a--Metin">Said ibn Cübeyr dünyadaki tek huzur kaynağının secdedeki hal olduğunu belirtirken, secdeden başka elinden kaçırdığı hiçbir dünya metaına üzülmediğini itiraf ediyordu.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span></p>
				<p class="a--Metin">Veyse’l-Karanî (Üveys el-Karnî) kıyam, rükû ve secde halinde ibadet eden mahlûkata özenerek gecelerini kıyam, rükû ve secde ile geçirirdi. Bazı geceler kıyamda durarak sabahlar; bazı geceler rükûa yoğunlaşır, bazı gecelerin sonunu secde ile getirirdi.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span></p>
				<p class="a--Metin">Ebu Muhammed el-Cerirî bir gün Cüneyd-i Bağdadi’yi ziyaret etmek istedi. Vardığında namaza durmuş olduğunu görünce beklemeye koyuldu. Cüneyd namazını uzunca kılıyordu. Neden sonra selam verince Ebu Muhammed kendisine “Artık yaşlandın. Bedenin eskisi kadar güçlü değil. Namaz kılarken kendini bu kadar zorlamasan!” dedi. </p>
				<p class="a--Metin">Cüneyd kendisine “Sus!” diye karşılık verdi ve “Biz bu yolla Allah’ı bulduk. Bu yolda gevşek davranmak bize yakışmaz. Nefse ne yüklersen onu taşır. Namaz, Allah ile kul arasındaki irtibatı sağlar. Secdeye gelince o, Allah’a yakınlaştırır. Bunun içindir ki Hak Teâlâ ‘<span class="italik-E" xml:lang="tr-TR">Rabbine </span><span class="italik-E" xml:lang="tr-TR">secde et, O’na yaklaş!</span>’<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span> buyurdu. Her kim Allah’a yakınlaştıran yolu (kurbiyet yolunu) terk ederse, her an O’ndan uzaklaştıran yola girebilir.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span> hikmetli cümleleriyle cevap verdi.</p>
				<p class="x2-baslik-E" id="toc_marker-36">Namaz vakitleri ve tıbbî sırları</p>
				<p class="a--Metin">Sabah vaktinin girmesiyle, insan bedeninde kortizon hormonunda bir artış meydana gelir. O yüzden insan, kendini sabahleyin zinde hisseder. Dolayısıyla bu vakit, çalışma, rızık peşinde koşma adına verimliliğin en yüksek olduğu en bereketli zaman dilimidir. Nitekim “Allah’ım, sabah erken kalkan ümmetimin bereketini artır (o vakti onlara mübarek kıl.)”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-17" id="footnote-260-17-backlink">17</a></span> hadisi-i şerifi de bu hakikati dile getirir</p>
				<p class="a--Metin">Ayrıca bu vakit, sinir sistemi ile adale ve zihinsel faaliyetlere olumlu bir etkisi olan ve onları daha da aktif hale getiren havadaki ozon gazı miktarının en üst oran ve düzeye yükseldiği bir vakittir.</p>
				<p class="a--Metin">Öğle vaktinde ise sabah kalktıktan yaklaşık yedi saat sonra sabah vaktinin tam aksi bir durum vardır: Vücuttaki kortizon oranı en alt düzeye düşer. İnsan iş ve çalışma etkisiyle yorgun ve bitkin olur. İstirahat etme ihtiyacını hisseder.</p>
				<p class="a--Metin">İşte bu esnada kılınan öğle namazı yorgun düşen bedene rahatı, kalp ve ruha da huzur ve sükûneti sağlar. Bu arada vücut uyku ve dinlenmeye ihtiyaç hisseder. Burada da sünnet olan kaylûle uykusu devreye girer. Kaylûle uykusuyla vücut tekrar eski güç ve kuvvetine ulaşır. Allah Resulü, “Sahura kalkmayı geciktirmekle oruca karşı, kaylûle uykusuna yatmakla da gece namazına karşı güç kazanın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-18" id="footnote-260-18-backlink">18</a></span> diyerek bu uykunun güce güç kattığına ve verimliliğe olan etkisine mucizevi bir şekilde işaret ediyor. </p>
				<p class="a--Metin">Bilimsel olarak sabit olmuştur ki öğle vaktinde vücut zor bir merhaleden geçer. Bu vakitte vücut, insanı uykuya zorlayan uyutucu kimyasal bir madde salgılar. Vücut bu esnada güçsüz ve uyuşuk olur. Kaylûle uykusuna yatmadığı takdirde bu güçsüzlük gün boyu devam eder.</p>
				<p class="a--Metin"> Kaylûlenin pek çok önemli faydaları tespit edilmiştir. Yapılan araştırmada kaylûle uykusunun bir saatinin, gecenin üç saatine denk geldiği; kaylûle yapan insanların işinde verimi artırdığı, kaylûle uykusuna yatan öğrencilerin diğer öğrencilere oranla %50 daha fazla başarı elde ettiği görülmüştür. Bu nedenle iş verimini artırmak için işçilere az da olsa öğle uykusu (kaylûle) tavsiye edilmektedir.</p>
				<p class="a--Metin">ABD’deki Harvard Üniversitesi’nde gönüllülere uygulanan, “Görme yoluyla öğrenme yeteneği” araştırması sırasında, gündüz ‘şekerleme yapmanın’ 8 saatlik gece uykusu kadar faydalı olduğu ortaya çıkmıştır. Araştırmacı Sara Mednick, deneyin sonucu hakkında şunları söylemiştir: “Deneklerden şekerleme yapmalarına izin vermediklerimizin ilerleyen saatlerde performanslarında düşüş oldu. Şekerleme yapıp da rüya görenlerde zindelik ve performans artışı dikkat çekiciydi.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-19" id="footnote-260-19-backlink">19</a></span></p>
				<p class="a--Metin">Özellikle sabah namazına kalkmanın yararlarıyla ilgili olarak da şu bilgiler verilmektedir:</p>
				<p class="a--Metin">Meselâ sabah erken kalkıp sonra yatmamak ve toplam olarak da az uyumak depresyona %70 oranında iyi gelmektedir. İskandinav ülkelerinde bu konuda pek çok araştırma yapılmıştır ve “uyku deprivasyonu” (uykusuz bırakma) bir depresyon tedavisi olarak tıp literatüründe yer almaktadır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-20" id="footnote-260-20-backlink">20</a></span></p>
				<p class="a--Metin">İkindi vakti ise kanda adrenalinin yükseldiği, kalp ve vücudun daha fazla aktif olduğu bir vakittir. Bu vakit kalp hastaları için tehlikelidir. Vücut organ hareketlerinin pasiflikten aktifliğe geçtiği bu ani değişim, özellikle kalp hastaları için tehlikeli sonuçlara sebebiyet verebilir. İşte ikindi namazı vücut ve kalbi, bu ani hareketi karşılamaya hazırlıyor. Kalp ve beynin çalışmasını dengeliyor. </p>
				<p class="a--Metin">Burada “Namazlara ve orta namaza devam edin, gönülden boyun eğerek Allah için namaza durun.” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-21" id="footnote-260-21-backlink">21</a></span> âyetinin sırrı ortaya çıkıyor. Müfessirlerin çoğunluğuna göre orta namazdan maksat ikindi namazıdır. Allah ikindi namazına dikkat çekiyor. Bu vakitte kılınan namaz, ‘adrenalin’in ani artışı ve pasif halden aktif hale geçişi nedeniyle hızlı çalışmağa başlayan kalbi zorlamadan tedrici olarak çalışmayı sağlıyor.</p>
				<p class="a--Metin">Akşam vakti kandaki ‘kortizon’ hormonunun oranı düşer. Sabah namazı vaktinin aksine olarak aydınlığın karanlığa dönüşmesiyle vücudun çalışması ve aktifliği azalmağa başlar. Gevşeklik ve uykuya yol açan ‘milatonin’ hormonunun salgısında artış olur ve tembellik baş gösterir. Akşam namazı hareketleriyle vücut enerji alarak pasiflikten aktifliğe geçer ve günü bereketlenir.</p>
				<p class="a--Metin">Ve yatsı vakti girer. Bu vakit, gün boyu çalışıp yorgun düşen vücudun, karanlığın çökmesiyle çalışmaktan, dinlenme ve uykuya geçiş istasyonu hükmündedir. Bu nedenle Müslüman’ın, günün meşgalesinden tam kurtulması için yatsı namazını geciktirip, namazdan hemen sonra uyuması müstehap sayılmıştır. Müsned’de yer alan bir rivayette Muaz bin Cebel diyor ki “Bir gün Resulüllah, yatsı namazını geciktirdi. İnsanlar da Resulüllah namazı kıldı ve dışarı çıkmayacak sandılar. Sonra Resulullah: “Bu namazı uyku vaktine kadar geciktirin. Siz bu namazla diğer ümmetlerden üstün kılındınız, çünkü sizden önceki ümmetler bu namazı kılmadı.” buyurdu.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-22" id="footnote-260-22-backlink">22</a></span></p>
				<p class="a--Metin"> Bizim ufkumuzu açan bütün bu açıklamalarından sonra Dr. Züheyr Raabih şu tespitte bulunuyor:</p>
				<p class="a--Metin"> “Şunu unutmamalıyız ki insanı uykuya iten ‘Milatonin’ hormonunun düzenli bir şekilde salgılanması ile zihinsel ve cinsel duyguların gelişmesi arasında sıkı bir bağ vardır. Bu düzen sayesinde vücut, sabit ve düzenli bir hayat programına tâbi olur. Bu nedenle düzenli bir şekilde ve vaktinde namaz kılmak, insanın günlük hayata uyumunu tam olarak sağlar ve vücut organlarının yapabileceği iş kapasitesini mümkün olan en üst düzeye çıkarır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-23" id="footnote-260-23-backlink">23</a></span></p>
				<p class="x2-baslik-E" id="toc_marker-37">Bediüzzaman Hazretleri namaz vakitlerinin <br/>hikmetlerini nasıl anlatıyor?</p>
				<p class="a--Metin">Namaz vakitleri ve bu vakitlerin tayin edilmesindeki hikmetlerle ilgili büyük İslam âlimi Bediüzzaman Said Nursi’nin de orijinal yorumları vardır. Üstad Hazretleri, namaz vakitlerini insan ömrüne benzeterek ikisi arasında şöyle bir bağ kurar:</p>
				<p class="a--Metin">“Nasıl ki haftalık bir saatin saniye, dakika, saat ve günlerini sayan milleri birbirine bakarlar, birbirinin misalidirler ve birbirinin hükmünü alırlar. Öyle de; Cenâb-ı Hakk’ın bir saat-ı kübrâsı (büyük saat) olan şu âlem-i dünyanın saniyesi hükmünde olan gece ve gündüz deveranı ve dakikaları sayan seneler ve saatleri sayan tabakat-ı ömr-ü insan (insan ömrünün tabakaları, basamakları) ve günleri sayan edvâr-ı ömr-ü âlem (dünyanın, kainatın ömrünün çağları, devreleri), birbirine bakarlar, birbirinin misâlidirler ve birbirinin hükmündedirler ve birbirini hatırlatırlar. Meselâ:</p>
				<p class="a--Metin">Fecir zamanı (şafak vakti, sabah namazı), tulûa (güneşin doğuşuna) kadar, evvel-i bahar (baharın başlangıcı) zamanına, hem insanın rahm-ı mâdere (anne rahmine) düştüğü âvânına (zamanlara), hem Semâvat (gökler) ve Arzın (yeryüzü) altı gün hilkatinden birinci gününe benzer ve hatırlatır ve onlardaki şuûnât-ı İlâhiyyeyi (İlahi tecelliler, icraatler) ihtar eder.</p>
				<p class="a--Metin">Zuhr (öğle namazı) zamanı ise yaz mevsiminin ortasına, hem gençlik kemaline, hem ömr-ü dünyadaki (dünya ömrü) hilkat-ı insan (insanın yaratılışı) devrine benzer ve işaret eder ve onlardaki tecelliyât-ı rahmeti (Allah’ın merhametinin tecellileri, yansımaları) ve füyûzât-ı nimeti (bol nimetler) hatırlatır.</p>
				<p class="a--Metin">Asr (ikindi) zamanı ise güz mevsimine, hem ihtiyarlık vaktine, hem Âhirzaman Peygamberinin (aleyhissalâtü vesselâm) Asr-ı Saadetine benzer ve onlardaki şuûnât-ı İlâhiyyeyi ve in’âmat-ı Rahmâniyyeyi (rahmeti her şeyi kuşatan Allah’ın nimetleri) ihtar eder.</p>
				<p class="a--Metin">Mağrib (akşam namazı) zamanı ise güz mevsiminin âhirinde (sonunda) pek çok mahlûkatın gurubunu (mahlukatın ölümü, göçüp gitmesi), hem insânın vefatını, hem dünyanın kıyamet ibtidasındaki (başlangıcındaki) harâbiyyetini ihtar ile tecelliyât-ı Celâliyyeyi (Allah’ın büyüklük, izzet ve azametinin tecillileri, parıltıları) ifham (anlatma) ve beşeri gaflet uykusundan uyandırır, ikaz eder.</p>
				<p class="a--Metin">İşâ’ (yatsı) vakti ise, âlem-i zulûmat (karanlıklar âlemi), nehâr (gündüz) âleminin bütün âsârını (eserler, izler) siyah kefeni ile setretmesini (örtmek), hem kışın beyaz kefeni ile ölmüş yerin yüzünü örtmesini, hem vefat etmiş insânın bâkiyye-i âsârı (geride kalan eserler, izler) dahi vefat edip nisyan (unutma) perdesi altına girmesini, hem bu dâr-ı imtihan olan dünyanın bütün bütün kapanmasını ihtar ile Kahhâr-ı Zülcelâl’in celâlli tasarrufatını (haşmetli, büyük icraatler) ilân eder.</p>
				<p class="a--Metin">Gece vakti ise hem kışı, hem kabri, hem âlem-i berzahı (ruhların ölümden sonra gittikleri âlem) ifham ile ruh-u beşer Rahmet-i Rahmân’a ne derece muhtaç olduğunu insâna hatırlatır. Ve gecede teheccüd ise kabir gecesinde ve Berzah karanlığında ne kadar lüzumlu bir ışık olduğunu bildirir, ikâz eder ve bütün bu inkılâbat (inkılaplar, büyük olaylar) içinde Cenâb-ı Mün’im-i Hakikî’nin (asıl nimeti veren Allah) nihayetsiz nimetlerini ihtar ile ne derece hamd ve senaya müstehak olduğunu ilân eder.</p>
				<p class="a--Metin">İkinci sabah ise sabah-ı haşri (haşir sabahı) ihtar eder. Evet, şu gecenin sabahı ve şu kışın baharı, ne kadar makul ve lâzım ve kat’î ise haşrin sabahı da berzahın baharı da o katiyyettedir.</p>
				<p class="a--Metin">Demek bu beş vaktin her biri, bir mühim inkılâb başında olduğu ve büyük inkılâbları ihtar ettiği gibi Kudret-i Samedâniyyenin tasarrufat-ı azîme-i yevmiyyesinin (günlük büyük icraatler) işaretiyle, hem senevî, hem asrî, hem dehrî (ebedi), kudretin mu’cizâtını ve rahmetin hedâyâsını (hediyeler) hatırlatır. Demek asıl vazife-i fıtrat ve esas-ı ubudiyyet ve kat’î borç olan farz namaz, şu vakitlerde lâyıktır ve ensebdir (daha münasip, en uygun).<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-24" id="footnote-260-24-backlink">24</a></span></p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Arslan Mayda, <span class="dipnot-italic">Sızıntı</span>, Temmuz, 2001, s. 201-203.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">Müsâfirîn</span>, 84.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	<span class="dipnot-italic">Günaydın Gazetesi</span>, 5 Ağustos1983</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	Süleyman Arif Emre, <span class="dipnot-italic">Namaz’ın Hayati Özellikleri</span>, Kitap Dünyası Yayınları, Konya, 2006, s. 116-117. </p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	www.55a.net sitesinden (<span class="dipnot-italic">Mevsûatu’l-İ’câzi’l-İlmî fi’</span><span class="dipnot-italic">l-Kur’âni ve’s-Sünne</span>).</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	Ağustos 2006’da Türkiye’de yapılan bir araştırmada üç kişiden ikisinin başı ağrıdığı tespit edildi.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	www.moheet.com sitesinden (<span class="dipnot-italic">Şebeketü’l</span><span class="dipnot-italic">-İlâmi’l-Arabiyye</span>).</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	İbn Mâce, İkâmetü’s-<span class="dipnot-italic">Salât</span> 201, hadis no: 1422, 1423, 1424; Tirmizî, <span class="dipnot-italic">Salât</span> 286 hadis no: 388, 389; Nesâî, <span class="dipnot-italic">es-Sünenü’l-Kübrâ</span>, 1/242 hadis no: 725.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">İman</span>, 133; İbn Mâce, <span class="dipnot-italic">İkâme</span> 70; Ahmed İbn Hanbel, <span class="dipnot-italic">Müsned</span>, 2/443</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Beyhâkî, <span class="dipnot-italic">Şuabu’l-iman</span> 3/165</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">Vitir</span>, 1, <span class="dipnot-italic">Teheccüd</span>, 3</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Gazalî, <span class="dipnot-italic">İhya</span>, 1/149</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	Ebû Nuaym, <span class="dipnot-italic">Hilyetü’l-Evliyâ</span>, 5/272; İbnu’l-Cevzî, <span class="dipnot-italic">Sıfatu’s-Safve</span>, 3/77</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	İbn Asâkir, <span class="dipnot-italic">Târîh-i Dımaşk</span>, 9/443</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Alak Sûresi, 96/19</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	İbn Harrat, <span class="dipnot-italic">es-Salât ve’t-Teheccüd</span>, s. 309.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-17-backlink" id="footnote-260-17">17</a><span class="Preference-E" style="font-size:1.28em;" xml:lang="tr-TR"/>	Ebû Dâvûd, <span class="dipnot-italic">Cihad</span>, 78; Ahmed bin Hanbel, <span class="dipnot-italic">Müsned</span>, 1/153</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-18-backlink" id="footnote-260-18">18</a><span class="Preference-E" style="font-size:1.28em;" xml:lang="tr-TR"/>	İbni Mâce, <span class="dipnot-italic">Sıyam</span>, 22; İbn Huzeyme, <span class="dipnot-italic">Sahih</span>, 3/214</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-19-backlink" id="footnote-260-19">19</a><span class="Preference-E" style="font-size:1.28em;" xml:lang="tr-TR"/>	Sara Mednick, <span class="dipnot-italic">Take a Nap Change your life</span>, s. 19-20.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-20-backlink" id="footnote-260-20">20</a><span class="Preference-E" style="font-size:1.28em;" xml:lang="tr-TR"/>	Yusuf Karaçay, <span class="dipnot-italic">Bir Psikiyatristle Sohbetler</span>, Zafer Yayınları, İstanbul, 2000, Sayfa:13</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-21-backlink" id="footnote-260-21">21</a><span class="Preference-E" style="font-size:1.28em;" xml:lang="tr-TR"/>	Bakara, 2/238.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-22-backlink" id="footnote-260-22">22</a><span class="Preference-E" style="font-size:1.28em;" xml:lang="tr-TR"/>	Ahmed b. Hanbel, <span class="dipnot-italic">Müsned</span>, 5/237</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-23-backlink" id="footnote-260-23">23</a><span class="Preference-E" style="font-size:1.28em;" xml:lang="tr-TR"/>	Ahmet Altun, <span class="dipnot-italic">Namazın Sırları</span>, s. 124-125.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-24-backlink" id="footnote-260-24">24</a><span class="Preference-E" style="font-size:1.28em;" xml:lang="tr-TR"/>	Bediüzzaman Said Nursi, <span class="dipnot-italic">Sözler</span>, s. 41-42.</p>
					</div>
				</div>
			</div>
		</div>
	</body>
</html>