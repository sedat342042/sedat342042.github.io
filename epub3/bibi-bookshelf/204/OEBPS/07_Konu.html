<html xmlns="http://www.w3.org/1999/xhtml">
	<head>
		<title>07_Konu.html</title>
		<link href="template.css" rel="stylesheet" type="text/css"/>
	</head>
	<body>
		<div id="x07_Konu.html" xml:lang="tr-TR">
			<div class="Basic-Text-Frame">
				<p class="x1-baslik-E" id="toc_marker-54">7. NAMAZIN TERK EDİLMESİ <br/>BÜYÜK BİR GÜNAHTIR</p>
				<p class="a--Metin">Allah, her zaman ve her yerde kulu ile birlikte olunca, kul da günde en az beş defa namaz vasıtasıyla ve şükür maksadıyla Rabbi ile birlikte olmalı, O’nunla bağını sürdürmelidir. Günlük işleri arasında, yoğun da olsa, namaz için mutlaka özel vakit ayırmalıdır. Nitekim bu gerçeği Kur’ân’da şu âyet ile anlamaktayız: “Nice Allah eri gerçek müminler vardır ki ne ticaret ne de alışveriş onları Allah’ı zikretmekten, namazı gerektiği gibi kılıp zekâtı vermekten alıkoyabilir! Çünkü onlar, kalplerin ve gözlerin dehşetten fırıl fırıl döneceği bir günden çok korkmaktadırlar! Bu yüzden Allah, onları yaptıklarının en güzeliyle mükâfatlandıracak ve lütfundan onlara fazlasıyla verecektir. Allah dilediği kimseleri hesapsız olarak rızıklandırır.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span></p>
				<p class="a--Metin">Aklın birinci vazifesi imandır. Namaz ise imandan sonra en faziletli ameldir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span> Aklı olup iman eden kimse namazını asla ihmal etmez… Çünkü namaz, İslam’ın beş esasından biridir.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span> Müslüman olmanın şartıdır. Ruhen ve bedenen arınıp ahlâken yücelebilmenin en önemli vasıtasıdır.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span> Kulluk bilincidir. Takvanın gereğidir. </p>
				<p class="a--Metin">Beş vakit namazı kılmayan kimse, Müslüman olsa da Allah’a gerektiği gibi iman etmiş sayılmaz. Çünkü onun aklı henüz görevini yapmamış, kalbi iman nuru ile aydınlanmamıştır. Gönlü ile ve dolayısıyla Rabbi ile arası açıktır. Dilinin söylediğine gönlü iştirak etmemektedir. Rabbi ile bağları kopuk, sılası gerçekleşmemiştir. Rabbi ona rahmetiyle muamele etmez, onu bağışlamaz ve hatta kendi eliyle ettikleri sebebiyle o Müslüman’ın başından musibet eksik olmaz. Zaman zaman da ikaz silleleri yer; uyanırsa ne alâ...</p>
				<p class="a--Metin">Allah Teâlâ namazı belli vakitlerde farz kılmıştır. Kur’ân-ı Kerim’de, “Namazı tamamladıktan sonra, gerek ayakta durarak, gerek oturarak ve gerek yanlarınız üzerinde uzanarak hep Allah’ı zikredin! Derken, korkudan güvene kavuştunuz mu, o vakit namazı tam erkânıyla eda edin! Çünkü namaz belirli vakitlerde mü’minlere farz kılınmıştır.” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span> buyrulur. Namazlarını erkânı ile ve vaktinde eda edenler kurtuluşa erecek kimselerdir. “Onlar namazlarını vaktinde eda edip zayi etmekten korurlar.” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-6" id="footnote-260-6-backlink">6</a></span>; “Kendisini kötülüklerden arındıran, Rabbinin adını anıp namaz kılan, felaha erer.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-7" id="footnote-260-7-backlink">7</a></span> </p>
				<p class="a--Metin">Namaz kılmayanların âhirette nasıl cezalandırılacağını ise şu âyet anlatır: “Onlar mutlaka cennetlerde mücrimlerin durumu hakkında, kendi aralarında konuşurlar. O suçlulara: ‘Neydi bu cehenneme sizi sürükleyen?’ diye sorulur. Onlar şöyle cevap verirler: ‘Biz namaz kılanlardan değildik.’” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-8" id="footnote-260-8-backlink">8</a></span></p>
				<p class="a--Metin">Namazını kılmayan kimseye âhirette verilecek ceza ile ilgili başka bir âyette ise şöyle buyrulur: “Kendilerinden sonra yerlerine öyle bir nesil geldi ki namazı zâyi ettiler, şehvetlerinin peşine düştüler. İşte bunlar da azgınlıklarının cezasını bulacaklardır. Ancak tövbe eden, iman edip faydalı işler yapanlar cennete girecekler ve asla haksızlığa uğramayacaklardır.” <span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-9" id="footnote-260-9-backlink">9</a></span></p>
				<p class="a--Metin">Namaz kılmayanlar küfre girmezler ama büyük bir günah içine düşmüş olurlar. Ancak namazın varlığını inkâr edenler küfrün boğucu atmosferi içine girmiş olurlar.</p>
				<p class="x2-baslik-E" id="toc_marker-55">Namazlarımızı huşu içinde kılmalıyız</p>
				<p class="a--Metin">Namazın, şart ve rükünlerden oluşan dış yapısının yanında bir de hâlis niyet, huşû ve hudûdan ibaret olan iç yapısı vardır. Namazı iç ve dış bütün parçalarıyla yerine getirmeye, bunu sürekli yapmaya ve hep aynı hâl üzere kullukta devamlı olmaya da “ikâme” denmektedir. İkâme kelimesinin manalarından biri de “dikmek” veya “doğrultmak”tır. Bu manalar açısından bakıldığında namaz, ancak cemaat ile kaldırılabilecek büyük bir direğe benzetilir ve onun güzelce dikilmesi suretiyle o yüksek din binasının inşa edilip ayakta tutulabileceği vurgulanır. Allah Resûlü sallallahu aleyhi ve sellem de “Namaz dinin direğidir.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-10" id="footnote-260-10-backlink">10</a></span> buyurarak bu hususa dikkat çekmişlerdir. </p>
				<p class="a--Metin">Dolayısıyla namaz hem Allah rızası için olmalı, hem “ikâme”nin manâlarına uygun olarak eda edilmeli, hem de tadil-i erkân üzere kılınmalıdır. Namazlarımızı kalp huzuru içinde kılmalı, iç derinliğini hissetmeye çalışmalıyız. Okuduğumuz âyet ve duaları şuurlu ve bilinçli bir şekilde tilavet etmeli, Âlemlerin Rabbi huzurunda bulunduğumuzun farkında olarak tazimle durmalıyız. Kendimizi mehabet-i ilahiye karşısında eriyen bir mum gibi hissetmeli, O’na karşı edepsizlik sayılabilecek bir davranışta bulunmaktan sakınmalıyız. Tabi bütün bu duygulara paralel olarak O’nun rahmet ve mağfiretine mazhar olma hissini de içimizde canlı tutmalıyız. Bu duygularla kılınan bir namaz iç ahengini yakalamış demektir. Dış yanı itibarıyla da güzelce eda edilebilirse böyle bir namaz ideal bir namaz olmuş olur.</p>
				<p class="a--Metin">Denilebilir ki aslında namazı tadil-i erkân üzere kılabilmek de bir anlamda iç tadil-i erkâna yani huşûa ulaşmakla mümkündür. İç dünyası itibarıyla namazın kıymetini idrak etmiş bir beden zahirde de o idraki tezahür ettirir. Böyle bir namazın kıyam, rükû ve secdesi bir anlamda bu iç manaların kalıpları haline dönüşmüş olur. </p>
				<p class="a--Metin">Efendimiz namazın huşû içerisinde kılınmasını ifade sadedinde, “Namazı, veda namazı kılıyor gibi kılın.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-11" id="footnote-260-11-backlink">11</a></span> ve “Allah’ı görüyor gibi kulluk/ibadet yap (Ona hiçbir şeyi şirk koşma ve Allah için amel işle<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-12" id="footnote-260-12-backlink">12</a></span>)! Her ne kadar sen Onu görmesen de O seni görüyor. Ve kendini ölü say.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-13" id="footnote-260-13-backlink">13</a></span> buyururlar.</p>
				<p class="a--Metin">Veda namazı; “Şu kıldığım namaz, son namaz olabilir, bir kere daha belki namaz kılmaya muvaffak olamam..” düşüncesiyle özenerek, sanki bu amelden sonra Rabbinin huzuruna çıkacakmış gibi kılınan namazdır.</p>
				<p class="a--Metin">Resûlullah Efendimiz “Nice namaz kılanlar vardır ki nasipleri sadece yorgunluk ve zahmettir.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-14" id="footnote-260-14-backlink">14</a></span> buyurmaktadır ki bununla namazın ifade ettiği mânânın ve bilhassa onun iç ifadesinin insanın iç derinliğiyle yakından alâkalı bir husus olduğunu belirtir. Kur’ân’da namazın anlatıldığı pek çok yerde, onun bu iç derinliğine dikkat çekilmektedir. Meselâ Mü’minûn suresinde, felâh bulan insanlar anlatılırken; “Namazlarında huşû duyan mü’minler kurtuluşa ermişlerdir.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-15" id="footnote-260-15-backlink">15</a></span> denilerek namaz-huşû münasebeti nazara verilmektedir. Öyleyse namazda, namazdan başka bir şey görmemeli, duymamalı ve düşünmemelidir.</p>
				<p class="a--Metin">Allah Resûlü ashaba dua âdâbını talim buyururken “Dua ederken kabul olunacağına yürekten inanarak dua edin. Biliniz ki Allah, gâfil ve ne istediğinin farkında olmayan bir kalbin dualarına icabet etmez.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-16" id="footnote-260-16-backlink">16</a></span> demiştir. Kelime anlamı itibarıyla “dua” manasına gelen ve en câmi dua kabul edilen namazı gafletle yerine getirmek şüphesiz ki doğru bir davranış değildir. Binaenaleyh dua ve ibadetlerimizi mümkün olduğunca şuurlu bir şekilde yerine getirmek ana hedef ve gerçek maksadımız olmalıdır.</p>
				<p class="a--Metin">Hz. Âişe, Efendimiz’in namaza olan düşkünlüğünü ifade sadedinde şöyle buyurmuştur: “Resûlullah<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>bizimle, biz de O’nunla konuşurduk. Namaz vakti gelince birden başkalaşır ve hemen namaza kalkardı. Bu durumda ne O’nun bizi tanıyacak hali kalır, ne de biz O’nu tanıyabilirdik!”</p>
				<p class="a--Metin">Kul namaza durduğu zaman çok dikkatli davranmalıdır. Çünkü o anda Rabbiyle konuşmaktadır ve sanki Rabbi onunla kıblesi arasındadır. O namaz için kıbleye durduğunda başka tarafa dönmemelidir. Zira Allah da yüzünü, namaz kıldığı esnada kulunun yüzüne diker. Kul namazdan ayrılıncaya kadar Allah da yüzünü ondan çevirmez.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-17" id="footnote-260-17-backlink">17</a></span> </p>
				<p class="a--Metin">Bu mealde Efendimiz ayrıca şöyle buyururlar: “Kişi namazı ikâme etmeye durduğu zaman, Allah Teâlâ da yüzüyle ona doğru döner ve kul, sağa veya sola dönünceye ya da abdestini bozuncaya kadar ondan yüz çevirmez.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-18" id="footnote-260-18-backlink">18</a></span>, “Kul namaz için ayağa kalktığı zaman, Allah da yüzüyle ona doğru döner (yüzünü ona çevirir). Kul başka bir cihete yöneldiği zaman Allah şöyle seslenir: “Ey âdemoğlu! Kime yöneliyorsun? Sana Benden daha değerli olan birine mi yöneliyorsun? (Başka yerlere yüzünü/özünü döndürmeyi terk et, yüzünle ve özünle) bana doğru dön!” Kul bundan sonra ikinci defa (kıbleden) başka bir tarafa dönerse, Allah Teâlâ yine aynı şekilde seslenir. Kul üçüncü defa (kıbleden) başka tarafa dönerse, bu kez Allah Teâlâ da yüzünü o kuldan başka bir tarafa döndürür.”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-19" id="footnote-260-19-backlink">19</a></span></p>
				<p class="a--Metin">Şüphesiz huşûu yakalamak ve huşu içerisinde namaz kılmak kolay elde edilebilecek bir meziyet değildir. İnsan önce kendisine bu hususu dert edinmeli, hedef yapmalı sonra da yılmadan usanmadan, ısrarla o noktaya ulaşmaya çalışmalıdır. Zahmette rahmet vardır. Kur’ân diliyle ifade edecek olursak “<span class="italik-E" xml:lang="tr-TR">Güçlükle bera</span><span class="italik-E" xml:lang="tr-TR">ber kolaylık vardır!</span>”<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-20" id="footnote-260-20-backlink">20</a></span> Zirvelere çıkabilmek için dağcılar ne meşakkatlere katlanır, ne riskler alırlar. </p>
				<p class="a--Metin">Kalbin Zümrüt Tepeleri’ne ulaşabilmek için de şüphesiz birtakım fedakârlıklarda bulunmak bazı zorluklara karşı dayanmak gerekir. Namazda huşûu yakalayabilmek bir ütopya değildir. Hayat dikkatle ve temkinle yaşandığı müddetçe Rahmet-i Sonsuz bir gün o zümrüt tepelerin üfül üfül esen meltemlerini hissettirecek ve o zümrüt yamaçlarda biten çiçeklerin kokusuna da âşina kılacaktır inşallah.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-21" id="footnote-260-21-backlink">21</a></span></p>
				<p class="x2-baslik-E" id="toc_marker-56">Kızım namazını terk etme</p>
				<p class="a--Metin">En muzdarip olduğumuz konulardan birisidir namazımızı kaçırma endişesi. Anlatacağımız hadise de Sevgili Peygamberimizin dünyaya yeni gelmiş torunuyla ilgilenirken kızı Fâtıma’nın sabah namazını geçirmiş olma endişesidir. </p>
				<p class="a--Metin">Annelik hissiyatı fıtrattan gelen her annenin yaptığını yapıyordu Fâtıma annemiz. Hüseyin Efendimiz dünyaya yeni gelmişti. Fâtıma Annemiz de her bebek gibi gece sabahlara kadar ağlayan Hüseyin’i koynuna almış ve onunla birlikte sabahlamıştı. Yorgunluk sebebiyle gözlerini uyku basınca annemiz de uykuya dalıvermişti. </p>
				<p class="a--Metin">Allah Resulü<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi</span><span class="x-aleyhisselam--E" style="font-size:0.73em;" xml:lang="tr-TR"> ve sellem) </span>zaman zaman kızını ve damadını ziyaret eder hal hatır sorar problemleri varsa onları çözerdi. Hem yeni doğan torununu görmek, hem de evliya ve asfiyanın annesi biricik kızı Fâtıma’yı ziyaret etmek için yine gelmişti. Kimseyi rahatsız etmeden içeriye girdiğinde kızını koynunda torunu ile uyurken görünce endişelendi biraz. Ve hemen uyarıp:</p>
				<p class="a--Metin">– Kızım namaz her şeyden daha değerlidir, buyurdu. Babasının bu tatlı ikazına müminlerin annesi:</p>
				<p class="a--Metin">– Ey Allah’ın Resulü! Torununuz sabaha değin uyumadı. Beni de uyutmadı. Sabah namazını kıldıktan sonra selam verince uyuya kalmışım, cevabını verdi.<span class="Preference-E" style="font-size:1.05em;" xml:lang="tr-TR"><a class="footnote-link" href="#footnote-260-22" id="footnote-260-22-backlink">22</a></span> Namaz geçmemişti. Namaz geçirmek hiç bir şeyin mazereti olamazdı. Böylece Fâtıma Annemiz Efendimiz’in<span class="x-aleyhisselam--E" style="font-size:0.73em;" xml:lang="tr-TR"> (sallallahu aleyhi ve sellem) </span>endişesini bertaraf ediyordu.</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a><span class="Preference-E" style="font-size:1.28em;" xml:lang="tr-TR"/>	Nur, 24/37-38.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a><span class="Preference-E" style="font-size:1.28em;" xml:lang="tr-TR"/>	Müslim, <span class="dipnot-italic">İman</span>, 137-140.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a><span class="Preference-E" style="font-size:1.28em;" xml:lang="tr-TR"/>	Buhârî, <span class="dipnot-italic">İman</span>, 37.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a><span class="Preference-E" style="font-size:1.28em;" xml:lang="tr-TR"/>	Bkz. Ankebut, 29/45.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a><span class="Preference-E" style="font-size:1.28em;" xml:lang="tr-TR"/>	Nisa, 4/103.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-6-backlink" id="footnote-260-6">6</a><span class="Preference-E" style="font-size:1.28em;" xml:lang="tr-TR"/>	Mü’minûn, 153.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-7-backlink" id="footnote-260-7">7</a><span class="Preference-E" style="font-size:1.28em;" xml:lang="tr-TR"/>	A’lâ Sûresi, 14-15.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-8-backlink" id="footnote-260-8">8</a><span class="Preference-E" style="font-size:1.28em;" xml:lang="tr-TR"/>	Müddessir, 40-43.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-9-backlink" id="footnote-260-9">9</a><span class="Preference-E" style="font-size:1.28em;" xml:lang="tr-TR"/>	Meryem, 59-60.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-10-backlink" id="footnote-260-10">10</a><span class="Preference-E" style="font-size:1.28em;" xml:lang="tr-TR"/>	Münavi, <span class="dipnot-italic">Feyzü’l-Kadir</span>, 4/326; Beyhakî, <span class="dipnot-italic">Şuabu’</span><span class="dipnot-italic">l-İman</span>, hadis no: 2807, 3/39</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-11-backlink" id="footnote-260-11">11</a><span class="Preference-E" style="font-size:1.28em;" xml:lang="tr-TR"/>	Ahmed b. Hanbel, <span class="dipnot-italic">Müsned</span>, 5/412; Taberânî, <span class="dipnot-italic">Mu’cemu’l-Kebîr</span>, 4/154 (3987), 6/44 (5459)</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-12-backlink" id="footnote-260-12">12</a><span class="Preference-E" style="font-size:1.28em;" xml:lang="tr-TR"/>	Beyhakî, <span class="dipnot-italic">Şuabü’l-İman</span>, 1/405 hadis no: 548, 1/382 hadis no: 10665</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-13-backlink" id="footnote-260-13">13</a><span class="Preference-E" style="font-size:1.28em;" xml:lang="tr-TR"/>	Taberânî, <span class="dipnot-italic">Mu’cemu’l-Kebîr</span>, 20/175 hadis no: 374; İbn Asâkir, Târih-i Dımaşk, 68/113 (9081), 47/67; İbnü Ebiddünya,<span class="dipnot-italic"> es-Samt ve Âdâbü’l-Lisân</span>, 1/56 (22).</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-14-backlink" id="footnote-260-14">14</a><span class="Preference-E" style="font-size:1.28em;" xml:lang="tr-TR"/>	Ahmed b. Hanbel, <span class="dipnot-italic">Müsned</span>, 2/441; Dârimî, <span class="dipnot-italic">Sünen</span>, 2/390</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-15-backlink" id="footnote-260-15">15</a><span class="Preference-E" style="font-size:1.28em;" xml:lang="tr-TR"/>	Mü’minûn Sûresi 23/1-2</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-16-backlink" id="footnote-260-16">16</a><span class="Preference-E" style="font-size:1.28em;" xml:lang="tr-TR"/>	Hâkim, <span class="dipnot-italic">Müstedrek</span>, 1/670 </p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-17-backlink" id="footnote-260-17">17</a><span class="Preference-E" style="font-size:1.28em;" xml:lang="tr-TR"/>	Hâkim, <span class="dipnot-italic">Müstedrek</span>, 1/362 hadis no: 863; Ahmed b. Hanbel, 1/244 hadis no: 483. </p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-18-backlink" id="footnote-260-18">18</a><span class="Preference-E" style="font-size:1.28em;" xml:lang="tr-TR"/>	İbn Mâce, <span class="dipnot-italic">Salât</span> 61; İbn Ebî Şeybe, <span class="dipnot-italic">Musannaf</span>, 1/395</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-19-backlink" id="footnote-260-19">19</a><span class="Preference-E" style="font-size:1.28em;" xml:lang="tr-TR"/>	el-Heysemî, <span class="dipnot-italic">Keşfü’l-Estâr</span><span class="dipnot-italic"> an Zevâidi’l-Bezzâr</span>, 1/264 (552) -Bezzâr’dan naklen-; Deylemî, <span class="dipnot-italic">Firdevs</span>, 1/195. Buradaki yüz kelimesi Allah için kullanıldığında farklı bir anlam taşır. Onu bizim algılarımız içinde değerlendirmek doğru olmaz.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-20-backlink" id="footnote-260-20">20</a><span class="Preference-E" style="font-size:1.28em;" xml:lang="tr-TR"/>	İnşirâh, 94/6</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-21-backlink" id="footnote-260-21">21</a><span class="Preference-E" style="font-size:1.28em;" xml:lang="tr-TR"/>	Ali Balkan, <span class="dipnot-italic">Namaz Âşıkları</span>, s. 78.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-260-22-backlink" id="footnote-260-22">22</a><span class="Preference-E" style="font-size:1.28em;" xml:lang="tr-TR"/>	İbn Hanbel, <span class="dipnot-italic">Fedâilu’s-Sahabe</span>, 1050, 1184; İbnü’l-Esîr, <span class="dipnot-italic">Üsdü’l-Gâbe</span>, 7175; İbn Manzûr, <span class="dipnot-italic">Muhtasar</span>, 17/342-343.</p>
					</div>
				</div>
			</div>
		</div>
	</body>
</html>