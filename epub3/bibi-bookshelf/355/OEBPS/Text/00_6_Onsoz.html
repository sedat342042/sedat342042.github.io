<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>00_6_Onsoz.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x00_6_Onsoz.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-4">ÖNSÖZ</p>

      <p class="a--Paragraf-E">Elinizdeki kitap aşağıdaki soruların cevapları ile ilgili velileri, sınıf öğretmenlerini ve psikolojik danışmanları bilgilendirmek, çocuklarda davranış değişikliği sağlamak ve bu sayede alt ıslatan (enüretik) çocukların sosyal hayatlarının, okul başarılarının ve genel anlamda hayat kalitelerinin arttırılmasını hedefleyen bir kılavuz kitaptır. Kitap, öncelikle çocuğun bakımından sorumlu olan anne baba veya başka kişilere anlaşılır bir dilde yeterli ve doğru bilgi verebilmek ve bu bilginin, meselenin takip süresince de uygun şekilde kullanılmasını sağlamak, düşüncesiyle yazılmış olan bir eserdir.</p>

      <p class="a--Paragraf-E">Alt ıslatma nedir?</p>

      <p class="a--Paragraf-E">Türleri var mıdır?</p>

      <p class="a--Paragraf-E">Genetik olabilir mi?</p>

      <p class="a--Paragraf-E">Toplumda görülme sıklığı nedir?</p>

      <p class="a--Paragraf-E">Alt ıslatmanın sebepleri nelerdir?</p>

      <p class="a--Paragraf-E">Tedavisi var mıdır?</p>

      <p class="a--Paragraf-E">Kendiliğinden geçer mi?</p>

      <p class="a--Paragraf-E">Geçerse kaç yaşında ve nasıl geçer? Yoksa ömür boyu sürer mi?</p>

      <p class="a--Paragraf-E">Alt ıslatma tedavisi kısırlık yapar mı?</p>

      <p class="a--Paragraf-E">Tedavi ne oranda başarılıdır?</p>

      <p class="a--Paragraf-E">Bu problem ile tıbbın hangi uzmanlık alanları ilgilenir?</p>

      <p class="a--Paragraf-E">Aile tedaviye nasıl yardımcı olabilir?</p>

      <p class="a--Paragraf-E">Alt ıslatmada ‘Alarm Cihazı’ nasıl kullanılır?</p>

      <p class="a--Paragraf-E">Çocuklara tuvalet eğitimi ne zaman ve nasıl verilmelidir?</p>

      <p class="a--Paragraf-E">Ailelerin tuvalet eğitiminde yaptıkları yanlışlar nelerdir?</p>

      <p class="a--Paragraf-E">Sık idrara gitme ve okulda idrar kaçırma nereye kadar normaldir?</p>

      <p class="a--Paragraf-E">Okullardaki birinci kademe sınıf öğretmenleri bu problem karşısında ne yapmalıdır?</p>

      <p class="a--Paragraf-E">Okullardaki psikolojik danışmanların bu problem karşısında aileye tavsiyeleri ne olmalıdır?</p>

      <p class="a--Paragraf-E">Yirmibirinci yüzyılın bu ilk çeyreğinde, “Gece Alt Islatma” olarak adlandırılan problemin toplum tarafından halen hakkında pek fazla bilgi sahibi olunmamış bir problem olarak ortada duruyor olması bu problemi eğitim, öğretim açısından düşünüldüğünde benim için önemli ve özel bir noktaya getirmiştir. Konu hakkında çok fazla yanlış bilgi ve önyargının bulunması da problemin önemini ayrıca arttırmıştır.</p>

      <p class="a--Paragraf-E">Elinizdeki kitabın yazılmasındaki maksat aileler tarafından problemin daha doğru bir şekilde anlaşılmasını sağlayarak ailelerde bir bilgi değişimini, yenilenmesini başlatmak ve onları tedaviye teşvik etmektir. Bu kitap ile birçok aile de yaşanan ve çözümünün olduğu bile az bilinen ‘Çocuklarda Altını Islatma’ meselesinin onları utandırıp aşağılık kompleksine itmeden halledilebilecek bir problem olduğunun ailelere öğretilmesi ve ilköğretim okullarında bu problemin yansımalarını bire bir yaşayan sınıf öğretmenlerinin ve psikolojik danışmanların da konu ile ilgili detaylı bilgilendirilmeleri hedeflenmiştir.</p>

      <p class="a--Paragraf-E">Meselenin aile içinde ve okul ortamında irdelenmemesinin iki temel sebebi bulunmaktadır.</p>

      <p class="a--Paragraf-E">a) Ailelerin problemi önemsememeleri, eğitimcilerle paylaşmamaları veya çözümü zamana bırakmaları.</p>

      <p class="a--Paragraf-E">b) Okulun, gece alt ıslatma problemini yaşayanların ne şekilde tespit edileceği, veli ve öğrenciye ne tür bir bilgilendirme ve ne şekilde bir yönlendirme yapılacağı noktasında ki bilgi ve yöntem eksikliğinden dolayı bu problemin okul geneli fizibiletisinin ihmal edilmesi ve eylem planının bulunmaması.</p>

      <p class="x2-baslik-E" id="toc_marker-4-1">Kitap Ailelere Ne Kazandıracak?</p>

      <p class="a--Paragraf-E">Anne babaların bu kitaptan kazanımları şu şekilde özetlenebilir:</p>

      <p class="a--Paragraf-E">Aileler genelde bu problemi psiko-sosyal menşeli olarak düşünmekte iken kayda değer bir kısmı da alt ıslatmayı bir hastalık olarak kabul etmemektedir. Bunun çocuğun tembelliğinden ve yetersizliğinden kaynaklandığını düşünmekte ve çocuğu suçlama yoluna gitmektedir.</p>

      <p class="a--Paragraf-E">Kitap içindeki pratik bilgiler ve didaktik kazanımlar ile aile olayın sadece psiko-sosyal değil aynı zamanda biyolojik, fizyolojik, organik, genetik ve hormonal sebeplerinin de olabileceğini öğrenmekte ve bu sayede:</p>

      <p class="a--Paragraf-E">a) Ailenin çocuk üzerindeki gereksiz baskı ve suçlamaları ortadan kalkmakta</p>

      <p class="a--Paragraf-E">b) Aile tıbbi kontrolü düşünmeye başlamakta ve ilaç ile de tedavi olunabileceğini öğrenmektedir. Bu sayede doktora gitmenin gerekliliğini kavramakta;</p>

      <p class="a--Paragraf-E">c) Ev ortamında yapılabilecek davranış değiştirme yöntemlerini öğrenmektedir.</p>

      <p class="a--Paragraf-E">Önemle belirtmeliyiz ki çocuklara, alt ıslatmanın kendinden çok, ailelerin ve toplumun yanlış tutumları zarar vermektedir. Bunların içinde en tehlikelisi haber başlıklarına konu olan cinsel bölgelere yönelik cezalandırma girişimleridir. Bu tür tutumlar, çocuklar üzerinde etkisi ömür boyu sürecek izler bırakmaktadır. Kitap sayesinde anne babalar altını ıslatan çocukların “fizyolojik gelişme gecikmesi” yaşadığını (diş çıkarmanın, konuşmanın gecikmesi gibi) ve kendilerine düşen temel görevin çocuğun benlik saygısı zedelenmeden bu problemi atlatmasını sağlamak olduğunu kavramaktadırlar.</p>

      <p class="a--Paragraf-E">Ailelerin gece alt ıslatma ve gündüz işeme bozuklukları ile ilgili sebepler ve tedavi işlemleri konusunda bilgilendirilmeleri, önce başvurulması ve araştırılması gereken hususlar, sıralamalar noktasında aydınlatılmaları onlara zaman kazandıracaktır.</p>

      <p class="a--Paragraf-E">Kitabın seminer uygulamaları sonrasında, katılımcı ailelerde probleme yaklaşım ile ilgili % 90 düşünce ve önyargı değişimleri gözlenmiştir. Konu Hakkında bilgilenen ailelerin alt ıslatma problemine ve çözüm yollarına olan ilgilerinde ciddi bir artış gözlenmiştir.</p>

      <p class="x2-baslik-E" id="toc_marker-4-2">Kitap Psikolojik Danışmanlara ve<br/>
      Sınıf Öğretmenlerine Ne Kazandıracak?</p>

      <p class="a--Paragraf-E">Öğretmenlerin bu kitaptan kazanımları şu şekilde özetlenebilir:</p>

      <p class="a--Paragraf-E">Bu kitap projelendirilirken 300 kişilik bir özel okulda dahi 30 alt ıslatma vakası (% 10) tespit edilirken ülkemiz geneli genel ve özel tüm ilköğretimler düşünüldüğünde hedef kitle ve olabilecek kazanımların boyutları yüz binlerle ifade edilecektir. 1000 kişilik normal bir ilköğretim okulunda en az 100 adet alt ıslatma vakası mevcuttur.</p>

      <p class="a--Paragraf-E">Özellikle 1. kademe sınıf öğretmenleri ve sonrasında 2. kademe sınıf rehber öğretmenleri bu tip bir problemle karşılaşınca bilinçli bir şekilde probleme yaklaşmak ve veliyi de bilgilendirerek onun doktora gitmesine ikna etmek durumundadır.</p>

      <p class="a--Paragraf-E">Alt ıslatma probleminin multidisipliner olarak ele alınıp tedavi edilmesi gereken bir problem olduğunun kavranılması okullardaki bu vakaların değerlendirilmesinde daha itinalı ve dikkatli olunmasını sağlayacaktır.</p>

      <p class="a--Paragraf-E">Bu kitap sayesinde 35 yıl hizmet verecek olan bir ilköğretim sınıf öğretmeni karşılaşacağı ortalama 140 alt ıslatma vakası karşısında öğrenciye bilinçli müdahale edecek veli ve öğrenciye problemin çerçevesini izah edebilecek yeterlilikte bilgi donanımına sahip olacaktır.</p>

      <p class="a--Paragraf-E">Alt ıslatma problemini paylaşan bir aile ilköğretim okullarındaki psikolojik danışmanlar için acilen müdahale edilmesi gereken bir ailedir. Onlara ‘Gece alt ıslatma’ probleminin tedavi edilebilir bir hastalık olduğu, istenirse ve karşılıklı iletişim içinde olunursa daha kolay ve hızlı bir sonuç alınabilineceği anlatılmalı, çocuk ve ebeveynler bu şekilde motive edilmelidir. Bu da ancak bu konuda yeterli teorik ve pratik bilgi birikimiyle olabilir. Kılavuz kitap probleminin merkezinde on beş yıl uğraşı vermiş bir psikolojik danışmanın şimdiye kadarki bilgi birikimi ve tecrübelerini sizlere sunmaktadır.</p>

      <p class="x2-baslik-E" id="toc_marker-4-3">Altını Islatan Çocuklar Bu Kitapla<br/>
      Ne Kazanacaklar?</p>

      <p class="a--Paragraf-E">Alt ıslatma tedavisinin en önemli neticelerinden biri de çocuklar için sosyal ortamlarda ve okul başarıları üzerinde ciddi etkisinin olmasıdır.</p>

      <p class="a--Paragraf-E">Tedaviden sonuç alınmaya başlanması ile çocukların kendilerine karşı olan azalmış saygılarını yeniden kazanmaları sağlanmaktadır. Hayatlarındaki kısıtlamalardan kurtulmakta, onlara yeniden bozulmuş aile içi ilişkileri düzeltme fırsatı sunmaktadır.</p>

      <p class="a--Paragraf-E">Pek çok aile bunun hastalık olduğunu düşünmemekte bu sebeple altını ıslatan çocuklara şiddet uygulanmaktadır. Kitap aslında bir toplum bilgilendirme projesidir ve bu kitap ile fiziki ceza uygulamanın çocukta bilakis negatif sonuçlar doğurabileceğini anlatırken doğru yaklaşım tarzı ile de çocuğu aile şiddetinden korumuş olmaktadır.</p>

      <p class="a--Paragraf-E">Alt ıslatma probleminin çocuklarda böbrek iflasına kadar gidebilecek bir sonuç doğurması onlar açısından zamanında yapılacak yönlendirme ile kazanılacak biyolojik yararlığı da özetlemeye yetecektir.</p>

      <p class="a--Paragraf-E">Her kitap belirli bir okur kitlesi için yazılır. Bu kitabın okurları alt ıslatma problemi yaşayan bir çocuğa sahip olan aileler, psikolog ve psikolojik danışmanlar, okullarda görev yapan sınıf öğretmenleri ve ilgili üniversite öğrencileridir. Bir bakıma kitabın ortaya çıkması onların sayesinde oldu.</p>

      <p class="a--Paragraf-E">“Çocuklarda Alt Islatma Problemi” kitabı, Türkiye’deki enüretik çocuklara yönelik yapılan araştırmalara dayalı, ülkemizdeki enüretiklerin problemlerine ve çözüm yollarına yer veren bir kitap olması amacı ile hazırlandı.</p>

      <p class="a--Paragraf-E">Bir psikolojik danışman olarak, eserin, ortak problemlerimizden birini oluşturan branşımızdaki yardımcı kitap eksikliğini göz önüne alarak ‘Çocuklarda Davranış Bozuklukları’ eğitimi görenlerin yanı sıra bu problemi yaşayan ailelerin de bu alandaki ihtiyaçlarını karşılayacak bir yardımcı kılavuz kitap şeklinde olmasına çalıştım.</p>

      <p class="a--Paragraf-E">Bunların yanı sıra, amacım, alt ıslatma problemi ile ilgili bilimsel bulguları hayata geçirerek ana-babaları bu problemi yaşayan çocuklara karşı müdahale konusunda aydınlatmak ayrıca psikolojinin ‘davranış bozuklukları’ başlığı altında yer alan bu konuyla ilgilenen uzmanlara bir temel kaynak oluşturmaktır. Bunu da ülkemizin önleyici ve destekleyici eğitim alanındaki ortak ilerleme çabasına katkıda bulunma görevi olarak görmekteyim.</p>

      <p class="a--Paragraf-E">Enürezis (alt ıslatma) ve bu konuda yaşanan problemler ile ilgili bir kılavuz kitap hepimiz için bir ihtiyaçtı. Biz de bu eser ile psikolojik danışmanlık branşında toplumumuza ve meslektaşlarımıza anlamlı bir katkıda bulunabilirsek mutlu oluruz.</p>

      <p class="a--Paragraf-E"/>

      <p class="a--Paragraf-E para-style-override-1"><span class="bold-E">Selçuk ÖZTÜRK</span></p>
    </div>
  </div>
</body>
</html>
