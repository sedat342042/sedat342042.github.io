<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03_Konu.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03_Konu.html" xml:lang="tr-TR">
    <div class="Basic-Text-Frame">
      <p class="x1-baslik-E" id="toc_marker-12">Üçüncü Bölüm<br/>
      TUVALET EĞİTİMİ DÖNEMİ VE PROBLEMLERİ</p>

      <p class="a--Paragraf-E">12-36. aylar arasındaki dönemdir. Bu dönem de, artık çocuğun kendi ayakları üzerinde şöyle bir durmasıyla, yürümeye başlamasıyla birlikte, yavaş yavaş “ortak yaşam “ya da “sembiyotik yaşam” dediğimiz süreç çözülmeye başlar, Artık çocuk kendi kendine kullanabileceği birtakım yetenekleri keşfetmiştir.</p>

      <p class="a--Paragraf-E">Bu keşifle birlikte çocukta bir merak dönemi başlar. Her şeye “benim” diyerek atılır, dünyanın merkezinin kendisi olduğunu düşündüğü çağdır bu. Her şeyi eller, karıştırır, her yere çıkar, her yerden iner. Onun için tehlike söz konusu değildir. Bütün öğrenebilecekleri denemek, algılamak ve uygulayarak kendisine katmak ister.</p>

      <p class="x2-baslik-E" id="toc_marker-13">Özerklik Dönemi</p>

      <p class="a--Paragraf-E">Doğaldır ki, bu arada özgürlüğünün sınırlarını da zorlamaktadır çocuk. Bu döneme “özerklik dönemi” diyoruz, yani her şey çocuğun kendisinin elindedir ve böyle olmasını ister. O yüzden de anne ile sürtüşmenin başladığı bir dönemdir, merak duygusu içinde özgürlüğünün tadını çıkarmak için yola çıkmıştır o. Anne ise durdurmak, sınırlamak için beklemektedir. “Dur, yapma, gitme, alma, çıkma, elleme” şeklinde engellerle onun ardındadır. Bunun sonucu çocukta, anneye karşı, anneye yönelik duygularında bir çatışma ortaya çıkar. Bu dönem çocuğu bir yandan anneye bağımlıdır, ondan tümüyle kopmamıştır, gereksinim duymaktadır; Bir yandan da onun dediklerini yapmama, kendi sınırlarını anneye tanıtma konusunda anneyle kıyasıya bir mücadele içindedir.</p>

      <p class="a--Paragraf-E">Bu özerklik savaşı kendini anneyle çocuk arasında belirgin olarak üç alanda gösterir: Tuvalet eğitimi, beslenme ve uyku alanları.</p>

      <p class="a--Paragraf-E">Bu döneme “anal dönem”, “tuvalet eğitimi dönemi” de denilmektedir. Bu önemde artık ağız bölgesi önemini yitirmiş, anal bölge özellik kazanmıştır. Bu yaşlarda çocuk için kakası ya da çişi. annesiyle girdiği savaşta çok etkin araçlardır, Bunları istediği yere, kendi istediği zaman yapacaktır; sınır tanımak istemeyecektir. Oysa bu dönemde anne de ona tuvalet eğitimini vermeye çalıştığı için yer, zaman belirleme konusunda anneyle çocuk arasında bir sürtüşme ortaya çıkmaktadır.</p>

      <p class="Harici-Baslik-E">Yapılan 1. Hata</p>

      <p class="a--Paragraf-E">Bu dönemde çocuğu tümüyle boş mu bırakalım, yoksa çok mu dizginleyelim? Bu dönem çocuğu hiç sınır tanımak istemez, biz de onu sınırsızlığa bırakırsak bunun sonuçları ne olur? Bu dönemde çocuklar hiç sınırla tanışmadıklarında; engellendiğinde öfke nöbetleri geçiren, kural tanımaz, bencil, yere yatıp tepinen, başını duvarlara vuran çocuklar olarak geliştirirler. Vurucu, kırıcı olurlar. Çişini kakasını nereye, nasıl yapacağını öğrenemeyen çocuklar kakayla, çişle dolaşırlar; bundan dolayı hiçbir kaygı duymazlar, yer ve zaman tanımazlar. Bir diğer uçta, engeller yersiz ve aşırı olduğunda, çocuğun fıtratına uymayan engeller konulduğunda neler ortaya çıkar?</p>

      <p class="Harici-Baslik-E">Yapılan 2. Hata</p>

      <p class="a--Paragraf-E">Bu dönemde dağıtıcı, meraklı, hareketli, karıştırıcı, özellikler gösteren çocuk fazlaca kısıtlanıp bu nitelikleri bastırılırsa; aşırı uysal, edilgin, kuralcı olabilir; çocukta aşırı titizlik, düzen düşkünlüğü gelişebilir.</p>

      <p class="a--Paragraf-E">Tuvalet eğitimine çocuk fizyolojik ve ruhsal açıdan hazır olmadan başlandığında ya da aşırı baskıcı, esnekliğe, eğitimin başlangıcındaki küçük kaçırmalara bile izin vermeyen bir tuvalet eğitimi ile çocuk ele alındığında; bu dönemde aşırı baskı ve denetim sonucu tuvalet eğitimi kazanılsa bile çocuk daha sonraki yaşlarda herhangi bir stres etmeni ile karşılaştığında çiş ya da kaka kaçırma (enürezis, enkoprezis) belirtileri ile birlikte tuvalet eğitimi dönemi içinde çözümlenmemiş olan süreç yeniden gündeme gelir.</p>

      <p class="x3-baslik-E" id="toc_marker-13-1">Öyleyse, Özerklik Döneminde Biz Çocukları<br/>
      Nasıl Ele Almalıyız?</p>

      <p class="a--Paragraf-E">Bu dönemde doğası gereği aşırı direnen, tutturan çocuğun inadına inatla karşılık vermek, inadının üstüne gitmek, korkutmak geçersizdir ve olumsuz sonuçlar verecektir. Tutturduğunda dikkatini başka alanlara çekmek farklı seçenekler sunmak uygun bir tutum olabilir. Tuvalet eğimi verirken sabırlı, ufak aksamalarda abartılı, titiz bir kaygıyla tepki vermeyen, eğitimi oyunla veren ancak kararlı bir ana baba tutumunun çok yarar sağlayacağı bilinmelidir. Çocuğun çiş ya da kakasının gelmiş olacağının varsayıldığı saatlerde onu tuvalete götürmek, bu işlemi uygun ve belirli aralıklarda yinelemek ve haber verdiğinde ödüllendirmek yeterli olacaktır.</p>

      <p class="a--Paragraf-E">Ayrıca bu dönem çocuğu çok karıştırıcı ve tehlike bilmez olduğundan, onu tehlikelerden korumak konusunda dikkatli davranmak gerekir. Tehlikelerden korumak için çocuğu büsbütün kısıtlamayarak; uygun ortamları evin içinde rahatça oynayabileceği, döküp saçabileceği köşeleri ona sağlayabilmek yararlı olacaktır,</p>

      <p class="a--Paragraf-E">Bu dönem çocuğun eğitiminde “özerklik dönemi” nin gelişimsel özellikleri dikkate alınarak fazla kuralcı, fazla baskılı olmayan, çocuğun kendi kabiliyetlerini tanıyıp kullanımına fırsat tanıyan ancak gerektiğinde sınırlayıcı ve değişken olmayan bir tutum izlendiğinde hem çocukla ana-baba arasındaki gerginlikler en aza indirilmiş olur.</p>

      <p class="a--Paragraf-E">Bu yaş çocuklarında su oyunları, toprak ve kum oyunları, ses çıkaran, vurmalı, takmalı oyunlar, takıp çıkarmalı oyuncaklar, gerek karıştırıcılık, bulaştırıcılık, gerekse merak ve saldırganlık eğilimlerini boşaltma, yönlendirme açısından uygun oyun seçenekleridir.</p>

      <p class="x4-baslik-E" id="toc_marker-13-1-1">Tuvalet Eğitimi Ne Zaman Başlamalı?</p>

      <p class="a--Paragraf-E">Tuvalet eğitimi, çocuğun sosyal gelişiminde önemli bir basamaktır. Her çocuğun tuvalet eğitimine hazır olma yaşı farklıdır Bazıları 18-24 ay arası buna hazır olma belirtileri gösterirken, bazı çocukta ise 30 aya kadar beklemek gerekecektir.</p>

      <p class="a--Paragraf-E">Genellikle kız çocukları erkek çocuklarından daha önce idrar torbası ve barsak kaslarını kontrol etmeyi öğrenirler. (Kızlarda genellikle 2, 5 yaş civarında, erkeklerde ise 3 yaş civarında) Önemli olan çocuğunuz tuvalet terbiyesi için hazır olmadan bu terbiyeyi vermek için acele edip baskı kurmamaktır.</p>

      <p class="a--Paragraf-E">Sağlıklı çocuklar genelde 2 yaşına kadar gündüz idrar kontrolünü öğrenirler. Gece idrar kontrolünü ise; 4 yaşına kadar tamamlamış olmaları gerekir.</p>

      <p class="a--Paragraf-E">Çocuğun tuvalet eğitimine çocuğun idrar torbası çıkışındaki kasları üzerindeki denetimini kazanmaya başladığı 1. 5 yaş civarında başlanması daha uygun olur.</p>

      <p class="a--Paragraf-E">Çocuk tuvaletini söylemeye başlar başlamaz artık geceleri de bezsiz yatırılabilir.</p>

      <p class="a--Paragraf-E">Tuvalet eğitimine 2. 5 yaşından sonra başlanması da alt ıslatma problemi için zemin hazırlayabilir.</p>

      <p class="x4-baslik-E" id="toc_marker-13-1-2">Tuvalet Eğitimine Hazır Olduğunu Gösteren İpuçları</p>

      <p class="a--Paragraf-E">Tuvalet eğitimine başlayabilmek için;</p>

      <p class="a--Paragraf-E">1- Çocuk yürüyebiliyorsa,</p>

      <p class="a--Paragraf-E">2- Basit emirleri yerine getirebiliyorsa,</p>

      <p class="a--Paragraf-E">3- İsteklerini basit kelimelerle konuşarak anlatabiliyorsa,</p>

      <p class="a--Paragraf-E">Temel zemin hazır anlamına gelmektedir. Bundan sonraki aşamada aşağıdaki davranışların varlığı tespit edilmelidir.</p>

      <p class="a--Paragraf-E">4- Çocuk, gündüzleri en az 2 saat kuru kalmaktadır.</p>

      <p class="a--Paragraf-E">5- Öğle uykularından kuru kalkmaktadır.</p>

      <p class="Spot-E">Ev taşıma, kardeş doğumu, ailede ölüm, ayrılık gibi stresli dönemler tuvalet eğitimine başlamak için uygun zamanlar değildir.</p>

      <p class="a--Paragraf-E">6- Bağırsak hareketleri belli zamanda gerçekleşmekte, önceden tahmin edilebilmektedir. Barsak faaliyetleri düzenli ve daha önceden tahmin edilebiliyor mu? (Bazı çocuklar günde 2-3 kez, bazıları ise 2-3 günde bir kez kaka yaparlar. Burada önemli olan bu aralıkların düzenli olarak tekrarlanması ve daha önceden tahmin edilebilir düzeye gelmesidir.)</p>

      <p class="a--Paragraf-E">7- Tuvalet ihtiyacını çeşitli hareketlerle veya sözle ifade etmektedir.</p>

      <p class="a--Paragraf-E">8- Çocuk, basit talimatlara uymakta, banyoya gidebilmekte ve soyunabilmektedir.</p>

      <p class="a--Paragraf-E">9- Bezi kirlenince rahatsız olmaktadır.</p>

      <p class="a--Paragraf-E">10- Tuvaleti kullanmak istemektedir.</p>

      <p class="a--Paragraf-E">11- Büyüklerini taklit etmek istemektedir.</p>

      <p class="a--Paragraf-E">12- Sizin tuvaleti nasıl kullandığınızı merak etmektedir.</p>

      <p class="a--Paragraf-E">13- Oturağına ilgi göstermektedir.</p>

      <p class="a--Paragraf-E">14- İç çamaşırı giymek istemesi de tuvalet eğitimine hazır olduğunun göstergesidir.</p>

      <p class="a--Paragraf-E">Bunun dışında, çocuğun eğitime duygusal olarak ta hazır olması gereklidir. Eğer direniyorsa, onu zorlamayın! Sadece biraz daha zamana ihtiyacı olabilir. Zorlayıcı bir tuvalet eğitimi, çocuğun kendini kötü hissetmesine yol açar, kalıcı problemlere, kabızlığa yol açabilir. Ev taşıma, kardeş doğumu, ailede ölüm, ayrılık gibi stresli dönemler denemeye başlamak için uygun zamanlar değildir.</p>

      <p class="Harici-Baslik-E">Plan Yapın:</p>

      <p class="a--Paragraf-E">Çocuğunuza tuvalet eğitimine başlamadan önce iyi bir plan yapmalısınız. Eğitime ne zaman ve nasıl başlayacaksınız? Herhangi bir direnmeyle karşılaştığınızda veya olası kazalarda tutumunuz ne olmalı gibi şeyleri planlamalısınız. Bunun için çevrenizdeki tecrübeli kişilerden veya profesyonel kişilerden fikirlerini alabilir, doktorunuza danışabilirsiniz. Fakat hiçbir zaman unutmayın: Çocuğunuzu en iyi siz tanıyorsunuz.</p>

      <p class="a--Paragraf-E">Anne-babanın bu işlemi çocuktan çok sert bir biçimde istemesi, çocukta korku, hiddet ve endişe uyandırır, bu konuda daha sonra ortaya çıkabilecek inatlaşmaların sebebi olabilir. Uzmanlar erken yaşta ve sert bir yaklaşımla tuvalet eğitimi vermenin zararlı olduğu konusunda birleşmektedirler. Bu tutum, çocukların duygusal dengesini bozduğu gibi yeterli olgunluğa ulaşmadan yapılan bu eğitim yok denecek kadar az fayda sağlar.<span class="Preference-E" xml:lang="tr-TR"><a class="footnote-link" href="#footnote-260-1" id="footnote-260-1-backlink">1</a></span></p>

      <p class="a--Paragraf-E">Zorlanan bu çocukların bazıları, ilerde enüretik (alt ıslatan) olurlar, bazıları da çeşitli uyum ve davranış bozuklukları gösterebilirler.<span class="Preference-E" xml:lang="tr-TR"><a class="footnote-link" href="#footnote-260-2" id="footnote-260-2-backlink">2</a></span></p>

      <p class="a--Paragraf-E">UNUTMAYIN! Çocuk hazır olmadan başlanılan eğitimlerde öğrenme süreci uzar.</p>

      <p class="a--Paragraf-E">18 aylıkken eğitime başlanan çocukların birçoğu dört yaşına geldikleri halde eğitimlerini tamamlayamamalarına karşın; eğitime iki yaşında başlayanların çoğu bunu üç yaşında tamamlamış olur.</p>

      <p class="x4-baslik-E" id="toc_marker-13-1-3">Tuvalet Eğitimi Sürecine Nasıl Başlamalısınız?</p>

      <p class="a--Paragraf-E">1- İki yaşına gelince çocuğunuza bir lazımlık satın alın, evde uygun bir yere yerleştirin. Lazımlığın “ne işe yaradığı” ve “biraz daha büyüyünce kullanacağı” konusunda açıklamalar yapın.</p>

      <p class="a--Paragraf-E">2- Önce, lazımlığı oyun oynadığı odaya yerleştirin. Oyun oynarken, televizyon izlerken, üstüne oturmasına, lazımlığa alışmasına izin verin. Asla, çocuğu oturması için zorlamayın!</p>

      <p class="a--Paragraf-E">3- Hangi kelimeleri kullanacağınıza karar verin. Ailede kullanılan, çocuğun da söyleyebileceği basit kelimeler seçin. Çocukla ortak bir dilde konuşmanız önemlidir.</p>

      <p class="a--Paragraf-E">4- Tuvalet ihtiyacı olunca size söylemesi için cesaretlendirin. Tuvaletini yaptıktan sonra da haber verse, onu övün. Bir dahaki sefere, daha erken söylemesi için cesaretlendirin. Çocuk alışıp sevdikten sonra, lazımlığı banyoya yerleştirin ve denemelere başlayın. 1-2 saatte bir banyoya gidin.</p>

      <p class="a--Paragraf-E">Sabah kalktığında, yemeklerden sonra ve tuvaleti geldiğine dair belirtileri fark ettiğinizde, lazımlığa oturması için teşvik edin. Birkaç dakika beklemesini sağlayın, sonuç yoksa ısrar etmeyin. Bazı çocuklar başlangıçta, çişlerini lazımlığa yapar ancak kaka için bezlerini kullanmaya devam ederler.</p>

      <p class="a--Paragraf-E">5- Kolay çıkarabileceği kıyafetler giydirin.</p>

      <p class="a--Paragraf-E">6- Önce kıyafetleri ile oturağa oturabilir. Çocuğunuzu, günde bir kez giyinik olarak lazımlığa oturtun. Bu, kahvaltıdan sonra, banyodan önce ya da bağırsak hareketlerinin başladığı herhangi bir zaman olabilir. Burada maksat, bebeğin oturağa alışması, onu günlük rutinin bir parçası olarak görmeye başlamasıdır.</p>

      <p class="a--Paragraf-E">7- Oturmak istemezse, onu rahat bırakın. Sakın onu zorla lazımlığa oturtmaya çalışmayın. Eğer korkmuşsa, sakın zorlamayın... Çocuk lazımlığa konduğunda ağlarsa bu durumda, lazımlığı birkaç hafta ortadan kaldırıp, sonra tekrar deneyin. İsteği dışında çocuğu lazımlığa oturtmak her zaman yanlıştır.</p>

      <p class="a--Paragraf-E"><span class="bold-E">NOT</span>: Tuvalet eğitiminden kaynaklanan davranış problemlerinin en yaygın sebebi bu zorlamadır. Zorlama ile lazımlığa oturtulan çocuklar daha sonraki aylarda lazımlığı kullanmayı reddederler. Aynı çocuklar lazımlıktan kalkar kalkmaz idrar ya da dışkılarını külotlarına yaparlar veya dışkılarını tutarlar ve ciddi bir şekilde kabız olurlar.<span class="Preference-E" xml:lang="tr-TR"><a class="footnote-link" href="#footnote-260-3" id="footnote-260-3-backlink">3</a></span></p>

      <p class="a--Paragraf-E">8- Çocuğa kakasının veya çişinin nereye gideceği anlatılmalıdır. Oturağı tuvalete döktükten sonra sifon çocuğa çektirilip “Güle güle” gibi kelimelerle kakasının gidişini görmesi sağlanmalıdır. Korkuyorsa kesinlikle zorlanmamalıdır.</p>

      <p class="a--Paragraf-E">9- Bazen çişten önce kakalarını oturağa yapmayı öğrenirler. Bu yüzden önce kaka eğitimi ile başlayın.</p>

      <p class="a--Paragraf-E">10- Eğer çocuğunuzun özellikle bağırsak hareketlerinin başladığı bir zaman varsa (yemekten sonra gibi), onu o zamanlarda oturağa oturtun. Eğer kakası geldiğinde belli ediyorsa (sessizleşiyorsa veya köşeye çekiliyorsa) hemen lazımlığa götürün.</p>

      <p class="a--Paragraf-E">11- Genellikle çocuğu, her beslenmeden sonra birkaç dakikalığına lazımlığa oturtmak yeterlidir. Çocuklar büyüdükçe tuvaletlerinin geldiğini gösterebilirler ya da çeşitli hareketlerle anlatmaya çalışırlar. Dikkatli anneler çocuğu lazımlığa oturtarak altının ıslanmasını engelleyebilirler.<span class="Preference-E" xml:lang="tr-TR"><a class="footnote-link" href="#footnote-260-4" id="footnote-260-4-backlink">4</a></span></p>

      <p class="a--Paragraf-E">12- Çocuk tuvaletini yaptığında kakasından ve çişinden nefret etmesine sebep olabilecek (ay ne pis, koktu vb. ) sözler söylenmemelidir,</p>

      <p class="a--Paragraf-E">13- Çocuğun tuvalet eğitimindeki başarısı veya başarısızlığı, hiçbir zaman çocuğun zekasıyla eşdeğer tutulmamalıdır.</p>

      <p class="a--Paragraf-E">14- Çocuk, düzenli olarak yatağa girmeden önce tuvalete götürülmeli ve oturak yatağın yanına-yakınına konularak, çocuğun oturağa kolay ulaşması sağlanmalıdır.</p>

      <p class="a--Paragraf-E">15- Her başarıda onu övün, memnuniyetinizi bir gülücük veya sarılma bazen de küçük bir ödülle gösterin. Unutmayın, takdir edilen davranışlar yinelenir! Arada olabilecek kazaları hoş görün. Başarısızlıkta asla cezalandırmayın! Bu sadece, işi zorlaştırır ve çocuğu üzer. Belki, çocuğunuz henüz hazır değildir, böyle durumlarda biraz daha sabretmelisiniz.</p>

      <p class="a--Paragraf-E">Önceleri altını ıslattıktan sonra, daha sonra ise yapmak üzereyken annesine haber verir. İki yaşına geldiğinde çocuklar tuvaletlerini annelerine vaktinde haber verebilirler.</p>

      <p class="a--Paragraf-E">İki-iki buçuk yaşına geldiklerinde ise, çoğunluğu külotlarını indirerek tuvalete oturmaya ve temizlenme dışında her türlü ihtiyaçlarını kendi başlarına gidermeye çalışırlar. Üç yaşına gelince gün içinde rastlanılan idrar ve dışkı kaçırmaları azalır.</p>

      <p class="a--Paragraf-E">İki buçuk yaşına gelindiğinde çocukların çoğu geceleri yataktan kaldırılarak tuvalete getirilirlerse geceyi kuru geçirirler.</p>

      <p class="x4-baslik-E" id="toc_marker-13-1-4">Çocuğunuzu Övgülerinizle Ödüllendirin</p>

      <p class="a--Paragraf-E">Eğitiminizin başından sonuna dek çocuğunuzun sizden gelecek olumlu ve olumsuz tepkileri gözleyeceğini unutmayın. Onu hayal kırıklığına uğratmamalısınız. Eğitiminde ileriye gittiği her adımda ve her yeni denemede çok iyi yaptığını ve onunla gurur duyduğunuzu ona söyleyin. Ancak unutmayın ki övgüleriniz çok abartılı olursa çocuk tekrar altına kaçırmaya, huysuz ve sinirli olmaya başlayabilir.</p>

      <p class="a--Paragraf-E">Dört-beş yaşına kadar bazı kaçırmalar olabilirse de giderek çocuklar tuvalet için gece kalkmayı öğrenirler. Bazı uzmanlar, çocuğun lazımlığa sağlam ve rahat bir şekilde oturma olgunluğuna erişmeden önce bu alışkanlığın kazandırılamayacağını söylerler. Çocuk annesine “çişim var” deyinceye kadar onu lazımlığa oturtmaktan kaçınmak en sağlıklı yoldur. Tuvalet alışkanlığı kazandırma eğitimi telaş yaratmadan, sakin bir biçimde ve zor kullanmadan gerçekleştirildiği sürece yararlıdır. Bu alışkanlığın başlatıldığı tarih önemlidir.<span class="Preference-E" xml:lang="tr-TR"><a class="footnote-link" href="#footnote-260-5" id="footnote-260-5-backlink">5</a></span></p>

      <p class="x4-baslik-E" id="toc_marker-13-1-5">Tuvalet Eğitimi Ne Kadar Sürer?</p>

      <p class="a--Paragraf-E">Her çocuk farklıdır. Genellikle, önce barsak kontrolü sağlanır. Çoğu çocuk, 3-4 yaş dolayında barsak kontrolü ve gündüz idrar kontrolünü başarır. Geceleri kuru kalmak içinse, bazen birkaç ay ve hatta yıla daha gerek duyabilir. Ancak, yatak ıslatma çocukluk çağında sık rastlanan bir durumdur ve kontrol yaşı genetik etkenlerle belirlenir. Çocuğunuza kızmadan önce, kendi annenize kaç yaşında kuru kalmayı başardığınızı sorun! Çocuğunuz, büyük tuvalete geçmek istediğinde size söyleyecektir. Klozet adaptörü ve klozete ulaşabilmesi için bir basamak veya tabure sağlayın.</p>

      <p class="x3-baslik-E" id="toc_marker-13-2">Yardımcı Olacak İpuçları</p>

      <p class="a--Paragraf-E">1- Eğitimi vermeyi düşündüğünüz dönem kış mevsimine rast gelmiş ve eviniz kaloriferli değil ise bu dönemi 3-4 ay ertelemeniz ve baharda başlamanız elde edeceğiniz verim açısından daha isabetli olur. Tuvalet eğitiminde başta yapılan yanlışlıklar ileride anne babaların başlarının oldukça ağrımasına yol açmaktadır.</p>

      <p class="a--Paragraf-E">2- Çocuğunuz tuvalete gitmek istediğinde ona yardımcı olun, yanında kalın eline tuvalette otururken oyalanabileceği resimli kitaplar vs. verin ve oturağına tuvaletini yapmasa bile birkaç dakika oturmasını sağlayın.</p>

      <p class="a--Paragraf-E">3- Lazımlıkta otururken, yanında olun, sohbet edin.</p>

      <p class="a--Paragraf-E">4- Çocuğunuza tuvalette kolay indirilip kaldırılabilen giysiler giydirin.</p>

      <p class="a--Paragraf-E">5- Dört beş dakikadan sonra çocuğunuzun tuvaletten kalkmasına yardımcı olun. Eğer bu süre içerisinde tuvaletini yapabildiyse aşırıya kaçmamak kaydı ile onu övün ve ödüllendirin. Eğer tuvaletini yapamadıysa birdahaki sefere yapabileceğini söyleyin.</p>

      <p class="a--Paragraf-E">6- Anne, baba veya büyük kardeşlerin, tuvaleti nasıl kullandıklarını göstermeleri yararlı olur.</p>

      <p class="a--Paragraf-E">7- Tuvaletini yaptıktan sonra çocuğunuzu dikkatle silin. Kız çocuklarında silinme işleminin enfeksiyon kapmayı engelleyebilmek amacıyla önden arkaya doğru yapılması gerektiğini unutmayın.</p>

      <p class="a--Paragraf-E">NOT: Kitabın içeriği, okuyucuyu bilgilendirmeye yönelik olarak didaktik amaçlı hazırlanmış kılavuz bilgilerden oluşmaktadır. Kitapta yer alan bilgiler, hiçbir zaman bir hekim tedavisinin ya da konsültasyonunun yerini almaz. Bu kaynaktan yola çıkarak, ilaç tedavisine başlanması ya da mevcut ilaç tedavisinin değiştirilmesi kesinlikte tavsiye edilmez.</p>

      <div class="footnotes">
        <div class="footnote">
          <p class="b--Paragraf-E"><a class="footnote-anchor" href="#footnote-260-1-backlink" id="footnote-260-1">1</a> Garfinkel BD. Elimination Disorders, In: Garfinkel BD (ed). Psychiatric Disorders in Children and Adolescents, London: WB Saunders Co, 1990; 325- 336.</p>

          <p class="b--Paragraf-E">Özcan YZ. Primer enürezis nokturnalı çocukların depresyon, özbenlik saygısı ve davranış bozuklukları açısından normal çocuklarla karşılaştırılması. Yayınlanmamış Uzmanlık Tezi, 2000, İstanbul</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-260-2-backlink" id="footnote-260-2">2</a> Ünal F. Enüresis Nokturna. Katkı Pediatri Dergisi 1996; 17 (5): 789- 802.</p>

          <p class="b--Paragraf-E">Shaffer D. Enuresis. In: Rutter M, Taylor E, Hersov L (ed). Child and Adolescent Psychiatry, London: Blackwell Science, 1994; 505- 519.</p>

          <p class="b--Paragraf-E">Yörükoğlu A. Uyumsuz çocuk, Yatağa işeme ve dışkı kaçırma, Davranış Bozuklukları; Çocuk Ruh Sağlığı, Çocuğun Kişilik Gelişimi, Yetiştirilmesi ve Ruhsal Sorunları 22. Basım, Ankara:Özgür yayınları, 1998: 283- 7; 327- 33; 334- 53.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-260-3-backlink" id="footnote-260-3">3</a> Ünal F. Enüresis Nokturna. Katkı Pediatri Dergisi 1996; 17 (5): 789- 802.</p>

          <p class="b--Paragraf-E">Shaffer D. Enuresis. In: Rutter M, Taylor E, Hersov L (ed). Child and Adolescent Psychiatry, London: Blackwell Science, 1994; 505- 519.</p>

          <p class="b--Paragraf-E">Yörükoğlu A. Uyumsuz çocuk, Yatağa işeme ve dışkı kaçırma, Davranış Bozuklukları; Çocuk Ruh Sağlığı, Çocuğun Kişilik Gelişimi, Yetiştirilmesi ve Ruhsal Sorunları 22. Basım, Ankara:Özgür yayınları, 1998: 283- 7; 327- 33; 334- 53.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-260-4-backlink" id="footnote-260-4">4</a> Artur C. Guyton and John E. Hall. Physiological Anatomy of the Bladder, Micturıtıon. Human Physiology and Mechanisms of the Bladder, Micturation. Human Physiology and Mechanisms of Disease, 6 th ed, 1997; 264- 265.</p>
        </div>

        <div class="footnote">
          <p class="b--Paragraf-E"><a class="footnote-anchor" href="#footnote-260-5-backlink" id="footnote-260-5">5</a> Garfinkel BD. Elimination Disorders, In: Garfinkel BD (ed). Psychiatric Disorders in Children and Adolescents, London: WB Saunders Co, 1990; 325- 336.</p>

          <p class="b--Paragraf-E">Özcan YZ. Primer enürezis nokturnalı çocukların depresyon, özbenlik saygısı ve davranış bozuklukları açısından normal çocuklarla karşılaştırılması. Yayınlanmamış Uzmanlık Tezi, 2000, İstanbul</p>

          <p class="b--Paragraf-E">Shaffer D. Enuresis. In: Rutter M, Taylor E, Hersov L (ed). Child and Adolescent Psychiatry, London: Blackwell Science, 1994; 505- 519.</p>

          <p class="b--Paragraf-E">Ünal F. Enüresis Nokturna. Katkı Pediatri Dergisi 1996; 17 (5): 789- 802.</p>
        </div>
      </div>
    </div>
  </div>
</body>
</html>
