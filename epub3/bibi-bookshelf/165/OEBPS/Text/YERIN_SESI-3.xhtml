<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>YERIN_SESI-3.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="yerin-sesi">
    <div class="calibre1" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Oyuncaklar Arasında II<br class="calibre2"/>
    Hepgül</span></h1>

    <p class="x-iir-d-rtl-k-genel" xml:lang="tr"><span class="dar-paragraf-italik">Çocuk</span></p>

    <p class="x-iir-d-rtl-k-genel" xml:lang="tr"><span class="dar-paragraf-italik">Güzel anılar gibi hüzünlü</span></p>

    <p class="x-iir-d-rtl-k-son-m-sra" xml:lang="tr"><span class="dar-paragraf-italik">Hüzünlü şarkılar gibi güzel</span></p>

    <p class="x-iir-d-rtl-k-genel-tab-3-son" xml:lang="tr"><span class="dar-paragraf-italik">Cemal Süreya</span></p>

    <p class="duz-yaz-ilk-paragraf-az-bosluk" xml:lang="tr"><span class="duz-yaz">Hep çok oyuncağım oldu. İstediklerimi aldılar, bol bol da hediye geldi. En çok da tüylü hayvanlarım var, yatağın kenarında. Sonra o gece uğultu oldu, ama fırtına yoktu. Her şey zangırdadı. Yer beni itti, yatağımdan kalkamadım. Yorganı başıma çektim. Bütün tüylü hayvanlarım üzerime düştü.</span></p>

    <p class="duz-yaz1" xml:lang="tr"><span class="duz-yaz">Her yer karanlıktı. Elektrik düğmelerine bastık, hiç ışık yanmadı. Çok bağıran oldu, ben bağırmadım. Annem ile babam “Gel oğlum, sahile inelim biraz” dediler. Ellerinde lambalar vardı. Ben Hepgül’ü tutuyordum sıkı sıkı.</span></p>

    <p class="duz-yaz1" xml:lang="tr"><span class="duz-yaz">Hepgül benim oyuncak köpeğim. Gözleri hep üzgün bakar, kulakları ta yere kadar sarkar. Hep gülsün istedim, o yüzden adı Hepgül. O, yatağın kenarında durmaz. Ben nereye, o oraya. Yatakta da yanımdaydı. Bir onu aldım yanıma. Sokaklarda bir tek araba farları vardı. Babamın elini sıktım.</span></p>

    <p class="duz-yaz1" xml:lang="tr"><span class="duz-yaz">Elektrikler gelince televizyonda gördüm. Depremmiş, hem bizde de değilmiş asıl. Başka yerlerde kötü şeyler yapmış, insanların üzerine beton katlar düşmüş. O başka yerler çok uzağımızda değil. Piknik yapmaya giderken geçmiştik oralardan yazın. Sanki canavar gelmiş, kocaman ayaklarıyla ezmiş evleri. Annem ile babam bana çok fazla televizyon seyrettirmiyor.</span></p>

    <p class="duz-yaz1" xml:lang="tr"><span class="duz-yaz">İlk günler hep ambulans geçti, bir de helikopter. Hepgül’le pencereden seyrettik. Sonra yine avize sallandı, halı kıpırdadı. Hepgül’e daha sıkı sarıldım.</span></p>

    <p class="duz-yaz1" xml:lang="tr"><span class="duz-yaz">Daha olacakmış böyle. Bir de adı var bu küçük depremlerin de ben söyleyemiyorum. Zaten bence küçük de değil. Büyükler bu kadar korkuyorsa küçük olamaz. Annem bütün gün benimle oyunlar oynuyor, güldürüyor beni. Gece babama ağlıyordu. Hepgül de gördü.</span></p>

    <p class="duz-yaz1" xml:lang="tr"><span class="duz-yaz">Geceleri oradakileri düşünüyorum, en çok da çocukları. Çadırda, toprağın üstünde uyuyorlar. Onların anne babaları daha da korkmuş. Bazılarının korkmuş anne babaları bile yok. Bütün oyuncaklarımdan utanıyorum. Zaten hepsini kaldırdım, bir daha üzerime düşmesinler diye.</span></p>

    <p class="duz-yaz1" xml:lang="tr"><span class="duz-yaz">Yemekhanede arkadaşların tabağında yemek artarsa, o yemek çöpe atılırsa da utanıyorum. Sanki oralardan bana bakan gözler var. Ben de baktım onlara çünkü. Gösterdiler televizyondan, günlerce sıcak yemek yoktu. Dökülecek yemek de yoktu. Hep ekmek, sıcak su, ezilmiş domates vardı. Yine göğsümün ortası ağrıdı. Hiçbir yere çarpmadım, ama hep ağrıyor. Hepgül’ü oraya bastırdım.</span></p>

    <p class="duz-yaz1" xml:lang="tr"><span class="duz-yaz">Sonra televizyonda bize “Çocuklar, en sevdiğiniz oyuncağınızı deprem bölgesindeki kardeşlerinize yollayın. Onların hiç oyuncağı yok” dediler.</span></p>

    <p class="duz-yaz1" xml:lang="tr"><span class="duz-yaz">Bütün tüylü hayvanlarım çekmecede duruyordu, ama ben Hepgül’e şöyle bir baktım. Hepgül, “Benim oraya gitmem lazım. Orada bekleyenim var” dedi. Ayrılık zamanı gelmişti. Hepgül ne derse o olur.</span></p>

    <p class="duz-yaz1" xml:lang="tr"><span class="duz-yaz">Oyuncakları toplayan kadına dedim ki “Bu benim gerçekten en sevdiğim oyuncağım. Lütfen onu çok sevecek birine verin.” Kadın gülümsedi, başımı okşadı. “Sen hiç merak etme. Onu senin kadar güzel bir çocuğa vereceğim” dedi.</span></p>

    <p class="duz-yaz1" xml:lang="tr"><span class="duz-yaz">Hepgül’e son kez sarıldım. Köpeğim, diğer arkadaşlarıyla birlikte yola koyuldu. Arkasından el salladım.</span></p>

    <p class="duz-yaz-son-paragraf" xml:lang="tr"><span class="duz-yaz">Bugün okul açıldı. Açıldığı gibi de kapandı. Çünkü yine sallandık. Artık korkmuyorum bile, olduğum yerde kalıyorum. Çıkış kapısında annemi gördüm, ağlıyordu. “İyiyim Anneciğim korkma” dedim. Bu sefer de onun elini ben tuttum. Evde çay içtik, fincanı tutan elleri hâlâ titriyordu. Bir an yüzüme baktı. “Ne düşünüyorsun oğlum?” dedi. “Hepgül’ü” dedim, “İyi ki gitti Hepgül oraya diye düşünüyorum Anne. Kim bilir bugün ona kim sarılıyordur. Adını da ne koymuştur” Gülümsedim. Annemin gözleri doldu. “Canım” dedi, kollarını uzattı. O kollara koştum.</span></p>
  </div>
</body>
</html>