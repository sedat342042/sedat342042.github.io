<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-25-2">
		<section id="bolum-1">
			<h1 class="chapter-header">VAİZ’İN HİKÂYESİ</h1>
			<p class="spot">Vaiz’in Hikâyesi burada başlıyor.</p>
			<p class="entry-text">Jer. 6<sup>O</sup> state super vias, et videte, et interrogate de viis ointiquis que sit via bona, et ambulate in ea; et inuenietis refrigerium animabus vestris, etc.</p>
			<ol>
				<li><span>1)</span> Hiç kimsenin helâk olmasını istemeyen,<a class="noteref" epub:type="noteref" href="#f1">1</a> fakat hepimizin kendi hikmetine ve ebedi olan o mübarek hayata ermemizi dileyen Göklerin Tanrısı, sevgili Efendimiz, Peygamber Yeremiyah’ın ağzından <span epub:type="pagebreak" id="page568" title="568"/>bizlere şu tavsiyelerde bulunuyor: “Yollar üzerinde durun ve bakın, ve iyi yol nerdedir, diye eski yolları sorun; ve onda yürüyün, ve ruhlarınız huzur bulur” vs.<a class="noteref" epub:type="noteref" href="#f2">2</a> İnsanları İsa efendimize ve Şanlı Krallığa götüren manevi yollar çok çeşitlidir. Bu yollar arasında, günah işlemek suretiyle Kutsal Kudüs’e giden doğru yoldan sapan kadınları ve erkekleri asla hayal kırıklığına uğratmayacak, son derece elverişli ve son derece asil bir tanesi vardır ki adı “Tövbe Yolu”dur. Tövbenin ne olduğunu, ona neden tövbe dendiğini, kaç tür tövbe olduğunu, nelerin tövbeyle ilgili ve tövbe için gerekli olduğunu ve nelerin tövbeye mani olduğunu herkes hoşnutlukla dinlemeli ve bütün kalbiyle merak edip araştırmalıdır.</li>
				<li><span>2)</span> Aziz Ambrose “Tövbe, bir kimsenin işlediği günahtan ötürü pişmanlık duyması ve bir daha pişmanlık duymasına sebep olacak hiçbir şey yapmamasıdır” diyor. Bir âlim de diyor ki: “Tövbe bir kimsenin günahından ötürü azap çekmesi, yanlış hareket ettiği için kendini cezalandırmasıdır.” Tövbe, belli şartlar altında, suçlarından dolayı üzüntü duyan ve başka azaplar çeken bir kimsenin samimi pişmanlığıdır. Bu kimse gerçek tövbekâr olmak için, önce, işlediği günahlardan ötürü pişmanlık duymalı, yüreğinde günah çıkarma, üzüntüsünü ve pişmanlığını artıracak şeyleri asla yinelememe ve hayırlı işler yapma kararlılığını taşımalıdır; aksi halde tövbesinin bir yararı olmayacaktır. Zira, Aziz İsidore’un da belirttiği gibi “Pişmanlık duymasına sebep olan bir şeyi tövbesinden hemen sonra yineleyen kişi gerçek tövbekâr değil, olsa olsa bir hilebaz, bir yalanbazdır.” Günah işlemeye son vermeden gözyaşı dökmek fayda vermeyecektir. Yine de insan, çok sık olmamak kaydıyla, her düşüşünden sonra –eğer ona lutufta bulunulmuşsa– Tövbe yoluyla ayağa kalkabileceğini umut etmelidir, ama tabii ki bu büyük tehlikedir. Zira Aziz Gregory’nin dediği gibi, “Kötü alışkanlıkları sırtına yüklenen kişinin günahlarının altından kalkması binbir güçlükle mümkün olur.” Bu yüzden, Kutsal Kilise, günahları onlardan vazgeçmeden, kendileri günahlarından vazgeçen ve günahtan uzak duran tövbekâr kişilerin kurtuluşlarını garanti eder. Her kim ki günah işler ama son nefesinde tövbe eder, Kutsal Kilise, bu tövbesi hürmetine ve Efendimiz İsa Mesih’in yüce merhameti sayesinde o kişinin kurtulacağından ümitlidir; ama siz yine de emin yolu seçin.</li>
				<li><span>3)</span> “Tövbe”nin ne olduğunu açıkladığıma göre, şimdi tövbenin üç şar<span epub:type="pagebreak" id="page569" title="569"/>tı olduğunu bilmelisiniz: Bunlardan birincisi, bir kimsenin günah işledikten sonra vaftiz edilmesidir. Aziz Augustine diyor ki: “Kişi tövbe edip eski günahkâr hayatından yüz çevirmedikçe, yeni, temiz hayata başlayamaz.” Zira, eski suçu için tövbe etmeden vaftiz edilen biri vaftiz nişanını alır, fakat, kuşkusuz, gerçek tövbenin şartlarını yerine getirene kadar kendisine ne lutufta bulunulur, ne de bu kişinin günahları silinir. Diğer bir kusurlu hareket,<a class="noteref" epub:type="noteref" href="#f3">3</a> kişinin vaftiz edildikten sonra ölümcül günahlardan birini işlemesidir. Üçüncü kusurlu hareket, kişinin vaftiz edildikten sonra gün be gün hafif günahlara batmasıdır. Bu nedenle Aziz Augustine “İyi ve alçakgönüllü insanların tövbesi her gün tekrarlanan tövbedir” buyuruyor.</li>
				<li><span>4)</span> Üç tür tövbe vardır: Bunlardan birincisi resmi, ikincisi toplu ve üçüncüsü kişisel olarak yapılandır. Resmi Tövbe iki şekilde olur: birincisinde çocuk katli<a class="noteref" epub:type="noteref" href="#f4">4</a> ve bunun gibi bir suç yüzünden Lent’teki Kutsal Kilise’nin suçluyu üyelikten çıkarması; ikincisinde bir kimsenin herkesin gözü önünde işlediği bir günahın bütün toplumda çalkalanması sonucu Kutsal Kilise’nin, bir kararla, o kimseyi açık kefaret cezasına mahkum etmesi söz konusudur. Toplu Tövbe, belli durumlarda rahiplerin günahkârları toplu halde, nerdeyse çıplak veya yalın ayak hacca göndermeleridir. Kişisel Tövbe, insanların günahlarından dolayı sürekli olarak tövbe etmeleridir ki bu durumda itiraf da, kefaret ödeme de gizli olur.</li>
				<li><span>5)</span> Şimdi gerçek ve kusursuz tövbe için nelerin gerekli olduğunu öğreneceksiniz. Gerçek tövbe şu üç şey üzerine kuruludur: yürekten duyulan pişmanlık, sözlü itiraf, ve kefaret cezası. Aziz Yuhanna Chrisostom bunlar hakkında şöyle buyurur: “Tövbe, insanın çekmesi istenen her türlü acıyı, yürekten duyduğu pişmanlık, sözlü itiraf ve kefaret cezası sayesinde memnuniyetle kabullenmesini, tevazu ifade eden davranışlarda bulunmasını gerektirir.” Ve bu, İsa Mesih Efendimizi kızdıran üç şeye karşı, yani kötülük düşünmekten aldığımız zevke, konuşmalarımızdaki fütursuzluğa ve kötü işlere karşı etkili bir tövbedir. Kötücül suçlara karşı ve onlardan üstün olan Tövbe bir ağaca benzetilebilir: Herhangi bir ağacın kökü nasıl toprak altında gizliyse, bu ağacın kökü de, tam olarak, tövbekar kişinin yüreğinde gizlenen pişmanlıktır. Pişmanlık kökünden İsa’nın Kitabındaki “İmdi, yaraşır semere çıkarın”<a class="noteref" epub:type="noteref" href="#f5">5</a> sözüne uygun şekilde, dalları ve yaprakları itiraf olan bir gövde sürgün verir ki bu <span epub:type="pagebreak" id="page570" title="570"/>gövdenin semeresi kefaret cezasıdır. Zira insanlar bu ağacı kişinin yüreğinde gizli olan köklerine ya da dallarına ve itiraf yapraklarına bakarak değil, semerelerine bakıp tanıyabilirler. Ve isa Mesih Efendimiz bu yüzden “Öyle ise onları semerelerinden tanıyacaksınız”<a class="noteref" epub:type="noteref" href="#f6">6</a> buyuruyorlar. Yine bu kökten bir lutuf tohumu gelişir ki bu tohum güvende olmanın anasıdır, canlıdır ve sıcaktır. Bu tohumun lutfu Tanrı’dandır ve mahşer gününün ve Cehennem azaplarının hatırlanmasıyla elde edilir. Bu konuyla ilgili olarak Süleyman: “Ve insan Rab korkusu ile şerden ayrılır”<a class="noteref" epub:type="noteref" href="#f7">7</a> diyor. Bu tohumun sıcaklığı Tanrı aşkı ve sonsuz mutluluğu arzulamadır. Bu sıcaklık insanın ruhunu Tanrı’ya doğru çeker ve günahından nefret etmesini sağlar. Doğrusu, bir çocuğa sütannesinin sütü kadar lezzetli gelen başka bir şey yoktur, ne de aynı süt başka bir yiyecekle karıştırıldığında ortaya çıkan kadar tiksindirici bir şey. Aynı şekilde, günahını seven kişiye günahı başka her şeyden daha tatlı gelir; fakat İsa Mesih Efendimizi içtenlikle sevmeye ve sonsuz hayatı arzulamaya başlamasından itibaren günahı o kişi için en iğrenç şeydir. Doğrusu Tanrı’nın yasası Tanrı aşkıdır; bu konuda Davut Peygamber şöyle der: “Senin şeriatını severim ve kötülükten nefret ederim.”<a class="noteref" epub:type="noteref" href="#f8">8</a> Tanrı’yı seven O’nun yasasına ve emirlerine itaat eder. Daniel Peygamber Nabukadnezar’ı tövbeye davet ettiği zaman, kralın rüyasını yorumlarken gönül gözüyle bu ağacı gördü.<a class="noteref" epub:type="noteref" href="#f9">9</a> Kefaret onu kabul edenler için Hayat Ağacı’dır, ve Süleyman’ın düşüncesine göre kendini gerçek tövbe sınırları içinde tutabilen kişi merhamet bulur.<a class="noteref" epub:type="noteref" href="#f10">10</a></li>
				<li><span>7)</span> Tövbe veya pişmanlık konusunda dört şeyi anlamak lazımdır: pişmanlığın ne olduğunu, kişiyi pişmanlığa götüren sebepleri, nasıl pişmanlık duyulacağını ve pişmanlığın ruha sağladığı yararları. Öyleyse şunu diyebiliriz: Pişmanlık, kişinin yüreğinde, günahlarından dolayı duyduğu gerçek üzüntü, onları itiraf edip kefaret ödeme ve bir daha asla günah işlememe konusundaki sarsılmaz kararlılığıdır. Aziz Bernard yürekteki bu üzüntüyü “ağır ve ıstırap veren, keskin ve kalbi delip geçen” diyerek tanımlıyor. Bu üzüntü ağır ve ıstırap verici olmalıdır zira, her şeyden önce kişi Efendisi ve Yaratıcısını gücendirmiştir; ve daha ağır ve ıstırap verici olmalıdır, zira, kişi kendi günahlarını bağışlatanı, değerli kanıyla kefaret ödeyip bizi günahın zincirinden, Şeytan’ın zulmünden ve Cehennem azaplarından kurtaranı gücendirmiş ve kızdırmıştır.</li>
				<li><span epub:type="pagebreak" id="page571" title="571"/><span>8)</span> Kişiyi pişmanlığa götüren sebeplerin sayısı altıdır: İlk olarak kişi günahlarını hatırlamalı, fakat bu hatırlayıştan herhangi bir zevk almıyor olmamaya dikkat etmelidir. Zira, Eyub “Günahkâr kimselerin yaptıkları işler itiraf gerektirir.”<a class="noteref" epub:type="noteref" href="#f11">11</a> demiştir. Ve bu yüzden İşaya “Hayatımın bütün yıllarını yüreğimde buruk bir acıyla tek tek anacağım”<a class="noteref" epub:type="noteref" href="#f12">12</a> diyor. Tanrı ise “Vahiy”de “Nereden düştüğünüzü hatırlayın”<a class="noteref" epub:type="noteref" href="#f13">13</a> buyuruyor. Zira ilk günahı işlemenizden önce sizler Tanrı’nın çocuklarıydınız ve Tanrı’nın Krallığının fertleriydiniz; fakat günahlarınız yüzünden köle oldunuz ve gözden düştünüz; meleklerin nefret ettiği Şeytan’ın çocukları, Kutsal Kilise’nin iftiracıları ve sahtekâr yılanın yiyeceği oldunuz. Sizler Cehennem ateşinin daimi yakıtısınız. Üstelik, kusmuğuna dönen köpek gibi<a class="noteref" epub:type="noteref" href="#f14">14</a> daha sık ve daha sık gücendirici hareketlerde bulunduğunuz için daha da aşağılık, daha da iğrençsiniz. Hatta günahkâr alışkanlıklarınızda uzun süre direnmenizden dolayı daha da adi ve günahınıza batmış halinizle pisliğinin içindeki bir hayvan kadar kirlisiniz. Bu türden düşünceler kişinin günahlarından dolayı zevk değil utanç duymasına sebep olur. Tanrı’nın Hezekiel Peygamber aracılığıyla buyurduğu gibi: “Tuttuğunuz yolları anıp yapmış olduğunuz bütün kötülüklerden dolayı kendinizden tiksineceksiniz.”<a class="noteref" epub:type="noteref" href="#f15">15</a> Doğrusu günahlar, insanları Cehenneme götüren yollardır.</li>
				<li><span>9)</span> Kişinin günahı hor görmesi için ikinci sebep de şudur: Aziz Peter’ın dediği gibi “Günah işleyen herkes günahın kölesidir.”<a class="noteref" epub:type="noteref" href="#f16">16</a> Ve günah insanı ağır esaret altına koyar. Bu konuda Hezekiel Peygamber “Keder içinde kendimden tiksinti duydum”<a class="noteref" epub:type="noteref" href="#f17">17</a> diyor. Doğrusu, kişi günahtan tiksinti duymalı, kendini o esaretten ve aşağılanmadan çekip kurtarmalıdır. Bakın bu konuda Seneca ne diyor: “Ne Tanrı’nın ne de insanların asla farketmeyeceklerini bilsem dahi günah işlemezdim.” Aynı Seneca diyor ki: “Ben vücudumun esiri olmaktan veya vücudumu köle kılmaktan daha büyük işler için doğdum.” Ne de bir kadın veya erkek, vücudunu günahtan daha aşağılık bir esarete teslim edebilir. Yeryüzündeki en adi ve en değersiz erkek ya da kadın dahi vücudunu günaha vermekle bulunduğu yerden daha da aşağıya, daha ağır bir esaret altına düşer. İnsan ne kadar yüksek bir makamdan düşerse o kadar çok köleleşir ve Tanrı indinde ve dünyanın gözünde o denli aşağılık ve iğrenç hale gelir. Ey iyi kalpli Tanrı! İnsan günahı ne kadar hor görse yeri var, zira bir zamanlar özgürken günahı yüzünden boyunduruk altında şim<span epub:type="pagebreak" id="page572" title="572"/>di. Bu konuda Aziz Augustine şöyle diyor: “Sizi kızdıran ya da bir kabahat işleyen uşağınızı nasıl hakir görüyorsanız işleyebileceğiniz herhangi bir günahtan dolayı da kendinizi öyle hakir görün.” Kendi değerinizi düşürmemeye dikkat edin ki kendinize bir kötülüğünüz dokunmasın. Heyhat! Tanrı sonsuz iyiliğiyle onları yüce bir makama oturtmuşken; veya onlara kavrayış, bedensel kuvvet, sağlık, güzellik, refah vermiş; onları yüreğinin kanıyla bağışlatmışken; şimdi O’nun bu asil davranışına böyle garip, kendi ruhlarına kıyacak kadar bayağı bir şekilde karşılık verenler günaha kul köle olmaktan ne kadar iğrenseler, kendilerinden ne denli derin utanç duysalar yeridir. Ey iyi kalpli Tanrı! Siz, güzellikleri dillere destan olmuş kadınlar, Süleyman’ın şu özlü sözünü aklınızdan çıkarmayın: “Domuzun burnu ucundaki altın halka ne ise, vücudunun oyuncağı olan güzel kadın da öyledir.”<a class="noteref" epub:type="noteref" href="#f18">18</a> Zira, bir domuz nasıl her önüne çıkan gübre yığınına gömülürse o kadın da güzelliğini günahın kokuşmuş pisliğine daldırır.</li>
				<li><span>10)</span> Kişiyi pişmanlık duymaya götürecek üçüncü sebep kıyamet ve dehşet dolu Cehennem azapları korkusudur. Zira bakın Aziz Jerome ne diyor: “Ne zaman kıyamet günü hatırıma gelse titrerim; yerken, içerken ya da herhangi bir şeyle meşgulken hep ölüleri doğrulup mahşer yerinde toplanmaya çağıran borunun sesi kulağıma çalanır.” Ey iyi yürekli Tanrı! Aziz Pavlus’un dediği gibi “Hepimizin Efendimiz İsa Mesih’in hüküm kürsüsü önünde olacağı”<a class="noteref" epub:type="noteref" href="#f19">19</a> böyle bir Hüküm Günü’nden çok korkmalı kişi. Ve orada kimsenin katılmazlık edemeyeceği kalabalık bir cemaati oluşturacağız. Doğrusu, orada hiçbir özür, hiçbir mazeret geçerli olmayacak. Sadece hatalarımız yargılanmayacak, fakat bütün amellerimiz açıkça gözler önüne serilecek. Aziz Bernard’ın dediği gibi: “Orada hiçbir yalvarma ve hiçbir düzenbazlık işe yaramayacak; boşa sarfedilen her bir kelimenin hesabı verilecek.” Orada ayartılamaz ve kandırılamaz bir Hâkim’imiz olacak. Zira bütün düşüncelerimiz O’na açıktır; ne yalvar yakarla, ne rüşvetle baştan çıkarılamaz O. “Ve bu yüzden” diyor Süleyman “Tanrı’nın gazabı, ne yakarışlar, ne hediyeler hatırına, kimseyi kayırmayacak.”<a class="noteref" epub:type="noteref" href="#f20">20</a> Bunun içindir ki Kıyamet gününde hiç kaçış olmayacak. Aziz Anselm’in belirttiği üzere “O vakit bütün günah ehli büyük endişe içinde olacak; yukarıda hoşgörüsüz Hâkim oturacak ve O’nun altında tüm günahlar Tanrı ve bütün mahlukatın gözleri önüne serildiğinde itirafçıları yutmaya hazır korkunç Ce<span epub:type="pagebreak" id="page573" title="573"/>hennem çukuru. Ve sol yanda herhangi bir yüreğin düşünebileceğinden daha fazla sayıda zebani, günahkâr ruhları taciz edip onları Cehennem azaplarına sürmek için hazır olacaklar. İnsanların yüreklerinde vicdanları parçalanacak ve etraflarında dünya cayır cayır yanacak. Zavallı günahkâr kişi o zaman nereye kaçıp nereye saklanacak? Tabii ki saklanamayacak, öne çıkıp kendini göstermek zorunda kalacak.” Zira doğrusu, Aziz Jerome’un dediği gibi: “Toprak fırlatıp atacak onu, ve deniz de, ve evet, gökgürültüsü ve şimşeklerle dolu olan gök de.”<a class="noteref" epub:type="noteref" href="#f21">21</a> Hakikat, kim bu şeyleri düşünürse günahı yüreğinde bir neşe kaynağı değil, Cehennem azaplarının korkusuyla, büyük bir üzüntü kaynağı olacaktır. İşte bu yüzden Eyub, Tanrı’ya şöyle sesleniyor: “Ve beni bırak da biraz ferah bulayım, gitmeden önce, oradan geri gelmeyeceğim yere; karanlık ve ölüm gölgesi diyarına, koyu karanlığa benzeyen karaltı diyarına, ölüm gölgesi ve düzensizlik diyarına, o yere ki orada ışık karanlık gibidir.”<a class="noteref" epub:type="noteref" href="#f22">22</a> Burada, Eyub’un günahlarından dolayı gözyaşı dökmek için mühlet istediği görülebilir; zira doğrusu, bir günlük mühlet dünyanın bütün hazinelerinden yeğdir. Kişi Tanrı katında serveti sayesinde değil, tövbe yoluyla beraat edebileceğindendir ki insan Tanrı’ya yakarıp, günahlarından dolayı gözyaşı dökmek için mühlet istemelidir. Zira, dünya kurulalı beri insanın çekmiş olabileceği sıkıntıların tamamı Cehennem azaplarına oranla pek önemsiz kalır. Eyub’un Cehennem’e “karanlık diyarı” demesine gelince bu şöyle anlaşılmalı: Eyub “diyar” sözcüğünü kullanıyor zira Cehennem sabittir ve asla sarsılmaz; “karanlık,” zira Cehennem’deki kişi ışık veren malzemeden yoksundur. Zira, sonsuzca yanan ateşten gelen kara ışıkla Cehennem sakini tepeden tırnağa ıstırap kesilecektir; zira, o kimseye bu ışık kendisine işkence eden korkunç şeytanları gösterecektir. “Ölüm gölgesi,” Cehennem sakininin Tanrı’yı görmekten mahrum olacağı anlamına geliyor; zira Tanrı’yı görmek sonsuz hayat demektir. Ölüm gölgesi, sefil kişinin işlediği, kendisini tıpkı bir bulutun güneşle aramıza girmesi gibi Tanrı’nın yüzünü görmekten alıkoyan günahıdır. Eyub “düzensizlikler diyarı” diyor, zira insanların dünya hayatında sahip oldukları üç şeye karşılık üç ıstırap vardır ki bu üç dünyevi şey “şeref,” “hazlar” ve “zenginlikler”dir. Günahkârlar “şeref”e karşılık olarak Cehennem’de utanç ve karmaşa bulurlar. Zira, bildiğiniz gibi, insanlar “şeref” diye insanın insana gösterdiği hürmete derler; fakat Cehennem’de ne “şeref”, ne de “hürmet” vardır. Doğrusu, bir krala bir uşağa edilenden daha fazla hürmet <span epub:type="pagebreak" id="page574" title="574"/>edilmemelidir. Bu konuda Tanrı, Peygamber Yeremiyah’ın ağzından “Beni hor görenler küçük düşeceklerdir”<a class="noteref" epub:type="noteref" href="#f23">23</a> buyuruyor. “Şeref’in bir diğer adı da “yüce efendilik”tir; fakat bir başkasına boyun eğip hizmet eden hiç kimse acı ve ıstıraptan kurtulamayacaktır. “Şeref” yüksek vakar ve yüksek rütbeyi de içerir; fakat bunların sahipleri Cehennem’deki zebanilerin ayakları altında ezileceklerdir. Ve Tanrı “Korkunç zebaniler lanetlilerin kafaları üstünde gidip gidip geleceklerdir”<a class="noteref" epub:type="noteref" href="#f24">24</a> buyuruyor. Zira, insanlar Cehennem’de bu hayatta bulundukları makamın yüksekliği oranında alçalacak ve pisliğe batacaklardır. Bu dünyanın zenginliklerine karşılık yokluk ve sefalet çekecekler ve dört şeyden yoksun olacaklardır: Bunlardan ilk servettir ki Davut bu konuda şöyle der: “Mal varlıklarına bel bağlayanlar, mallarının çokluğuyla böbürlenenler var ya, onlar ölümün karanlığında uyuyacaklar ve uyandıkları zaman ellerinde servetlerinden kalan hiçbir şey bulamayacaklar.”<a class="noteref" epub:type="noteref" href="#f25">25</a> Cehennem sefaleti yiyecek ve içecek sıkıntısını da içerecek. Zira, Tanrı Musa vasıtasıyla şöyle sesleniyor: “Kıtlıktan bitecekler, ve ateşli sıcakla, ve acı helakla yenilip bitirilecekler; ve ejderha ödü onların şarapları ve ejderha zehiri lokmaları olacak.”<a class="noteref" epub:type="noteref" href="#f26">26</a> Bunlardan başka, Cehennemliklerin kıyafetleri de olmayacak, zira içinde yandıkları ateş ve diğer pislikler dışında bedenleri çıplak olacak. Ve ruhun giysileri olan erdemlerden mahrum oldukları için ruhları da çıplak olacak. Nerede olacak o zaman parıltılı giysiler, yumuşak örtüler ve yumuşak gömlekler? Tanrı’nın İşaya Peygamber aracılığıyla dediklerine kulak verin: “Kurtlar serilmiş olacak onların altlarına ve Cehennem kurtçukları örtecek üzerlerini.”<a class="noteref" epub:type="noteref" href="#f27">27</a> Bu sayılanlara ek olarak, Cehennem’dekilerin dostları da olmayacak; iyi dostları olan yoksul değildir de ondan. Ama orada hiç dost bulamayacaklar, ne Tanrı ne de başka biri dost olacak onlarla ve her birisi diğerlerine karşı ölümcül bir nefret duyacak. “Oğullar ve kızlar ana babalarına karşı isyan edecek ve akraba akrabaya karşı kalkacak ve her birisi lanetleyip aşağılayacak diğerlerini.”<a class="noteref" epub:type="noteref" href="#f28">28</a> Tanrı’nın Mika Peygamber’in ağzından bildirdiği gibi gece boyu, gündüz boyu böylece olacak bu. Bir zamanlar birbirlerini tensel aşkla ölesiye seven iki kişi ellerinden gelse birbirlerini yiyip yok edecekler. Hal böyleyken, daha bu hayatın bolluk, bereketi içinde birbirlerinden nefret edenler Cehennem azapları içinde nasıl sevebilirler birbirlerini? Sevemezler; zira inanın, onların tensel aşkı ölümcül nefretin taa kendisiydi; Davut Peygamber’in belirttiği gibi: “Kötülüğü seven kişi kendi canından tik<span epub:type="pagebreak" id="page575" title="575"/>sinti duyar”<a class="noteref" epub:type="noteref" href="#f29">29</a> Ve kendi canından nefret eden biri de, doğrusu imkanı yok, başka birini sevemez. Bu yüzden, Cehennem’de ne dostluk, ne bir teselli vardır; Cehennem’deki arkadaşların ilişkileri ne kadar tenselse birbirlerini o kadar çok lanetleyecek ve birbirlerine karşı o derece ölümcül bir nefret duyacaklar. Ayrıca, her türlü hazdan mahrum olacaklardır; zira hazlar beş duyunun (görme, duyma, koklama, tad alma ve dokunma) iştihasına hitap eder. Fakat Cehennem’de onların gözleri karanlıkla ve dumanla ve bu yüzden yaşlarla dolu olacak. İsa Mesih’in dediği gibi, ağlayış ve diş gıcırdatmaları olacak duydukları;<a class="noteref" epub:type="noteref" href="#f30">30</a> burun deliklerini pis kokular dolduracak. Ve İşaya Peygamber’in dediği gibi “acı ödden olacak içkileri”<a class="noteref" epub:type="noteref" href="#f31">31</a> Dokunmaya gelince, “vücutları baştan ayağa hiç sönmeyecek ateşle ve asla ölmeyen kurtlarla kaplı olacak.”<a class="noteref" epub:type="noteref" href="#f32">32</a> Acılarından ölmeyeceklerini ve ölüm sayesinde kurtulamayacaklarını düşündükleri zaman “ölümün gölgesi<a class="noteref" epub:type="noteref" href="#f33">33</a> diyen Eyub’un sözlerinin sırrına erecekler. Şüphesiz, her gölge gölgesi olduğu şeye benzer, ama gölge esas değildir. Cehennem azapları için de aynıdır bu; Cehennem, verdiği korkunç acıdan dolayı ölüm gibidir. Zira hep acı verir ve azap çekenler sanki her an ölecek gibidirler; ama gerçekte ölmeyecektirler. Zira Aziz Gregory’nin dediği gibi: “Bu zavallı esirlere ölümsüz ölüm, sonsuz son ve yok olmadan gayri-mevcudiyet verilecektir.” Bu konuda dört İncil yazarından biri olan Aziz Yuhanna şöyle diyor: “Ve insanlar o günlerde ölümü arıyacaklar ve asla onu bulmayacaklar; ve ölmeği arzu edecekler ve ölüm onlardan kaçacaktır.’<a class="noteref" epub:type="noteref" href="#f34">34</a> Eyub de diyor ki: “Cehennem düzensizlik diyarıdır.”<a class="noteref" epub:type="noteref" href="#f35">35</a> Tanrı’nın her şeyi doğru düzende yaratmış olmasına, ve hiçbir şeyin düzenden mahrum olmamasına, aksine her şeyin düzenli ve sıralı olmasına rağmen, lanetlenmiş olanlar her türlü düzenden yoksundurlar. zira toprak onlara hiçbir mahsul vermeyecek. Zira Davut Peygamber’in dediği gibi “Tanrı onların ellerindeki semereli toprağı çoraklığa dönüştürecek.”<a class="noteref" epub:type="noteref" href="#f36">36</a> Onlara hiçbir su, nem; hava, canlılık vermeyecek; ne de ışık verecek ateş. Zira Aziz Basil’in belirttiği üzere “Tanrı bu dünyadaki ateşin yakıcılığını Cehennem’deki lanetli ruhlara gönderecek, fakat ışığını ve pırıltısını Cennet’teki kendi evlatlarına verecek.”<a class="noteref" epub:type="noteref" href="#f37">37</a>  tıpkı iyi yürekli bir adamın eti çocuklarına ve kemikleri köpeklerine vermesi gibi. Cehennemliklerin hiçbir kurtuluş umutları olmadığından, Aziz Eyub diyor ki son olarak: “Dehşet ve tüyler ürperten korku orada sonsuzca yaşayacak.” Dehşet her an için gelebilecek bir felaketi beklemekten doğan korkudur ve bu korku la<span epub:type="pagebreak" id="page576" title="576"/>netlilerin yüreğinde sonsuzca mekân tutacaktır. Bu yüzden bütün umutlarını yitirmişlerdir onlar. Bununsa yedi sebebi vardır: İlk olarak, onların Yargıç’ı Tanrı onlara karşı acımasız olacağından onlar ne O’nu ne de O’nun Azizlerinden herhangi birinin lutfunu kazanacaklardır; fidye yerine hiçbir şey veremeyecek; O’nunla konuşmak için ses bulamayacak; acıdan kaçamayacak ve içlerinde, gösterdikleri takdirde kendilerini kurtaracak iyiliği bulamayacaklardır. Bu yüzden Süleyman “Kötü kişi öldüğü zaman ıstıraptan kurtulma umudu boşa çıkar”<a class="noteref" epub:type="noteref" href="#f38">38</a> diyor. Her kim bu ıstırapları anlar ve bu acıları günahları yüzünden hakettiğini düşünürse şüphesiz, o kişi iç çekip ağlamayı şarkı söyleyip dans etmekten daha çok arzulayacaktır. Zira Süleyman’ın dediği üzere “Günahın cezalandırılması için emrolunmuş ve konulmuş acıları tanıma bilgeliğine eren kişi, bu acıları çekmek ister.”<a class="noteref" epub:type="noteref" href="#f39">39</a> “İşte bu bilgi” diyor Aziz Augustine, “insanın taa yüreğinden gelerek ağlamasına sebep olur.”</li>
				<li><span>11)</span> Kişiyi pişmanlık duymaya götüren dördüncü sebep burada, yeryüzünde bıraktığı, ayrıca yitirdiği iyiliklerin mutsuzluk verici hatırasıdır. Doğrusu geride bıraktığı hayırlı işler ya ölümcül günahı işlemeden önce ya da günaha batmış yaşarken yaptıklarıdır. Gerçekte, günaha düşmeden evvel yaptığı hayırlı işler günahta ısrar yoluyla öldürülmüş ve sıfıra, hiçliğe indirgenmiştir. Ölümcül günahın içindeyken yaptığı diğer hayırlı icraat Cennet’teki sonsuz hayata etkileri açısından tamamen ölüdür. Bundan başka Tanrı’nın lutfu üzerindeyken yaptığı, fakat günahta ısrar yoluyla boşa çıkarttığı aynı hayırlı işler kişi tam manasıyla tövbe etmedikçe dirilmeyecektir. Ve bununla ilgili olarak Hezekiel’in ağzından soruyor Tanrı: “Salih adam salahından döner, ve kötü adamın işlediği bütün mekruh şeylere göre kötülük eder de yaşar mı?” Ve yine kendisi cevaplıyor: “Hayır! Onun işlemiş olduğu bütün salah işlerinden hiçbiri anılmayacaktır; işlediği hainlikte ve işlediği suçta, onlarda ölecektir.”<a class="noteref" epub:type="noteref" href="#f40">40</a> Aynı konuda Aziz Gregory şöyle diyor: “Şunu ilke olarak anlamalıyız; bir kez ölümcül günah işlediysek önceden yapmış olduğumuz iyi işleri anmamız boşunadır.” Zira, ölümcül günah işlerken, önceden yapmış olduğumuz iyiliklerin Tanrı katındaki ebedi hayata etki açısından bize faydalı olacağına güvenmemiz söz konusu değildir. Buna rağmen eğer pişmanlık duyarsak, hayırlı icraatımız yeniden can bulup geri dönecek ve Cennet’teki ebedi hayatı elde etmemizde yardımcı olacaktır. Ama doğrusu, insanların ölümcül günah içindey<span epub:type="pagebreak" id="page577" title="577"/>ken yapmış oldukları hayırlı işler asla dirilmeyecek. Ne de olsa hiç yaşamamış olan bir şey asla yeniden dirilemez. Bu işlerin sonsuz hayata hiçbir katkıları yoktur ama yine de Cehennem azaplarını hafifletmekte, ya da geçici zenginlikler elde etmekte işe yararlar. Ya da bu iyi işlerin hürmetine Tanrı günahkârın yüreğini tövbe etmesi yolunda ışıtıp aydınlatacaktır. Ayrıca bu tür hayırlı işler kişinin hayır işlemeye alışmasına hizmet ederler, ki böylece Şeytan o kişinin ruhu üzerinde daha az güce sahip olabilsin. İşte bu şekilde, şefkatli Efendimiz İsa Mesih hiçbir iyi işin tamamen yitip gitmemesini arzular; her iyi amel öyle ya da böyle bir işe yarar. Fakat, insanların Tanrı lutfu altındayken yapmış oldukları iyiliklere takip eden günah tarafından her ne kadar darbe vurulsa ve insanların ölümcül günaha batmışken yaptıkları hayırlı işler tamamen ölü olsa da ebedi hayat söz konusu olduğunda, eli hiçbir iyi işe varmamış kişi şu yeni çıkan Fransız şarkısını söylemeye başlasa iyi olur: <em>“J’ai tout perdu mon temps et mon labeur.” </em><a class="noteref" epub:type="noteref" href="#f41">41</a> Zira, günah kişiyi hem tabiatın hem de Tanrı lutfunun sağlayacağı iyiliklerden mahrum bırakır. Zira, Kutsal Ruh’un lutfu boş kalmaya gelmeyen ateş gibidir. Ateş işi bittiğinde nasıl sönüverirse kullanılmayan lutuf da aynen öyledir. O zaman günahkâr yalnızca çile çekip çalışan iyi insanlara müjdelenmiş olan “şan” için hakkını kaybeder. Geçmiş, gelecek bütün günlerini Tanrı’ya borçlu olduğu halde, henüz borçlarını ödemek için hiçbir iyilikte bulunmamış olan kişi bırakın dövünsün. Zira Aziz Bernard’ın dediği gibi, hiç şüphesiz, “Kişi kendisine bu hayatta verilen iyi şeylerin ve onları nasıl kullandığının hesabını verecek; öyle ki ne saçının bir tek teli ne de koskoca ömrünün bir tek günü göz ardı edilecek, fakat kişi hepsinin hesabını vermeye davet edilecek.”</li>
				<li><span>12)</span> Kişiyi pişmanlık duymaya götürecek beşinci sebep Efendimiz İsa Mesih’in bizim günahlarımız yüzünden çektiği ıstırapların hatırlanmasıdır. Bakın Aziz Bernard ne diyor: “Efendimiz İsa Mesih’in vaaz etmek için katlandığı zahmetleri; acıdan yorgun düşüşünü; oruç tutarken direnmek zorunda kaldığı ayartma çabalarını; dua etmek için uzun süre uykusuz kalmasını; iyi insanlara acıdığı için döktüğü gözyaşlarını; insanların O’nun hakkında söyledikleri acıklı, utanç verici, pis sözleri; yüzüne tükürülen iğrenç salyaları; ona attıkları lanetli yumrukları; çirkin surat buruşturmaları; sövüp saymaları; çarmıha çakıldığı çivileri ve kendi suçu değil, benim günahım yüzünden maruz kaldığı tüm diğer işkenceleri yaşadığım sürece bir an olsun aklım<span epub:type="pagebreak" id="page578" title="578"/>dan çıkarmayacağım.” Ve bilmelisiniz ki insanın günah işlemesiyle bütün düzen ve yasa alt üst olur. Zira Tanrı, akıl, duyular ve beden öyle bir düzene oturmuşlardır ki bu dördü arasında bir üst rütbede olanın daha alttakilere hükmetmesi söz konusudur. Şöyle ki: Tanrı aklın efendisidir, akıl duyuların ve duyular bedenin. Fakat, insan günah işlediğinde, şüphesiz, bütün bu düzen alt üst olur. Bu nedenle akıl insanın doğrudan efendisi olan Tanrı’ya boyun eğip O’nun arzusuna rıza göstermediği takdirde, duyular ve beden üzerindeki efendilik hakkını kaybeder. Zira, duyular o zaman akla başkaldırır; ve böylece akıl, duyular ve beden üzerindeki efendiliğini kaybeder. Zira, akıl nasıl Tanrı’ya karşı isyancıysa, duyular ve beden de akla karşı isyancıdır. Doğrusu, İsa Mesih Efendimiz bu karmaşayı ve isyanı değerli bedeni üzerinde yaşadı ve bunu çok pahalıya ödedi. Bu nasıl mı oldu? Aklın Tanrı’ya isyankâr olması halinde kişi ıstırap çekmeye ve ölmeye layıktır İsa Mesih Efendimiz havarisi tarafından ihanete uğradıktan sonra insanlık için buna katlandı, yakalandı ve Aziz Augustine’in dediği gibi “Çivili ellerindeki her bir tırnağından kanlar fışkıracak şekilde” çarmıha gerildi. Bundan başka aklın, yapabileceği halde, duyuları susturmaması durumunda kişi utanca layıktır; İsa Mesih Efendimiz yüzüne tükürdüklerinde insanlık için bu utanca katlandı. Devam edersek, duyulara ve akla isyankâr olan aşağılık beden ölüme layıktır. İsa, bedeninin hiçbir uzvu keskin acı ve şiddetli ıstıraptan muaf kalmamak kaydıyla çarmıhta geriliyken insanoğlu için buna katlandı. Ve hiçbir günahı olmayan İsa Mesih tüm bunlara katlandı. Bu yüzden İsa’nın ağzından haklı olarak şöyle denebilir: “Cezasını haketmediğim şeyler yüzünden çok işkence gördüm ve insanoğluna ait ayıp yüzünden çok aşağılandım.”<a class="noteref" epub:type="noteref" href="#f42">42</a> Bu yüzden günahkâr kişi Aziz Bernard’ın şu sözlerini söylese yeridir: “Günahımın şiddetine lanetler olsun, onun yüzünden aynı şiddette acılar çekeceğim.” Zira İsa’nın ıstırapları bizim günahlarımızın türüne paralel olarak çeşitlilik gösterir. Şöyle ki: Şüphesiz, günahkâr kişinin geçici zenginliklere karşı duyduğu tamah kendisine ihanet eder ve kişinin ruhu Şeytan’a bildirilir; kişi tensel zevkleri seçtiğinde düzenbazlık tarafından aşağılanır; zor şartlar altındayken sabırsızlık tarafından kendisine işkence yapılır; kölelik ve günaha boyun eğme tarafından yüzüne tükürülür ve nihayet, kişi sonsuza dek ölü kalması koşuluyla öldürülür. İsa Mesih günahkâr insanın yarattığı bu karmaşa yüzünden önce ihanete uğradı, sonra da bağlandı. Oysa bizleri günahtan ve acıdan kurtarmaya gelmişti. Sonra aşağılandı, <span epub:type="pagebreak" id="page579" title="579"/>oysa bütün varlıklar içinde yüceltilmesi gereken tek O’ydu. Sonra, bütün insan soyunun bakmayı arzulaması gereken zira melekler ona bakmak için yanıp tutuşurlar yüzüne alçakça tükürüldü. Daha sonra kırbaçlandı, oysa hiçbir kusur etmemişti ve nihayet çarmıha gerilip öldürüldü. İşaya’nın şu sözleri işte böyle gerçekleşti: “Günahlarımızdan ötürü O yaralandı, fesatlıklarımızdan ötürü o zedelendi.”<a class="noteref" epub:type="noteref" href="#f43">43</a> Şimdi, madem ki İsa Mesih bizim bütün kötülüklerimizin cezasını üstlenmiştir, günahkâr kişi Tanrı’nın göklerdeki oğlunun tüm bu acılara dayanması için çok ağlayıp gözyaşı dökmelidir.</li>
				<li><span>13)</span> Kişiyi pişmanlık duygusuna götüren altıncı sebep üç şeyden umutlu olmasıdır; günahların affedileceğinden, hayırlı işler yapma lutfunun bağışlanacağından, ve Tanrı’nın insana yaptığı iyi işlerin ödülü olarak vereceği Cennet şanından. Ve İsa Mesih, eli açıklığı ve sınırsız cömertliğiyle bu hediyeleri bize verdiği içindir ki kendisine<em> Jesus Nazarenus rex Judeorum</em> denir. <em>Jesus</em> “kurtarıcı” veya “kurtuluş”<a class="noteref" epub:type="noteref" href="#f44">44</a> demektir ki herkes günahlarının bağışlanması, esas olarak günahlardan kurtulma umudunu O’na bağlamalıdır. Melek bu yüzden Yusuf’a şöyle dedi: “Onun adını İsa koyacaksın, zira kavmini günahlarından kurtaracak olan odur.”<a class="noteref" epub:type="noteref" href="#f45">45</a> Aziz Peter’e kulak verirsek: “Yeryüzünde İsa dışında bir insana verilmiş hiçbir ad yoktur ki bu ad sayesinde insanlar kurtuluşa ersin.”<a class="noteref" epub:type="noteref" href="#f46">46</a> <em>Nazarenus</em> yaklaşık olarak “filizlenmek” anlamına gelir,<a class="noteref" epub:type="noteref" href="#f47">47</a> yani kişi kendisini günahlarından arındırıp bağışlayanın hayırlı işler yapmasını da sağlayacağını umut edebilir. Zira, nasıl çiçekte gelecek olan meyva saklıysa günahların bağışlanmasında da hayırlı işler başarma lutfu saklıdır. Bakın İsa ne diyor: “İşte kapıda duruyor ve çalıyorum; eğer biri sesimi işitir ve açarsa, onun yanına girecek, yemeğimi onunla yiyeceğim; ve yaptığı hayırlı işler sayesinde –Tanrı’nın yemeği bunlardır– o da benimle yiyecek”,<a class="noteref" epub:type="noteref" href="#f48">48</a> ona vereceğim büyük mutlulukla. Böylece ödeyeceği kefaret cezası sayesinde kişi İncil’de söz verildiği gibi Tanrı’nın Krallığı’na kabul edilmeyi umabilir.</li>
				<li>14) Duyulacak pişmanlık hangi özellikleri taşımalı? Şimdi sıra bunda. Diyorum ki pişmanlık kapsamlı ve toptan olmalıdır, yani kişi haz duyarak işlediği günahlarının tamamından dolayı gerçekten tövbekâr olmalıdır, zira haz çok tehlikelidir. Nedenine gelince, günaha razı olma iki şekilde olur: Birincisi duyguların günaha razı olmasıdır ki o zaman kişi günahın çekiciliğine kapılır ve bu günahı uzun <span epub:type="pagebreak" id="page580" title="580"/>uzun düşünmekten haz duyar; aklı bunun Tanrı’nın yasasına karşı gelmek olduğunun farkındadır ama yine de, Tanrı’ya hürmetle çatıştığını bildiği bayağı haz ve iştaha gem vurmaz. Akıl söz konusu günahın işlenmesine razı olmadığı halde, uzun süre böylesi bir haz üzerinde durmak günah ne denli küçük olursa olsun âlimlere göre son derece tehlikelidir. Ayrıca kişi aklının tüm rızasıyla, Tanrı’nın yasasına aykırı olarak arzuladığı her şey için azap duymalıdır, hiç şüphe yok ki günaha razı olmakla ölümcül günah işlemiş oluruz. Zira, bütün ölümcül günahlar, doğrusu, evvela insanın düşüncesindedir, sonra bu ona haz verir, sonra kişi günaha razı olur ve en sonunda günahı gerçekleştirir. İşte bu yüzden diyorum ki, çoğu kimse işlediği büyük günahlar için tövbe eder de bu tür düşüncelerden ya da zevklerden dolayı hiç tövbekâr olmaz ve günah çıkarmaz. Öyleyse, böyle kötü zevkler ve kötü düşünceler lanetleneceklerin sinsi ayartıcılarıdırlar. Kaldı ki, kişi yaptığı kötü işlerden dolayı olduğu gibi söylediği kötü sözlerden dolayı da tövbekâr olmalıdır. Doğrusu, tüm diğer günahları hariç tutarak bir tek günah için tövbe etmek ya da bir tek günahı hariç tutup bütün diğer günahlar için tövbe etmek fayda sağlamaz. Zira, Kadir Tanrı baştan başa iyiliktir; bunun için ya her şeyi affeder, ya da hiçbir şeyi affetmez. Bu konuda Aziz Augustine şöyle diyor: “Hiç şüphem yok ki Tanrı bütün günahkârların düşmanıdır.” Öyleyse nasıl olacak? Bir günahı işlemeyi sürdüren kişinin geri kalan günahları bağışlanacak mı? Hayır. Bundan başka, tövbe şiddetli üzüntü ve acı vermeli, ıstırap dolu olmalıdır; Tanrı o zaman tamamen bağışlayıcı olacaktır; ve bu yüzden ruhum içimde ıstırap çekerken aklımda hep Tanrı vardı ki dualarım kendisine ulaşsın. Dahası, pişmanlık sürekli olmalı ve kişi günahlarını itiraf edip hayat tarzını iyileştirme kararlılığında olmalı, buna sıkı sıkı sarılmalıdır. Zira, tövbesi bozulmadığı sürece kişi bağışlanmayı ummaya devam edebilir; bundan günaha karşı duyulan nefret doğar ve bu nefret hem kişinin kendi içindeki artık kişinin yeteneğine göre hem de başka insanların içlerindeki günahları yok eder. Davut bu konuda “Rabbi seven şerden nefret eder”<a class="noteref" epub:type="noteref" href="#f49">49</a> diyor. Zira, hiç şüpheniz olmasın ki, Tanrı’yı sevmek O’nun sevdiklerini sevmek ve O’nun nefret ettiklerinden nefret etmektir.</li>

				<li><span>15)</span> Pişmanlık hakkında bilinmesi gereken son husus pişmanlığın kişiye ne kazandırdığıdır. Bence pişmanlık zaman zaman kişiyi günahtan arındırır. Bu konuda Davut şöyle diyor: “Rabbe, isyanlarımı itiraf <span epub:type="pagebreak" id="page581" title="581"/>edeceğim dedim; ve günahımın suçunu bağışladın.”<a class="noteref" epub:type="noteref" href="#f50">50</a> Pişmanlığın yanısıra, fırsat varsa hiçbir şey itirafta bulunmak için verdiğiniz sağlam karar kadar işe yaramaz; buna rağmen, pişmanlık duymadan itirafta bulunmak da tek başına pek bir önem taşımaz. Bunun dışında, pişmanlık Cehennem hapishanesini yerle bir eder, zayıf ve güçsüze şeytanların alayına karşı koymalarına yetecek güç verir, Kutsal Ruh’un hediyelerini ve tüm güzel erdemleri bizlere geri verir; ruhu günahtan arındırıp Cehennem azabından, Şeytanın eşliğinden ve günaha kölelik etmekten kurtarır. Onu tamamen manevi iyiye ve Kutsal Kilise’nin komünyonu ve eşliğine teslim eder. Üstelik evvelce gazabın oğlu<a class="noteref" epub:type="noteref" href="#f51">51</a> olan kişiyi lutfun oğlu kılar; bütün bunlar Kutsal Kitap’la sabittir. Bu nedenle, bu şeyleri anlamaya kafa yoran kişi akıllılık eder; zira, bundan sonra tüm hayatı boyunca günahı arzulamayacak, fakat vücudunu ve kalbini İsa Mesih’e ibadet etmeye adayıp, O’na hürmet edecektir. Zira, sevgili İsa Mesih Efendimiz hatalarımızı öyle lutufkâr bir şekilde bağışladı ki, eğer O insanoğlunun ruhuna merhamet etmemiş olsaydı şimdi hepimizin dilinde hazin bir türkü olurdu.</li>
			</ol>
			<p class="spot">Tövbenin Birinci Bölümü Burada Bitti.</p>

			<p class="spot">İkinci Bölümü Burada Başlıyor.<a class="noteref" epub:type="noteref" href="#s1">*</a></p>
			<ol>
				<li><span>16)</span> Tövbenin ikinci bölümü pişmanlık işareti olan itiraftır. Şimdi itiraf nedir, buna başvurulmalı mı başvurulmamalı mıdır,<a class="noteref" epub:type="noteref" href="#f52">52</a> ve gerçek itirafın şartları nelerdir bunları öğreneceksiniz.</li>
				<li><span>17)</span> Öncelikle itirafın gerçek günahları rahibe açıklamak olduğunu bilmelisiniz; “gerçek” diyorum, zira, kişi günahıyla ilgili bütün durumları dili döndüğünce itiraf etmelidir. Her şey anlatılmalı, hiçbir şey mazur görülmemeli, gizli kalmamalı, hiçbir şeyin üstü örtülmemeli ve yapılan iyi işlerle övünülmemelidir. Bunların yanısıra kişinin, günahlarının nereden kaynaklandığını, nasıl çoğaldığını ve günahlarının tabiatını anlaması gereklidir.</li>
				<li><span>18)</span> Günahların doğuşunu Aziz Pavlus şöyle açıklıyor: “Nasıl günah bir adam vasıtası ile ve ölüm günah vasıtası ile dünyaya girdiyse, böy<span epub:type="pagebreak" id="page582" title="582"/>lece ölüm de bütün insanlara geçti; zira hepsi günah işlediler.”<a class="noteref" epub:type="noteref" href="#f53">53</a> Bu adam Âdem’di. Âdem Tanrı’nın buyruğuna karşı geldiği zaman günah dünyaya onun yanında girdi. Bu yüzden önceleri hiç ölmeyecek kadar kudretli olan Âdem öyle bir duruma düştü ki o istese de istemese de ölmesi şart oldu ve onun işlediği günahla onlar da günahkâr durumuna düştükleri için Âdem’in soyundan gelenlerin de ölmesi şart oldu. Bakın, o masumiyet evresinde Âdem’le Havva Cennet’te çıplakken ve çıplaklıklarından ötürü hiçbir utanç duymazlarken, Tanrı’nın yarattığı hayvanların en sinsisi olan yılan, kadına şunları söyledi: “Gerçek, Allah: Bahçenin hiçbir ağacından yemeyeceksiniz dedi mi? Ve kadın yılana dedi: Bahçenin ağaçlarından meyvasından yiyebilirsiniz; fakat bahçenin ortasında olan ağacın meyvası hakkında Allah: Ondan yemeyin, ve ona dokunmayın ki ölmeyesiniz, dedi. Ve yılan kadına dedi: Katiyen ölmezsiniz; zira Allah bilir ki, ondan yediğiniz gün, o vakit gözleriniz açılacak, ve iyiyi ve kötüyü bilerek Allah gibi olacaksınız. Ve kadın gördü ki ağaç yemek için iyi, ve gözlere hoş, ve anlayışlı kılmak için arzu olunur bir ağaçtı; ve onun meyvasından aldı, ve yedi. İkisinin de gözleri açıldı ve kendilerinin çıplak olduğunu bildiler; ve incir yaprakları dikip kendilerine önlükler yaptılar.”<a class="noteref" epub:type="noteref" href="#f54">54</a> Burada, ölümcül günahın ilk kez yılanın temsil ettiği Şeytan tarafından teklif edildiğini görebilirsiniz; sonra burada Havva’da gördüğümüz tensel haz tarafından ve sonra da Âdem’de gördüğümüz aklın günaha razı olması sonucu ortaya çıktığını. Zira, her ne kadar Şeytan Havva’yı, yani bedeni, kandırdıysa ve beden yasak meyvanın güzelliğiyle kendinden geçtiyse de taa ki, akıl yani Âdem, meyvayı yemeye razı olana kadar Âdem masumiyetini muhafaza etmiştir. O ilk günahı işte bu Âdem’den devraldık biz; zira hepimiz onun kanından geldik ve etten kemikten, adi ve çürük malzemeden yapıldık. Ruh bir bedene konur konmaz ilk günah hemen ona bulaşır; başlangıçta sadece şehvetin cezası olarak verilen şey daha sonra hem ceza hem de suç olur. Bu yüzden hepimiz öfkenin ve sonsuz lanetin evlatları olarak doğarız, neyse ki bu suçluluğumuzu yıkayıp götüren vaftiz var; ama şüphesiz, ceza ayartıcı olarak içimizde kalmaya devam eder, ve bu cezaya şehvet denir. Yanlış kullanıldığında insanın tensel bir şehvetle tensel günahı arzulamasına; gözleriyle dünyevi şeylere ve yüreğindeki kibirle yüksek mevkilere istek duymasına sebep olur.<a class="noteref" epub:type="noteref" href="#f55">55</a></li>
				<li><span epub:type="pagebreak" id="page583" title="583"/><span>19)</span> Şimdi ilk istekten, yani Tanrı’nın kusursuz kararıyla meşru bir şekilde yaratılmış olan cinsel organlarımızın yasalarına göre, şehvetten söz edecek olursak; kanımca, insan efendisi olan Tanrı’ya itaatkâr olmadığı için bedeni de günahın besini ya da sebebi denilen şehvet yoluyla insana karşı isyan eder. Bu nedenle, içinde şehvet cezası durduğu sürece insanın zaman zaman ayartılıp günaha meyletmemesi mümkün değildir. Ve şehvet insanın ömrü boyunca asla kaybolmaz; vaftiz veya tövbe yoluyla, Tanrı’nın lutfu sayesinde zayıflatılabilir veya uzakta tutulabilir; fakat kişi hastalık, kötü muamele, büyü zoruyla veya zararlı içkilerle elden ayaktan düşürülmedikçe onu bir daha günaha sevkedemeyecek şekilde tamamen söndürülemez. Zira Aziz Pavlus diyor ki: “Bedenin istekleri ruhun ve ruhun istekleri de bedeninkilere, evet bunların biri diğerine zıttır; öyle ki insan arzu ettiği şeyleri yapamaz.”<a class="noteref" epub:type="noteref" href="#f56">56</a> Aziz Pavlus denizde ve karada ödediği büyük kefaret cezasından sonra (gece gündüz su üstünde, büyük tehlike ve ıstıraplar içinde; karada kıtlığın, susuzluğun, soğuğun ortasında çıplak, ve bir keresinde neredeyse ölene kadar taşlanarak)<a class="noteref" epub:type="noteref" href="#f57">57</a> yine de şöyle dedi: “Ne zavallı adamım! Beni bu ölüm bedeninden kim kurtaracak?”<a class="noteref" epub:type="noteref" href="#f58">58</a> Aziz Jerome da, kendisine yalnızca vahşi hayvanların eşlik ettiği, içmeye yalnızca su ve yemeye yalnızca otların bulunduğu, çıplak topraktan başka döşeğin bulunmadığı çölde uzun süre yaşadıktan sonra ve derisi sıcaktan Etiyopyalınınki gibi kapkara kesilip, soğuktan harap olmuş bir haldeyken, yine de şehvet ateşinin bütün bedenini sardığını söylüyor. Bu nedenle eminim ki, tensel hazlarla asla baştan çıkarılmayacaklarını iddia edenler yanılırlar. Herkesin kendine hitap eden türde bir şehvetin çağrısıyla baştan çıkacağını söyleyen havari Aziz James’e kulak verin. Yani, hepimizin bedende beslenen günah tarafından ayartılmak için bir sebebi vardır.<a class="noteref" epub:type="noteref" href="#f59">59</a> Bu konuda İncil yazarlarından Aziz Yuhanna şöyle diyor: “Eğer günahımız yoktur dersek, kendi kendimizi aldatırız, ve bizde hakikat olmaz.”<a class="noteref" epub:type="noteref" href="#f60">60</a></li>
				<li><span>20)</span> Şimdi günahın insanda nasıl büyüdüğünü veya sayıca nasıl çoğaldığını öğreneceksiniz. Düşünülmesi gereken ilk şey, önceden sözünü ettiğim, şu günahın beslenmesi olayı yani tensel şehvettir. Ondan sonra Şeytan’ın ayartması gelir, yani Şeytan’ın böğürtüleri ki, bu böğürtülerle Şeytan insanın içine şehvet ateşini düşürür. Ondan sonra kişi yapmaya özendirildiği işi yapıp yapmayacağını tartar. Bu evrede Şeytan’ın ve teninin ilk ayartmasına göğüs gerip onu savuş<span epub:type="pagebreak" id="page584" title="584"/>turabilirse bu günah değildir; ama bunu yapamazsa derhal bir zevk yalazı hisseder. O zaman tetikte durup kendini korumak lazım gelir, aksi halde kişi anında günaha razı olacak ve sonra, uygun yer ve zaman bulduğunda söz konusu günahı işleyecektir. Bu konuda Musa Şeytan’ın şu sözlerini aktarır: “İnsanoğlunu kovalayacak, kötü tekliflerle onun peşinden gideceğim, ve onu günahın çekiciliğiyle ele geçireceğim. Emeğimin karşılığını ya da avımı özellikle parçalayacağım ve şehvetimi onlar üstünde tatmin edeceğim; onlar günaha razı olur olmaz kılıcımı çekeceğim”: (Zira kılıcın bir nesneyi ikiye ayırması gibi günaha razı olmak da şüphesiz, insanı Tanrı’dan ayırır.) “ve sonra o kişiyi günah işlemesiyle birlikte ellerimle öldüreceğim.” İşte böyle diyor Şeytan. Zira, daha günah işlediği anda kişi ruhen ölmüştür. Böylece, günah Şeytan’ın ayartması ve kişinin günaha razı olması yoluyla gerçekleştirilmiştir; artık ona gerçekleşmiş günah adı verilir.</li>
				<li><span>21)</span> Aslında günahın iki çeşidi vardır: Günah ya affedilebilecek türde hafif ya da ölümcül niteliktedir. Doğrusu kişi herhangi bir yaratığı Yaratıcı Efendimiz İsa Mesih’i sevdiğinden daha çok severse bu ölümcül günahtır. Hafif günahsa kişinin İsa Mesih’i gerekenden daha az sevmesi durumudur. Aslında, hafif günahın çok tehlikeli bir etkisi vardır: zira kişinin yüreğinde beslemesi gereken Tanrı sevgisini giderek azaltır. Bundan dolayı, kişi bu türden pek çok günahı sırtlanırsa –zaman zaman itiraf yoluyla yükünü hafifletmediği takdirde– günahları o kişinin İsa Mesih’e duyduğu bütün sevgiyi kolayca azaltabilir; böylelikle hafif günah ölümcül günaha dönüşür. Bu yüzden kendimizi hafif günahlardan arındırmakta ihmalci davranmayalım. Zira, atasözünde de belirtildiği gibi, damlaya damlaya göl olur. Bir de şu örneğe kulak verin: Denizde şiddetli bir dalga bazen bir gemiyi batırır. Buna karşılık, insanlar tembellik eder de suyu zamanında boşaltmazlarsa bazen armuzdaki küçük kıyıktan geminin sintinesine sızan su damlacıkları da aynı hasarı verir. Özetlersek, batış şekillerindeki farka rağmen sonuçta iki gemi de batmıştır. İşte bazen ölümcül günahla, can sıkıcı hafif günahlar için de aynı durum geçerlidir. Örneğin, uğrunda hafif günahlar işlediği dünyevi şeylere karşı sevgisi kişinin yüreğinde Tanrı sevgisine denk olduğunda ya da onu aşacak kadar çoğaldığında hafif günahlar ve ölümcül günahlar arasındaki ayrım ortadan kalkar. Bu yüzden, Tanrı’ya dayanmayan ya da Tanrı aşkıyla yapılmayan her <span epub:type="pagebreak" id="page585" title="585"/>şeye duyulan yakınlık, kişi bu şeyleri Tanrı’dan daha az seviyor olsa dahi, hafif günaha girer; herhangi bir şeye duyduğu sevgi kişinin yüreğinde Tanrı sevgisine eşit olduğunda veya daha ağır bastığındaysa bu, ölümcül günahtır. “Ölümcül günah” Aziz Augustine’in dediği gibi “kişinin yüreğini hiç değişmeyen, gerçek ve mutlak iyi olan Tanrı’dan çevirip değişken ve geçici şeylere şüphesiz Tanrı dışında her şey buna dahildir bağlamasıdır. Şu bir gerçek ki; kişi tamamını Tanrı’ya borçlu olduğu sevgiyi Tanrı’dan esirgiyor ve böyle yapmakla da günah işliyor demektir. Zira bu durumda Tanrı’ya borçlu olan o kişi borcunun, yani yüreğindeki sevginin tamamını alacaklısına ödemiyordur.</li>
				<li><span>22)</span> Şimdi, hafif günahın ne olduğu kabaca anlaşıldığına göre çoğu kimsenin günahtan saymadığı ve dolayısıyla itirafa gerek görmediği ama gerçekte günah olan şeyleri anmak uygun olacak. Aslında din âlimlerinin yazdıklarına göre, kişi vücudunun ihtiyacından daha fazlasını yediği veya içtiğinden her defasında kesinlikle günah işliyor demektir. Kişinin gerektiğinden fazla konuşması da günahtır; yoksulların şikayetlerini iyi yüreklilikle dinlememesi; ihtiyacından fazla uyuması ve dolayısıyla kiliseye veya hayır işlerinin yapıldığı diğer yerlere geç gelmesi de. Tanrı’ya hürmetinden dolayı çocuk yapmak gibi yüce bi arzuyu duyduğu için, ya da kocalık görevini yerine getirmek amacıyla değil, yalnızca şehvetini doyurmak için karısına yaklaşması da günahtır ve imkanı varken hastaları ve mahkumları ziyaret etmemesi de.<a class="noteref" epub:type="noteref" href="#f61">61</a> Karısı veya çocuğunu gereğinden daha fazla sevmesi; iltifat etmek gerektiğinde aşırıya kaçması, işi dalkavukluğa vardırması da; fakirlere bağışlarını azaltması veya tamamen kesmesi; yemeğini gereğinden daha süslü olarak hazırlaması, fazla aceleyle ya da oburca yemesi de; kilisede veya Tanrı’ya ibadet sırasında önemsiz ve boş konulardan söz etmesi ya da budalaca ve müstehcen sözler kullanıyor olması da günahtır ve kıyamet gününde hepsinin hesabı istenecektir. Kişinin bir başkasını yapamayacağı şeyler konusunda temin etmesi, ona söz vermesi; düşüncesizliğinden veya aptallığından dolayı komşusuna iftira atması ve komşusunu küçük görmesi; bir şey hakkında tam bilgi sahibi olmadan o şeyin kötü olduğunu düşünmesi de günahtır. Evet, Aziz Augustin’e göre işte bu saydıklarım ve daha sayısız niceleri günahtır. Şimdi herkes şunu bilmeli ki, hafif günahların tümüne birden engel olmak hiçbir ölümlünün harcı değilse de kişi İsa Me<span epub:type="pagebreak" id="page586" title="586"/>sih Efendimize duyduğu alev alev aşk, dua, itiraf ve diğer hayırlı işlerle bunların sayısını düşük tutabilir. Zira –Aziz Augustine’in dediği gibi– “Eğer bir kimse Tanrı’yı, yaptığı her şey Tanrı aşkıyla ve gerçekten Tanrı’nın sevgisini kazanmak için, Tanrı aşkıyla yanıp tutuştuğu için yapıyor olacak şekilde seviyorsa; o zaman dikkat edin, ocağa düşen bir su damlası ateşe ne kadarcık zarar verebilirse İsa’yı kusursuz bir aşkla seven birisine de hafif günahlar ancak o kadar zarar verirler.” İsa Mesih’in değerli bedenini kutsal ekmek ve şarapta layıkıyla kendi bedenine almakla, kutsal sudan içmek ve sadaka vermekle; Aşai Rabbani’de ve akşam ayininde topluca günah çıkarmakla, piskoposların veya rahiplerin kutsaması ve diğer tür hayır işleri yapmakla da günahların sayısını aşağıda tutmak mümkündür.</li>
			</ol>
			<p class="spot">Tövbenin İkinci Bölümü Burada Bitti.</p>

			<p class="spot">Yedi Ölümcül Günah, Onlara Bağlı Günahlar,<br/>Koşulları ve Türleri Burada Başlıyor.</p>
			<ol>
				<li><span>23)</span> Şimdi ölümcül, yani temel günahların neler olduğunu açıklamak gerekiyor. Bunların hepsi bir araya getirilip bağlanmışlardır ama her biri kendilerine has farklılıklar gösterirler. Bunlara temel günahlar denir, zira ana günahlardır ve tüm diğer günahların sürgün verdiği gövdedirler. Ve bu yedi günahın tek kökü bütün kötülüklerin ortak kökü olan kibirdir. Zira öfke, haset, kayıtsızlık veya tembellik, tamahkârlık (herkesin anlayacağı dille açgözlülük) ve cimrilik, oburluk ve şehvet gibi belli başlı dallar bu kökten sürgün verirler ve bu temel günahların her birinin de kendi dalları vardır.<a class="noteref" epub:type="noteref" href="#f62">62</a> Bunları izleyen paragraflarımızda açıklayacağız.</li>
			</ol>
			<p class="sub-spot">Kibir Hakkında.</p>
			<ol>
				<li><span>24)</span> Hiç kimse kibirden çıkan dalların, sürgünlerin sayısını tam olarak bilemez. Tahmin edeceğiniz gibi ben de bunlardan yalnızca bir kısmına değineceğim. Bunlar arasında itaatsizlik, övünme, iki yüzlülük, küçük görme, büyüklenme, küstahlık, yürek şişkinliği, züppelik, fesatlık, sabırsızlık, didişme, asilik, mağrur olma, saygısızlık, inatçılık, gösterişçilik ve daha sayamayacağım pek çok dal vardır. İtaatsiz kişi Tanrı’nın, yöneticilerinin, ve manevi babasının emirlerini hiçe sayıp itaatsizlik eden kişidir. Övüngen kişi yapmış <span epub:type="pagebreak" id="page587" title="587"/>olduğu kötülük veya iyiliklerle böbürlenendir. İki yüzlü kişi gerçek benliğini gizleyip kendisini olmadığı gibi gösterendir. Küçük gören kişi komşusunu yani Hıristiyan arkadaşını beğenmeyen veya kendisinin yapması gereken işe hor bakan kişidir. Büyüklenen kişi, sahip olmadığı faziletlere sahip olduğunu düşünen ya da layığı üzre bunlara sahip olması gerektiği fikrinde olan; diğer bir deyişle aslında olmadığı gibi olduğuna inanan kişidir. Küstah, kibiri günahlarından dolayı utanç duymasını engelleyen kişidir.Yürek şişkinliği, yaptığı kötülükten zevk duyan kişinin hissettiğidir. Züppe, diğer insanların kıymetini, zekasını, konuşmasını ve görünüşünü kendininkilerle karşılaştırıp başkaları hakkında aşağılayıcı hükümler verendir. Fesat kişi, ne kendinden üstün, ne de kendine eşit birine katlanamayandır. Sabırsız kişi, kendi kötü yanları konusunda öğüt dinlemeye ya da kınanmaya gelemeyen ve didişip, bile bile doğruyla savaşandır. Asi, öfkesi yüzünden yöneticilerinin sahip olduğu güce veya otoriteye karşı olandır. Mağrur olmak, üstesinden gelemeyeceği ya da hiç kalkışmaması gereken bir işe soyunan kişinin yaptığıdır ki; buna kendine aşırı güvenmek denir. Saygısızlık, insanların hürmet görmeyi beklemeleridir. İnatçılık, kişinin hatasını savunması, kendi düşüncesine aşırı güvenmesidir. Gösterişçilik, kişinin şatafattan, geçici mevki ve makamından ve dünyada itibar görmekten haz almasıdır. Gevezelik, insanların önünde fazla konuşmak, ne söylediğine hiç dikkat etmeden, bir yeldeğirmeni gibi gıcırdayıp durmaktır.</li>
				<li><span>25)</span> Bunların dışında kibrin çok özel bir türü vardır ki buna sahip olan kişi, kendisi daha küçük bile olsa, karşısındakini selamlamadan önce karşısındakinin onu selamlamasını bekler; eğer kilisedeyse komşusunun yanına varıp “merhaba” diyerek onu öpmektense beklemeyi veya oturmayı tercih eder. Ya da komşusunun önünden yürümek, barış öpücüğünü<a class="noteref" epub:type="noteref" href="#f63">63</a> ondan önce vermek, ondan önce tütsülenmek, ondan önce adak sunmak ve benzeri şeyleri hep komşusundan önce yapmak ister. Oysa bütün bunlara hiç gerek yoktur ve böyle bir kimsenin yüreğinde yatan, insanların gözünde itibar kazanıp yüceltilmekten başka bir şey değildir.</li>
				<li><span>26)</span> İki çeşit kibir vardır: Birincisi insanın yüreğinde yuvalanmış olan, diğeri dışında olandır. Biraz önce andığım şeyler ve hatta onlardan daha fazlası kişinin yüreğindeki kibirle ilgilidirler, diğer türler ise <span epub:type="pagebreak" id="page588" title="588"/>kişinin dışındadır. Ne var ki, meyhane kapısında asılı yaş mazı dalı nasıl mahzendeki şaraba işaret ederse, bu iki tür kibirden bir tanesinin varlığı da ötekinin mevcudiyetine işaret eder. Bu ikinci tür kibir konuşmada, tavırlarda, ve müsrifçe giyinip kuşanmada olduğu gibi pek çok değişik şekilde kendini gösterir. Giyinip kuşanmada dedim, zira, giyimde günah söz konusu olmasaydı, doğrusu, İsa kitabında o varlıklı adamın kıyafetinden bahsetmezdi.<a class="noteref" epub:type="noteref" href="#f64">64</a> Aziz Gregory’nin dediği gibi, değerli elbise parlaklığı, güzelliği, yumuşaklığı, ilginçliği, ince işlemeleri ve fazla uzun veya fazla kısa olması dolayısıyla kusurludur. Hak saklasın! Günümüzde günahkârca hazırlanmış ve özellikle aşırı uzunluğu ya da kısalığıyla dikkati çeken masraflı kıyafetlerle dolaşanlara rastlanmıyor mu?</li>

				<li><span>27)</span> Birinci günaha gelince, bu günah, kumaşı insanların zararına onca değerli kılan fazlalıklarda yatar; sadece nakış masrafından, özenle açılan iliklerden veya armalara dikilen düz, zikzaklı ya da köşegen şeritlerden, fırfırlardan ve gösterişten kaynaklanan herhangi bir kumaş israfından değil, fistanlara konan kürklerden, açılan yırtmaçlardan, delik deşik edilen kumaşlardan da söz ediyorum. Üstelik anılan elbiselerin aşırı uzun olmaları da söz konusu: Kadın ya da erkek, ister atlı, ister yaya giderken elbisenin pislik ve çamur içinde sürünmesi ve sonuçta yoksullara verilmesi gereken fazlalığın havının dökülüp pislik içinde çürümesi var bir de; bu birçok yönden yoksulların zararına olur: Demem o ki, kumaş ne kadar israf edilirse maliyeti o kadar artacaktır; ayrıca, kırpılmış, kesilmiş kumaş parçaları yoksullara verilse dahi bu kumaşlardan yapılan giysiler, hangi sınıftan olursa olsun, kimsenin giymesine elverişli olmayacak ve hatta onları giyenlerin vücutlarını kötü hava şartlarından korumaya bile yetmeyecektir. Diğer taraftan elbiselerin korkunç kısalığından söz edecek olursak, dikkat edin, bu kısa kesimli gömlekler veya ceketler kısalıklarından dolayı insanların edep yerlerini örtmek şöyle dursun, daha da meydana çıkarırlar. Hak saklasın! Bazı kimseler erkeklik organlarının tam şeklini ve sanki fıtık varmış gibi şişlik yapan hayalarını belli eden dar pantolonlar giyerler, ve böylelerinin kalçaları dolunay altında bir dişi maymunun kalçaları gibi görünür. Bundan başka, pantolonlarının bir bacağını beyaza, diğerini kırmızıya boyamak suretiyle kibirli, şişkin ve iğrenç edep yerlerini sergileyenlerin mahrem organlarının bir yarısının derisi yüzülmüş gibidir. Dar pantolonların siyah ve beyaz, beyaz ve mavi, <span epub:type="pagebreak" id="page589" title="589"/>siyah ve kırmızı ve benzeri renklerle bölenlerin cinsel organlarının yarısı –artık kullandıkları renklere göre– Aziz Anthony’nin ateşi<a class="noteref" epub:type="noteref" href="#f65">65</a> veya benzer başka bir hastalık tarafından bozulmuş gibidir. Arka kısımlarına gelince, bu ürkünç bir manzaradır. Neden derseniz; İsa Mesih ve havarilerinin hayatları boyunca gözettikleri terbiye kurallarının tam tersine, bu kişiler vücutlarının pis kokular salan o iğrenç bölümünü gururla sergilerler. Kadınların müsrif giyim tarzlarına gelirsek, Tanrı biliyor ya, yüzlerinden iffet ve ağırbaşlılık akıyor da olsa, böyle giyinen kadınlar kıyafetleriyle ahlaksızlıklarını ve kibirlerini ilan ederler. Giyimde orta karar bir coşku yakışık almaz demek istemiyorum, fakat şüphesiz, elbisede lüzumsuz süslerin bulunması ya da elbisenin aşırı kısa olması kınanacak bir durumdur. Bundan başka, takı veya giyimde günah, binicilikle ilgili şeylere dek uzanır: Zevk için yetiştirilen pek bakımlı, pek hoş ve pek masraflı birçok güzel atı; bu atlar için tutulan bir sürü günahkâr herifi; aşırı süslü koşumları; kıymetli örtüler altında, zengin görünüşlü, altın ve gümüşten kulpları olan eğerleri; kuskunları, gerdanlıkları, dizginleri düşünün bir! Tanrı Zekeriya Peygamber aracılığıyla bunlar hakkında şöyle diyor: “Böyle atların binicilerini mahcup edeceğim.”<a class="noteref" epub:type="noteref" href="#f66">66</a> Bu kimseler Tanrı’nın Oğlu’nun neye bindiğini ve kullandığı koşumları hiç akıllarına getirmezler. Oysa O bir eşeğe biniyordu ve havarilerinin cüppeleri dışında hiçbir örtüsü yoktu; kitaplar O’nun herhangi bir başka hayvana bindiğini de yazmaz.<a class="noteref" epub:type="noteref" href="#f67">67</a> Bunu israf günahına karşı söylüyorum, yoksa durumun gerektirdiği hallerde ölçülü kullanımlar için değil. Ayrıca, kişinin hiçbir işe yaramayan ya da pek az yarayan uşaklarla dolu bir evinin olması da şüphesiz kibir işaretidir. Özellikle, bu yardımcılar sürüsü yüksek rütbelerine bakıp küstahlık yaparak veya görevlerini kötüye kullanarak insanları taciz ediyorlarsa, bu daha da ciddi bir durumdur. Zira, uşaklarının yaptıkları kötülüklere göz yuman efendiler, doğrusu, efendiliklerini Şeytan’a satmışlar demektir. İşlettikleri küçük hanlarda hizmetçilerin türlü şekillerde gerçekleştirdikleri hırsızlıklara göz yuman kimseler de öyle. Bu tip kimseler bal arayan sinekler veya leş arayan köpeklere benzerler. Böylelikle efendilerini manevi olarak boğarlar. Bu konuda Davut Peygamber “Böyle efendilerin üstüne ölüm ansızın gelecek, ve ölüler diyarına diri inecekler, zira şer onların içlerinde, evlerindedir”<a class="noteref" epub:type="noteref" href="#f68">68</a> diyor. Evet, Tanrı onları Cehennem’e indirecektir ve Göklerin Tanrısı orada değildir. Ve doğrusu Tanrı Yakub’un hatırına Laban’ı ve Yusuf’un hatırına Fi<span epub:type="pagebreak" id="page590" title="590"/>ravun’u nasıl mübarek kıldıysa<a class="noteref" epub:type="noteref" href="#f69">69</a> yardımcılarının kötülüklerine göz yuman efendileri de öyle lanetleyecektir. Sofra kibri de sık sık görülen türdendir; zira zenginler ziyafetlere davet edilirken yoksul halk kapıdan çevirip azarlanır. Yiyecek ve içeceklerin aşırı çeşitliliğinde de kibir, dolayısıyla günah vardır. Anmak gerekirse, üzerlerine alkollü içkiler dökülerek alev alev yanar halde servis yapılan,<a class="noteref" epub:type="noteref" href="#f70">70</a> kâğıtlarla süslenip kule gibi yığılan fırında pişmiş etler ve et yemekleri ve akıllara durgunluk verecek benzeri israflar aklıma geliyor. Aynı şekilde kıymetli kap kacak ve ilginç çalgı aletleri insanı lüksün hazlarına daha daha iter. Bu durum kişinin kalbini İsa’ya daha zayıf bağlamasına neden oluyorsa tabii ki günahtır ve böylesi bir durumda hazlar insanı kolayca ölümcül günaha düşürecek düzeye tırmanabilir. Doğrusu kibirden kaynaklanan günah türleri, üzerlerinde düşünüldükten sonra, bir art niyetin sonucu olarak veya alışkanlıktan doğduklarında ölümcül günahtırlar, bundan şüpheniz olmasın. Bunlar bilmeden ve kişinin zayıflığından kaynaklandığında ve günahın işlenmesinden hemen sonra geri alındığında ciddi günahlar da olsalar, kanımca, ölümcül günah sayılmazlar. Şimdi, kibir nereden doğar ve varlığını neye borçludur diye sorulabilir. Ben derim ki: Kibir bazen tabiatın iyi şeylerinden doğar, bazen talihin bahşettiklerinden ve bazen de lutfolunan meziyetlerden. Tabiatın iyi şeyleri, şüphesiz iyi bedensel özellikler ya da manevi zenginliklerinden oluşur. Bildiğiniz gibi bedensel açıdan iyi olmak; kuvvetli, hareketli, güzel olmak, iyi kandan geliyor olmak ve soylu sınıftan olmak gibi vücut gönençlerinden ibarettir. Tabiatın verdiği manevi şeyler ise keskin zekâ, çabuk kavrama yeteneği, gelişmiş kabiliyet; tabii fazilet ve iyi hafızadır. Talihin bahşettikleri: maddi servet, yüksek rütbe ve insanların takdiridir. Meziyet dediklerimiz ise hikmet, manevi ıstıraplara dayanma gücü, iyi kalplilik, erdemli düşünme, ayartmalara karşı koyma yeteneği ve benzeri şeylerden meydana gelir. Şüphesiz kişi kendisinin bu sayılanların birisinden dolayı kibirlenmesine izin verirse büyük aptallık etmiş olur. Tabiatın verdiği güzel şeylere değinirsek, Tanrı bilir, onları tabiattan alışımız bazen, yararımıza olduğu kadar zararımızadır da.<a class="noteref" epub:type="noteref" href="#f71">71</a> Beden sağlığını ele alalım: Şüphesiz kolayca yiter gider ve üstelik ruhumuzun bozulmasının da sebebidir; neden derseniz, Tanrı biliyor ya, beden ruhun büyük bir düşmanıdır; bu nedenle, bedenimiz ne kadar sağlıklıysa günaha girme tehlikesi de o derece büyüktür. Ayrıca, kişinin beden kuvvetinden dolayı gurur duyması <span epub:type="pagebreak" id="page591" title="591"/>büyük bir ahmaklıktır; zira çoğu zaman bedenin asaleti ruhun asaletini değerden düşürür; dahası, hepimiz bir ana-babadan geliyoruz, hepimizin hamuru bir: zengin olalım, fakir olalım, çürümüş ve bozulmuş hamurdan. Fakat gerçekten övgüye değer bir asalet vardır ki o da kişinin yüreğini fazilet ve ahlakla kuşandıran ve onu İsa’nın çocuğu yapandır. Zira, inanın, günahın eline geçirdiği adam kim olursa olsun günahın kölesidir.</li>
				<li><span>28)</span> Asaletin bazı işaretleri vardır. Bunlar kötülük ve küfürden; sözle, yaptığımız işlerle veya tavırlarımızla günaha kölelik etmekten sakınmak; fazileti, nezaketi, saflığı yaşamak ve cömert, yani aşırıya kaçan her şey ahmaklık ve günah olduğundan ölçülü bir şekilde eliaçık olmak gibi şeylerdir. Benzer bir diğer işaret kişinin başkalarından gördüğü iyiliği hatırlaması ve aklında tutmasıdır. Bir diğeri, kişinin kendisine tabi olan iyi insanlara karşı merhametli davranmasıdır; Seneca’nın dediği gibi: “Yüksek mevkideki birine, saygılı, nazik ve merhametli olmak kadar yakışan başka bir şey yoktur. Bu yüzdendir ki arı adı verilen böcekler, krallarını seçerlerken sokabileceği bir iğnesi bulunmayan birini tercih ederler.” Bir diğeri kişinin iyilik sever olması; yüce ve faziletli şeyleri elde edebilmek için gerekli sebatkâr bir yüreğe sahip olmasıdır. Doğrusu, kişinin meziyetlerinden dolayı gururlanması da tam bir ahmaklıktır. Zira kişiyi iyiye yöneltmeleri, derdine derman olmaları gerekirken, bu meziyetler onu, Aziz Gregory’nin dediği gibi, zehre ve karmaşaya yöneltir. Şüphesiz, talihin kendilerine bahşettikleriyle gururlananlar da budaladırlar, zira, bakarsınız daha sabahleyin ulu bir kral olan kişi gece gelmeden bir tutsak, bir zavallı oluvermiş; bazen kişinin serveti onun ölüm sebebi olur; bazen de kişinin zevkleri onu öldüren korkunç illetin kaynağıdır. Şüphesiz, insanların övgüleri de her zaman güvenilmeyecek kadar sahte ve değişkendir; bugün göklere çıkarttıkları kişiyi yarın yerin dibine sokarlar. Tanrı biliyor, insanlardan alkış alma isteği pek çok kimsenin canına mal olmuştur.</li>
			</ol>
			<p class="sub-spot">Kibir Günahına Derman.</p>
			<ol>
				<li><span>29)</span> Kibrin ne olduğunu, türlerini, nereden doğup büyüdüğünü öğrendiğimize göre şimdi kibir günahının dermanını, yani tevazu veya yumuşak başlılığı öğreneceksiniz. Bu, insanın kendisini gerçekten tanımasını sağlayan, liyakat söz konusu olduğunda kendine hiçbir değer biçmemesini, fakat daima kendi zayıflıklarını aklına getir<span epub:type="pagebreak" id="page592" title="592"/>mesini öğreten bir fazilettir. Üç türlü tevazu vardır: İlki yüreğin, ötekisi ağzın mütevaziliği ve sonuncusu yapılan işlerdeki mütevaziliktir. Yüreğin mütevaziliği dört çeşittir: Birincisi kişinin kendisini Göklerin Tanrısı karşısında bir hiç olarak görmesidir. İkincisi hiç kimseyi hor görmemesi, üçüncüsü insanlar kendisini adam yerine koymasalar bile buna aldırmaması, dördüncüsü aşağılandığı için üzülmemesidir. Ayrıca, ağzın mütevaziliği de dört şekilde olur: ılımlı konuşma, olgun konuşma, kişinin kendi konuşmasını dinlemesi ve böylece içinin ve dışının bir olduğundan emin olması, son olarak da kişinin başkalarının iyi yönlerini övmesi ve hiçbir şeylerini aşağılamaması. Yapılan işlerde tevazu da dört şekilde olur: Birincisi, kişinin başkalarına kendinden önde yer vermesidir. İkincisi, kendine en düşük olan makamı seçmesi, üçüncüsü, iyi öğütleri memnuniyetle kabul etmesi ve dördüncüsü yöneticilerinin veya kendinden üst rütbedekilerin kararlarına seve seve uymasıdır ki doğrusu bu büyük mütevaziliktir.</li>
			</ol>
			<p class="sub-spot">Haset.</p>
			<ol>
				<li><span>30)</span> Kibirden sonra, filozofun tanımlamasıyla, başkalarının refahından dolayı üzüntü duymak; Aziz Augustine’in tanımına göre başkalarının saadetinden dolayı üzülmek ve başlarına gelen felaketlere sevinmek anlamına gelen iğrenç haset günahından söz edeceğim. Bu iğrenç günah Kutsal Ruh’un doğrudan karşısındadır.<a class="noteref" epub:type="noteref" href="#f72">72</a> Gerçi bütün günahlar Kutsal Ruh’un karşısındadır fakat iyilik Kutsal Ruh’a mahsus esas özellik olduğu için ve tabiat itibarıyla haset kötülükten kaynaklandığı içindir ki haset özellikle Kutsal Ruh’un iyiliğinin karşısındadır. İki tür kötülük vardır: Bunlardan ilki kişinin kötülük içinde nasır bağlamış bir kalbinin olması, ya da kişinin günaha batmış olduğunu düşünmeyecek veya bunu umursamayacak kadar kör olmasıdır, ki bu Şeytan’ın küstahlığıdır. ikincisiyse kişinin yanıldığını bile bile doğruyla savaşmasıdır. Kişi Tanrı’nın komşusuna lutfettiklerine karşı savaşırsa bu da tamamen hasettir. Öyleyse şüphesiz, haset mevcut günahların en kötüsüdür. Zira, bütün diğer günahlar zaman zaman özel bir tür fazilete karşıdır, fakat doğrusu, haset bütün faziletlerin ve bütün iyiliğin karşısındadır; zira o komşusunun sahip olduğu tüm faziletlerden dolayı üzüntü duymaktır ve tüm diğer günahlardan bu şekilde ayrılır. Tüm günahlar kendi içlerinde az çok haz içerirler, haset hariç; zira hasetin kendisi ıstırap ve kederden ibarettir. hasetin çeşitleri şunlardır: Birincisi, <span epub:type="pagebreak" id="page593" title="593"/>başkalarının iyilik ve refahından dolayı üzüntü duymaktır ki, refah tabii olarak neşe kaynağı olduğu için haset tabiata karşı işlenen bir günahtır. hasetin ikinci türü başkalarının başına gelen felaketlere sevinmektir ve bu, haliyle, insanoğlunun felaketlerine sevinen Şeytan’ın yaptığına benzer. Bu iki türden gıybet doğar. Gıybetin, ya da insanların arkalarından konuşup onları kötülemenin de belli çeşitleri vardır; bunlardan ilki kişinin komşusunu övmesi ama övgüsünün sonuna daha fazla kusur ima eden bir ‘fakat’ koyarak sözlerine daima tam tersi bir anlam vermesidir. İkinci olarak, bir başkasının iyi niyetle yaptıklarını veya söylediklerini tam tersiyle, kendi kötü emellerine uygun olarak değiştirmesidir. Üçüncüsü, kişinin komşusunun yaptığı iyilikleri küçümsemesi şeklinde olur. Gıybetin dördüncü şekli, biri bir başkası hakkında iyi sözler söylediğinde gıybetçinin hemen “Valla, şu şu adam ondan daha iyi” diyerek övülen kişinin aleyhinde konuşmasıdır. Gıybetin beşinci şekli, başkaları hakkında konuşulan kötü şeylerin kişinin hoşnutlukla onaylaması veya dinlemesidir. Gıybet büyük bir günahtır ve gıybetçinin gayretleri oranında büyür. Gıybetten sonra sızlanmak ve homurdanmak gelir ve bunlar bazen Tanrı’ya, bazen insanlara karşı sabırsız olmaktan kaynaklanır. Kişi Cehennem azabından, yoksulluktan, menkullerini kaybetmekten, yağmurdan ve fırtınadan veya adi kimselerin refaha erdiklerinden, iyilerin işlerininse hep ters gittiğinden şikayetçi olduğunda bu, Tanrı’ya karşı sabırsızlıktır.<a class="noteref" epub:type="noteref" href="#f73">73</a> Ve kişi bunların hepsine sabırla katlanmalıdır, zira bunlar Tanrı’nın adil hükmü ve yasası uyarınca gelirler. Bazen sızlanma tamahtan doğar, tıpkı Yahuda’nın İsa Mesih Efendimizin başını kendi değerli yağıyla yağlayan Magdalen’den şikayetçi olması örneğindeki gibi.<a class="noteref" epub:type="noteref" href="#f74">74</a> Buradaki homurdanma kişinin kendisinin veya başkalarının kendi servetleriyle yaptıkları iyiliklerden dolayı homurdanması gibidir. Magdalen İsa’ya yaklaşıp günahlarından ötürü O’nun ayakları dibinde ağladığı zaman Ferisi Simon’un Magdalen’e karşı homurdanmasında<a class="noteref" epub:type="noteref" href="#f75">75</a> olduğu gibi bazen homurdanma kibirden gelir. Sızlanma bazen de hasetten doğar: insanların kişinin gizli bir zayıflığını keşfetmeleri veya yalan yere yemin etmeleri gibi. Efendileri kanun dahilinde bir iş buyurduğunda mırıldanan uşakların davranışı da biraz evvel anılan homurdanma başlığı altındadır.<a class="noteref" epub:type="noteref" href="#f76">76</a> Bunlar efendilerine karşı açıktan karşı gelemeseler de onlar hakkında kötü sözler söylerler, gizlice sızlanır, Şeytan’ın <em>Pater noster’</em>i<a class="noteref" epub:type="noteref" href="#f77">77</a> diye bilinen sözleri söyleyip nefretle homurdanırlar, kal<span epub:type="pagebreak" id="page594" title="594"/>dı ki Şeytan’ın asla bir Pater noster’i olmamıştır, Bu sadece cahil insanların bu mırıldanmalara verdikleri addır. Şimdi ortaya koyacağım üzere bazen sızlanma, kişinin yüreğinde kin besleyen öfke ve nefretten kaynaklanır. Sonra yürek acısı gelir ve bunun yüzünden komşusunun yaptığı her hayırlı iş kişiye buruk ve yavan gelir. Bunu uyuşmazlık izler ve bütün dostluğu temelinden yok eder. Sonra hor görme gelir ve o zaman kişi kendisi asla komşusu kadar iyi olamasa da komşusunu huzursuz etmek için fırsat kollar. Sonra suçlama gelir ve kişi komşusunu lekelemek için bahane arar. Bu, gece ve gündüz bizleri suçlandırmak için dikkat kesilip bekleyen Şeytan’ın hilesi gibidir. Sonra garez gelir ve kişi komşusuna mümkünse gizlice zarar vermeye çalışır. Bu mümkün değilse kişi kötü emellerini gerçekleştirmenin bir yolunu bulacaktır; ya komşusunun evini kundaklayacak, ya adamcağızı zehirleyecek ya da hayvanlarını öldürecek ve benzeri kötülükler yapacaktır.</li>

				<li><span>31)</span> Şimdi bu iğrenç haset günahının dermanından söz edeceğim. İlaçlardan birincisi, Tanrı sevgisi ve kişinin kendini olduğu kadar komşusunu da sevmesidir. Zira bunlardan biri olmadan diğeri olmaz. Şüpheniz olmasın ki komşusu denince kişi kardeşini anlamalıdır, zira hepimizin etten ve kemikten bir anası ve bir babası vardır, yani Âdem’le Havva ve hatta hepimizin tek manevi babası, O, Göklerdeki Tanrı’dır. Komşunuzu sevmek ve onun için tüm iyi şeyleri dilemek zorundasınız. Bu konuda Tanrı “Komşunu da kendini sevdiğin gibi seveceksin”<a class="noteref" epub:type="noteref" href="#f78">78</a> buyuruyor; yani hem hayatınızın hem ruhunuzun kurtuluşu için. Bunlardan başka, komşunuza sevginizi sözlerinizle, iyi niyetli azarlamalarla ve ıslahı yolunda uyarılarla belli etmelisiniz; bunaldığı anlarda onu rahatlatmalı ve onun için tüm kalbinizle dua etmelisiniz. Ona sevginizi yaptığınız işlerle de ifade etmelisiniz; onu öyle sevmelisiniz ki onun yararına kendiniz için yapılıyormuş gibi memnuniyetle hayır işlemelisiniz. Bu nedenle, onu kötü sözlerle incitmemeli; canına, malına veya, kötü örnek olup onu ayartmakla, ruhuna hiçbir zarar vermemelisiniz. Ne karısına ne de başka bir şeyine göz dikmemelisiniz. Komşu denince bundan düşmanınızın da kastedildiğini biliniz. Şüphesiz, kişi Tanrı’nın emri uyarınca düşmanını da sevmelidir; ve doğrusu dostunuzu da Tanrı’da sevmelisiniz. Kişinin düşmanlarından nefret etmesi uygun olsaydı, bizler O’nun düşmanıyken, Tanrı’nın sevgisi bizlere uzanmazdı. Düşmanının kendisine karşı üç hatalı davranışına kişi <span epub:type="pagebreak" id="page595" title="595"/>şu üç şekilde karşılık vermelidir: Nefret ve kine karşılık onu yürekten sevmeli; azarlama ve sövmeye karşılık düşmanı için dua etmeli ve düşmanının yaptığı kötülüklere karşılık ona nazik davranmalı. Zira İsa diyor ki: “Düşmanınızı sevin, size lanet edenleri kutsayın, sizden nefret edenlere iyilik edin, size aşağılayıcı muamelede bulunan ve zulmedenler için dua edin.”<a class="noteref" epub:type="noteref" href="#f79">79</a> Evet, Efendimiz İsa Mesih düşmanlarımıza karşı böyle davranmamızı buyuruyor. Zira tabiat bizi düşmanlarımızı sevmeye sevkeder ve inanın, düşmanlarımızın sevgiye dostlarımızdan daha çok ihtiyacı vardır; kim daha muhtaçsa ona yardım etmeli ve bunu yaparken, düşmanları için ölen İsa Mesih’in sevgisini hatırımıza getirmeliyiz. Hissetmesi ve göstermesi çok daha zor olduğu içindir ki sözünü ettiğim sevgi çok daha değerlidir; bu nedenle, düşmanımızı sevmek Şeytan’ın zehirini etkisiz bırakır. Zira, nasıl tevazu Şeytan’ı bozguna uğratırsa düşmanımıza karşı duyduğumuz sevgi de Şeytan’ı ölümcül bir şekilde yaralar. Şüphesiz öyleyse, sevgi insanın yüreğini haset zehirinden temizleyen ilaçtır. Bu dereceden günah çeşitleri bundan sonraki pargraflarda daha ayrıntılı bir şekilde ortaya konulacaktır.</li>
			</ol>
			<p class="sub-spot">Öfke.</p>
			<ol>
				<li><span>32)</span> Hasetten sonra öfke günahını tarif edeğim. Zira, komşusuna hasetlenen her kişi genellikle çekemediği kimseye kızgınlığını sözleri veya hareketleriyle belli edecektir. Öfke, hasetten olduğu kadar kibirden de kaynaklanır; zira şüpheniz olmasın ki, kibirli ve hasetçi kişi kolayca öfkelenir.</li>
				<li><span>33)</span> Öfke günahı Aziz Augustine’e göre söz veya hareketle intikam almaya kötücül bir kararlılıktır. Öfke, filozofa göre, nefret ettiği kimseye zarar verme arzusundan dolayı kişinin yüreğinde kanının ısınıp hızlanmasıdır. Zira, kişi kanının ısınıp hızlanmasından öyle rahatsız olur ki sağduyulu bir şekilde karar verme yeteneğini kaybeder. Fakat öfkenin kendisini biri iyi, diğeri kötü olmak üzere iki şekilde belli ettiğini bilmelisiniz: İyi öfke iyilik hevesinden kaynaklanır ve kişi kötülük yüzünden ve kötülüğe karşı hiddetlenir; bu konuda bir bilge kişi “Öfke oyundan yeğdir”<a class="noteref" epub:type="noteref" href="#f80">80</a> demiştir. Bu öfke yumuşaktır ve acı değildir; kişiyi değil, kişinin hatasını hedef alır; Davut Peygamber’in dediği gibi: <em>‘Irascimini et nolite peccare.”</em><a class="noteref" epub:type="noteref" href="#f81">81</a> Şimdi, kötü öfkenin iki şekilde ortaya çıktığını biliniz: Bunların ilki akla danışıp tavsiye almadan uyanan ani ve aceleci öfkedir. <span epub:type="pagebreak" id="page596" title="596"/>Bu, kişinin aklı öfkeyi onaylamıyor demektir ve bu yüzden hafif günahtır. Diğer tür öfke yüreğin kasvetinden, önceden düşünülmüş bir kötülük ve bir intikam kararlılığıyla birlikte doğar ve akıl tarafından onaylanır; bu öfke tam manasıyla kötüdür ve doğrusu, ölümcül bir günahtır. Tanrı bu tip öfkeden hoşlanmaz, zira bu öfke Tanrı’nın Evini rahatsız eder ve Kutsal Ruh’u kişinin yüreğinden kovalar; kişinin Tanrı’ya benzerliğini, yani ruhundaki fazileti, harcayıp yok eder, kişinin yüreğine Şeytan’la ortak yönler koyarak onu gerçek efendisi Tanrı’dan koparıp alır. Bu tip öfke Şeytan için büyük bir mutluluktur; zira bu öfke Şeytan’ın Cehennem ateşiyle yakılan ocağıdır. Zira, yeryüzündeki yok edici mekanizmaların en görkemlisi nasıl ateşse, manevi şeyleri yok etmek için en görkemli araç da öfkedir. Küllerin altında neredeyse sönmüş gibi duran kor kömürlerin kükürt değer değmez nasıl yeniden canlandığına dikkat edin; insanın yüreğinde saklı duran kibirin değmesiyle de öfke aynı şekilde canlanır. Zira şüphesiz ateş hiç yoktan var edilemez, fakat çakmak taşlarına çelik sürtülerek çıkartıldığına göre, ateşin bu taşların içinde öncelikle doğal olarak atıl halde bulunması gerekir. Kibrin çoğu zaman öfkeyi oluşturan hammadde oluşu gibi kin de öfkenin dadısıdır. Aziz İsidore odunlarından ateş yakılıp, kömürlerinin üstü küllerle örtüldüğünde korları en az bir yıl parıldayan bir ağaç türünden söz ediyor. Aynı şey kin için de geçerlidir; zira kin de bazı kişilerin yüreklerine bir kez yerleştiğinde orada şüphesiz bir Paskalya gününden diğer Paskalya gününe kadar ve belki daha uzun süre kalacaktır. Fakat inanın, bütün bu süre zarfında böyle kişiler Tanrı’nın merhametinden uzaktırlar.</li>
				<li><span>34)</span> Şeytan’ın biraz evvel andığımız ocağında üç kötülük dövülür: Bunlardan ilki kötü sözler ve azarlama yoluyla sürekli olarak ateşi körükleyip büyüten kibirdir. Sonra haset ayağa kalkar ve bir uzun, çatal kin maşasıyla kızgın demiri insanın yüreğinin üstünde tutar. Sonra tahrik ve kavga ve münakaşa ayağa kalkar; hain iftiralarla çekiç vurup döver. Şüphesiz bu lanetli günah hem onu işleyen kişiye hem de komşusuna zarar verir. Zira, kişinin komşusuna verdiği zararın nerdeyse tamamı öfkeden kaynaklanır. Zira, ne İsa’yı ne de O’nun sevgili annesini kayıran taşkın öfke Şeytan’ın bütün emirlerini yerine getirir. Hak saklasın, böyle bir öfke anında pek çok kişi hem İsa hem de O’nun azizlerine karşı yüreğinde kötülük duyar. Bu lanetli bir kötülük değil midir? Tabii ki evet. Heyhat! Bu gü<span epub:type="pagebreak" id="page597" title="597"/>nah kişinin aklını, düşüncesini, ruhunun koruyucusu olan bütün tatlı yaşantıyı çeker alır. Şüphesiz bu günah, kişinin yüreğindeki Tanrı’nın efendiliğini ve komşu sevgisini de alır; ve sürekli olarak doğruyla mücadele halindedir. Kişiyi gönül huzurundan mahrum bırakır ve ruhunu alt üst eder.</li>
				<li><span>35)</span> Öfkeden şu kokuşmuş şeyler doğar: İlk olarak nefret, yani eski öfke; sonra insanın uzun süre sevdiği eski dostunu terk etmesine neden olan uyuşmazlık. Sonra, kişinin komşusuna (bedenine veya servetine olsun) karşı her türlü kötü davranışı gelir. Bu lanetli öfke günahından cana kıyım da doğar. Ve cinayetin, yani adam öldürmenin, değişik şekillerde olduğunu iyi biliniz. Bazı adam öldürme olayları manevi, bazıları bedenseldir. Manevi olanların temelinde altı şey yatar: Bunlardan birincisi nefrettir, ve Aziz Yuhanna’nın dediği gibi “Kardeşinden nefret eden kişi cana kıymış demektir.”<a class="noteref" epub:type="noteref" href="#f82">82</a> Arkadan konuşarak da adam öldürülür; ve gıybetçiler hakkında Süleyman şöyle der: “Onların iki kılıçları vardır ve onlarla komşularını öldürürler.”<a class="noteref" epub:type="noteref" href="#f83">83</a> Zira, bir kimsenin iyi adını almak, doğrusu canını almak kadar büyük bir kötülüktür. Bir yöneticiye haksız vergiler ve gümrükler koymasını tavsiye etmekle de cinayet işlenmiş olunur. Süleyman uşaklarının haftalıklarını (ya da kira bedelini) vermemeleri, bu ücretlerde kısıtlama yapmaları veya tefecilik yapmaları ve yoksul kimselere sadaka vermemeleri bakımından zalim efendilerin gürleyen aslanlara veya aç ayılara benzediğini belirtiyor.<a class="noteref" epub:type="noteref" href="#f84">84</a> Bilge kişi de bu konuda “Açlıktan ölmek üzere olanları doyurun”<a class="noteref" epub:type="noteref" href="#f85">85</a> diyor. “Zira, onları aç bırakmanız onları öldürmeniz demektir ve bunların hepsi ölümcül günahlardır. Bedensel cinayet birinin ölümüne dilinizle sebep olduğunuzda söz konusudur; birinin öldürülmesini emretmeniz veya birisine bir başkasını öldürmesini tavsiye etmeniz gibi. Fiili adam öldürme dört şekilde olur: Bir tanesi kanun eliyle gerçekleştirilendir; bir hâkimin bir suçluyu ölüme mahkûm etmesi gibi.<a class="noteref" epub:type="noteref" href="#f86">86</a> Fakat hâkim bu işi adaletli bir şekilde yapmaya özen göstermeli, kan dökme zevkini tatmin için değil, adaleti gerçekleştirmek amacıyla hüküm vermelidir. Bir de zorunlu hallerde cana kıyılması söz konusudur; kişinin bir başkasını öz savunma amacıyla ve bunu yapmadığı takdirde kendi ölümünün kaçınılmaz olacağı hallerde öldürmesi gibi. Ama tabii ki kişi karşısındakini öldürmeden kurtulabileceği halde yine de öldürürse günah işlemiş olur ve ölümcül günahın cezasına çarptırılır. Ayrıca, bir kimse şartların zor<span epub:type="pagebreak" id="page598" title="598"/>lamasıyla veya fırlattığı bir ok veya taşın birisini öldürmesiyle, andığımız suçu işlemiş sayılır. Eğer bir kadın uykusunda yanlışlıkla çocuğunun üstüne yatar ve onu öldürürse bu cinayettir ve ölümcül günahtır. Ayrıca, bir erkek gebe kalınmasına müdahale eder ve zehirli ilaçlar içirerek bir kadını gebe kalamayacak şekilde kısırlaştırırsa, veya bir kadının gizli bölgelerine çeşitli maddeler ve ilaçlar koyarak doğmamış bir çocuğu kasıtlı olarak öldürürse; veya erkek ya da kadın sıvısını çocuk olmayacak yere, çocuk olmayacak şekilde akıtarak doğal olmayan bir günah işlerse; veya bir kadın gebe kaldıktan sonra çocuğu öldürecek şekilde kendine işkence ederse bu cinayettir. Bir erkek karısına şehvani arzuyla yaklaşır ve bunun sonucu rahimdeki çocuk ölürse, veya bir erkek bir kadına çocuğunu düşürmesine sebep olacak şekilde vurursa bu cinayettir. Bütün bunlar cinayettir ve ölümcül günahlardır. Bunların yanısıra sözle, davranışla ya da düşünceyle işlenen daha pek çok günah doğar öfkeden; kişinin kendi hatası yüzünden Tanrı’yı suçlaması veya değişik memleketlerde günahkâr kumarcıların yaptıkları gibi, Tanrı’yı ve O’nun bütün Azizlerini hakir görmesi gibi. Ve böyle kimseler bunu yüreklerinde Tanrı’ya ve bütün azizlerine karşı büyük bir kötülük isteği duyarak yaparlar. Kötülük duygularını sunaktaki adaklara hürmetsiz muamele ederek tatmin ederler ve o zaman işlenen günah o kadar büyüktür ki, Tanrı’nın en ulu işi olan merhameti<a class="noteref" epub:type="noteref" href="#f87">87</a> olmasa affı mümkün değildir. Evet, Tanrı’nın merhameti o denli büyük ve kendisi odenli iyi yüreklidir. Ayrıca öfkeden zehirli öfke doğar; kişi günah çıkarttıktan sonra günahı terk etmesi konusunda sertçe azarlanır fakat o hiddetlenir ve terslenir. Öfkeyle cevap verip günahının, etinin zayıflığından kaynaklandığını söyleyerek günahına mazeret bulmaya ve suçunu savunmaya geçer; yarenlerinin hatırını kırmamak için günah işlediğini; kendisini Şeytan’ın ayarttığını; günahı toyluğu yüzünden işlediğini; tabiatı gereği kendini alamadığını; ona kalırsa belli bir yaşa kadar bu günahı işlemesinin alnına yazılmış olduğunu; ya da böyle davranmanın kendisine atalarının kanından geçtiğini ve işte bunlar gibi şeyleri iddia eder. Bu tip kişilerin hepsi kendilerini günaha öyle bir sarmalamışlardır ki ne yapsalar günahtan vazgeçemezler. Doğrusu, günahı için mazeret arayan kimse günahını kabullenmedikçe ondan kurtulamaz. Bunun ardından, açıkça Tanrı’nın yasasına karşı çıkmak olan yemin geliyor. Yemin çoğu zaman hiddet ve öfkeden kaynaklanır. Tanrı “RAB’bin ismini boş yere ağza almayacaksın”<a class="noteref" epub:type="noteref" href="#f88">88</a> <span epub:type="pagebreak" id="page599" title="599"/>buyuruyor. Ayrıca İsa Mesih Efendimiz Aziz Matta’nın ağzından şöyle diyor: <em>“Nolite iurare omnino:</em> ne Cennet üstüne (zira Tanrı’nın tahtıdır), ne yeryüzüne (zira orası O’nun ayak taburesidir), ne Kudüs üstüne (zira orası Yüce Kral’ın şehridir), ne de başınız üstüne yemin edin; zira siz bir tek saç kılını dahi beyaz ya da siyah yapamazsınız: fakat bütün teminatınız ‘evet, evet, hayır, hayır’ olsun; zira bunların dışında her şey kötülükten gelir.” İsa aşkına böyle günahkârca yemin etmeyin; böyle yapmakla İsa’yı ruhu, kalbi ve kemikleri olmak üzere parçalara ayırmış olursunuz. Zira O’nu daha da parçalamanız lanetli Yahudilerin İsa’nın değerli bedenini yeterince parçalayamamış olduğunu düşündüğünüz şeklinde anlaşılır. Eğer kanunlar sizi yemin etmeye zorluyorsa yemininiz kanuna uygun olsun. Yeremya’nın dediği gibi <em>(quatro capitulo) “Iurabis, in veritate, in iudicio et in iusticia.”</em><a class="noteref" epub:type="noteref" href="#f89">89</a> Demek oluyor ki, “Hakikatle yemin edeceksin, zira yalanın her türlüsü İsa’ya karşıdır; zira İsa mutlak doğrudur.”<a class="noteref" epub:type="noteref" href="#f90">90</a> Ve şunu unutmayın: Kanunun mecbur koşmadığı hallerde yemin eden büyük yemincilerin evinde onlar bu şekilde günahkârca yemin etmeye devam ettikleri sürece musibet eksik olmayacaktır. Hâkim tarafından doğruya yemin etmeniz istendiği zamanlar, adalet adına da yemin etmelisiniz. Ayrıca hasetten değil, göze girmek için değil, mükafat için değil fakat hakikat için, onu Tanrı’nın onuru adına ilan etmek ve Hıristiyan dostunuza yardımcı olmak için yemin etmelisiniz. Bu nedenle Tanrı’nın adını boş yere ağzına alan ya da yalan yere sözlü olarak yemin eden veya Hıristiyan olduğu düşünülsün diye İsa’nın adını anan ve fakat İsa’nın yaşadığı ve öğrettiği şekilde yaşamayanların hepsi Tanrı’nın adını boş yere zikretmiş olurlar. Aziz Peter’ın şu sözlerine kulak verin, <em>(Actuum, quatro capitulo) “Non est aliud nomen sub celo, vs.”,</em> Gök altında adamlar arasında verilmiş başka bir isim yoktur ki, onunla kurtulabilelim<a class="noteref" epub:type="noteref" href="#f91">91</a>, İsa Mesih’in ismi dışında yani. Ayrıca dikkat edin, Aziz Pavlus’un deyişiyle <em>(ad Philipenses secundo) “In nomine Jesu vs.”,</em> İsa’nın ismi karşısında Göklerdeki her şey diz çöker.<a class="noteref" epub:type="noteref" href="#f92">92</a> O öyle yüce, öyle muhteremdir ki Cehennem’deki lanetli Şeytan o’nun ismini duyunca tir tir titrer.”<a class="noteref" epub:type="noteref" href="#f93">93</a>
					<p>Öyleyse şu sonuca varıyoruz: İsa Mesih’in adını kullanarak böyle dehşet verici bir şekilde yemin eden kişi O’na bütün lanetli Yahudilerden ve hatta O’nun adını duyunca titreyen Şeytan’dan daha ağır bir biçimde hakaret etmiş olur.</p>
				</li>
				<li><span epub:type="pagebreak" id="page600" title="600"/><span>36)</span> Kanun icabı yapılmadığı hallerde yemin etmek böyle sert bir şekilde yasaklandığına göre, yalan yere yemin etmek şüphesiz, çok daha kötü ve gereksizdir.</li>
				<li><span>37)</span> Bu durumda yemin etmekten haz alan ve büyük yeminler etmeyi soylu ve erkekçe bir davranış sayanlara ne demeli? Ya, ağız alışkanlığından dolayı incir çekirdeğini doldurmayacak şeyler için yemin etmekten kendilerini alamayanlara ne buyrulur? Şüphesiz bu dehşet verici bir günahtır. Aceleyle ve sözümüzün nereye varacağını düşünmeden yemin etmek de günahtır. Fakat şimdi sahte büyücülerin, ruh çağırıcıların su dolu leğenlere, parlak bir kılıca, bir daireye, bir ateşe veya bir koyunun kürek kemiğine bakarak işledikleri dehşet verici ruh çağırma ve ciddi yeminler etmeleri günahını geçelim.<a class="noteref" epub:type="noteref" href="#f94">94</a> Onların böyle yapmakla İsa’ya ve Kutsal Kilise’nin inançlarına kötücül ve lanetli bir şekilde karşı geldiklerinden başka bir şey diyemiyeceğim.</li>
				<li><span>38)</span> Ya kuşların veya diğer hayvanların uçuşlarından ya da bağırışlarından, zarlardan, remillerden, rüyalardan, kapı gıcırdamasından, damların çatırdamasından, sıçanların kemirmesinden ve bu tür şeylerden kehanetler çıkarılması gibi Şeytan işlerine ne demeli? Şüphesiz, bütün bu şeyler Tanrı ve O’nun Kutsal Kilisesi tarafından yasaklanmıştır. Bu yüzden böyle pisliklere bel bağlayanlar tövbe edip doğru yola girene kadar lanetlenmişlerdir. İnsanlar veya hayvanlardaki yaralanmalara veya illetlere karşı sihirler kazara etkili oluyorsa Tanrı, insanlar O’nun adına daha çok hürmet edip, O’na daha çok iman etsinler diye buna izin verdiği içindir.</li>
				<li><span>39)</span> Şimdi, genellikle Hıristiyan dostunu kandırmak amacıyla kelimelerin yanlış anlamlarda kullanılması demek olan, yalan söylemekten söz edeceğim. Kimi yalanlar vardır ki kimseye bir fayda sağlamaz ve kimi yalanlar bir kimsenin rahatı için bir başkasının zararını ve rahatını bozma pahasına söylenir. Bir diğer çeşit yalan, kişinin hayatını ya da mallarını kurtarmak için söylediğidir. Bir başka çeşit ise sırf yalan söylemekten alınan hazdan doğar. Bu haz için asılsız bir temel üzerine uzun bir hikâye inşa edilir ve allanıp pullanır. Bazı yalanlar önceden sarfedilmiş bir söze ters düşmemek için söylenir; bazıları da pervasızlıktan, lafını iyice ölçüp biçmemekten ve benzeri sebeplerden doğar.</li>
				<li><span epub:type="pagebreak" id="page601" title="601"/><span>40)</span> Şimdi de, gönül hoşnutluğuyla yürekten gelmeyen, fakat korkudan veya açgözlülükten kaynaklanan dalkavukluğa değinelim. Kabaca, dalkavukluk hak edilmemiş övgüdür. Dalkavuklar Şeytan’ın çocuklarını yaltaklanma sütüyle doyuran dadılarıdır. Doğrusu, Süleyman’ın dediği gibi “Birisine aşırı iltifat etmek onda kusur bulmaktan kötüdür.” Zira bazen kusurlarının söylenmesi burnu havada bir kişinin  böyleleri eleştirilmekten pek korktukları için daha mütevazi olmasına sebep olabilir; fakat dalkavukluk şüphesiz, kişinin hem iç güzelliği, hem de dış görünüşü itibarıyla kendisini dev aynasında görmesine neden olur. Kişinin kendisini gerçekte olmadığı şekilde görmesine neden oldukları içindir ki dalkavuklar Şeytan’ın büyücüleridirler.<a class="noteref" epub:type="noteref" href="#f95">95</a> Onlar Tanrı’ya ihanet eden Yahuda’ya benzerler; zira bu dalkavuklar da insana ihanet eder ve onu düşmanına, yani Şeytan’a satarlar. Dalkavuklar Şeytan’ın sürekli olarak <em>Placebo’</em>yu<a class="noteref" epub:type="noteref" href="#f96">96</a> okuyan rahipleridirler. Dalkavukluğu öfke günahlarından sayıyorum zira birine kızan kişi, kavgada kendisine yandaş kazanmak için, çoğu kez bir başkasına yaltaklanır.</li>
				<li><span>41)</span> Şimdi öfkeli bir yürekten doğan bela okumadan söz edelim. Bela okumanın her çeşit kötülüğü içerdiği söylenebilir. Aziz Pavlus’un dediği gibi bu tür lanetlemeler kişiyi Tanrı’nın Krallığı’ndan mahrum bırakır.<a class="noteref" epub:type="noteref" href="#f97">97</a> Çoğu zaman bela, tıpkı bir kuşun dönüp dolaşıp yuvasına geri gelmesi gibi, yine bela okuyan kişinin başına döner. Her şeyden önemlisi, insanlar çocuklarını lanetlemekten ve onların kanından gelenleri Şeytan’a vermekten kaçınmalıdırlar; şüphesiz bu büyük bir tehlike ve büyük bir günahtır.</li>
				<li><span>42)</span> Şimdi kızma ve azarlamadan söz edelim, ki bunlar kişinin kalbindeki dostluk bağlarını söküp almaları nedeniyle yürekteki büyük kötülüklerdir. Zira, kişinin kendisine açıkça kızan ve kendisini azarlayan birisiyle barışması, doğrusu, son derece zordur. Kızma ve azarlama İsa’nın İncil-i Şerif’te belirttiği gibi korkunç bir günahtır.<a class="noteref" epub:type="noteref" href="#f98">98</a> Şimdi şuna dikkat edin: Komşusunu azarlayan her kişi ya “cüzzamlı” ya da “kambur dürzü” diyerek onun vücudunda bulunan ve ona acı veren bir kusurundan veya komşusunun işlediği bir günahtan söz ediyordur. Eğer kişi komşusuna acı veren bir kusurunu kullanarak azar niteliğinde sözler ediyorsa, azarı İsa Mesih’e yöneltilmiş demektir. Zira ister cüzzam, ister başka bir hastalık, ister bedensel bir kusur şeklinde olsun acı adil bir Tanrı vergisi<span epub:type="pagebreak" id="page602" title="602"/>dir ve yine O’nun izniyledir. Ve kişi komşusunu “seni pezevenk”, “seni ayyaş dürzü” vs. şeklindeki azarlıyorsa bu, insanların günah işlemesinden her an mutluluk duyan Şeytan’ı sevindirir. Doğrusu, azar doğsa doğsa günahkâr bir yürekten doğar. Ne de olsa “Ağız yüreğin taşmasından söyler.”<a class="noteref" epub:type="noteref" href="#f99">99</a> Bilmelisiniz ki herhangi bir kimse bir başkasını düzelteceği zaman onu azarlamamaya dikkat etmelidir. Zira, dikkat etmezse, kişi söndürmesi gereken kızgınlık ve öfke ateşini kolayca körükleyebilir; belki de yumuşak bir şekilde uyarsa kurtarabileceği kişiyi öldürebilir. Zira Süleyman’ın dediği gibi “Dil yumuşaklığı hayat ağacıdır”,<a class="noteref" epub:type="noteref" href="#f100">100</a> yani manevi hayatın ağacı; doğrusu, hoyrat dil azarlananın olduğu kadar azarlayanın da hayat damarlarını kurutur. Bakın Aziz Augustine ne diyor: “Azarlayan kişi kadar Şeytan’ın çocuğuna benzeyen yoktur.” Aziz Pavlus da diyor ki: “Tanrı’nın hizmetçisi olan kişi kızmamalıdır.”<a class="noteref" epub:type="noteref" href="#f101">101</a> Kavga bütün insanlar arasında günahtır, fakat karı koca arasında olanı en yakışık almayanıdır; zira o zaman çiftler arasında hiç huzur olmaz. Bu konuda Süleyman “Çok yağmurlu günde ardı kesilmeyen damlama ve kavgacı karı, birbirine benzerler.”<a class="noteref" epub:type="noteref" href="#f102">102</a> diyor. Damı pek çok yerinden akıtan bir evde yaşayan kimse bir taraftaki sızıntıyı önlese yağmur onu başka bir taraftan bulur. Kavgacı bir karısı olanlar için de durum aynıdır. Kadın kocasını bir taraftan azarlayamazsa bir başka taraftan azarlayacaktır. Bu yüzden Süleyman “Otlardan oluşan fakat sevgiyle gelen bir akşam yemeği ahırda semirtilmiş fakat nefretle gelen dana etinden daha iyidir.”<a class="noteref" epub:type="noteref" href="#f103">103</a> diyor. Aziz Pavlus da diyor ki: “Ey kadınlar, Rab’de layık olduğu üzre, kocalarınıza tabi olun. Ey erkekler karılarınızı sevin, ve onlara karşı acı muamele etmeyin.”<em> (Ad Colosenses, tertio.)</em><a class="noteref" epub:type="noteref" href="#f104">104</a></li>
				<li><span>43)</span> Bundan sonra, özellikle kişinin bir başkasının yaptığı iyi işleri küçümsemesi demek olan hakir görmeden söz edelim. Zira, doğrusu, böyle hakir görücüler yeşil asmanın tatlı kokusuna dayanamayan iğrenç kurbağaya<a class="noteref" epub:type="noteref" href="#f105">105</a> benzerler. Bunlar Şeytan’ın işbirlikçileridirler, zira Şeytan kazanınca sevinir, kaybedince üzülürler. Bunlar İsa Mesih’in düşmanıdırlar; zira O’nun sevdiği şeyden, yani ruhların kurtuluşa ermesinden nefret ederler.</li>
				<li><span>44)</span> Şimdi kötü tavsiyeden söz edeceğiz; kötü tavsiyede bulunan kişi bir haindir, zira o kendisine güveneni aldatır, <em>ut Arcitofel ad Absolonem.</em><a class="noteref" epub:type="noteref" href="#f106">106</a> Ne var ki kötü tavsiyesi önce kendisine zarar verir. Ne <span epub:type="pagebreak" id="page603" title="603"/>de olsa, bilge kişinin söylediği gibi, başkasına kötülük eden her sahtekâr önce kendine kötülük eder.<a class="noteref" epub:type="noteref" href="#f107">107</a> Herkes, özellikle ruhlara danışma konularında, sahtekâr kimselerden, öfkeli kimselerden ve kendi çıkarlarına ya da dünyevi şeylere fazla düşkün kimselerden tavsiye almaması gerektiğini bilmelidir.</li>
				<li><span>45)</span> Şimdi sıra insanlar arasına anlaşmazlık tohumları ekenlerin günahlarına geldi. Hiç şaşırmamak gerekir ki, İsa bundan son derece nefret eder. Zira O yeryüzünde barışı kurmak için can verdi. Ve Tanrı birlik olmaları için bedenini bağışladığı insanlar arasında dostluk olmasını kendi bedeninden daha çok sever.<a class="noteref" epub:type="noteref" href="#f108">108</a> Bu nedenle, anlaşmazlık yaratmak için ortalıkta dolanan kimseler Şeytan’dan farksızdırlar.</li>
				<li><span>46)</span> Bir de, iki dillilerin, yani insanların yüzlerine iyi, arkalarından kötü konuşanların veya aslında kötü niyetli oldukları halde iyi niyetle, şaka veya oyun yollu konuşuyor gibi yapanların işledikleri günahı anmamız gerekir.</li>
				<li><span>47)</span> Sonra, size güvenen birisine ihanetle karşılık vermek ve o kişiyi lekelemek geliyor ki, bu yolla verilen zarar asla telafi edilemez.
					<p>Sonra, tehdit etme geliyor ki bu aptallığın daniskasıdır; zira sık sık ... tehditler savuran kişi karşısındakini, sık sık, yapabileceğinin fazlasıyla tehdit ediyor demektir.</p>
					<p>Sonra boş konuşmak geliyor ki bu günah ne konuşan kişiye ne de onu dinleyene bir fayda sağlar. Ya da boş sözler gereksiz ve bir yarar gözetmeyen sözlerdir. Boş konuşmak bazen hafif günahlardan olsa bile kişi buna güvenmemelidir, zira Tanrı önünde bu sözlerimizin hesabını verceğiz.<a class="noteref" epub:type="noteref" href="#f109">109</a></p>
					<p>Sonra, günaha bulaşmadan yapılması mümkün olmayan gevezelik geliyor. Süleyman’ın dediği gibi “Bu günah aptallığın belirgin göstergesidir.” Bu nedenle bir filozof kendisine insanların nasıl mutlu edilebileceği sorulduğunda “Birçok hayırlı iş ve çok az gevezelik yapın” demiştir.</p>
					<p>Bundan sonra, Şeytan’ın maymunları olan soytarıların günahı geliyor. Zira bunlar insanların kendi maskaralıklarına bir maymunun oyunlarına güldükleri gibi gülmelerini sağlarlar. Bu türden soytarılıklar Aziz Pavlus tarafından men edilmiştir.<a class="noteref" epub:type="noteref" href="#f110">110</a> Bakın, faziletli ve mübarek sözler insanı nasıl rahatlatırsa Şeytan’ın hizmetinde çile <span epub:type="pagebreak" id="page604" title="604"/>çekenleri de soytarıların ve şakacıların günahkâr sözleri aynı şekilde rahatlatır. Bunlar dil yoluyla, öfkeden ve birçok diğer günahtan doğan günahlardır.</p>
				</li>
			</ol>
			<p class="sub-spot">Öfke Günahının Dermanı.</p>
			<ol>
				<li><span>48)</span> Öfkenin dermanı munislik, yani yumuşak huyluluk diye bilinen bir fazilettir; hatta sabır ve hoşgörü diye bilinen bir diğer fazilettir.</li>
				<li><span>49)</span> Yumuşak huyluluk kişinin yüreğindeki aceleciliğin sebep olduğu çalkantıları ve tahrikleri dizginler, öyle ki yürek kızgınlık ve öfkenin etkisiyle yerinden fırlamasın. Hoşgörü insanın insana çektirdiği her türlü bedensel ezaya ve yaptığı kötülüklere tatlı tatlı katlanır. Aziz Jerome yumuşak huylu kişiyi şöyle tanımlıyor: “Kimseye kötülük etmez, kötü söz söylemez, insanların sarfettikleri kötü sözlerden ve yaptıkları kötü işlerden rahatsız olmaz.”<a class="noteref" epub:type="noteref" href="#f111">111</a> Bu fazilet insanın içine bazen tabii bir şekilde aşılanmıştır; bir filozofun dediği gibi: “İnsan tabiat itibarıyla yumuşak huylu ve iyiye yönlendirilebilir bir canlıdır, fakat yumuşak huylu kişi Tanrı lutfundan haberdar olursa değeri daha da artar.”</li>
				<li><span>50)</span> Öfkeye karşı bir diğer derman olan sabır kişinin iyiliklerini tatlılıkla karşılayan ve kendisine yapılan kötülüğe öfkelenmeyen bir fazilettir. Filozof diyor ki: “Sabır düşmanlığın her türlü taşkınlığına ve her türlü sövgüye olgunlukla katlanan bir fazilettir.” Ve İsa’nın dediği gibi bu fazilet kişiyi Tanrı benzeri kılar ve onu Tanrı’nın sevgili öz evladı yapar.<a class="noteref" epub:type="noteref" href="#f112">112</a> Bu fazilet kişinin düşmanını bozguna uğratır. Bu konuda şöyle diyor bilge kişi: “Eğer düşmanına galip gelmek istersen sabretmeyi öğren.” Ayrıca, insana dışardan dört çeşit kötülük geleceğini ve bunlara sabrın dört çeşidiyle karşı konulması gerektiğini bilmelisiniz:</li>
				<li><span>51)</span> İlk kötülük kötü sözlerden gelir; Yahudiler kendisini defalarca azarlayıp onu hakir gördüklerini belli ettikleri zamanlar İsa Mesih bu sözlere hiç sızlanmadan ve sabırla katlandı. Bu yüzden siz de acılara sabırla katlanın, zira bilge kişi “Bir aptalla tartışmaya girmişseniz aptal hiddetlense de gülse de sizin için huzur yoktur”<a class="noteref" epub:type="noteref" href="#f113">113</a> diyor. Dıştan gelen diğer bir kötülük kişinin servetinin zarar görmesidir. Yeryüzündeki tüm servetinden, yani elbiselerinden mahrum bırakıldığı zaman İsa buna da sabırla katlandı.<a class="noteref" epub:type="noteref" href="#f114">114</a> Üçüncü kötülük, <span epub:type="pagebreak" id="page605" title="605"/>bedensel işkencedir. Kendisine işkence edildiği sürece İsa buna sabırla katlandı. Dördüncü kötülük, fazla bedensel çalışmadır. Bu nedenle diyorum ki, hizmetindekileri aşırı çalıştıranlar veya tatil günlerinde olduğu gibi mesai zamanları dışında çalıştıranlar, doğrusu büyük günaha girerler. İsa, üzerinde acımasız bir ölümle karşılaştığı çarmıhı mübarek omuzunda taşırken buna sabırla katlandı, ve bizlere sabırlı olmayı öğretti. İnsanlar bundan sabrı öğrenmeli; zira şüphesiz İsa’ya karşı sevgileri sonsuz diye ve kendilerine mükâfat olarak mukaddes sonsuz hayat müjdelendi diye sabırlı olmaları gerekenler yalnızca Hıristiyanlar değildir, fakat hiçbir vakit Hıristiyan olmamış eski putperestler de sabır faziletini tavsiye ve tatbik ediyorlardı.</li>
				<li><span>52)</span> Zamanın evvelinde bir filozof canını çok sıkan bir hatasından dolayı bir müridini dövmeye karar vermiş ve delikanlıya vurmak için eline bir değnek almış. Değneği gören delikanlı hocasına “Niyetiniz nedir?” diye sormuş “Islah olman için seni döveceğim” cevabını alınca da “Aslında” demiş delikanlı “bir çocuğun işlediği bir kusurdan ötürü sabrınızı yitirdiğiniz için kendinizi ıslah etmelisiniz.” “Haklısın,” demiş üstad ağlayarak “doğru konuşuyorsun; değneği sen al sevgili oğlum ve sabırsızlığımdan dolayı beni cezalandır.” Sabırdan itaat doğar ve kişi İsa’ya ve İsa’nın kişiliğinde itaat borçlu olduğu herkese karşı itaatkâr hale gelir. Ve kişi hoşnutlukla, duraksamadan ve bütün kalbiyle yapabileceğinin tamamını yaptığında kusursuz itaate ulaşmış olur. İtaat Tanrı’nın ve kendilerine sadakat ve tevazu borçlu olduğu efendilerinin emirlerini kişinin uygulamaya koymasıdır.</li>
			</ol>
			<p class="sub-spot">Tembellik.</p>
			<ol>
				<li><span>53)</span> Haset ve öfke günahlarından sonra şimdi de kayıtsızlık ve tembellik günahlarından söz edeceğim. Zira, haset insanın yüreğini kör eder, öfke başını belaya sokar ve kayıtsızlık onu ağır, düşünceli ve hırçın yapar. Haset ve öfke yürek acısına yol açar; bu yürek acısı tembelliğin anasıdır ve kişiden tüm iyilik sevgisini çeker alır. Öyleyse kayıtsızlık sorunlu bir yüreğin ıstırabıdır; Aziz Augustine’in dediği gibi: “O, iyiliğin üzüntüsü ve kötülüğün sevincidir.” Şüphesiz kayıtsızlık lanetli bir günahtır; zira Süleyman’ın belirttiği üzere, kayıtsızlık insanların layığı gayretle İsa’ya yapmaları gereken ibadetleri azalttığı gibi, O’na yöneltilmiş bir kötülüktür de. Kayıtsız<span epub:type="pagebreak" id="page606" title="606"/>lıkta bu anılan gayretten eser yoktur; o her şeyi rahatsızlık duyarak, ve hırçınlıkla, gevşeklikle, sahte mazeretler öne sürerek, baştan savma ve gönülsüz olarak yapar. Kitap’ta da bu konuda: “Rabbin işini gevşeklikle yapanlara lanet olsun”<a class="noteref" epub:type="noteref" href="#f115">115</a> buyurulur. İnsanlar üç durumda bulunurlar, Kayıtsızlık ise insanın bu üç durumuna da düşmandır. Bu durumlardan ilki Âdem’in günaha düşmesinden önce olduğu gibi, masumiyet dönemidir; bu durumda, ondan Tanrı’yı övmesi ve O’na tapması istenmiştir. Diğer durum, günahkâr kimselerin durumudur ki bunlar günahlarının affedilmesi için ibadetle meşgul olmak zorundadırlar. Bir diğer durum insanın tövbenin şartı davranışlara mecbur olduğu lutuf durumudur ve doğrusu kayıtsızlık bütün bunlara düşmandır ve bunların karşısındadır; zira o hiçbir uğraşı sevmez. Bu berbat kayıtsızlık günahı, şüphesiz, bedenin geçimi için de büyük bir tehlikedir; zira o dünyevi ihtiyaçları tedarik etmez; her şeyi israf eder, her şeyin bozulmasına izin verir ve dikkatsizliğiyle bütün dünyevi zenginlikleri yok eder.</li>
				<li><span>54)</span> Dördüncü noktaya gelince; kayıtsızlık, tembellik ve uyuşuklukları yüzünden Cehennem azabı çekenlere benzer; zira bu lanetliler öyle bağlanmışlardır ki ne iyi bir şey yapabilir ne de iyilik düşünebilirler. Her şeyden önce, kayıtsızlık yüzünden kişi öylesine yılgındır ki, iyi olan herhangi bir şey yapmak içinden gelmez; bu nedenle Aziz Yuhanna’nın dediği gibi, Tanrı indinde kayıtsızlık iğrenç kabul edilir.<a class="noteref" epub:type="noteref" href="#f116">116</a></li>
				<li><span>55)</span> Daha sonra hiçbir zorluğa gelemeyen, hiçbir kefaret cezası ödemeye katlanamayan tembellik Süleyman’ın dediğine göre öyle yumuşak, öyle naziktir ki her türlü zorluk, her türlü kefaret cezası ona ağır gelir ve bu yüzden kişi giriştiği her şeyi berbat eder.<a class="noteref" epub:type="noteref" href="#f117">117</a> Bu kalbi çürük kayıtsızlık ya da tembellik günahıyla savaşmak için kişi hayırlı işler yapmaya azimli olmalı; hayır işlemeye mert ve faziletli bir şekilde karar vermeli ve bunları yaparken İsa Mesih Efendimizin, küçük de olsa, her iyiliği ödüllendireceğini unutmamalıdır. Bedensel çalışma alışkanlığı muhteşem bir şeydir, zira Aziz Bernard’ın dediği gibi bu alışkanlık kişiye güçlü kollar, sert adaleler verir; diğer taraftan tembellik kişiyi zayıf ve yumuşak yapar. Ondan sonra da kişi herhangi bir iyi işe girişmekten korkmaya başlar; zira Aziz Gregory’nin dediği gibi, günaha meyilli kişi hayırlı bir işe başlamayı gözünde büyütür; kendi kendine iyilikle ilgili şartların <span epub:type="pagebreak" id="page607" title="607"/>pek yorucu ve dayanılmaz ağırlıkta olduğunu söyleyerek bu türden hiçbir işe cesaret edemez.</li>
				<li><span>56)</span> Şimdi sıra umutsuzlukta. Umutsuzluk, Tanrı’nın şefkatinden umudu kesmiş olmaktır; bazen çok aşırı üzüntüden ve bazen çok büyük korkudan kaynaklanır: Kurban çok fazla günah işlediğini ve tövbe edip günahı terketse de bunun hiçbir faydası olmayacağını düşünür ve bu korku yüzünden yüreğini her çeşit günaha terkeder; Aziz Augustine böyle diyor. Sonuna kadar götürülecek olursa bu lanetli günah Kutsal Ruh’a karşı işlenmiş sayılır. Bu korkunç günah öyle tehlikelidir ki, Yahuda’nın göstermiş olduğu gibi, böylesi umutsuzluğa kapılan kişinin işlemekte tereddüt edeceği hiçbir suç ve günah yoktur. Öyleyse, tüm günahlar içinde bu, şüphesiz, İsa’nın en hoşuna gitmeyen günahtır. Doğrusu, böylesi umutsuzluğa düşen kişi daha savaşı kaybetmeden ve gereksiz yere teslim olan ödlek ve hain savaşçıya benzer. Heyhat! Heyhat! Bu kişi yok yere haindir ve yok yere umutsuzluk içindedir. Şüphesiz Tanrı’nın merhameti herkese açıktır ve Tanrı’nın işlerinin en yücesidir. Heyhat! İnsanlar Aziz Luka’nın İncili’ndeki (Luka 15) İsa’nın şu sözlerini akıllarına getiremezler mi? “Cennet’te tövbe etmiş bir günahkârın mutluluğu tövbeye hiç ihtiyaç duymamış doksan dokuz mümininkinden daha fazla olacaktır.”<a class="noteref" epub:type="noteref" href="#f118">118</a> Aynı İncil’de, kaybettiği oğlu tövbekâr olarak geri dönen babanın sevincini ve verdiği ziyafeti anlatan bölüme de bir bakın. Aziz Luka’nın naklettiği <em>(23 Capitulo)</em> İsa’nın yanında idam edilen hırsızın sözlerini de hatırlayamaz mı insanlar?: “Tanrım, Krallığına döndüğünde beni hatırla.” demişti hırsız ve İsa’nın cevabı şöyle olmuştu: “Doğrusu sana derim: Bugün sen benimle beraber Cennet’te olacaksın.”<a class="noteref" epub:type="noteref" href="#f119">119</a> Şüphesiz insanların hiçbir günahı İsa’nın çektiği ıstırap ve O’nun ölümü hatırına, daha insanlar hayattayken silinemeyecek kadar korkunç değildir. Heyhat! Merhamet böylesine geniş açılmış kollarıyla insanı kucaklamaya bu kadar hazırken, kişi neden umutsuzluğa kapılsın? Dileyin, size verilecektir.<a class="noteref" epub:type="noteref" href="#f120">120</a> Sonra tembellikten kaynaklanan uykuculuk geliyor, yani insanı hem ruhsal, hem bedensel olarak ağır ve duyarsız yapan tembel tembel pinekleme. Düşünürsek, geçerli bir mecburiyet söz konusu olmadıkça, doğrusu, sabah vakti insanın uyanık olması gereken vakittir. Zira sabah vakti dua etmek, Tanrı’yı düşünmek ve Tanrı’yı onurlandırmak için gerçekten en uygun vakittir. Bakın Süleyman ne diyor: “Ve erken arayanlar beni <span epub:type="pagebreak" id="page608" title="608"/>bulurlar”<a class="noteref" epub:type="noteref" href="#f121">121</a> Sonra hiçbir şeyi umursamayan ihmalcilik ya da dikkatsizlik geliyor. Cehalet bütün kötülüklerin anasıysa ihmalcilik de dadısıdır. İhmalci kişi yaptığı bir şeyin iyi mi kötü mü olduğunu önemsemez.</li>
				<li><span>57)</span> Bu iki günahın dermanlarına gelince, bilge kişinin dediği gibi: “Tanrı’dan korkan, yapması gerekeni yapmaktan kaçınmaz.” Tanrı’yı seven, işleriyle Tanrı’yı hoşnut kılmaya gayret eder ve bütün gücüyle kendini hayırlı işler yapmaya yöneltir. Sonra bütün bu kötülüklerin cümle kapısı olan aylaklık geliyor. Aylak kişi duvarları olmayan bir eve benzer; o bu şekilde korumasız olunca Şeytanlar dört bir yandan içeri dalıp kendisine vururlar ve onu ayartmaya çalışırlar. Aylaklık bütün pis ve alçakça düşüncelerin, bütün boş gevezeliklerin, anlaşmazlıkların ve bütün kirliliğin lağımıdır. Şüphesiz ki, Cennet aylak adamların değil, alın teri dökenlerindir. Bunlardan başka, Davut diyor ki: “Onlar insan harmanına katılmıyorlar ve onlarla birlikte dövülmeyecekler,”<a class="noteref" epub:type="noteref" href="#f122">122</a> yani Araf’ta. Öyleyse, bir an evvel tövbe etmedikleri takdirde; onlara Cehennem’de Şeytan tarafından işkence edilecektir.</li>
				<li><span>58)</span> Sonra gecikme diye bilinen bir günah geliyor, yani kişinin Tanrı’ya yönelmede çok geç kalması ya da Tanrı’ya yönelmeden önce çok oyalanması, ki bu büyük budalalıktır. Böyle bir kimse çukura düştüğü halde ayağa kalkmayan insana benzer. Bu kötü huy, kişiye uzun yaşayacağını düşündüren yanlış bir umuttan kaynaklanır; bu umut kişiyi çoğu zaman hayal kırıklığına uğratır. </li>
				<li><span>59)</span> Sonra gevşeklik gelir; yani kişinin bir işe başlaması, fakat biraz sonra vazgeçip işten el çekmesi. Bu, herhangi bir güçlük, herhangi bir engelle karşılaştıklarında yönetimlerinde sorumlu oldukları maiyetlerini gözden çıkarıverenlerin durumuna benzer. Bunlar, koyunların fundalar arasında kurtlara doğru seğirtmesine bile bile izin veren, yöneticilik görevlerini hiç umursamayan günümüz çobanlarıdır. Bu tutumlarının sonunda kişi hem maddi hem manevi yoksullukla karşı karşıya gelir ve zamanla elindeki bütün maddi, manevi servetleri yitirir. Sonra, kasvetli bir soğukluk gelir ve kişinin yüreğini dondurur. Sonra, kendini Tanrı’ya verebilme noksanlığı gelir ve Aziz Bernard’ın dediği gibi, o kişiyi öyle bir kör eder, öyle bir ruh bitkinliğine sokar ki o kişi Kutsal Kilise’de okuyamaz, <span epub:type="pagebreak" id="page609" title="609"/>ilahi söyleyemez, coşku dolu hiçbir şeyi yüreğinde duyamaz, düşünemez. Böyle birinin tuttuğu her hayırlı iş kendisine yavan gelir. Sonra üstüne yavaş yavaş bir ağırlık ve uyku hali çöker, kişi kolayca öfkelenip nefrete ve hasete kolayca meyillenir. Sonra, <em>“tristicia”</em> diye bilinen ve Aziz Pavlus’un dediği gibi insanları öldüren, dünyevi hüzün gelir.<a class="noteref" epub:type="noteref" href="#f123">123</a> Doğrusu böyle bir hüzün kişinin kendi hayatından bıkmasına neden olacağı için hem ruhun, hem de bedenin ölümüne hizmet eder. Bu nedenle de, kişiyi ecelsiz ölüme götürür.</li>
			</ol>
			<p class="sub-spot">Tembellik Günahının Dermanı.</p>
			<ol>
				<li><span>60)</span> Bu tüyler ürpertici tembellik günahı ve onun dallarına karşı <em>fortitudo</em> ya da kuvvet; yani kişinin kendisine zararı dokunacak şeyleri küçümsemesini sağlayan, karakter kuvveti denilen bir fazilet vardır. Bu fazilet öyle kudretli ve öyle gayretlidir ki kendini tehlikelerden, kötülüklerden korumak ve Şeytan’ın hamlelerini savuşturmak için metanetle ve akıllıca direnme cesaretini gösterir. Zira tembellik nasıl ruhun gücünü azaltıp onu zayıflatırsa karakter kuvveti de ruhu destekleyip sağlamlaştırır. Zira bu <em>“fortitudo”</em> olası ıstıraplara uzun süre dayanıp, ayakta kalabilir.</li>
				<li><span>61)</span> Bu faziletin pek çok çeşidi vardır; bunların ilki ise alicenaplık, yani gönlüyüceliktir. Kayıtsızlığa karşı şüphesiz yüce bir gönül gereklidir; yoksa kayıtsızlık ruhu hüzün günahıyla yutuverir veya umutsuzlukla yok eder. Bu fazilet, insanların zorlu veya ıstıraplı işleri akıllı ve mantıklı bir biçimde, kendiliklerinden üstlenmelerini sağlar. Ve Şeytan insanla savaşında kuvvet değil, hile ve oyun kullandığı için insanlar ona akıl, muhakeme ve ihtiyat yoluyla karşı koyabilirler. Sonra, kişinin kuvvetle devam ettirme azminde olduğu hayırlı işleri başarıp sonuçlandırmak için Tanrı’ya ve O’nun Azizlerine duyduğu güven ve onlara bağladığı umut faziletleri vardır. Sonra güvenlikli hissetme ve emin olma, yani kişinin giriştiği hayırlı işler sırasında çektiği zahmetin değerinden daha sonra şüpheye düşmemesi gelir. Sonra yücelik, yani kişinin başladığı işleri gerçekleştirmesini sağlayan fazilet gelir. Tüm iyi işlere onları iyi sona erdirebilme amacı gözetilerek başlanır, zira büyük mükafat kişinin yaptığı iyi işlerin büyüklüğünde yatar. Sonra kararlılık, yani niyetinden caymama, gelir ki bu kararlılık sarsılmaz bir iman olarak yürekte, sözlerde, tavırlarda, görünümde ve icraatta belli edilmelidir. Ayrıca, kayıtsızlık ve tembelliğe karşı ve insana başladığı <span epub:type="pagebreak" id="page610" title="610"/>değişik iyi işleri gerçekleştirme kuvvetini verecek başka dermanlar da vardır. Bunlar Cehennem’deki azapları ve Cennet’teki mutlulukları düşünmek, Kutsal Ruh’un lutfuna iman etmek ve benzeri dermanlardır.</li>
				<li><span>62)</span> Tembellikten sonra cimrilik ve açgözlülükten söz edeceğim ki bu konuda Aziz Pavlus: “Her tür fenalığın kökü para sevgisidir” <em>(ad Timotheum, sexto capitulo)</em>.<a class="noteref" epub:type="noteref" href="#f124">124</a> Zira, yüreği daraldığında, başı sıkıştığında ve ruhu Tanrı’dan aldığı teselliyi yitirdiğinde, kişi dünyevi şeylerde, doğrusu, boşuna teselli arar.</li>
				<li><span>63)</span> Aziz Augustine’in tanımlamasına göre, cimrilik yüreğin dünyevi şeylere sahip olmak için duyduğu arzudur. Başkaları da diyorlar ki cimrilik, dünya malı sahibi olma ve başka ihtiyaç sahiplerine hiçbir şey vermeme arzusudur. Bilmelisiniz ki cimrilik yalnızca toprak, menkul ve para hırsı değil fakat bazen öğrenmeye, şöhrete ve her türlü aşırılığa karşı duyulan hırstır. Cimrilik ve tamah arasındaki fark şudur: Tamah, kişinin kendisinde olmayan şeyleri arzulaması; cimrilikse, kişinin sahip olduğu şeyleri hiç ihtiyacı yokken elinde tutmasıdır. Doğrusu cimrilik pek lanetli bir günahtır, zira Kutsal Kitap baştan sona bu günaha çatar. Zira cimrilik insanların İsa’ya borçlu oldukları sevgiyi tamamen ve akıl almaz bir biçimde ondan alır ve ters yöne çevirir; cimri bir kişinin mal-mülkünden İsa Mesih’ten beklendiğinden daha çok şey umut etmesine ve hazinesinin muhafazasına İsa Mesih’e ibadetten daha çok gayret göstermesine neden olur. Bu nedenle Aziz Pavlus şöyle diyor <em>(ad Ephesios quinto)</em> “Cimri kişi putperestliğin kölesidir.”<a class="noteref" epub:type="noteref" href="#f125">125</a></li>
				<li><span>64)</span> Cimri bir kimseyle bir putperest arasında putperestin, bir ihtimal, sadece tek bir puta tapınması, buna karşılık diğerinin birçok puta tapınması dışında ne fark vardır? Doğrusu, cimri kişinin kasasındaki her kuruş onun putudur. Ve şüphesiz <em>Exodi, capitulo 20 </em>de tanıklık eder ki putperestlik Tanrı’nın On Emir’de yasakladığı ilk şeydir: “Başka hiçbir Tanrı’yı bana üstün tutmayacaksın, kendine hiçbir yontulmuş put yapmayacaksın.”<a class="noteref" epub:type="noteref" href="#f126">126</a> İşte bu lanetli cimrilik günahı yüzünden hazinesini Tanrı’dan daha çok seven cimri kişi bir putperesttir: İnsanları görevin veya aklın gerektirdiğinden daha fazla vergiler, haraçlar ve taşıma bedelleri altında inleten zorba efendiler Tamahtan doğar. Aynı şekilde bunlar kölelerini (toprağa <span epub:type="pagebreak" id="page611" title="611"/>bağlı köylülerini) öyle para cezalarına çarptırırlar ki bunlara para cezası vermek değil, köylülerin paralarını gasp etmek demek daha yerinde olur. Bazı kahyalar köylülerin bütün mallarının zaten efendilerine ait olduğu iddiasıyla onlardan alınan bu paraların ve fidyelerin adil olduğunu savunurlar. Fakat asla kendilerinin vermedikleri şeyleri köylülerin elinden alan bu efendiler şüphesiz ki hatalı davranıyorlar;<em> (Augustinus, de Civitate, libra nono).</em> Gerçek o ki, kölelik statüsü günahtır ve köleliğin ilk sebebi yine günahtır <em>(Genesis quinto)</em>.<a class="noteref" epub:type="noteref" href="#f127">127</a> </li>
				<li><span>65)</span> Böylece, anlamanızı isterim ki insan günahı yüzünden köleliği hakeder, fakat doğuştan köle değildir. Bu yüzden, bu efendiler efendiliklerine bakıp kendilerini fazla yüce görmesinler; ne de olsa onlar başlangıçta kölelerin efendisi olarak yaratılmadılar; fakat kölelik ilk olarak günahın bedeli şeklinde ortaya çıktı. Yasada kölelerin mallarının efendilerine ait olduğunun belirtilmesine gelince, doğrusu bundan tebasının haklarını koruyan fakat onları soyup, mallarını yağmalamaya hiçbir hakkı olmayan İmparator’un malları anlaşılmalıdır. Bu konuda Seneca: “Aklınız sizi yaşantınız boyunca kölelerinize karşı iyi yürekli olmaya sevketmelidir” diyor. Sizin “kölelerim” dedikleriniz Tanrı’nın insanlarıdır; zira alçak gönüllü insanlar İsa’nın dostlarıdır ve onlar Tanrı’nın evinde kendi evlerinde gibidirler.</li>
				<li><span>66)</span> Ayrıca, unutmayın ki efendiler de kölelerinin geldiği tohumdan gelirler. Bir köle de bir efendi kadar kolayca kurtuluşa erebilir. Köleyi de, efendisini de aynı ecel alır. Bu nedenle sizlere tavsiyem, kölenize siz onun yerinde olsaydınız efendinizin size nasıl davranmasını isterdiyseniz o şekilde muamele edin. Her günahkâr kişi günahın kölesidir. Gerçekten, siz efendilere, kölelerinizin sizden korkmaları yerine sizi sevmelerini sağlamanızı tavsiye ediyorum. Rütbenin rütbeden üstün olduğunu bilmez değilim ve böyle olmasının gereğini de; aynı şekilde insanların üstlerine düşeni yapmaları gereğine de inanıyorum; fakat zorla para tahsil etmek ve dostlarımızı aşağılamak, hiç şüphesiz, lanetlenecek bir davranıştır.</li>
				<li><span>67)</span> Devam edersek, bilmelisiniz ki fatihler ve tiranlar çoğu zaman, en az kendilerininki kadar asil bir kandan gelenleri köle yaparlar. Bu “kölelik” sözcüğü, Nuh torunu Kenan’ın günahı yüzünden kardeş<span epub:type="pagebreak" id="page612" title="612"/>lerine köle olmasını söyleyinceye değin bilinmiyordu.<a class="noteref" epub:type="noteref" href="#f128">128</a> Öyleyse Kutsal Kilise’yi yağmalayan ve oradan zorla para tahsil edenlere ne diyeceğiz? Ünvan töreninde bir şövalyeye verilen kılıç şüphe yok ki, Kutsal Kilise’yi savunması içindir; O’nu soyması, yağmalaması için değil. Bütün bu tür soyguncu ve yağmacılar İsa’ya ihanet içindedir. Aziz Augustine’e kulak verirsek: “Böyleleri İsa Mesih’in koyunlarını boğan kurtlardır,” ve bunlar kurtların yapacağından daha büyük bir kötülük yaparlar. Zira, doğrusu, kurt karnını şişirdiğinde koyunları öldürmeyi bırakır. Fakat, Tanrı’nın Kutsal Kilise’sinin soyguncuları ve yağmacıları talana karşı doymak bilmez iştahlarıyla kurtlardan ayrılırlar. Söylediğim gibi, köleliğin ilk sebebinin günah olduğunu düşünürsek, şu durum ortaya çıkıyor: Dünyanın günah içinde olduğu süre boyunca bütün dünya köleydi ve boyunduruk altındaydı. Fakat lutuf devri geldiğinden beri, şüphesiz, Tanrı bazı kimselerin rütbe ve makam itibarıyla diğerlerinden yukarda, bazılarının da aşağıda olmalarını ve kendilerine bu rütbe ve makamlarına göre hizmet edilmesini buyurmuştur. Bu nedenle, bazı köle alınan ülkelerde, köleler dine döndürüldükten sonra kölelikten azat edilirler. Bu yüzden, efendi adamına, adamın efendisine borçlu olduğu şeyi borçludur. Papa “Ben Tanrı’nın kölelerinin kölesiyim” der, fakat Tanrı bazı kimselerin daha yüksek, bazılarının daha düşük rütbelerde bulunmalarını emretmemiş olsa Kutsal Kilise’nin de vücuda gelemeyeceği, insanlığın ortak çıkarlarının korunamayacağı, yeryüzünde barış ve huzurun hakim kılınamayacağı içindir ki, “astlık-üstlük” emrolunmuştur. Ama bu emir-komuta ilişkisi mantık çerçevesi içinde olmalıdır; bu ilişkiyi gözetirken amaç emir altındakilerin yok edilmesi ya da sıkıntıya sokulması değil, elden geldiğince korunup bakılması ve savunulması olmalıdır. Bu yüzden diyorum ki: Fakir halkın mallarını veya paralarını haksız yere, insafsız ve ölçüsüz bir şekilde mideye indiren bu kurt benzeri efendiler gidişatlarını düzeltmedikleri sürece İsa’nın rahmetinden paylarını kendilerinin fakirlere karşı kullandıkları ölçekle alacaklardır. Şimdi iki tüccar arasındaki hileye geliyoruz. Bilmelisiniz ki, ticaret iki türlü olur: Biri maddi, diğeri manevi. Maddi ticaret de namuslu, meşru olan ve olmayan olarak ikiye ayrılır. Namuslu ve meşru dediğimiz türüyle başlarsak; bir krallık veya ülke kendi kendine yeterliyse, Tanrı “Bu ülkenin, mal fazlasından, daha muhtaç ülkelere yardım etmesi uygun olur” buyuruyor. Bundan dolayı, bir ülkeden diğerine mal götüren tacirlerin faaliyetlerine <span epub:type="pagebreak" id="page613" title="613"/>izin verilmiştir. Maddi ticaretin hile-hurda ve aldatmacayla, yalanlarla ve yalan yeminlerle gerçekleştirilen öteki türü kınanmış, lanetlenmiştir. Manevi ticaret tam olarak, <em>“simony”,</em> yani Tanrı’nın mabedine ait ve ruhun tavsiyesiyle ilgili şeyleri satın almaya duyulan derin arzudur. Gerçekleşmemiş bile olsa kişi onu gerçekleştirmeye gayret göstermişse bu arzu ölümcül bir arzudur; ve o kişi uyarıldığında dahi asi davranacaktır. <em>Simony</em> sözcüğü, Tanrı’nın Kutsal Ruh’u aracılığıyla Aziz Peter ve öteki havarilere vermiş olduğu hediyeyi dünya malı karşılığı satın almaya kalkışan Simon Magus’un<a class="noteref" epub:type="noteref" href="#f129">129</a> adından gelir. Bu nedenle, bilmelisiniz ki, manevi şeyleri ister mal mülk, ister yalvar yakar karşılığı veya dostlarının (bedensel veya manevi dostlarının) ricaları doğrultusunda alanlara da, satanlara da <em>“simonist”</em> denir. Bedensel dostlar iki çeşittir: akrabalar ve diğerleri. Bir maaşlı papazlık makamı için, dostları layık olmayan ve beceriksiz birini tavsiye ederler ve o beceriksiz kişi de söz konusu makamı kabul ederse bu <em>“simony”</em>dir, ama bu kişi layık ve becerikli biriyse bunda<em> “simony”</em> yoktur. Öteki çeşide gelince, bir kadın veya erkek cinsel çekiciliğini kullanarak terfi ettirilmesini rica ediyorsa bu “iğrenç simony”dir. Fakat kişinin kölelerine karşılık olarak manevi şeyler verdiği hizmetlerde hizmetin namuslu, pazarlık dışı olması ve hizmetkârın da bu ödüle layık olması gerekir. Zira, Aziz Damasus’un<a class="noteref" epub:type="noteref" href="#f130">130</a> dediği gibi: “Kişinin tüm diğer günahları bu “simony” denilen günahın yanında hiç kalır.” Zira, bu Lucifer ve Deccal’dan sonra işlenebilecek en büyük suçtur. Zira bu günahla, kiliseleri layık olmayan kişilerin ellerine teslim edenler yüzünden Tanrı kiliseyi ve İsa’nın değerli kanı karşılığı satın almış olduğu ruhu kaybeder. Zira, böylelikle İsa Mesih’ten ruh çalan ve O’nun mirasını talan eden hırsızlar işe alınmış olur. Böyle ehliyetsiz papazlar ve vaizler yüzünden cahil kimseler Kutsal Kilise’nin mukaddes eşyalarına daha az saygı duyarlar. Bu tip kilise satıcıları İsa’nın evlatlarını işten atıp, Şeytan’ın öz oğullarını işe alırlar. Gözetmeleri gereken ruhları, kuzular gibi, onları parçalayacak olan kurda satarlar. Bu nedenle, böyleleri kuzuların merasına yani Cennet’in mutluluğuna asla ayak basamayacaklardır. Şimdi tavla ya da barbut<a class="noteref" epub:type="noteref" href="#f131">131</a> gibi şans oyunlarına geliyoruz ki hile, yalan yeminler, azarlamalar, komşu nefreti, servet ve zaman israfı ve bazen de cinayetler bunlardan kaynaklanır. Şüphesiz ki şans oyuncuları bu uğraşlarını sürdürdükleri müddetçe büyük günahtan muaf olamazlar. Tamahtan ayrıca, yalan, hırsızlık, yalancı şahitlik ve yalan yeminler <span epub:type="pagebreak" id="page614" title="614"/>de doğar. Bilmelisiniz ki bunlar büyük günahlardır ve belirttiğim üzere tamamen Tanrı’nın emirlerine karşı şeylerdir. Yalancı şahitlik hem sözlerle hem hareketlerle olur. Sözle yalancı şahitlik: Mesela komşunuzun iyi adını ona karşı yalancı şahitlik yaparak kötüye çıkardığınızda ya da kendi öfkeniz veya mükâfat alma hevesiniz yüzünden komşunuz aleyhine yalancı şahitlik edip onu suçlayarak, onu mallarından ve mirasından mahrum bıraktığınızda veya kendinizi yalan kullanarak temize çıkarttığınızda bunu yapmış olursunuz. Siz jüri üyeleri ve kâtipler dikkat! Susanna<a class="noteref" epub:type="noteref" href="#f132">132</a> şüphesiz ki yalancı şahitler yüzünden büyük üzüntü ve ıstırap çekti ve onun gibi niceleri. Hırsızlık günahı da Tanrı’nın emirlerine kesinlikle karşıdır ve maddi ve manevi olmak üzere iki türlüdür. Komşunun mallarını zor kullanarak, hileyle ya da eksik tartma ve ölçme yoluyla, onun rızası dışında almak, maddi hırsızlık olur. Komşunuza gizlice asılsız suçlar yakıştırmakla, onun mallarını geri vermemek niyetiyle almakla ve benzeri fiillerle de aynı günahı işlemiş olursunuz. Manevi hırsızlık kutsal ve İsa’nın değer verdiği emanetlere zarar vererek onlara karşı hürmetsizlik etmektir ve iki türlüdür: Kutsal yerler olmaları dolayısıyla kilise veya kilise avlusu gibi yerlerde işlenen her türlü günah veya buralarda işlenen her türlü suç kutsal emanetlere hürmetsizlik sayılır. Ayrıca Kutsal Kilise’ye ait hakları ellerine alanlar da buna dahildir. Kısaca ve genel olarak ifade edersek, kutsal bir yerden kutsal bir şey çalmak, veya kutsal bir yerden kutsal olmayan bir şey çalmak veya kutsal olmayan bir yerden kutsal bir şey çalmak kutsal emanetlere hürmetsizliktir.</li>
			</ol>
			<p class="sub-spot">Cimrilik Günahının Dermanı.</p>
			<ol>
				<li><span>68)</span> Şimdi, bilmelisiniz ki cimriliğin dermanı yüksek dozda merhamet ve lutuftur. Bunların cimriliği nasıl giderdiği sorulabilir. Şüphesiz, cimri kişi Hıristiyan kardeşini kurtarmak veya rahatlatmak yerine servet sahibi olmaktan zevk alır. Bu nedenle muhtaçlara ne merhamet eder ne de lutufta bulunur. Ben de bu yüzden, öncelikle merhametten söz edeceğim. Filozofların tarifine göre merhamet, başı dertte olanın üzüntüsünden dolayı kişinin duygularını harekete geçiren bir erdemdir. Merhametin peşinden lutuf gelir ve hayır işleri gerçekleştirir. Tabii ki bu işler kişiyi İsa Mesih’in merhametine götürür. O ki bizim günahlarımız için kendini feda etmiş, merhameti yüzünden ıstırap çekmiş, bizim ilk günahımızı affetmiş, böylelikle bizi Cehennem azaplarından kurtarmış ve tövbe yoluyla Araf’ın ıs<span epub:type="pagebreak" id="page615" title="615"/>tırabını azaltmıştır. O bizlere iyilik yapma şerefini ve nihayet Cennet’in mutluluğunu verir. Merhamet çeşitleri şunlardır: Ödünç vermek ve hibe etmek, affetmek ve serbest bırakmak, Hıristiyan kardeşlerinin çektiği sıkıntılar için yürekten acıma ve şefkat duymak ve gerektiği hallerde onları ıslah etmek. Cimriliğin bir diğer dermanı da makul ölçüde eli açık olmaktır; ve kişinin kendi maddi servetini ve aynı zamanda İsa’nın bizlere vermiş olduğu ebedi zenginlikleri göz önünde bulundurması gerekir. Ayrıca, kişi ne zaman, nerede, nasıl karşısına çıkacağını bilmediği ölümü hatırlamalı ve yaptığı hayırlı işler dışında sahip olduğu her şeyden vazgeçmelidir.</li>
				<li><span>69)</span> Fakat bazı kimselerin elinin ayarı yoktur. Bu yüzden, böyleleri israf dediğimiz aptalca cömertlikten kaçınmalıdırlar. Şüphesiz ki müsrif kişi malından vermez, varını yoğunu kaybeder. Örneğin saz şairlerine ve onların peşinden gidenlere mağrurluklarından dolayı, isimleri tüm dünyada duyulsun diye, bağışta bulunanlar, doğrusu, sadaka veriyor değil günaha giriyor sayılırlar. Hiç şüphe yok ki, verdiği armağanda günahtan başka bir şey amaçlayan kişi zenginliğini utanç verici bir biçimde kaybeder. Bu kişi bir kuyunun berrak suyu yerine çamurlu veya bulanık suyu içmeyi seçen at gibidir. Böyleleri paralarını vermemeleri gereken yere verdikleri içindir ki Kıyamet gününde, İsa’nın laneti tüm hak edenler gibi onların da üstüne olacaktır.</li>
			</ol>
			<p class="sub-spot">Oburluk.</p>
			<ol>
				<li><span>70)</span> Cimrilikten sonra yine Tanrı’nın emirleriyle tamamen ters düşen oburluk gelir. Oburluk yemede veya içmede aşırı iştahlı olma, ya da yiyip içmeye karşı duyulan aşırı arzuya boyun eğmedir. Âdem’le Havva’nın işledikleri günahtan da anlaşılacağı gibi, dünyanın bozulmasına sebep bu günahtır. Aziz Pavlus’un oburluk üstüne söylediklerini de okuyun: “Haklarında size çok defa söylemiş olduğum, ve şimdi de ağlayarak söylediğim birçok yürüyenler vardır ki Mesih’in haçının düşmanıdırlar. Onların sonları helaktır, onların ilahı karındır, izzetleri ayıplarındadır, dünya şeylerini düşünürler.<a class="noteref" epub:type="noteref" href="#f133">133</a> Bu oburluk günahına bağımlı hale gelen kişi başka hiçbir günaha direnemez. Dahası o kişi bütün kötülüklerin hizmetine girmiş sayılır, ne de olsa saklanıp dinlendiği yer Şeytan’ın hazine odasıdır. bu günahın birçok çeşidi vardır: Bunlardan ilki aklın korkunç mezarı <span epub:type="pagebreak" id="page616" title="616"/>olan sarhoşluktur; bu yüzden sarhoş kişinin aklı başında değildir ve bu ölümcül bir günahtır. Ama doğrusu, kişi sert içkiye alışkın olmayabilir, belki de içkinin sertlik derecesini bilmiyordur, ya aklı zayıftır ya da acı çekiyordur ve bu yüzden ölçüyü kaçırıp aniden sarhoş olabilir; o zaman bu ölümcül değil hafif günahlardandır. Oburluk günahının ikinci çeşidi, sarhoşluğun ihtiyatlılığı öğütleyen aklı çalması sonucu, kişi ruhen ıstırap çektiğinde söz konusudur. Üçüncü çeşit, bir kimsenin yemeğini lüp lüp mideye indirmesi ve doğru yemek adabının olmamasıdır. Dördüncü çeşit, aşırı beslenme nedeniyle kişinin vücudundaki salgıların dengesi bozulduğunda; beşincisi, kişi fazla içki yüzünden unutkanlaştığında, bazen daha sabah olmadan, akşam veya gece neler yaptığını hatırlayamadığında işlenmiş olur.</li>
				<li><span>71)</span> Aziz Gregory oburluk çeşitlerini bir başka şekilde belirliyor. Ona göre ilk sırada öğün vaktinden önce yemek yemek geliyor. İkinci sırada kişinin aşırı derecede zarif yiyecek ve içecekler seçmesi; üçüncü sırada, haddinden fazla yemesi; dördüncü sırada, yemeğin hazırlanması ve süslenmesi sırasında aşırı titizlik göstermesi; beşinci sırada yemeğini hiç doymayacakmış gibi yemesi yer alıyor. Şeytan’ın insanları günaha çekmede kullandığı elindeki beş parmak işte bunlardır.</li>
			</ol>
			<p class="sub-spot">Oburluk Günahının Dermanı.</p>
			<ol>
				<li><span>72)</span> Galen’in dediği gibi oburluk günahının dermanı perhizdir, ama bence, kişi perhizi yalnızca beden sağlığını düşünerek yapıyorsa bunun hükmü yoktur. Aziz Augustine perhizin fazilet aşkı için ve sabırla yapılmasını öngörüyor. “Perhiz” diyor “iyi niyetle, sabır ve yardım severlikle desteklenerek ve Tanrı aşkına ve Cennet’in mutluluğuna ermek umuduyla yapılmadıkça pek az değer taşır.”</li>
				<li><span>73)</span> Perhize eşlik edenler: her şeyde orta yolu izleyen ılımlılık; her tür kabalıktan sakınan utanç; ve zengin yiyecek, içecekler peşinde koşmayan, yemeklerin müsrifçe süslenmesi için hiçbir arzu duymayan kanaatkârlıktır. Ayrıca, dizginlenmemiş yeme içme iştahını akıl çerçevesinde sınırlayan ölçülülük vardır. Bir de sofrada rahat ve uzun süre oturma lüksüne duyulan arzuya gem vuran ağır başlılık vardır. Hatta bazı kimseler yemekte fazla zaman harcamamak amacıyla, kendi arzularıyla ayakta dikilirler.</li>
			</ol>
			<span epub:type="pagebreak" id="page617" title="617"/>
			<p class="sub-spot">Şehvet.</p>
			<ol>
				<li><span>74)</span> Oburluktan sonra şehvet gelir, zira bu iki günah öyle yakın akrabadırlar ki çoğu zaman birbirlerinden ayrılmazlar. Tanrı biliyor ya, bu günah Tanrı’ya tamamen ters gelen bir günahtır; zira Tanrı’nın kendisi, “Zina etmeyeceksin”<a class="noteref" epub:type="noteref" href="#f134">134</a> buyuruyor. Bu nedenle Tanrı Eski Ahit’te bu günah için şiddetli cezalar koymuştur: Bu günaha bulaşan kadın bir köleyse sopalanarak öldürülmesini; yüksek tabakadan biriyse, onun da taşlanarak öldürülmesini emretmiştir. Ve kadın bir piskoposun kızıysa, yine Tanrı’nın buyruğu doğrultusunda, yakılması gerekir. Bunlardan başka, Tanrı şehvet günahının cezası olarak bütün dünyayı sellere boğmuş sonra da beş şehri yıldırımlarla yakıp Cehennem’e yollamıştır.<a class="noteref" epub:type="noteref" href="#f135">135</a></li>
				<li><span>75)</span> Öyleyse şimdi, çiftlerden birinin veya her ikisinin de evli olması durumunda söz konusu olan, evli kimselerin zinası diye bilinen kokuşmuş günahtan söz edelim. Aziz Yuhanna “Zanilerin hissesi ateş ve kükürtle yanan göldedir”<a class="noteref" epub:type="noteref" href="#f136">136</a> diyor. Yani şehvetleri yüzünden ateşin, pisliklerinin ağır kokusu yüzünden de kükürtün içinde olacaklardır. Kutsal evlilik ayininin bozulması, kuşkusuz, dehşet verici bir şeydir; evlilik Cennet’te Tanrı’nın kendisi tarafından emrolunmuş ve Aziz Matta’nın İncil’inde tanıklık ettiği gibi, İsa tarafından onaylanmıştır: “Bunun için insan anasını babasını bırakacak ve karısına yapışacaktır, ve ikisi bir beden olacaktır.”<a class="noteref" epub:type="noteref" href="#f137">137</a> Evlilik ayini İsa ve Kutsal Kilise’nin birleşip iç içe geçmesine işaret eder. Tanrı yalnızca fiili zinayı men etmekle kalmamış, “Komşunun karısına şehvetle bakmayacaksın”, buyurmuştur. Aziz Augustine bu emrin her türlü şehvani arzuyu kapsadığını bildiriyor. Bakın Aziz Matta İncil’de ne diyor: “Bir kadına şehvetle bakan bir adam zaten yüreğinde onunla zina etmiştir.”<a class="noteref" epub:type="noteref" href="#f138">138</a> Buradan görüleceği gibi, sadece günahın işlenmesi değil, aynı zamanda günah işleme arzusu da yasaklanmıştır. Bu lanetli günah musallat olduğu kimselerin başına ciddi belalar açar. Şehvet ilk olarak ruha zarar verir; zira onu günaha ve sonsuz ölüm ıstırabına mahkum eder. Bu günah vücut için de bir işkencedir; zira vücudun suyunu çeker kurutur, suyu boşa harcayıp vücudu harap eder; vücudun kanını Cehennemlik Şeytan’a adak olarak sunar ve aynı şekilde, kişinin malı mülkünü de israf eder. Bir erkeğin servetini bir kadın için israf etmesi kötü bir şeyse, kadınların böylesi bir kirlilikten dolayı mal varlıklarını ve paralarını erkekler için elden çıkarmaları kuşkusuz, daha da kötü bir şeydir. <span epub:type="pagebreak" id="page618" title="618"/>Peygamber’in dediği gibi bu günah kadın ve erkeğin iyi ismini ve şanını çalar; böylelikle dünyanın daha büyük bir kısmını eline geçiren Şeytan’ı olağanüstü sevindirir. Bir tüccarın en kârlı işi en çok sevmesi gibi, Şeytan da bu pislikten en büyük zevki alır.</li>
				<li><span>76)</span> Bu, Şeytan’ın insanları kendine köle yapmak için yakalamada kullandığı diğer elidir ve onun da beş parmağı vardır. Birinci parmak aptal kadın ve aptal erkek arasındaki, tıpkı Şahmaran’ın insanları bakışlarının zehiriyle öldürmesi gibi, öldüren aptalca bakışmadır. Zira gözlerdeki şehvet, kalpteki şehvetten kaynaklanır. İkinci parmak kötü niyetli dokunuştur; ve bu konuda Süleyman şöyle der: “Bir kadına bu şekilde değen veya elle dokunan erkek zehiriyle insanı anında öldüren bir akrebe dokunan kişinin akıbetine uğrar; ılık volkanik kayalara bile dokunmak parmaklara zarar verir.”<a class="noteref" epub:type="noteref" href="#f139">139</a> Üçüncüsü, ateşe benzeyen ve yüreği yakıp kül eden kötü sözlerdir. Dördüncüsü el öpmedir; doğrusu yanan bir ocağın veya fırının ağzını öpen kişi büyük bir budaladır. Böyle el öpenlerse daha büyük budalalardır, zira öptükleri Cehennem’in ağzıdır; bunları söylerken, özellikle, ellerinden başka bir şey yapmak gelmediği halde hiç olmazsa öperek tadlarına bakalım diye düşünen fahişe düşkünü kart zamparaları kastediyorum. Şüphesiz onlar köpeklere benzerler: Bir köpek de bir gül fidanı veya başka bir ağacın yanından geçerken ihtiyacı olmasa bile bacağını kaldırır ve işiyormuş görüntüsü verir. Çoklarının düşündüğü gibi bir erkeğin karısıyla yaptığı hiçbir şeyin şehvet günahı sayılmayacağı konusuna gelince, bu düşünce kesinlikle yanlıştır. Tanrı biliyor ya, insan kendi bıçağıyla kendini öldürebilir veya kendi fıçısından içerek sarhoş olabilir. Şüphesiz, bir kimse karısını, çocuğunu veya herhangi bir başka dünya malını olsun, Tanrı’dan daha çok severse, sevdiği şey onun putu olur ve o kimse artık bir putperesttir. Bir erkek karısını ihtiyatlı, sakin ve ölçülü bir şekilde ve sanki karşısındaki kızkardeşiymiş gibi sevmelidir. Şeytan’ın elinin beşinci parmağı şehvetin kokuşmuş fiilidir. Doğrusu Şeytan oburluğun beş parmağını bir adamın göbeğine saplar ve onu Cehennem ocağına fırlatmak için şehvetin beş parmağıyla hayalarından kavrar. Cehennem ocağında bu adamı ateş, ölümsüz kurtçuklar, ağlayıp dövünme, şiddetli açlık, susuzluk ve üzerinde durup dinlenmeden sonsuzca tepinecek olan iblislerin dehşeti beklemektedir.<a class="noteref" epub:type="noteref" href="#f140">140</a> Dediğim gibi, şehvetten çeşitli dallar sürgün verir; örneğin, evli olmayan erkek ve kadın arasın<span epub:type="pagebreak" id="page619" title="619"/>daki zina... Bu, ölümcül günahtır ve tabiata aykırıdır. Tabiata düşman olan ve onu yıkmaya yönelik her şey tabiata aykırıdır. Tanrı’nın şehveti yasaklamasından bu günahın da ölümcül günah olduğu, zaten anlaşılıyor. Aziz Pavlus da bu günahı işleyen kimseyi yalnızca ölümcül günah işleyenlerin gideceği o diyara teslim ediyor.<a class="noteref" epub:type="noteref" href="#f141">141</a> Diğer bir şehvet günahı bir bakirenin kızlığını bozmaktır; zira bunu yapan kişi o bakireyi dünyadaki en yüce makamdan indirip almış ve onun Kitap’ta “yüz kat semere”<a class="noteref" epub:type="noteref" href="#f142">142</a> olarak belirtilen (dilimizde başka şekilde ifade edemiyorum, fakat Latince’de <em>centecimus fructus</em> deniliyor) değerli meyvasını çalmış olur. Bu fiili işleyen insan, kuşkusuz, sayılamayacak kadar çok hasar ve kötülüğün sebebidir. Bahçenin etrafındaki çiti veya çalıları parçalayan kişi, hayvanların bahçeye vereceği her türlü zarardan sorumludur. Baştan çıkartıcı kimse de telafisi mümkün olmayan bir şeyi aynı şekilde yok eder. Zira, vücuttan kesilip alınan bir kolun tekrar yerine konduğunda büyüme olasılığı ne kadarsa, kızlığın da telafi imkânı, doğrusu, o kadardır. Kız tövbe ederse bağışlanabilir, fakat hiç bozulmamış gibi olması asla söz konusu değildir. Zinadan epey söz ettim ama insanların bu berbat günahtan uzak durmaları için zinanın doğuracağı başka tehlikelere de biraz değinmek gerekir. Zina Latincede, bir zamanlar tek vücut olanların vücutlarını başkalarına vermelerine sebep olacak şekilde ilişki kurmaları anlamına gelir. Bilge kişinin söylediği gibi bu günahtan pek çok kötülük doğar. Bunların ilki imanın bozulmasıdır; Hıristiyanlığın anahtarı kuşkusuz imanda gizlidir. İman sarsılıp tamamen kaybolduğunda Hıristiyanlık tamamen çorak ve semeresiz kalır. Hırsızlık, bir kimseyi kendine ait olan bir şeyden mahrum etmek olduğu içindir ki ikinci olarak, bu günah bir hırsızlık olayıdır. Şüphe yok ki, bir kadının vücudunu kocasından çalması ve onu lekelemesi için âşığına sunması ve ruhunu İsa’dan alıp Şeytan’a vermesi yapılabilecek en büyük hırsızlıktır. Bu, bir kiliseye girip kupayı çalmaktan daha kötü bir hırsızlık türüdür, zira bu zaniler Tanrı’nın mabedine manevi olarak giriyor; lutuf kupasını çalıyorlar, yani vücudu ve ruhu, Aziz Pavlus’un dediği gibi, İsa onları yok edecektir.<a class="noteref" epub:type="noteref" href="#f143">143</a> doğrusu, efendisinin karısı onu kendisiyle yatması için kandırmaya çalıştığında Yusuf, bu hırsızlığı yapmaktan korkuyordu. Bu yüzden, kadına şöyle dedi: “İşte, efendim benimle evde ne olduğunu bilmez, ve kendisine ait olan her şeyi elime vermiştir, bu evde o benden büyük değildir; ve senden başka bir şeyi benden esirgemedi zira sen karı<span epub:type="pagebreak" id="page620" title="620"/>sısın; ve nasıl bu büyük kötülüğü yapayım ve Allah’a karşı suç işleyeyim?”<a class="noteref" epub:type="noteref" href="#f144">144</a> Yazık! Bu günlerde böylesi doğruluğa çok ender rastlanıyor. Üçüncü kötülük, bulaşılan pislikle Tanrı’nın emirlerine karşı gelinmiş ve evliliğin kaynağı olan İsa’nın küçük düşürülmüş olmasıdır. Zira, evlilik ayini ne derece soylu ve şerefliyse onu bozmak da o derece günahtır; zira Tanrı, evliliği masumluk döneminde Cennet’te, kendisine ibadet eden insanların sayısı çoğalsın diye tesis etmiştir.<a class="noteref" epub:type="noteref" href="#f145">145</a> İşte bu yüzden, evliliğin bozulması bu derece acıdır. Bu bozulma sonunda, çoğu zaman, sahte mirasçılar ortaya çıkar ve haksız yere miras devralırlar. İşte bu yüzden İsa onları iyi insanlara miras kalacak olan Cennet Krallığı’nın dışında tutacak. Bu bozulma sonucu yine sık sık insanlar kendilerine benzer kişilerle evlenir veya günah işlerler; bunları derken, özellikle, erkeklerin bağrsaklarını boşalttıkları umumi helalara benzeyen fahişelerle dolu genelevlerde düşüp kalkan ipsizleri kastediyorum. Korkunç fuhuş günahı yoluyla geçinen genelev patronlarına, aracıların ve pezevenklerin yaptıkları gibi, bazen kendi karılarının ve çocuklarının da fahişeliğiyle geçimini sağlayanlara ne demeli? Kuşkunuz olmasın ki bunlar lanetlenmiş günahlardır. Yine bilmelisiniz ki, zina On Emir’de hırsızlık ve cana kıyım arasına yerleştirilmiştir; zira hem vücudun hem de ruhun çalınması söz konusudur ve bu yüzden zina hırsızlıkların en büyüğüdür.. Ve zina cana kıymak gibidir, zira yek vücut olmuşları ikiye kesip birbirinden ayırır. Bu nedenle, Eski Ahit’e göre, zina yapanların öldürülmesi farzdır. Ne var ki, İsa’nın yasası bir merhamet yasasıdır ve zinadan yakalanan, Yahudi yasalarına göre taşlanarak öldürülmesi gereken kadına İsa “Git” demiştir “bundan sonra da sakın günah işleme ve günaha arzu duyma.”<a class="noteref" epub:type="noteref" href="#f146">146</a> Doğrusu, Tövbe yoluyla önü alınmadıkça, zina suçunun cezası Cehennem azapları olacaktır. Ayrıca, bu kötücül günahın başka dalları da vardır: zanilerden birinin ya da ikisinin birden dini kişiler, ya da diyakoz yardımcısı, diyakoz rahip veya baş rahip gibi tarikatta görev almış kişiler olmaları gibi. Günahkârın tarikattaki rütbesi ne kadar yüksekse günahı da o kadar büyük olur. Onların günahlarını önemli ölçüde ağırlaştıran tarikata girerken ettikleri sadakat yeminini bozmalarıdır. Bunlardan başka, gerçek şu ki dini memuriyet Tanrı’nın hazineleri içinde en gözde parçadır ve bu memuriyete girmiş olanların mevcut en değerli yaşam şekli olan “iffetli yaşam”a başladıklarının özel işareti, nişanıdır. Bu memurlar kendilerini Tanrı’ya çok özel bir şekilde vakfetmişlerdir. Tanrı katında onların <span epub:type="pagebreak" id="page621" title="621"/>yerleri ayrıdır ve işte bundan dolayı ölümcül günah işlediklerinde Tanrı’ya ve O’nun insanlarına karşı özellikle ihanet etmiş sayılırlar; evet, insanlarına karşı da, zira onlar, insanlar adına dua etmeleri şartıyla geçimlerini insanların sırtından sağlarlar ve onlar bu türden hainler oldukları sürece dualarının insanlara bir faydası dokunmayacaktır. Hizmetlerinin şerefi nedeniyle rahipler meleklerdir; ama doğrusu, Aziz Pavlus’un dediği gibi, “Şeytan’ın kendisi bir nur meleği suretine bürünür.”<a class="noteref" epub:type="noteref" href="#f147">147</a> Gerçek şu ki, ölümcül günaha sapan rahip nur meleği suretine girmiş karanlıklar meleğidir; nur meleği görünümündedir ama gerçekte karanlıklar meleğidir. Bu tür rahipler Eli’nin, Kralların Kitabı’nda açıklandığı üzre Belial’in yani Şeytan’ın oğullarıdır.<a class="noteref" epub:type="noteref" href="#f148">148</a> Belial “yargılayıcısı olmayan” anlamına gelir; onlar da buna uygun hareket ederler; hiç yargılanmayacaklarını, çiftlikte canının çektiği her ineğe abanan başıboş bir boğa kadar özgür olduklarını sanırlar ve kadınlarla bu şekilde ilişki kurarlar. Başıboş bir boğa nasıl koca bir çiftliğe yeterse, yoldan çıkmış bir rahip de bütün bir kilise bölgesine veya bütün bir kontluğa yeter. Kitabın dediği gibi, bu rahipler insanlara rahipliğin gerektirdiği şeyleri öğretmezler ve Tanrı’yı tanımazlar; yine yazıldığı gibi onlar kendilerine sunulan haşlanmış etle tatmin olmadılar ve çiğ eti zor kullanarak koparıp aldılar.<a class="noteref" epub:type="noteref" href="#f149">149</a> Şüphesiz, bu alçaklar cemaatin büyük bir hürmetle kendilerine sunduğu fırında pişirilmiş veya haşlanmış etle tatmin olmazlar fakat onların karıları ve kızlarının çiğ etlerini isterler. Onların bu alçaklıklarına rıza gösteren kadınlar da İsa’ya, Kutsal Kilise’ye, bütün Azizlere ve ruhlara karşı, kuşkusuz, büyük haksızlık yapıyorlar; zira onlar İsa’ya ve Kutsal Kilise’ye ibadet ve Hıristiyan ruhları için dua etmeleri gereken kişilerin elinden bu saydıklarımızın hepsini alıyorlar. Bundan dolayı da bu tür rahipler ve onların şehvani arzularına razı olan sevgilileri tuttukları yolu düzeltene kadar bütün Hıristiyan mahkemesi tarafından lanetlenirler. Üçüncü tür zina bazen karı koca arasında işlenir; yani Aziz Jerome’un dediği gibi, beraberliklerinin çift için tensel zevk dışında hiçbir değeri olmadığı ve çift birleşmek dışında hiçbir şeyi önemsemediği zaman. Onlar bunda bir sakınca görmezler: Ne de olsa evlidirler. Fakat meleğin Tobias’a dediği gibi Şeytan böyle insanların üzerinde güç sahibidir;<a class="noteref" epub:type="noteref" href="#f150">150</a> zira onlar birleşme sırasında İsa’yı akıllarından çıkarırlar ve kendilerini tamamen kirliliğe verirler. Dördüncü çeşit olarak akrabaların (evlilik yoluyla akraba olanların) veya babaları ya da diğer akrabaları zina sayılacak türden bir ilişkiye gir<span epub:type="pagebreak" id="page622" title="622"/>miş bulunanların birleşmeleridir; bu günah onları akrabalığı hiç umursamayan köpeklere benzetir. Biri manevi, diğeri kan bağıyla, iki tür akrabalık vardır: Bir kadının vaftiz babasıyla yatması durumunda, örneğin, manevi bağ söz konusudur. Bir çocuğun tohumunu eken onun maddi, vaftiz babası da manevi babasıdır. Bu nedenle, vaftiz babasıyla veya vaftiz oğluyla yatan bir kadın, kendi öz ağabeyiyle yatmış olduğunda gireceğinden daha az günaha girmez. Beşinci tür, kutsal kitapta açıkça tartışılıyor olmasına rağmen aslında hakkında hiç konuşulmaması veya hiç yazılmaması gereken iğrenç bir günahtır. Bu kötülüğü hem kadınlar, hem erkekler sapık niyetlerle ve sapık şekillerde yaparlar.<a class="noteref" epub:type="noteref" href="#f151">151</a> Kutsal kitap bundan bahsediyor olsa da Kutsal Kitap’a bundan ancak bir gübre yığını üstünde ışıyan güneşe bulaştığı kadar pislik bulaşır. Şehvetle ilgili, uykuda gelen bir başka günah türü vardır ki çoğu zaman bakir ve yüreğini bozmuş erkekleri bulur. Cünub olma denilen bu günah dört şekilde gelir: Bazen sebep bir erkeğin vücudundaki salgıların çok güçlü ve fazla olmasına karşın vücudun gevşek olmasıdır. Bazen sebep bir hastalık, tıp konusundaki eserlerde bahsedildiği gibi, geciktirici organların yetersizliğidir. Bazen sebep yemeği ve içkiyi fazla kaçırmış olmaktır. Bazen de uykuya daldığı sırada erkeğin kafasındaki kesin günah sebebi adi düşünceler bu günaha kaynaklık eder. Bu yüzden erkekler kendilerine çok iyi hâkim olmalıdırlar, yoksa çok ciddi günahlara düşebilirler.</li>
			</ol>
			<p class="sub-spot">Şehvet Günahına Derman.</p>
			<ol>
				<li><span>77)</span> Şimdi sıra şehvet illetinin dermanına geldi, yani genel olarak söylersek, bedensel arzuların bütün aşırı tahriklerine gem vuran iffet ve kendine hakim olma konusuna. Bu çeşit pisliklerin kıvılcımlarını daha çok söndüren daha çok sevap kazanacaktır. İffet evlilikte ve dullukta olmak üzere iki grupta incelenebilir: Birincisiyle ilgili olarak, bilmelisiniz ki evlilik, erkek ve kadının bütün hayatları boyunca, yani ikisi de sağ oldukları sürece, söküp atamayacakları birleştirici bağ yoluyla izinli olarak bir araya gelmeleridir. Bu bağ Kitap’ın çok yüce bir ayin olarak nitelendirdiği evlilik ayinidir. Söylediğim gibi onu Cennet’te Tanrı tesis etmiştir ve Tanrı kendini evlilik içi doğurtmuştur. Ayrıca, evliliği kutsamak için bir evlilik ayinine katılmış; orada suyu şaraba dönüştürmüştür. Bu, dünyada havarilerinin gözleri önünde gösterdiği ilk mucizedir.<a class="noteref" epub:type="noteref" href="#f152">152</a> Evliliğin doğurduğu asıl sonuç, zinanın ortadan kalkması ve Kutsal Kilise’nin yeniden <span epub:type="pagebreak" id="page623" title="623"/>iyi soydan gelenlerle dolup taşmasıdır, zira evliliğin ardındaki amaç da budur. Ayrıca, evlilik çiftler arasındaki ölümcül günahları hafif günahlara çevirir ve onların bedenlerini olduğu kadar yüreklerini de birleştirir. Gerçek evlilik budur; daha günah başlamadan, doğal yasa daha Cennet’teki yerini yitirmemişken, Tanrı tarafından tesis edilmiştir. Aziz Augustine’in bildirdiğine göre, denmiştir ki: “Bir erkek bir kadın alsın ve bir kadın da yalnızca bir erkek.” Bunun türlü nedenleri vardır:</li>

				<li><span>78)</span> İlk olarak, evlilik İsa ve Kutsal Kilise’nin birleşmesi olarak düşünülür. İkinci olarak, erkek kadının başıdır<a class="noteref" epub:type="noteref" href="#f153">153</a> ve ne de olsa bu böyle buyrulmuştur. Zira, bir kadının birden fazla kocası olması demek birden fazla başı olması demektir; böyle bir şeyse Tanrı önünde pek korkunç olurdu; kaldı ki bir kadın birçok kimseyi aynı anda memnun edemezdi. Ayrıca kocaların her biri kendi payını ister durur, aralarında asla rahat ve huzur olmazdı. Dahası, hiçbir koca kendi zürriyetini ve dolayısıyla mirasını, kime bırakacağını bilemezdi; ve kadın çok erkekle birleştiği andan itibaren daha az sevilirdi.</li>
				<li><span>79)</span> Şimdi bir erkeğin, özellikle hoşgörü ve hürmet konularında, karısına nasıl davranması gerektiğine geliyoruz. İsa kadını ilk defa yaratırken bunu göstermiştir: O, kadını büyük efendilik taslamasın diye Âdem’in kafasından yapmadı. Zira nerde olursa olsun idareyi ele geçiren kadın pek fazla kargaşaya neden olur, bunun için örnekler vermeye gerek yok, günlük hayattan örnekler yeter de artar. Şüphesiz, Tanrı kadını Âdem’in ayağından da yapmadı, zira kadın olası hakaretlere sabırla katlanamayacağı için fazla aşağılansın istemedi. Fakat Tanrı kadının erkeğe arkadaş olmasını istediği için onu Âdem’in kaburga kemiğinden yarattı. Erkek karısına karşı, sadakat, dürüstlük ve sevgi dolu davranışlarda bulunmalıdır. Aziz Pavlus: “İsa Kilise’yi nasıl seviyordu ve onun için nasıl canını verdiyse, kocalar, siz de karılarınızı öyle sevin.” diyor.<a class="noteref" epub:type="noteref" href="#f154">154</a> Öyleyse bir erkek, gerekirse karısı için canını verebilmelidir.</li>
				<li><span>80)</span> Bir kadın kocasına nasıl tabi olmalı? Bunun cevabını Aziz Peter veriyor: Bir kadın kocasına öncelikle itaat etmelidir.<a class="noteref" epub:type="noteref" href="#f155">155</a> Ayrıca, yasanın buyurduğu gibi, evli bir kadının karılığı süresince, efendisi olan kocasının rızasını almadan, yemin vermeye veya şahitlik yapmaya yetkisi yoktur. Bunun yanında, kadın kocasına tam bir hürmetle <span epub:type="pagebreak" id="page624" title="624"/>hizmet etmeli ve sade giyinmelidir. Kocalarını memnun etmeye özen göstermeleri gerektiğini biliyorum ama bu, elbiselerinin süsüyle olmaz. Aziz Jerome ipek ve değerli mor kumaşlara bürünüp dolaşan karıların İsa Mesih’le örtünemeyeceklerini söylüyor.<a class="noteref" epub:type="noteref" href="#f156">156</a> Aynı konuda Aziz Yuhanna neler diyor?<a class="noteref" epub:type="noteref" href="#f157">157</a> Aziz Gregory de diyor ki, insan yalnızca kibirden, kalabalık içinde itibar görmek için süslü giysiler arar. Bir kadının dış görünüşünün güzel ama içinin çirkin olması büyük bir aptallıktır. Bir karı ayrıca bakışlarında, tavırları ve konuşmasında mütevazi olmalı, bütün sözlerini dikkatle seçmeli, akıllıca işler yapmalıdır. Kocasını tüm dünyevi şeylerden daha fazla sevmeli ve bedeniyle ona sadık olmalıdır; tabii bunlar koca için de geçerlidir. Kadının bedeni tamamen kocaya ait olduğuna göre kalbi de kocanın olmalıdır, aksi halde, çift arasında mükemmel bir evlilikten söz edilemez. Sonra bilinmelidir ki karı koca üç amaç için cinsel birleşmede bulunabilirler. Bunlardan birincisi Tanrı’ya ibadet edecek nesiller dünyaya getirmektir ve şüphesiz, evliliğin esas amacı budur. Bir diğeri, eşlerin birbirlerine bedenlerinin borçlarını ödemeleridir, zira her ikisinin de kendi bedenleri üzerinde mutlak hakları yoktur. Üçüncü amaç şehveti ve adilikleri önlemektir. Doğrusu dördüncüsü ölümcül günahtır. Bunlardan ilk andığımız değerlidir; yasa hoşuna gitmese, gönlünün arzusuna uygun olmasa dahi kocasına beden borcunu ödeyen kadın iffet faziletine sahip kadındır buyurduğu için ikincisi de değerlidir. Üçüncüsü hafif günahlardandır, ve doğrusu Âdem’le Havva’nın ilk günahından dolayı ve bütün birleşmelerde bir zevk unsuru bulunması yüzünden bunların hiçbiri hafif günahlardan tamamen arınmış olamaz. Dördüncüsüne gelince, iyice anlaşılmalıdır ki çift yukarıda sayılan nedenlerle değil de yalnızca şehvet aşkı için, yalnızca o alev alev yakan zevke ulaşmak için, sıklık derecesine bakmadan birleşiyorsa doğrusu bu ölümcül günahtır. Fakat yine üzülerek söylüyorum ki bazı kimseler bu işi canlarının gerçekten çektiğinden daha çok ve daha sık yapma çabası içindeler.</li>
				<li><span>81)</span> İffetli olmanın ikinci çeşidi, bir kadın için, temiz bir dul olmaktır, erkeklerin kucaklamalarından sakınıp kendisini İsa Mesih’in sarmasını arzulamaktır. Dullardan kasıt, kocalarını kaybetmiş kadınlarla, zina işlemiş fakat tövbeyle huzura erdirilmiş kadınlardır. Bir kadın kocasının izniyle, kocasının günah işlemesine hiç meydan vermeden kendisini daima iffetli tutabilmişse, doğrusu bu yüce bir <span epub:type="pagebreak" id="page625" title="625"/>fazilettir. İffetli olmayı gözeten kadınların hem kalp, hem beden, hem düşünceleri temiz, giyim ve tavırları mütevazi olmalıdır. Bu kişiler yerken, içerken, konuşurken veya başkalarıyla ilişkilerinde perhizkâr olmalıdırlar. Onlar mübarek Magdalen’in Kutsal Kilise’yi hoş kokularla dolduran taşı veya kutusudurlar.<a class="noteref" epub:type="noteref" href="#f158">158</a> İffetin üçüncü çeşidi bakireliktir ve bir kızın yüreğiyle birlikte mübarek vücudunun da temiz olmasını gerektirir. Ondan sonra o kız İsa’nın eşi ve bütün meleklerin sevgilisidir. Bu dünyanın yüz akıdır ve şehitlerle aynı mertebededir; içinde dilin söyleyemediği, kalbin düşünemediğini barındırmaktadır. İsa Mesih Efendimizi bekâret doğurdu ve Efendimizin kendisi de bakirdi.</li>
				<li><span>82)</span> Şehvet için bir diğer derman bu adiliği azdıran rahatlık, yeme içme gibi şeylerden kişinin kendini uzak tutmasıdır. Zira çömlek çılgınca kaynıyorsa en iyi önlem onu ateşin üzerinden almaktır. Kargaşadan uzak ve büyük bir sessizlik içinde uzun uzun uyumak da şehveti tedavi eder.</li>
				<li><span>83)</span> Şehvetin bir diğer dermanı, erkek olsun kadın olsun, kişinin kendisini baştan çıkartacaklarını tahmin ettiği kimselerle beraber olmaktan kaçınmasıdır; doğrudur, önemli olan fiilin kendisinden sakınmaktır, fakat şehvet yönünde büyük bir ayartma ve çekicilik söz konusudur. Doğrusu, beyaz bir duvar, dibinde yanan bir mumun alevinden tutuşmaz fakat is yüzünden kapkara olur. Sık sık öğütlediğim gibi, hiç kimse Samson’dan daha güçlü, Davut’tan daha mübarek ve Süleyman’dan daha akıllı olmadıkça kendisinin mükemmelliğine güvenmesin.</li>
				<li><span>84)</span> Sizlere yedi ölümcül günahı, dallarından bazılarını ve bunların dermanlarını elimden geldiğince açıkladığıma göre, şimdi On Emir’den söz etmek isterdim. Fakat, böyle yüce bir doktrini ilahiyatçılara bırakıyorum. Hem zaten bu yazı içinde bu emirlerin tamamına tek tek değindiğimiz kanısındayım.</li>
			</ol>
				<p class="sub-spot">İtiraf Hakkında.</p>
				<ol>
				<li><span>85)</span> Bu yazının ilk paragrafında belirttiğim gibi tövbenin ikinci kısmı sözlü itirafla ilgili olduğu için Aziz Augustine’in konuyla ilgili şu sözlerini aktarıyorum: “Günah, insanların İsa Mesih’in yasasına aykırı olarak söyledikleri tüm sözler, yaptıkları tüm işler ve arzuladık<span epub:type="pagebreak" id="page626" title="626"/>ları her şeydir;” yani kalple, sözlerle, davranışlarla, görme, işitme, koku alma, tad alma ve dokunmadan ibaret olan beş duyuyla günah işleme söz konusudur. İmdi, her bir günahı neyin azdırdığını bilirsek iyi olur. Siz günahkârlar kim olduğunuzu ve niteliklerinizi göz önünde bulundurmalısınız: Erkek misiniz kadın mı, genç mi yaşlı mı, asil mi köylü mü, özgür mü köle mi, sağlıklı mı hasta mı, evli mi bekâr mı, dini bir tarikatın üyesi mi değil mi, akıllı mı aptal mı, din görevlisi mi değil mi, suç ortağınız kadın kan bağıyla veya manevi yoldan akrabanız mı değil mi, akrabanızdan biri onunla günah işlemiş mi işlememiş mi ve daha pek çok şeyi.</li>
				<li><span>86)</span> Göz önünde bulundurmanız gereken bir diğer nokta günahın evli olmayan kişilerin ilişkisi mi, ya da ensest mi (aile içi ilişki) olduğu, günaha karışanın bakire olup olmadığı; cinayete başvurulup vurulmadığı; söz konusu günahın korkunç büyük günahlardan mı küçüklerden mi olduğu; günaha ne kadar süreyle devam edildiğidir. Üçüncü nokta günahı işlediğiniz yerdir; başkalarının evi mi yoksa kendi eviniz mi, tarla mı kilise mi, kilise avlusu mu; takdis edilmiş bir kilise mi değil mi? (Zira kilise takdis edilmişse ve erkek veya kadın o yere günah işlemek suretiyle veya kötücül ayartma sonucu tohum dökerse o kilise piskopos tarafından tekrar barıştırılana kadar yasaklanır; böyle bir günahı işleyen rahip hayatı boyunca ilahi okumaktan men edilir ve buna uymaması halinde her ilahi okuyuşunda ölümcül günah işlemiş sayılır.) Dördüncü nokta karşı tarafı baştan çıkarmak için veya ilişkide eşlik etmeleri için hangi çöpçatanların, hangi habercilerin kullanıldığıdır, zira pek çok zavallı suç ortaklıkları yüzünden Cehennem zebanisine gideceklerdir. Bu nedenle, günaha teşvik edenler veya günaha göz yumanlar günaha ortak olurlar ve onlar günahkârın lanetinden paylarını alacaklardır. Beşinci nokta, eğer hatırındaysa, kişinin kaç kere ve ne sıklıkla günah işlediğidir. Zira sık sık günaha düşen kişi Tanrı’nın merhametini küçümser, günahlarını artırır ve İsa’ya nankörlük eder; günaha direnme gücü giderek azalır; daha rahat günah işlemeye başlar; günah çıkarmakta ve özellikle kendi papazına itirafta bulunmakta gönülsüz davranır. Zira insanlar eski hatalarına yeniden düştüklerinde ya eskiden günah çıkarttıkları papazlarını tamamen terkederler ya da itiraflarını bölüm bölüm başka yerlerde yaparlar; fakat doğrusu, böyle parça parça itiraflar kişinin günahları için Tanrı’dan hiçbir bağışlama kazanmazlar. Altıncı nokta, bir erkeğin <span epub:type="pagebreak" id="page627" title="627"/>neden günah işlediğidir. Örneğin, ne tür bir ayartmanın etkili olduğu, baştan çıkarmada adamın kendisinin mi yoksa başkalarının teşvikinin mi rolü olduğu; bir adamın bir kadını zorlayarak mı yoksa kadının rızasıyla mı o günahı işlediği; günahkârın kadın olması halinde, günahın kadının olanca gücüyle karşı koymasına rağmen mi gerçekleştiği; olayda tamahın mı yoksa yoksulluğun mu etkili olduğu, olayın kadının kendisinden mi kaynaklandığı ve bütün bu çeşit incelikler belirtilmelidir. Yedinci nokta, erkeğin günahı hangi şekilde işlediği, yani kadının bu fiile nasıl maruz bırakıldığıdır. Aynı şekilde erkek de her şeyi bütün ayrıntılarıyla anlatmalıdır; bu günahı genelev kadınlarıyla mı, kutsal zamanlarda mı, oruç zamanlarında mı, günah çıkarmasından önce mi ya da tövbesini bozacak şekilde, son kutsanmasından sonraki bir tarihte mi işlemiş olduğu; bu işi kimin yardımı ve tavsiyesiyle yaptığı; büyü veya hileye başvurup vurmadığı kısaca her şey anlatılmalıdır. Bunların hepsi büyüklük veya küçüklükleri oranında kişinin vicdanına yüktür. Sizin hakkınızda karar verecek olan rahibin de size vereceği kefaret cezaları konusunda çok dikkatli olması, yani sizin duyduğunuz pişmanlığın şiddetini göz önünde bulundurması gerekir. Zira bilmelisiniz ki, günah işleyip vaftizini lekeleyen bir kişinin yeniden kurtuluşa erebilmesi için tövbe, itiraf ve kefaret cezasından başka yol yoktur; özellikle günah çıkartacak bir rahip varsa ilk ikisi; kişinin ömrü cezasını çekmeye vefa ederse üçüncüsü önemlidir.</li>
				<li><span>87)</span> Bu durumda kişi itirafının gerçek anlamını bulmasını ve faydalı olmasını istiyorsa şu dört şartı dikkate almalıdır: İlk olarak, Kral Hezekiah’ın Tanrı’ya “Hayatımın bütün günlerini derin bir yürek acısı içinde hatırlayacağım”<a class="noteref" epub:type="noteref" href="#f159">159</a> demesinde olduğu gibi itiraf yürek acısı duyarak gerçekleştirilmelidir. Yürek acısı duyulduğunun beş işareti vardır: İlk olarak, itirafın mahcup bir yüzle yapılması gerekir. Fakat bu, günahların üstünü örtüp onları saklamak için değil, kişi Tanrı’yı gücendirdiği ve kendi ruhunu kirlettiği içindir. Aziz Augustine, bu konuda, diyor ki: “Yürek, işlenen günahın utancın duyar.” Kişinin utanma duygusu ne kadar fazlaysa Tanrı’nın merhametine o kadar layıktır. Gözlerini göğe kaldırmak bile istemeyen vergi mülteziminin itirafı böyleydi;<a class="noteref" epub:type="noteref" href="#f160">160</a> zira Tanrı’yı gücendirmişti, ve o, bu utangaçlığı sayesinde doğrudan Tanrı’nın merhameti ve affına erdi. İkinci işaret günah çıkarmada alçak gönüllülüktür. Bu konudaysa Aziz Peter “Allah’ın kudretli eli altında nefsinizi alçal<span epub:type="pagebreak" id="page628" title="628"/>tın”<a class="noteref" epub:type="noteref" href="#f161">161</a> diyor. Tanrı’nın eli kudretlidir ve bu nedenle itirafta bulunduğunuz zaman günahlarınızı bağışlar; zira buna ancak O’nun gücü yeter. Ayrıca, bu tevazu hem yürekte olmalı, hem de dışarıya yansıtılmalıdır; kişinin yüreği Tanrı önünde nasıl mütevaziyse Tanrı’nın yerinde oturan rahibe karşı da bedeni tevazu göstermelidir. İsa, “Efendi”, rahip İsa ve günahkâr arasında bir aracı olduğuna ve günahkâr da en sonda yer aldığına göre, mantıken: günahkâr, günah çıkartan rahiple hiçbir zaman aynı hizada oturmamalı, diz çökmeli veya sağlığı engel olmadıkça ayakta durmalıdır. Zira onun için karşısında kimin oturduğu değil, o rahibin orada kimi temsilen oturduğu önemlidir. Bir adam bir beyi kızdırsa ve af dileyip barışmak için geldiğinde beyin yanıbaşına otursa insanlar onun kibirli olduğunu, bu kadar kısa sürede affedilmeyi hak etmediğini düşünürlerdi. Üçüncü işaret itirafın –ağlayabiliyorsanız– gözyaşları içinde yapılmasıdır, bir kimse gözleriyle ağlayamıyorsa yüreğiyle ağlamalıdır. İsa’yı inkâr ettikten sonra dışarı çıkıp acı acı ağlayan Aziz Peter’in itirafı böyleydi.<a class="noteref" epub:type="noteref" href="#f162">162</a> Dördüncü işaret, günahkârın utancı yüzünden itirafından vazgeçmemesidir. Ziyafette bulunanların ne diyeceklerini düşünmeden Efendimiz İsa Mesih’e gidip ona günahlarını açan Magdalen’in itirafı işte böyleydi.<a class="noteref" epub:type="noteref" href="#f163">163</a> Beşinci işaret erkek veya kadının günahlarının karşılığı olarak verilen kefaret cezasını uysallıkla kabul etmeleridir; zira İsa Mesih, kuşkusuz, bir insanın işlediği türden günahlar için ölüme boyun eğmiştir.</li>
				<li><span>88)</span> Gerçek itirafın ikinci şartı bir an evvel yapılmasıdır; zira tehlikeli bir yarası olan kişi kendisini tedavide ne kadar gecikirse, yarası da o kadar iltihaplanır ve ölümünü çabuklaştırır; üstelik yaranın tedavisi giderek daha güç hale gelir. Uzun süre itiraf edilmeden taşınan günah için de durum aynıdır. Şüphesiz, kişinin günahlarını gecikmeden itiraf etmesi için pek çok neden vardır; örneğin ölüm korkusu: zira ölüm çoğu zaman ansızın çıkar gelir ve kimse onun kendisini ne zaman ve nerede bulacağını bilmez.<a class="noteref" epub:type="noteref" href="#f164">164</a> Bunun yanısıra, bir günahın ömrünün uzatılması kişiyi bir başka günaha sürükler; bunlardan başka, kişi günahlarını itirafta ne kadar gecikirse İsa’dan o kadar uzaklaşır. Kişi tahsis edilmiş ömrünü son gününe kadar yaşasa bile ölümüne sebep olacak kötücül illet yüzünden günah çıkarması, günahlarını hatırlayıp tövbe etmesi pek mümkün olmaz. O kişi hayatı boyunca İsa’nın sözlerine kulak tıkadığı için kendisi son nefeste seslendiğinde İsa da onu duymaz. Bu andığımız ikinci şartın <span epub:type="pagebreak" id="page629" title="629"/>da dört öğesi olduğunu bilmelisiniz. İtirafın üzerinde önceden çok düşünülmüş olması gerekir, zira acelecilik kötüdür ve hiçbir fayda sağlamaz; kişi kibir günahı, haset günahı gibi türü ne olursa olsun ve hangi şartlarda işlenmiş olursa olsun bütün günahlarını itiraf etmelidir; kişi günahlarının sayısını ve büyüklüğünü, ne kadar süre günaha batmış bir durumda kaldığını kavramış olmalıdır; ayrıca günahları için pişmanlık duymalı ve Tanrı’nın izniyle bir daha günaha düşmeme azminde olmalıdır; ayrıca korkmalı ve kendine göz kulak olmalı, günaha doğru çekildiği bütün ortamlardan kaçmalıdır. Ve utanç veya korkunuzdan itiraflarınızı bölmek suretiyle günahlarınızın bir kısmını birine ve bir kısmını bir başkasına değil tamamını aynı rahibe anlatmalısınız; aksi halde ruhunuzu boğmuş olursunuz. Zira İsa Mesih tamamen iyidir; onda zerre kadar kusur yoktur; bu yüzden de O ya her şeyi bağışlar ya da hiçbir şeyi bağışlamaz. Eğer günah çıkartan papaza belli bir günah için gönderilmişseniz kendi papazınıza itiraf etmiş olduğunuz tüm diğer günahlarınızı da açıklamak zorundasınız demiyorum, (tabii bunu kendi arzunuzla ve kendi alçak gönüllülüğünüzden dolayı yapmak isterseniz başka) zira bu itirafı bölmek anlamına gelmez. İtirafın bölünmesinden söz ederken, kendi papazınızın da izniyle, hikmet sahibi ve dürüst bir başka papaza günah çıkartmak arzusundaysanız ona günahlarınızın tamamını açmamanız gerekir de demiyorum. Tam tersine, geride hiçbir leke, hatırlayabildiğiniz kadarıyla anlatılmamış hiçbir günah kalmasın. Kendi papazınıza günah çıkaracağınız zaman da son itirafınızdan bu yana işlemiş olduğunuz bütün günahları anlatın; bunda itirafı bölmek gibi kötü bir niyet yoktur.</li>
				<li><span>89)</span> Ayrıca gerçek itiraf birtakım şartları da gerektirir. Bunlardan birincisi, zorlamayla, utancınızdan, hastalıktan veya bu tür başka nedenlerden dolayı değil, kendi özgür iradenizle itirafta bulunmanızdır, zira kendi özgür iradesiyle günah işleyen birinin günahını bir başkasının değil yine kendisinin, kendi iradesiyle ve özgürce itiraf etmesi gerekir. Ayrıca bu kişi günahını saklamamalı; inkar etmemeli ve kendisine günahı terketmesini öğütleyen rahibe öfkelenmemelidir. Diğer bir şart itirafınızın yasa önünde geçerli olmasıdır, yani itirafta bulunan sizin ve sizi dinleyen rahibin Kutsal Kilise’ye gerçekten iman etmiş olmanız; Kabil veya Yahuda’nın yaptıkları gibi,<a class="noteref" epub:type="noteref" href="#f165">165</a> İsa Mesih’ten umudunuzu kesmiş olmamanızdır. Ayrıca, kişi kendi günahı için başkalarını değil, kendisini suçlamalıdır; gü<span epub:type="pagebreak" id="page630" title="630"/>nahını kendi kötülüğüne yormalı, kendisini kınamalı ve suçlamalıdır. Yine de kişinin işlediği günaha bir başkası sebep olmuş, baştan çıkartıcı bir rol oynamışsa veya söz konusu günahın büyümesine neden olmuş birisi varsa veya kişi suç ortağını anmadan itirafını tam anlamıyla gerçekleştirmiş olmuyorsa o zaman bu kimseden söz edilebilir; bu durumda amaç böyle bir kimsenin ardından konuşmak değil, itirafı tam anlamıyla gerçekleştirmektir.</li>
				<li><span>90)</span> Ayrıca, mütevazi görünmek için hiç işlemediğiniz günahları anlatarak yalan söylememelisiniz. Zira, Aziz Augustine’in dediği gibi, alçakgönüllülüğünüzden dolayı kendinize karşı yalan söylerseniz önceden temiz olduğunuz halde bu yalanınız yüzünden günah işlemiş olursunuz. Ayrıca günahınızı yazılı olarak değil, diliniz tutulmadıkça sözlü olarak itiraf etmelisiniz; zira günahı işlediniz ve utancını da duymalısınız. Ayrıca, günahınızın üstünü daha da örtmek amacıyla itirafınızı güzel ve karmaşık sözcüklerle süslememelisiniz; zira o zaman rahibi değil kendinizi aldatmış olursunuz; günahınız ne denli kötü, ne denli korkunç olursa olsun açık açık anlatmalısınız. Ayrıca size akıllıca öğütler verecek bir rahip önünde; dahası kibir, iki yüzlülük veya başka bir sebepten değil, yalnızca İsa Mesih’ten korktuğunuz için günah çıkarmalısınız. Ayrıca, günahınızı geçiştirmek amacıyla bir fıkra, bir hikâye anlatır gibi hızlı hızlı değil, düşüne tarta ve kendinizi bu işe vererek itirafta bulunmalısınız. Herkes için konuşmak gerekirse, sık sık günah çıkartmalısınız. Zira ne kadar sık düşerseniz düşün her defasında itiraf sayesinde tekrar ayağa kalkarsınız. Önceden çıkardığınız bir günahı daha sonraki itiraflarınızda ne kadar sık anarsanız o kadar iyi olur. Aziz Augustine’in dediği gibi, böylelikle hem Tanrı’nın vereceği cezadan affınız, hem de günahınız için Tanrı’nın lutfunu kazanmanız daha kolay olur. Şüphesiz, en azından yılda bir kere Aşai Rabbani’ye katılmak lazım gelir. Zira, doğrusu, her şey yılda bir kere yenilenir.</li>
			</ol>
			<p class="sub-spot">Üçüncü Bölüm Olan Kefaret Ödeme.</p>
			<ol>
				<li><span>91)</span> Sizlere tövbenin ikinci bölümü olan gerçek itiraftan söz etmiş bulunuyorum. Tövbenin üçüncü bölümüyse kefaret ödemedir; bu da genellikle sadaka verme ve bedensel acı çekme yoluyla gerçekleştirilir. Sadaka verme üç şekilde olur: Kişinin kendini Tanrı’ya sunmasını öngören kalbin pişmanlığı; kişinin komşularının zayıflıkları<span epub:type="pagebreak" id="page631" title="631"/>na acıması; üçüncü olarak da, ihtiyaç duyulan hallerde ve özellikle yiyecek sağlanması konusuda insanlara yardımcı olması, maddi ve manevi yardımda bulunup onlara iyi öğütler vermesi, Unutmayın ki bir kimse genellikle şu şeylere ihtiyaç duyar: yiyecek, giysi ve barınacak yer, cömert yardımlar, hapiste veya hastanede ziyaretler ve ölü bedeni için bir mezar.<a class="noteref" epub:type="noteref" href="#f166">166</a> İhtiyaç sahibini şahsen ziyaret edemeyecek durumdaysanız mesajınız ve hediyelerinizle ziyaret edin. Dünyevi zenginliklere ve yardım etme nezaketine sahip kimselerin vereceği sadakalar ve yapacakları hayır işler genel olarak bunlardır. Kıyamet gününde bu işlerin hesabını vereceksiniz.</li>
				<li><span>92)</span> Sadaka işlerini kendi mallarınızdan vererek, gecikmeden ve mümkünse gizlice yapmalısınız; ama bu gizlilik mümkün olmuyorsa da amacınız herkesin takdirini kazanmak değil, İsa Mesih’i hoşnut kılmak olduğu sürece hayır işlerinizi açık açık gerçekleştirmekten geri kalmamalısınız. Aziz Matta’nın şu sözlerine kulak verin <em>(capitula quinto)</em>: “Dağ üzerindeki şehir gizlenemez. İnsanlar da ışık yakıp kile altına konmazlar, ancak onu şamdana korlar; ve evde bulunanların hepsini aydınlatır. Sizin ışığınız insanların önünde öyle parlasın da, sizin iyi işlerinizi görsünler ve göklerde olan babanıza hamdetsinler.”<a class="noteref" epub:type="noteref" href="#f167">167</a></li>
				<li><span>93)</span> Bedensel acıdan söz edersek, bunlar dualardan, gece ibadetlerinden, oruçlardan ve kıymeti büyük olan dua öğrenme gayretinden meydana gelir. Bilmelisiniz ki dua Tanrı’dan af dileyen ve kendisini sözlü olarak ifade edip kötülüklerin uzaklaştırılmasını veya kendisine dünyevi şeylerin yanısıra manevi şeylerin verilmesini isteyen imanlı yüreğin arzusudur. İsa Mesih “Rabbin Duası”na bu tür yakarışları dahil etmiştir. Şüphesiz ki bu dua O’nun asaletiyle ilgili olan üç şeyi içermektedir ve bu yüzden diğer dualardan daha kıymetlidir: Bunlar, duanın İsa’nın kendisi tarafından meydana getirilmiş olması; kısalığı (böylelikle insanlar onu kolayca öğrenebilecekler ve kolayca belleklerinde tutup sık sık tekrar ederek, ondan faydalanacaklardır; bu dua insanlar onu okumaktan bıkmasın ve bu öğrenmemeleri için mazeret olmasın diye pek kısa ve pek kolaydır), ve bütün güzel duaları kapsamasıdır. Duanın açıklanmasını din âlimlerine bırakıyorum, fakat size şu kadarını söyleyeceğim: Bu duayı okuduğunuz zaman siz kendinize karşı işlenen suçları nasıl bağışlıyorsanız Tanrı da sizin işlediğiniz günahları bağışlaya<span epub:type="pagebreak" id="page632" title="632"/>caktır. Bu mukaddes yakarış her hafif günahı ortadan kaldırır ve bu yüzden tövbeyle özellikle ilgilidir.</li>
				<li><span>94)</span> Dualar doğru olarak ve tam bir iman içinde okunmalıdır, insanlar Tanrı’ya düzenli bir şekilde, düşüncelilikle, kendilerini vererek dua etmeli; her zaman için kendi iradelerini Tanrı’nın iradesine tabi kılmalıdırlar. Ayrıca, dualar büyük bir tevazu ve masumiyet içinde, onurlu bir şekilde ve hiç kimseyi rahatsız etmeden okunmalıdır. Bunlardan başka, duaları hayır işleri izlemelidir. Dualar ruhun kötülüklerine karşı da etkilidir; zira Aziz Jerome’un belirttiği üzere “Oruç tutarak bedenin, dua ederek de ruhun kötülüklerinden kurtuluruz.”</li>
				<li><span>95)</span> Buraya kadar söylediklerimizden anlaşılıyor ki, bedensel acı çekmek gece ibadetleri şeklinde olur; zira İsa Mesih “Uyanık durup dua edin ki iğvaya düşmeyesiniz”<a class="noteref" epub:type="noteref" href="#f168">168</a> buyuruyor. Ayrıca bilmelisiniz ki oruç tutan kişinin üç şeyden kaçınması gerekir: yiyecek ve içecekten, dünyevi hazlardan ve ölümcül günah işlemekten; yani kişi kendisini ölümcül günahlardan olanca gücüyle sakınmalıdır.</li>
				<li><span>96)</span> Yine bilmelisiniz ki oruç Tanrı’nın emridir ve dört şeyle ilgilidir, bunlar: yoksullara karşı eli açık olmak, gönül hoşnutluğu içinde olmak, oruç tutuyorum diye öfkelenmemek ve sızlanmamak; son olarak da, yemek konusunda ölçülü olmaya dikkat etmek; yani kişi öğün dışında bir şeyler atıştırmamalı ve oruç tuttu diye sofrada daha uzun süre oturup daha fazla yememelidir.</li>
				<li><span>97)</span> Sonra bilmelisiniz ki, bedensel acı çekmenin temelinde terbiye etmek, ya da yazılı, sözlü veya örnek teşkil ederek öğretmek yatar. Ayrıca, İsa aşkı için kaba yünden gömlekler, yelekler giymek ve benzeri cezalar yatar. Fakat kendinize uyguladığınız bu türden kefaret cezalarının yüreğinizi gücendirmemesine veya kızdırıp öfkelendirmemesine dikkat etmelisiniz, çünkü İsa Mesih’in vereceği huzuru atmaktansa sırtımızdan kıl yeleği çıkarıp atmak yeğdir. Bu nedenle, Aziz Paul diyor ki: “Şefkatleri, nezaketleri ve uzun süren ıstırapları ve giyimleri dolayısıyla seçilmiş kullar gibi giyinin.”<a class="noteref" epub:type="noteref" href="#f169">169</a> İsa Mesih kıl gömleklerden, yeleklerden çok bunlardan hoşnut kalacaktır.</li>
				<li><span>98)</span> Sonra, yalanları göğsünüzü döverek, diz çökerek, büyük ıstıraplara, size yapılan kötülüklere katlanarak; hastalıkları, mallarınızı veya <span epub:type="pagebreak" id="page633" title="633"/>karınızın, çocuğunuzun veya başka dostlarınızın ölümünü sabırla karşılayarak terbiye ediniz.</li>
				<li><span>99)</span> Sonra, kefaret ödemeye engel olan şu dört şeyi bilmelisiniz: “korku, utanç, umut ve umutsuzluk.” Korkuyla başlarsak, kişi bazen kefaret cezasına katlanamayacağını düşünür. Onca şiddetli ve onca uzun olan ve sonsuzca devam edecek olan Cehennem azabının yanında bu türden bedensel cezaların pek kısa ve pek hafif kaldığı düşünülerek bu düşüncenin önü alınabilir.</li>
				<li><span>100)</span> Şimdi de, itiraftan utananlara; özellikle de mükemmel olduklarını ve bu yüzden günah çıkarmaya ihtiyaçları olmadığını iddia eden iki yüzlülere gelelim. Bu çekingenliğe karşı kişi, mantıklı olarak, kötü şeyler yapmaya utanmayan birinin iyi şeyler yapmaktan utanmasına hiç neden olmadığını düşünmelidir, ve itiraf da bu iyi şeylerden biridir. Kişi ayrıca Tanrı’nın her şeyi gördüğünü ve bildiğini; hiçbir şeyin üstü örtülerek ondan saklanamayacağını<a class="noteref" epub:type="noteref" href="#f170">170</a> düşünmelidir. Hatta bu dünyada tövbe edip günah çıkarmayanların Kıyamet Günü’nde duyacakları utancı aklında bulundurmalıdır. Çünkü o gün, yeryüzündeki ve Cehennem’deki bütün yaratıklar günahkarların bu dünyada sakladıkları ne var, ne yoksa açıkça göreceklerdir.</li>
				<li><span>101)</span> Günahlarını itirafta ihmalkâr veya üşengeç davranmaya gelince, bu ikiye ayrılır: Birincisi kişinin uzun bir ömür süreceğini umması; günah çıkarmayı ancak zevkine hitap eden zenginlikleri elde ettikten sonraya bırakmasıdır. İnsana bütün bunları yaptıktan sonra itiraf için vakti olacakmış gibi gelir. Diğeri, kişinin İsa’nın merhametine haddinden fazla bel bağlamasıdır. Birincisine karşı hayatımızın garantili olmadığı, ayrıca bu dünyadaki bütün zenginliklerin tehlikede olduğu, duvardan bir gölge geçer gibi geçip gidecekleri düşünülmelidir.<a class="noteref" epub:type="noteref" href="#f171">171</a> Aziz Gregory’nin dediği gibi, kendilerini günahtan isteyerek çekmeyip daima günaha batmış durumda kalanların, işkencelerinin hiç dinmeyecek olması Tanrı’nın büyük haktanırlığının bir parçasıdır; sürekli günahı arzulamaları nedeniyle bunlar süresiz işkenceye tabi tutulacaklardır.</li>
				<li><span>102)</span> Umutsuzluk iki türlü olur: Birincisi, günahkârın İsa’nın merhametinden umudunu kesmesi; diğeri, uzun süre iyi olarak kalamayacağını düşünmesidir. Birinci umutsuzluk, kişinin çok sık ve çok <span epub:type="pagebreak" id="page634" title="634"/>büyük günahlar işlediğini; çok uzun süre günahkâr kaldığını ve bu yüzden bağışlanmayacağını düşünmesinden kaynaklanır. Şüphesiz, bu lanetli umutsuzluğa şu düşünceyle karşı konulabilir: İsa Mesih’in serbest bırakma gücü günahın bağlayıcılığından daha üstündür. İkinci<a class="noteref" epub:type="noteref" href="#f127">127</a> umutsuzluğa karşı kişi, ne kadar sık düşerse düşsün tövbe yoluyla yeniden ayağa kalkabileceğini düşünmelidir. Kişi ne kadar uzun süre günahkâr kalmış olursa olsun İsa’nın merhameti onu lutfuna kabul etmeye her zaman hazırdır. Kişinin uzun süre iyi kalamayacağı düşüncesinden kaynaklanan umutsuzluğa karşı kişi, kendisi izin vermedikçe Şeytan’ın zayıflıklarının ona hiçbir zarar veremeyeceğini, kaldı ki, insan arzu ederse, Tanrı’nın ve Kutsal Kilise’sinin ona güç vereceğini ve meleklerin kendisini koruyacaklarını düşünmelidir.</li>
				<li><span>103)</span> Sonra, kefaret cezası çekmenin semeresinin ne olduğunu bilmelisiniz; İsa Mesih’in söylediğine göre bu Cennet’in sonsuz mutluluğudur ki orada sevincin keder ya da hüzün gibi zıtları yoktur, bu dünyanın bütün kötülükleri artık bitmiştir; orada Cehennem işkencelerine karşı emniyettesinizdir; orada bulunan mübarek topluluk her biri diğerinin mutluğunu paylaşarak coşar da coşar; daha önce çirkin ve karanlık olan insan bedeni orada güneşten daha parlaktır; orada son döneminde hastalıklı, cılız, güçsüz ve ölümlü olan beden artık ölümsüzdür ve öyle güçlüdür ki onu hiçbir şey yeniden zayıf düşüremez; orada ne açlık, ne susuzluk, ne soğuk vardır; fakat her ruh Tanrı’nın kusursuz hikmetini görerek yenilenir. Bu mübarek krallığı kişi ruhun yoksulluğu, mütevaziliğin onuru; açlık ve susuzluktan doğan coşku bolluğu; ıstıraptan doğan huzur ve günahın öldürülmesinden doğan hayat sayesinde elde edebilir. </li>
			</ol>
		</section>
	<aside class="footnote" epub:type="footnote" id="f1">1 II. Petrus iii, 9.</aside>
	<aside class="footnote" epub:type="footnote" id="f2">2 Kitab-ı Mukaddes’in 4. yüzyıl sonunda Hieronymus tarafından yapılan Latince tercümesi <em>Vulgata</em>’dan: Yeremya vi, 16. Bu parça hikâyenin başlangıcındaki Latince parçanın çevirisidir. </aside>
	<aside class="footnote" epub:type="footnote" id="f3">3 Burada bir karışıklık olduğu anlaşılıyor. Skeats orjinal eserde önce üç farzdan, sonra da üç kusurlu hareketten bahsediliyor olabileceğini bildiriyor.</aside>
	<aside class="footnote" epub:type="footnote" id="f4">4 Dadıların bebeklerin üstüne kazara yatarak ölümlerine sebep olmalarına bir gönderme olmalı.</aside>
	<aside class="footnote" epub:type="footnote" id="f5">5 Matta iii, 8.</aside>
	<aside class="footnote" epub:type="footnote" id="f6">6 Matta vii, 20.</aside>
	<aside class="footnote" epub:type="footnote" id="f7">7 Süleyman’ın Meselleri xvi, 6.</aside>
	<aside class="footnote" epub:type="footnote" id="f8">8 Mezmurlar cxix, 113.</aside>
	<aside class="footnote" epub:type="footnote" id="f9">9 Daniel iv, 10.</aside>
	<aside class="footnote" epub:type="footnote" id="f10">10 Süleyman’ın Meselleri xxviii, 13.</aside>
	<aside class="footnote" epub:type="footnote" id="f11">11 Kaynak olarak Eyüb veriliyor fakat galiba daha çok Süleyman’ın Meselleri xıı, 4’e gönderme yapılıyor.</aside>
	<aside class="footnote" epub:type="footnote" id="f12">12 İşaya xxxviii, 15.</aside>
	<aside class="footnote" epub:type="footnote" id="f13">13 Vahiy ii, 5.</aside>
	<aside class="footnote" epub:type="footnote" id="f14">14 II. Petrus. ii, 22.</aside>
	<aside class="footnote" epub:type="footnote" id="f15">15 Hezekiel xx, 43.</aside>
	<aside class="footnote" epub:type="footnote" id="f16">16 Yuhanna vii, 34.</aside>
	<aside class="footnote" epub:type="footnote" id="f17">17 Eyüb xlii, 34.</aside>
	<aside class="footnote" epub:type="footnote" id="f18">18 Süleyman’ın Meselleri xi, 22; (Bathlı Kadın’ın Hikâyesi’ne Giriş.)</aside>
	<aside class="footnote" epub:type="footnote" id="f19">19 Pavlus’un Romalılara xiv, 10.</aside>
	<aside class="footnote" epub:type="footnote" id="f20">20 Süleyman’ın Meselleri i, 28.</aside>
	<aside class="footnote" epub:type="footnote" id="f21">21 Muhtemelen Mezmurlar xcvii, 3 ve 4’e dayandırılıyor.</aside>
	<aside class="footnote" epub:type="footnote" id="f22">22 Eyüb x, 20-22.</aside>
	<aside class="footnote" epub:type="footnote" id="f23">23 I. Samuel ii, 30. Yeremya’dan değil.</aside>
	<aside class="footnote" epub:type="footnote" id="f24">24 Eyüb xx, 25.</aside>
	<aside class="footnote" epub:type="footnote" id="f25">25 Mezmurlar lxxv, 6.</aside>
	<aside class="footnote" epub:type="footnote" id="f26">26 Tesniye xxxii, 24-33.</aside>
	<aside class="footnote" epub:type="footnote" id="f27">27 İşaya xiv, 11.</aside>
	<aside class="footnote" epub:type="footnote" id="f28">28 Mika vii, 6.   </aside>
	<aside class="footnote" epub:type="footnote" id="f29">29 Mezmurlar x, 6 ve xi, 5.</aside>
	<aside class="footnote" epub:type="footnote" id="f30">30 Matta xiii, 42 ve xxv, 30.</aside>
	<aside class="footnote" epub:type="footnote" id="f31">31 İşaya xxiv, 9.</aside>
	<aside class="footnote" epub:type="footnote" id="f32">32 İşaya lxvi, 24.</aside>
	<aside class="footnote" epub:type="footnote" id="f33">33 Eyüb x, 22.</aside>
	<aside class="footnote" epub:type="footnote" id="f34">34 Vahiy ix, 6.</aside>
	<aside class="footnote" epub:type="footnote" id="f35">35 Eyüb x, 22.</aside>
	<aside class="footnote" epub:type="footnote" id="f36">36 Mezmurlar cviii, 34 (oldukça serbest bir alıntılama).</aside>
	<aside class="footnote" epub:type="footnote" id="f37">37 Eyüb x, 22.</aside>
	<aside class="footnote" epub:type="footnote" id="f38">38 Süleyman’ın Meselleri xi, 7.</aside>
	<aside class="footnote" epub:type="footnote" id="f39">39 Vaiz i, 18. Alıntı Süleyman’ın Meselleri’nde bulunamamıştır.</aside>
	<aside class="footnote" epub:type="footnote" id="f40">40 Hezekiel xviii, 24.</aside>
	<aside class="footnote" epub:type="footnote" id="f41">41 Zamanımı ve emeğimi boşa harcadım.</aside>
	<aside class="footnote" epub:type="footnote" id="f42">42 Muhtemelen İsa’nın ıstıraplarına yaygın olarak uyarlanan Süleyman’ın Meselleri lxix’a dayanıyor.</aside>
	<aside class="footnote" epub:type="footnote" id="f43">43 İşaya liii, 5.</aside>
	<aside class="footnote" epub:type="footnote" id="f44">44 Yuhanna xix, 19.</aside>
	<aside class="footnote" epub:type="footnote" id="f45">45 Matta i, 21.</aside>
	<aside class="footnote" epub:type="footnote" id="f46">46 Resullerin İşleri iv, 12.</aside>
	<aside class="footnote" epub:type="footnote" id="f47">47 <em>Nazarenus</em> İbranice’de <em>netzer</em> (sürgün, filiz) sözcüğünden gelir. İşaya xi, 1; xiv, 19 ve lx, 21.</aside>
	<aside class="footnote" epub:type="footnote" id="f48">48 Vahiy iii, 20.</aside>
	<aside class="footnote" epub:type="footnote" id="f49">49 Mezmurlar xcvii, 10.</aside>
	<aside class="footnote" epub:type="footnote" id="f50">50 Mezmurlar xxxii, 5.</aside>
	<aside class="footnote" epub:type="footnote" id="f51">51 Efesoslulara ii, 3.</aside>
	<aside class="footnote" epub:type="footnote" id="f52">52 Chaucer ikinci noktayı, “ona başvurulmalı mı başvurulmamalı mı” konusunu atıyor ve gerçek itirafın şartlarını da erteliyor.</aside>
	<aside class="footnote" epub:type="footnote" id="f53">53 Pavlus’un Romalılara v, 12.</aside>
	<aside class="footnote" epub:type="footnote" id="f54">54 Tekvin iii, 1-7.</aside>
	<aside class="footnote" epub:type="footnote" id="f55">55 I. Yuhanna ii, 16.</aside>
	<aside class="footnote" epub:type="footnote" id="f56">56 Galatyalılara v, 17.</aside>
	<aside class="footnote" epub:type="footnote" id="f57">57 II. Korintoslulara xi, 25-27.</aside>
	<aside class="footnote" epub:type="footnote" id="f58">58 Romalılara vii, 24.</aside>
	<aside class="footnote" epub:type="footnote" id="f59">59 James i, 14.</aside>
	<aside class="footnote" epub:type="footnote" id="f60">60 I. Yuhanna i, 8.</aside>
	<aside class="footnote" epub:type="footnote" id="f61">61 Matta xxv, 43.</aside>
	<aside class="footnote" epub:type="footnote" id="f62">62 Ecclesiasticus x, 15.</aside>
	<aside class="footnote" epub:type="footnote" id="f63">63 Ayinlerde bir ağaç ya da metal parçasının öpülmesi.</aside>
	<aside class="footnote" epub:type="footnote" id="f64">64 Luka xvi, 19.</aside>
	<aside class="footnote" epub:type="footnote" id="f65">65 Aziz Antony’nin ateşi: Aziz Antony’nin tedavi ettiğine inanılan yılancık hastalığı.</aside>
	<aside class="footnote" epub:type="footnote" id="f66">66 Zekerya x, 5.</aside>
	<aside class="footnote" epub:type="footnote" id="f67">67 Matta xxi, 7.</aside>
	<aside class="footnote" epub:type="footnote" id="f68">68 Mezmurlar lv, 15.</aside>
	<aside class="footnote" epub:type="footnote" id="f69">69 Tekvin xxxi; xlvii, 7.</aside>
	<aside class="footnote" epub:type="footnote" id="f70">70 Harlı ateş: Bir tür yanıcı gaz. İngilizlere has bir Noel tatlısında yakılan brandy gibi.</aside>
	<aside class="footnote" epub:type="footnote" id="f71">71 Galatyalılara v, 17.</aside>
	<aside class="footnote" epub:type="footnote" id="f72">72 Kutsal Ruh’a karşı işlenen genel günah kavramı hakkında bak. Matta xii, 32.</aside>
	<aside class="footnote" epub:type="footnote" id="f73">73 Mezmurlar xxxvii, 7.</aside>
	<aside class="footnote" epub:type="footnote" id="f74">74 Yuhanna xii, 4-6; fakat orada gönderme Magdalen’e değil Martha’nın kızkardeşi Meryem’edir.</aside>
	<aside class="footnote" epub:type="footnote" id="f75">75 Luka vii, 39.</aside>
	<aside class="footnote" epub:type="footnote" id="f76">76 Matta xx, 11.</aside>
	<aside class="footnote" epub:type="footnote" id="f77">77 Tılsım olarak okunan herhangi bir dua.</aside>
	<aside class="footnote" epub:type="footnote" id="f78">78 Matta xxii, 37; Markos xii, 30.</aside>
	<aside class="footnote" epub:type="footnote" id="f79">79 Matta v, 44.</aside>
	<aside class="footnote" epub:type="footnote" id="f80">80 Vaiz vii, 4 (<em>Vulgata</em>): <em>“Melior est ira risu.”</em></aside>
	<aside class="footnote" epub:type="footnote" id="f81">81 Mezmurlar iv, 5 (Vulgata).</aside>
	<aside class="footnote" epub:type="footnote" id="f82">82 “altı şeyde...”: “üç” yerine “altı” yazılmış.</aside>
	<aside class="footnote" epub:type="footnote" id="f83">83 Muhtemelen Süleyman’ın Meselleri xxv, 18.</aside>
	<aside class="footnote" epub:type="footnote" id="f84">84 Süleyman’ın Meselleri xxviii, 15.</aside>
	<aside class="footnote" epub:type="footnote" id="f85">85 Süleyman’ın Meselleri xxv, 21.</aside>
	<aside class="footnote" epub:type="footnote" id="f86">86 Sayılar xxv, 17.</aside>
	<aside class="footnote" epub:type="footnote" id="f87">87 Mezmurlar cxlv, 9.</aside>
	<aside class="footnote" epub:type="footnote" id="f88">88 Çıkış xx, 7; Matta v. 34-37.</aside>
	<aside class="footnote" epub:type="footnote" id="f89">89 Yeremya iv, 2.</aside>
	<aside class="footnote" epub:type="footnote" id="f90">90 Eccles. xxiii, 11.</aside>
	<aside class="footnote" epub:type="footnote" id="f91">91 Resullerin İşleri iv, 12.</aside>
	<aside class="footnote" epub:type="footnote" id="f92">92 Filipililere ii, 10.</aside>
	<aside class="footnote" epub:type="footnote" id="f93">93 James ii, 19.</aside>
	<aside class="footnote" epub:type="footnote" id="f94">94 “Afnameci’nin Hikâyesi’ne Giriş”e bakınız. Bu bölümde büyü veya birtakım falcılık yöntem ve gereçlerinden söz ediliyor. Su leğenleri ve kılıçlar bazen optik falcılıktaki aynaların yerine kullanılırdı. Çağrılan ruhun kaçmaması için yere daireler çizilirdi. Ateş kullanılması ateş falına, koyunların kürek kemiklerinin kullanılması da kürek kemiği falına adını vermiştir. Kuşlara bakıp geleceği söyleme Roma kehanetidir. Hayvanlarla yapılan en yaygın kehanet yöntemi hayvanlar kurban edildikten sonra iç organlarını incelemek şeklindeydi.</aside>
	<aside class="footnote" epub:type="footnote" id="f95">95 Süleyman’ın Meselleri xvi, 29.</aside>
	<aside class="footnote" epub:type="footnote" id="f96">96 <em>Placebo</em> ismi için “Tüccar’ın Hikâyesi”ne bakınız.</aside>
	<aside class="footnote" epub:type="footnote" id="f97">97 I. Korintoslulara vi, 10.</aside>
	<aside class="footnote" epub:type="footnote" id="f98">98 Matta v, 22.</aside>
	<aside class="footnote" epub:type="footnote" id="f99">99 Matta xii, 34.</aside>
	<aside class="footnote" epub:type="footnote" id="f100">100 Süleyman’ın Meselleri xv, 4.</aside>
	<aside class="footnote" epub:type="footnote" id="f101">101 II. Timoteos’a ii, 24.</aside>
	<aside class="footnote" epub:type="footnote" id="f102">102 Süleyman’ın Meselleri xxvii, 15.</aside>
	<aside class="footnote" epub:type="footnote" id="f103">103 Süleyman’ın Meselleri xvii, 1.</aside>
	<aside class="footnote" epub:type="footnote" id="f104">104 Koloselilere iii, 18.</aside>
	<aside class="footnote" epub:type="footnote" id="f105">105 Şarabın karakurbağa zehirine ilaç olduğuna inanılırdı.</aside>
	<aside class="footnote" epub:type="footnote" id="f106">106 II. Samuel xvii, 1.</aside>
	<aside class="footnote" epub:type="footnote" id="f107">107 Eccles. xxvii, 29.</aside>
	<aside class="footnote" epub:type="footnote" id="f108">108 Efesoslulara ii, 14.</aside>
	<aside class="footnote" epub:type="footnote" id="f109">109 Matta xii, 36.</aside>
	<aside class="footnote" epub:type="footnote" id="f110">110 Efesoslulara v, 4.</aside>
	<aside class="footnote" epub:type="footnote" id="f111">111 I. Korintoslulara xiii, 4-5.</aside>
	<aside class="footnote" epub:type="footnote" id="f112">112 Matta v, 9. Bilge kişi Dionisos Cato.</aside>
	<aside class="footnote" epub:type="footnote" id="f113">113 Süleyman’ın Meselleri xxix, 9.</aside>
	<aside class="footnote" epub:type="footnote" id="f114">114 Matta xxvii, 35.</aside>
	<aside class="footnote" epub:type="footnote" id="f115">115 Yeremya xlviii, 10.</aside>
	<aside class="footnote" epub:type="footnote" id="f116">116 Muhtemelen Vahiy iii, 16.</aside>
	<aside class="footnote" epub:type="footnote" id="f117">117 Süleyman’ın Meselleri xviii, 9; xx, 4; xxi, 25.</aside>
	<aside class="footnote" epub:type="footnote" id="f118">118 Luka xv, 7, 24.</aside>
	<aside class="footnote" epub:type="footnote" id="f119">119 Luka xxiii, 42, 43.</aside>
	<aside class="footnote" epub:type="footnote" id="f120">120 Matta vii, 7; Yuhanna xvi, 24.</aside>
	<aside class="footnote" epub:type="footnote" id="f121">121 Süleyman’ın Meselleri viii, 17.</aside>
	<aside class="footnote" epub:type="footnote" id="f122">122 Mezmurlar lxxiii, 5.</aside>
	<aside class="footnote" epub:type="footnote" id="f123">123 Korintoslulara vii, 10.</aside>
	<aside class="footnote" epub:type="footnote" id="f124">124 Timoteosa vi, 10.</aside>
	<aside class="footnote" epub:type="footnote" id="f125">125 Efesoslulara v, 5.</aside>
	<aside class="footnote" epub:type="footnote" id="f126">126 Çıkış xx, 3-4.</aside>
	<aside class="footnote" epub:type="footnote" id="f127">127 Tekvin ix, 18-27.</aside>
	<aside class="footnote" epub:type="footnote" id="f128">128 Tekvin ix, 26.</aside>
	<aside class="footnote" epub:type="footnote" id="f129">129 Resullerin İşleri viii, 17.</aside>
	<aside class="footnote" epub:type="footnote" id="f130">130 Damasus: Papa Damasus I. (336-84).</aside>
	<aside class="footnote" epub:type="footnote" id="f131">131 Zarla oynanan bir şans oyunu.</aside>
	<aside class="footnote" epub:type="footnote" id="f132">132 Apokrifal Suzanna kitabı.</aside>
	<aside class="footnote" epub:type="footnote" id="f133">133 Filipililere iii, 18, 19. </aside>
	<aside class="footnote" epub:type="footnote" id="f134">134 Çıkış xx, 14; Levililer xx, 10 (<em>Vulgata</em>): <em>“Non morientur”.</em></aside>
	<aside class="footnote" epub:type="footnote" id="f135">135 İşaya xix,18; Tekvin xix, 24.</aside>
	<aside class="footnote" epub:type="footnote" id="f136">136 Vahiy xxi, 8.</aside>
	<aside class="footnote" epub:type="footnote" id="f137">137 Matta xix, 5.</aside>
	<aside class="footnote" epub:type="footnote" id="f138">138 Matta v, 28.</aside>
	<aside class="footnote" epub:type="footnote" id="f139">139 Süleyman’ın Meselleri vi, 26-29.</aside>
	<aside class="footnote" epub:type="footnote" id="f140">140 Markos ix. 44.</aside>
	<aside class="footnote" epub:type="footnote" id="f141">141 Galatyalılara v, 19-21; Vahiy xxi, 8.</aside>
	<aside class="footnote" epub:type="footnote" id="f142">142 Matta xiii, 8. Bakirelik, dulluk ve karılık sırasıyla 100, 60 ve 30 kat semere vermeye benzetiliyor.</aside>
	<aside class="footnote" epub:type="footnote" id="f143">143 I. Korintoslulara iii, 17.</aside>
	<aside class="footnote" epub:type="footnote" id="f144">144 Tekvin xxxix, 8, 9.</aside>
	<aside class="footnote" epub:type="footnote" id="f145">145 Tekvin i, 28.</aside>
	<aside class="footnote" epub:type="footnote" id="f146">146 Yuhanna viii, 11.</aside>
	<aside class="footnote" epub:type="footnote" id="f147">147 II. Korintoslulara xi, 14.</aside>
	<aside class="footnote" epub:type="footnote" id="f148">148 I. Samuel ii, 12.</aside>
	<aside class="footnote" epub:type="footnote" id="f149">149 I. Samuel ii, 13.</aside>
	<aside class="footnote" epub:type="footnote" id="f150">150 Tobit vi, 17</aside>
	<aside class="footnote" epub:type="footnote" id="f151">151 Romalılara i, 26-27.</aside>
	<aside class="footnote" epub:type="footnote" id="f152">152 Yuhanna ii, 1-11.</aside>
	<aside class="footnote" epub:type="footnote" id="f153">153 Efesoslulara v, 23.</aside>
	<aside class="footnote" epub:type="footnote" id="f154">154 Efesoslulara v, 29.</aside>
	<aside class="footnote" epub:type="footnote" id="f155">155 I. Petrus iii, 1.</aside>
	<aside class="footnote" epub:type="footnote" id="f156">156 Muhtemelen I. Petrus iii’e gönderme</aside>
	<aside class="footnote" epub:type="footnote" id="f157">157 Vahiy xvii, 4; xviii, 16 ile ilgili olabilir.</aside>
	<aside class="footnote" epub:type="footnote" id="f158">158 Matta xxvi, 7; Yuhanna xii, 3.</aside>
	<aside class="footnote" epub:type="footnote" id="f159">159 İşaya xxxiii, 15.</aside>
	<aside class="footnote" epub:type="footnote" id="f160">160 Luka xviii, 13.</aside>
	<aside class="footnote" epub:type="footnote" id="f161">161 I. Petrus v, 6.</aside>
	<aside class="footnote" epub:type="footnote" id="f162">162 Matta xxvi, 75.</aside>
	<aside class="footnote" epub:type="footnote" id="f163">163 Luka vii, 37.</aside>
	<aside class="footnote" epub:type="footnote" id="f164">164 Luka xii, 46.</aside>
	<aside class="footnote" epub:type="footnote" id="f165">165 Tekvin iv, 14; Yahuda’yla ilgili olarak: Matta xxvii, 5.</aside>
	<aside class="footnote" epub:type="footnote" id="f166">166 Matta xxv, 40.</aside>
	<aside class="footnote" epub:type="footnote" id="f167">167 Matta v, 14-16.</aside>
	<aside class="footnote" epub:type="footnote" id="f168">168 Matta xxvi, 41.</aside>
	<aside class="footnote" epub:type="footnote" id="f169">169 Koloselilere iii, 12.</aside>
	<aside class="footnote" epub:type="footnote" id="f170">170 İbranilere iv, 13; Mezmurlar xliv, 20-21.</aside>
	<aside class="footnote" epub:type="footnote" id="f171">171 Eyub xiv, 2.</aside>
	<aside class="footnote" epub:type="footnote" id="f172">172 Skeats “ikinci”nin “aynı” olarak düzeltilmesini öneriyor. Karışıklık Chaucer ile kaynağı arasındaki ilişkiden doğuyor. İkinci umutsuzluk, burada birinci tür umutsuzluğun ikinci bir bölümüne işaret ediyor.</aside>
	<aside class="footnote" epub:type="footnote" id="s1">* “Vaiz’in Hikâyesi”nde yer alan bu ve bundan sonraki arabaşlıklar aslında Latincedir. Tam bir vaaz olan “hikâye”nin akışını bozmamak için Türkçeleştirdim (Ç.N.)</aside>

</body>
</html>