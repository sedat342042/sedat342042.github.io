<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-12">
	<section>
		<span epub:type="pagebreak" id="page284" title="284"/>
		<section>
			<h1 class="chapter-header">RAHİBE’NİN YANINDAKİ<br/>PAPAZ’IN HİKÂYESİ (GİRİŞ)</h1>
			<p class="spot">Rahibe’nin Yanındaki Papaz’ın Hikâyesi’nin girişi.</p>
			<p class="entry">“Heey” diye çıkıştı Şövalye “yeter bu kadar,</p>
			<p>Söylediklerinde tamam, yerden göğe hakkın var,</p>
			<p>Hatta daha da fazlası, doğruyu söylemek gerekirse,</p>
			<p>Zaman zaman biraz efkarlanmak ister çoğu kimse.</p>
			<p>Bana gelince, pek rahatsız olurum dinlemekten şöhret, şan,</p>
			<p>Mal, mülk sahibi olup mutluluğun zirvesine ulaşan</p>
			<p>Birinin şanssız düşüşünü anlatan acıklı hikâyesini.</p>
			<p>Oysa nasıl iç açıcıdır dinlemek tam tersini:</p>
			<p>Talih alt sınıftan birine güler örneğin,</p>
			<p>Yükselir adam ve hayatının sonuna değin</p>
			<p>Bir eli yağdaysa, baldadır diğer eli.</p>
			<p>İşte budur bence hikâyenin güzeli,</p>
			<p>Hem ağzımıza yakışır, hem doyum olmaz tadına.”</p>
			<span epub:type="pagebreak" id="page285" title="285"/>
			<p class="entry margined">“Haklısınız” dedi Hancı “Aziz Paul ve kilisesinin çanı adına!</p>
			<p>Bu Keşiş’in sesi fazla çıkıyor birader,</p>
			<p>Şans yüzünü bir bulutla örtermiş  yok daha neler!</p>
			<p>Trajediye gelince, hatırlayın biraz önce duyduğunuzu,</p>
			<p>Geçmişe mazi denir, yenmişe kuzu.</p>
			<p>Olmuşla ölmüşe ağlanmaz, bu biir,</p>
			<p>Bu da ikii: Felaket haberleri insana acı verir;</p>
			<p>Burda kes sayın Keşiş, ne biz dinleyelim, ne de sen konuş.</p>
			<p>Allah razı olsun hadi. Zaten etmez üç kuruş</p>
			<p>Bu iç karartan hikâye, acıdan söz ediyorsun boyuna,</p>
			<p>Hani nerde eğlence? Bu mu katkın oyuna?</p>
			<p>Sayın keşiş, bay Peter, bunları bi zahmet geç,</p>
			<p>Allah rızası için bir başka hikâye seç.</p>
			<p>Çarmıhta can verenin ve O’na yakaran dillerin</p>
			<p>Aşkına, olmasaydı dizgininde şıngırdayan zillerin,</p>
			<p>Seni dinlerken böyle uyuklaya uyuya,</p>
			<p>Az daha yuvarlanıyordum şu dipsiz kuyuya,</p>
			<p>Şu çamur deryasına. O zaman da senin hikâyen boşa gider,</p>
			<p>Bak ustaların şu sözleri her zaman hoşa gider:</p>
			<p>‘Bir hatibin dinleyicileri giderek azalıyorsa,</p>
			<p>Uzatmamalı lafı, kısa kesmeli, kısa!’</p>
			<p>Bize bir iki kelime avcılıktan bahset mesela.”</p>
			<p class="entry">“Hayır” dedi Keşiş, “havamda olsam ne âlâ,</p>
			<p>Eğlenceli bir şeyler için zorlamayın beni,</p>
			<p>Hem ben yaptım ya işte elimden geleni,</p>
			<p>Sırayı bir başkası alsa ne olur acaba?”</p>
			<p>Hancı, Rahibe’nin yanındaki papaza dönüp, biraz kaba</p>
			<p>Bir dille “Birader John” dedi, “buyur, öne çık şöyle,</p>
			<p>Hüznümüzü dağıtacak bir şeyler söyle.</p>
			<p>Altındaki bir sütçü beygiriyse ne olmuş sanki?</p>
			<p>Bir deri bir kemikmiş atın hiç farketmez inan ki,</p>
			<p>İşini görüyor mu? Sen ona bak,</p>
			<p>Sıkma sakın canını, gönlün olsun şen şakrak.”</p>
			<p class="entry">“Doğru” dedi Papaz “pek yerinde tavsiyeniz,</p>
			<p>Suratımı asarsam eğer beni suçlayınız.”</p>
			<p>Ve hemen ardından hikâyesini anlatmaya başladı</p>
			<p>Bu sevimli, nazik papaz; John’du, evet, adı.</p>
			<p class="latin1">Explicit</p>
		</section>
		<section>
			<span epub:type="pagebreak" id="page286" title="286"/>
			<h1 class="chapter-header">RAHİBE’NİN YANINDAKİ<br/>PAPAZ’IN HİKÂYES</h1>
			<p class="spot">Rahibe’nin Yanındaki Papaz’ın Horoz ve Tavuk<br/>(Chanticleer ve Pertelote) hikâyesi burada başlıyor.</p>
			<p>Bir zamanlar vadide, korunun yanındaki çayırda bir dul</p>
			<p>Kadın yaşardı, küçük bir kulübede. Yoksul mu yoksul</p>
			<p>Biriydi bu kadın, yani hikâyemizin kahramanı.</p>
			<p>Dulluğa adım atalı beri hayatının her anı</p>
			<p>Sabırla örülmüştü, basit bir hayat sürerdi, hem gözü toktu.</p>
			<p>Aslında dişe dokunur bir sermayesi, geliri yoktu.</p>
			<p>Yine de Tanrı’nın verdikleriyle geçindiriyordu ailesini,</p>
			<p>Çıkarıyordu iki kızı ve kendisinin nevalesini.</p>
			<p>Üç besili domuz vardı bahçesinde, duyun,</p>
			<p>Ha, üç de inek vardı, bir de Molly adlı bir koyun.</p>
			<p>İs tutmuştu odasının duvarları, mutfağıyla bir örnek,</p>
			<p>Yıllar boyu bu odada sayısız gösterişsiz yemek</p>
			<p>Yemişti. Arası yoktu türlü türlü keskin baharlar ile,</p>
			<p>Geçmezdi boğazından pahalı bir lokma bile,</p>
			<p>Yorganına göre uzatırdı ayağını.</p>
			<p>Ne de olsa sokaktan bulmamıştı canını,</p>
			<p>Yemeği fazla kaçırıp hazımsızlık çekmiyordu,</p>
			<p>Ölçülü bir beslenmenin ürünüydü vücudu.</p>
			<p>Çalışmayı severdi, her şeyden gönlü hoşnut,</p>
			<p>Dans etmekten alıkoyamazdı onu zengin hastalığı gut.</p>
			<p>Felç olmaktan yana rahattı, yoktu korkusu,</p>
			<p>Ne beyaz, ne kırmızı şarap içerdi  yalnızca su.</p>
			<p>Eşlik ederdi yemeklerine siyah ve beyaz renk:</p>
			<p>Eksik olmazdı sofradan süt ve esmer ekmek,</p>
			<p>Kızarmış pastırma, yanında yumurta, bir ya da iki,</p>
			<p>Mesleği bir tür mandıraclılıktı çünkü.</p>
			<p class="entry">Etrafı bir çitle çevrili bir avlusu</p>
			<p>Vardı, çitin dışında da bir hendek, içinde yoktu su.</p>
			<p>Chanticleer adında bir horozu vardı bu avluda işte,</p>
			<p>Eşi benzeri yoktu o civarda ötüşte.</p>
			<p>Org sesinden çok daha coşkuluydu sesi,</p>
			<p>Böyle çınlamazdı, Allah günah yazmasın, pazar kilisesi.</p>
			<p>Ötüşü son derece dakikti, işin güzel yanı,</p>
			<span epub:type="pagebreak" id="page287" title="287"/>
			<p>Yarışamazdı onunla hiçbir saat ya da manastır çanı.</p>
			<p>İçgüdüsüyle izlerdi güneşin yörüngesini,</p>
			<p>On beş derecede bir –saat başı– duyardınız sesini.<a class="noteref" epub:type="noteref" href="#f1">1</a></p>
			<p>Öyle hoş avazı vardı ki bundan</p>
			<p>İyisi can sağlığıydı. Daha kızıldı ibiği değme mercandan</p>
			<p>Ve yüksekti, mazgal mazgal, sanki kale duvarı,</p>
			<p>Parlak kara gagası andırırdı kehribarı.</p>
			<p>Gök mavisiydi çalımlı ayakları, bacakları,</p>
			<p>Tırnakları aklıkta kor geçerdi zambakları,</p>
			<p>Alev alevdi tüyleri, parıltılı, altın sarısı.</p>
			<p>Bu horozun emrinde vardı tam yedi adet karısı.</p>
			<p>Sevgilisiydiler onun, hem kızkardeşiydiler,</p>
			<p>Aynı renkti tüyleri, onun birer eşiydiler;</p>
			<p>Boynunda en göz alıcı tüyleri taşıyan</p>
			<p>Bir tavuk vardı içlerinde, bu şirin bayan</p>
			<p>Pertelote adındaydı. Aklı başında, nazik, tatlı dilliydi,</p>
			<p>Cana yakındı, asaleti her halinden belliydi.</p>
			<p>Öyle ki hayatının daha yedinci gününden beri</p>
			<p>Aşkının esiri etmişti Chanticleer’i.</p>
			<p>Pertelote’yi görmek, onla olmak horoz için her şeydi,</p>
			<p>Birlikte ötüşlerini dinlemek harika bir şeydi.</p>
			<p>Şafak vakti, güneş henüz ışıtırken sağı solu</p>
			<p>“Şimdi uzaklardasın, gönül hicranla dolu”</p>
			<p>Şarkısını söylerlerdi uyumla, mest olurdu duyanlar,</p>
			<p>Anladığım kadarıyla o vakitler konuşurmuş hayvanlar.</p>
			<p class="entry">Günlerden bir gün yine bir</p>
			<p>Şafak vakti, diğer karılar, Pertelote ve Chanticleer</p>
			<p>Çıkmışlar, uyuyorlardı tünekte,</p>
			<p>Kocasının hemen yanındaydı güzel Pertelote.</p>
			<p>Garip bir şeyler olmaya başladı Chanticleer’e,</p>
			<p>Kâbus görüyor gibi sarsılıp inledi birdenbire.</p>
			<p>Kopan bu gürültüyü, çığlıkları duyan</p>
			<p>Pertelote şaştı kaldı, dedi “Sevgilim uyan!</p>
			<p>Neden böyle titreyip inliyorsun derin derin,</p>
			<p>Sana ne oldu canım, söyle nedir kederin?</p>
			<p>Bu nasıl uyumak böyle, bu ne gürültü?</p>
			<p>Utanmalısın kendinden, aman ne kötü!”</p>
			<p class="entry">“Madam” dedi Chanticleer “kızmayın lütfen,</p>
			<p>Berbat bir rüya gördüm, çığlığım bu yüzden.</p>
			<span epub:type="pagebreak" id="page288" title="288"/>
			<p>Öyle korkunç bir şeydi ki, artık ne demekse,</p>
			<p>Küt küt vuruyor kalbim, çatlayacak nerdeyse,</p>
			<p>Rüyamı hayırlı kıl Tanrım, kabul buyur duamı,</p>
			<p>Ruhuma mesken olmasın Şeytan’ın mahpus damı!</p>
			<p>Bir tür canavar gördüm avlumuzda dolaşan,</p>
			<p>Tazıya benzer bir şey, peşim sıra koşan.</p>
			<p>Yakalamaya çalışıyordu beni, ya da ben öyle gördüm,</p>
			<p>Vallahi korkudan patlayacaktı ödüm.</p>
			<p>Tüyleri sarı kırmızı karışımı bir renkti,</p>
			<p>Kuyruğu ve kulaklarının ucu siyah benekti.</p>
			<p>Burnu küçüktü, gözleri parlak, söyledim rengi aldı,</p>
			<p>Neydi o öyle, korkudan ölüyordum az kaldı.</p>
			<p>O kadar korkunç olmasa çığlık atmazdım fakat...”</p>
			<p class="entry">“Kes” dedi karısı, “sen onu olmayan ibiğime anlat,</p>
			<p>Aman Tanrım bu ne ödleklik, bu ne tabansızlık,</p>
			<p>Aşkımı kaybettin, senin hesabına üzüldüm, yazık.</p>
			<p>Düştün artık gözümden, bir korkağı sevemem,</p>
			<p>Şu sözlerim tüm kadınlar için geçerlidir hem:</p>
			<p>Hepimizin kalbinde yatan –ah nerde böyle biri– </p>
			<p>Haşin, soylu, güvenilir, tedbirli fakat asla cimri</p>
			<p>Olmayan, ağzına sıkı bir erkektir. Tabii bunun yanında</p>
			<p>Şişip şişip de sönmemeli en küçük bir tehlike anında.</p>
			<p>Allah aşkına söyle sen nasıl olur da,</p>
			<p>Gelip böyle bir şeyden söz edersin burda?</p>
			<p>Ne demek ‘Çok korktum’ bu ne biçim laf?</p>
			<p>Sevgilinin yanında yapılmaz böyle bir gaf.</p>
			<p>Yüreksizin tekiymişsin, sakalın var güya,</p>
			<p>Seni tir tir titretiyor altı üstü bir rüya.</p>
			<p>Rüyalar boş şeylerdir, bunu böyle bil,</p>
			<p>Sebebi hazımsızlıktan başka bir şey değil.</p>
			<p>Şişirirsen göbeğini, yemeği fazla kaçırırsan biraz,</p>
			<p>Haliyle rahatsız edecek seni barsaklarındaki gaz.</p>
			<p>Bu geceki rüyana hâkim olan kızıl renk</p>
			<p>Yalnızca kanında kırmızı salgı biraz fazla demek.</p>
			<p>Budur rüyada üstümüze yağan kızıl oklara sebep,</p>
			<p>Kızıl alevler, kırmızı canavarlar bu yüzden görülürler hep.</p>
			<p>Koca al renkli köpekler, enikler çalışır bizi dişlemeye.</p>
			<p>Aynı şekilde melankoli salgısı başladı mı işlemeye,</p>
			<p>Çığlık atar uyuyan, ayılar, boğalar görür simsiyah,</p>
			<span epub:type="pagebreak" id="page289" title="289"/>
			<p>Kapkara Cehennem zebanileri ona el sallar, eyvah!</p>
			<p>İyi biliyorum ki daha bir takım gazlar,</p>
			<p>Uyuyan birini hiç rahat bırakmazlar,</p>
			<p>Ama geçiyorum, hepsini tek tek anlatamam.</p>
			<p class="entry">“Cato’ya kulak ver, bu akıllı adam</p>
			<p>Bak ne diyor: ‘Rüyaları önemsemeyin sakın ola.’</p>
			<p class="entry">“Şimdi, bu sözlerin ışığında çıkarsak yola,</p>
			<p>Allah’ını seversen biraz müshil al,</p>
			<p>Melankoli salgısını söker atar derhal.</p>
			<p>Hiç soru sorma şimdi, bırak nedeni, niçini,</p>
			<p>Gazlardan kurtul, güzelce temizle de içini.</p>
			<p>Ama şimdi eczacı yok deyip bozmazsın istifini,</p>
			<p>Meraklanma ben vereceğim tarifini</p>
			<p>Sana iyi gelecek otların teker teker.</p>
			<p>Kendi bahçemizde bulunur gaz giderici her</p>
			<p>Türlü nebat, bak nasıl gideceksin hem alt, hem üstten.</p>
			<p>Kocacığım bu sözlerimi unutma lütfen!</p>
			<p>Sinirli görünüyorsun, hep bu söylediğim salgıdan, ne bet</p>
			<p>Kalmış ne beniz. Güneşte kalmamaya n’olur dikkat et.</p>
			<p>Güneş seni sıcak salgılarla yakalayacak olursa zira,</p>
			<p>Kalıbımı basarım ki –işte sana bir koca gümüş lira– </p>
			<p>Sıtma olursun, öyle bir yükselir ki ateşin,</p>
			<p>İflah olmazsın bu dertten, serilir şuraya leşin.</p>
			<p>Hazım için kurtçuk yiyeceksin şu ara</p>
			<p>Bir iki gün, sonra müsile gelecek sıra.</p>
			<p>Kantaron, karaçalı üzümü, karaca ot, –istediğini dene– </p>
			<p>Harika sürgün yapar, sütleğen, şahtere, ha bir de defne,</p>
			<p>Bunlardan başka, yersarmaşığı da –bak aklında tut– </p>
			<p>Hepsi bol bahçemizde, hepsini gagala yut.</p>
			<p>Dert etme kocacığım, babanın ruhu için,</p>
			<p>Korkma sakın rüyalardan rahat olsun için!”</p>
			<p class="entry">“Verdiğin bilgiler için gerçekten minnettarım,</p>
			<p>Cato’nun sözlerine gelirsek sevgili karım,</p>
			<p>Bilmez değilim, onun dünyayı tutmuş ünü,</p>
			<p>Yine bilirim rüyalar hakkında ne düşündüğünü.</p>
			<p>Fakat ondan da yetkili pek çok otorite,</p>
			<p>Eserlerinde tam tersini savunur sevgili Pertelote.</p>
			<p>Bunlar savlarını örneklerle de destekliyorlar, evet,</p>
			<p>Günlük yaşamda başımıza gelen her tür musibet</p>
			<span epub:type="pagebreak" id="page290" title="290"/>
			<p>Ve mutluluğun habercisidir diyorlar her rüya,</p>
			<p>Her şey o kadar açık ki gerek yok tartışmaya.</p>
			<p>Deliller ortada, gerçek tecrübeyle sabit.</p>
			<p class="entry">“Bir büyük yazarın sözleri buna şahit:</p>
			<p>İki yaren yola çıkmışlardı hacca doğru,</p>
			<p>En iyi niyetlerle, içleri içtenlik dolu.</p>
			<p>Günlerden bir gün vardılar bir kasabaya,</p>
			<p>O kadar kalabalıktı ki burası gece orda kalmaya</p>
			<p>Gelince karıştı işler, çünkü odalar karaborsaydı,</p>
			<p>Ne hoş olurdu birlikte kalacakları bir yer olsaydı.</p>
			<p>Ama yoktu işte, mecburen ayrıldılar,</p>
			<p>Bir yerlere kapak attılar, oralarda kaldılar.</p>
			<p>Birincinin şansına, bir ahıra düştü yolu,</p>
			<p>İçinde bir saban ve öküzlerin bulunduğu bir avlu.</p>
			<p>Talih ötekinin yüzüne gülmüştü meğer,</p>
			<p>Şansı vardı, öyle genişti ki bulunduğu yer,</p>
			<p>Hepimizi barındırmaya yeterdi rahat rahat.</p>
			<p class="entry">“Olay şöyle gelişti: O gece geç bir saat,</p>
			<p>Yatağında bir rüya gördü bu hacı</p>
			<p>Adayı: Rüyada arkadaşı bağırıyordu acı acı.</p>
			<p>‘Yetiş! Şu anda bir öküz ahırında yatıyorum,</p>
			<p>Ama bu gece öleceğim, çok kötü durum.</p>
			<p>Yardım et, öleceğim çabuk gelmezsen eğer.’</p>
			<p>İşte bunlardı sözleri ya da bunlara benzer.</p>
			<p>Rüya gören uyandı, kapılıp büyük dehşete,</p>
			<p>Ama uyandıktan sonra almadı rüyasını dikkate.</p>
			<p>Devrilip yattı yine, dedi ‘Hepsi hayal’</p>
			<p>‘Boş bir rüya’ diye düşündü ‘yalnızca bir masal’.</p>
			<p>Ama aynı kâbusu gördü art arda.</p>
			<p>Bir farkla ki üçüncü kez gelen arkadaşı ‘Artık başım darda</p>
			<p>Değil’ dedi ‘bir ölüyüm artık,</p>
			<p>Kan sızıyor yaralarımdan bak ılık ılık.</p>
			<p>Uykuna kıy da bu sabah biraz erken kalk,</p>
			<p>Batı kapısına koş, orda dur etrafa bak.</p>
			<p>Bir araba göreceksin orada gübre yüklü,</p>
			<p>O gübreler içinde benim cesedim saklı.</p>
			<p>Vakit kaybetmeden bu arabayı ihbar et,</p>
			<p>Paramı almak için işlendi bu cinayet.’</p>
			<p>Olayı ayrıntılarıyla anlattı ölen; soluk, solgun yüzüyle,</p>
			<span epub:type="pagebreak" id="page291" title="291"/>
			<p>Görmüş gibi oldu arkadaşı her şeyi kendi gözüyle.</p>
			<p>İşte bu rüya madam, inan ki gerçek çıktı;</p>
			<p>Sabah erkenden –ortalık hâlâ yarı karanlıktı– </p>
			<p>Kalktı bu adam, arkadaşının sabahladığı yere vardı,</p>
			<p>Etrafına bakındı, dostunun adını bağırdı.</p>
			<p class="entry">“Çok geçmeden pencerede göründü hancı,</p>
			<p>Dedi ‘Arkadaşını boşuna arama yabancı,</p>
			<p>Gün ışırken kalktı o, kasabayı terketti.’</p>
			<p class="entry">“Bu sözler adamın şüphelenmesine yetti,</p>
			<p>Gördüğü rüyayı hatırladı, aklı durayazdı,</p>
			<p>Bundan sonra bu işin peşini bırakamazdı,</p>
			<p>Batı kapısına doğru koştu gitti hemen. Demeye</p>
			<p>Kalmadı, yolu üstünde sözde bir bahçeyi gübrelemeye</p>
			<p>Giden bir araba gördü, ağır aksak gidiyordu.</p>
			<p>Adamcağız hatırladı ölü arkadaşı ne diyordu.</p>
			<p>Bu araba tarif edilene uyuyordu tıpa tıp,</p>
			<p>Bağırmaya başladı tüm cesaretini toplayıp:</p>
			<p>‘Böyle bir cinayetin karşılıksız kaldığı nerde görüldü?</p>
			<p>Vallahi dün gece bir arkadaşım öldürüldü,</p>
			<p>İşte bu arabada ağzı açık, sırt üstü yatıyor şimdi,</p>
			<p>Kim demiştiniz yetkili, burda görevli kimdi?</p>
			<p>Kim sorumlu güvenlikten? Vay benim dertli başım,</p>
			<p>İşte bu arabada cansız yatıyor arkadaşım.’</p>
			<p>İşte böyle bağırdı sağ kalan bu hacı adayı,</p>
			<p>Halk koşuştu hemen, devirdi arabayı.</p>
			<p>Gübrelerin içinde bulundu kayıp adamın ceseti,</p>
			<p>Taptaze duruyordu daha, gergindi eti.</p>
			<p class="entry">“Ey ulu Tanrım! Senin adaletinden şüphe olmaz,</p>
			<p>Sayende cinayetler katillerin yanına kalmaz.</p>
			<p>Örneklerini görmek mümkün hemen her gün bir düzine.</p>
			<p>Çıkar elbet her cinayet gün olur gün yüzüne.</p>
			<p>İğrençtir, aşağılık bir iştir doğrusu cinayet,</p>
			<p>Adalet ve sağduyu sahibi Tanrı ondan o derece nefret</p>
			<p>Eder ki bir iki yıl belki karanlıkta kalır cürüm,</p>
			<p>Ama ışır sonunda, ben böyle düşünürüm.</p>
			<p>Vermişti ya ölünün arkadaşı kasabayı telaşa,</p>
			<p>Görevliler gecikmedi, geldiler koşa koşa,</p>
			<p>Arabacıyı yakalayıp, nerdeyse linç ettiler,</p>
			<p>Hancıyı da yakalayıp her şeyi söylettiler.</p>
			<span epub:type="pagebreak" id="page292" title="292"/>
			<p>Pestili çıkmıştı adamların, ve yanlarına</p>
			<p>Kalmamıştı suçları ip geçince boyunlarına.</p>
			<p class="entry">“Buradan çıkan ders şu: Rüyalardan korkulur.</p>
			<p>Yine aynı kitapta –arayan bulur,</p>
			<p>Sırf tezimi desteklemek için uydurmuyorum inan– </p>
			<p>Hemen sonraki bölümde, denize açılmaya hazırlanan</p>
			<p>İki adamın garip hikâyesi var:</p>
			<p>Beklemek zorundaydılar yalnız: ters esiyordu rüzgar.</p>
			<p>Uzatmayalım, onlar da bu yönde bir karar aldılar,</p>
			<p>Birkaç gün daha bu şirin liman şehrinde kaldılar.</p>
			<p>Bir gün rüzgâr yavaş yavaş hızını kesmeye</p>
			<p>Başladı ve akşam üstü elverişli yönden esmeye.</p>
			<p>Pek sevindiler buna ama artık yatıyorlardı,</p>
			<p>Ertesi sabah yelken açmaya can atıyorlardı.</p>
			<p>Ama birisi bir mucizeye tanık oldu o gece,</p>
			<p>Bir rüya gördü adam uzanmış yatıyorken öylece:</p>
			<p>Bir adam yatağı başına dikilip ‘Beni duy’</p>
			<p>Dedi, ‘sana söyleyeceklerime harfiyen uy:</p>
			<p>Yarın denize açılmayın, mutlak bir uğursuzluk var,</p>
			<p>Yoksa boğulacaksınız, diyeceklerim bu kadar.’</p>
			<p>Uyanır uyanmaz arkadaşına rüyasını anlattı,</p>
			<p>Onu ikna etmek için az mı boğaz patlattı?</p>
			<p>Bir gün daha duralım demekten dilinde tüy bitti,</p>
			<p>Katıla katıla güldü arkadaşı, onunla alay etti:</p>
			<p>‘Böyle bir şeyin işimi bozmasına izin veremem ya,</p>
			<p>Neden çekineyim?’ dedi ‘altı üstü bir rüya.</p>
			<p>Rüyalarının, korkularının canı Cehennem’e,</p>
			<p>Sakın bana bir daha böyle bir şey söyleme.</p>
			<p>Rüya dediğin ne ki? Saçmalık, oyun, şaka,</p>
			<p>Yok baykuşlar, maymunlar, efendim ne alaka?</p>
			<p>Böyle anlaşılmaz şeyler görürüz gece boyu,</p>
			<p>Hepsi ipe sapa gelmez, işe yaramaz soyu,</p>
			<p>Rüyalara inanmak, olmaz duaya amin.</p>
			<p>Fakat gördüğüm kadarıyla beklemek niyetindesin,</p>
			<p>Bekle de kaçır bakalım bu bulunmaz fırsatı,</p>
			<p>Üzgünüm ama n’apalım, geldi ayrılık saati!’</p>
			<p>Çekip gitti böylece, yüz çevirip dostunun uyarısına.</p>
			<p>Gel gör ki gelmeden daha yolculuğun yarısına,</p>
			<p>–Bilmiyorum ne oldu, nasıl bir aksilik</p>
			<span epub:type="pagebreak" id="page293" title="293"/>
			<p>Çıktı– teknenin batmasına sebep oldu bir delik.</p>
			<p>Çatlak büyüdü sonra, omurga paramparça oldu,</p>
			<p>Hiç kurtulan olmadı, tüm mürettebat boğuldu,</p>
			<p>Rüzgârın uygun estiği bu elverişli günde</p>
			<p>Denize açılan diğer gemicilerin gözleri önünde.</p>
			<p>Gördüğün gibi sevgili Pertelote bu örneklerden,</p>
			<p>Rüyaları ciddiye almak için pek çok geçerli neden</p>
			<p>Olduğu fikrini çıkarmakta fayda var. Son derece korkunç</p>
			<p>Olabilir rüyalar, budur çıkan sonuç.</p>
			<p class="entry">“Örneğin, Aziz Kenelm’i ele al,</p>
			<p>Kenulphus’un oğluydu, hani şu Mercia’daki soylu kral:</p>
			<p>Ölümünden biraz önce bir rüya gördü</p>
			<p>Aziz Kenelm, çok geçmedi düşmanları onu öldürdü.</p>
			<p>Kendi katilini görmüştü rüyasında. Uzun uzun yorumladı</p>
			<p>Rüyasını ve onu ihanete karşı uyardı dadı.</p>
			<p>Tınmadı bile çocuk, –yedi yaşındaydı daha,</p>
			<p>Kalbi o kadar temizdi– rüyalardan korkar mıydı ha?</p>
			<p>Pertelote, bu hikâyeyi benim gibi senin de okuman</p>
			<p>İçin şu sırtımdaki gömleğimi verirdim, inan.</p>
			<p class="entry">“Afrika’da Scipio’nun rüyasını aktaran Macrobius</p>
			<p>Onaylar, der ki ‘Yaklaşan bir felaketi haberler her kâbus’</p>
			<p>Ve sevgili karıcığım sakın ha sakın gülme,</p>
			<p>Eski Ahit’e bak, Daniel’in hikâyesini anlatan bölüme.</p>
			<p>Hiç rüyaların boş olduğunu düşünmüş müdür Daniel?</p>
			<p>Yusuf’un başına gelenlere de bir göz at sen gel.</p>
			<p>Göreceksin, şöyle denir: Çoğu rüyalar bizi ikaz</p>
			<p>Eder felaketler konusunda. Çoğu dedim, çünkü genellemek olmaz.</p>
			<p>Mısır’ın efendisine, Firavun’a bir bak,</p>
			<p>Ne olmuştu aşçısına, ne olmuştu baş uşak,</p>
			<p>Yok muydu sence rüyalarının hiçbir etkisi?</p>
			<p>Tarihle biraz yakından ilgilenen birisi</p>
			<p>Öyle rüyalarla karşılaşır ki ağzı açık kalır.</p>
			<p>Lidya kralı Karun’u düşün hele bir,</p>
			<p>Bir ağaç üstünde oturur görmüştü kendini,</p>
			<p>Asılacak demekti bu ve doğru çıkmıştı hani.</p>
			<p>Andromakhe’yi hatırla, yüce Hektor’un zevcesi,</p>
			<p>Kocası hayatını kaybedeceği günün gecesi</p>
			<p>Malum olmuştu ona: O gün savaşa giderse Hektor</p>
			<p>Hiç hayırlı olmayacaktı onun için, dönüşü biraz zor</p>
			<span epub:type="pagebreak" id="page294" title="294"/>
			<p>Olacaktı. Kocasını uyardı kadın ama o hiç önemsemedi.</p>
			<p>Çıktı döğüşe ve Achilles’in elinden ölümcül darbeyi yedi.</p>
			<p>Bu uzun hikâyeyi mümkün değil şimdi anlatmak,</p>
			<p>Her neyse, gün ışımak üzere, zaten söküyor şafak.</p>
			<p>Ben de sözümü şöyle bağlıyorum dönersek başa,</p>
			<p>Gördüğüm rüya, şüphesiz bir karmaşa,</p>
			<p>Bir uğursuzluk belirtisi. Müshillerine gelirsek eğer,</p>
			<p>Üzülerek söylüyorum onlara şu kadarcık değer</p>
			<p>Vermiyorum, reddediyorum topunu, hepsi acı, zehirli.</p>
			<p class="entry">“Sabah sabah böyle şeylerden söz ediyorsak deli</p>
			<p>Olmalıyız madam, istersen bu tartışmanın sonuna bir nokta</p>
			<p>Koyup iç açıcı şeylerden söz edelim. Tanrım bağışta</p>
			<p>Pek cömert davranmış bana anlaşılan,</p>
			<p>Çünkü yüzünün güzelliğini seyre durduğum an,</p>
			<p>Ne zaman baksam gözlerini çevreleyen o al renge,</p>
			<p>Dertlerim biter, kavuşur ruhum yeniden ahenge.</p>
			<p>Adım gibi eminim,<em> In principio,</em></p>
			<p><em>Mulier est hominis confusio</em>– <a class="noteref" epub:type="noteref" href="#f2">2</a></p>
			<p>Sorarsan anlamını bu Latince lafların, ‘Nedir maksadın?’</p>
			<p>Dersen dinle: ‘Erkeğin mutluluğu, servetidir kadın.’</p>
			<p>Gerçekten de gece yumuşak tüylerin dokununca tenime,</p>
			<p>Öyle bir coşar ki içim, can gelip bedenime</p>
			<p>–Üstüne bir hamle yapmasam da her ne kadar,</p>
			<p>Eh sen de görüyorsun tüneğimiz çok dar– </p>
			<p>Meydan okurum hepsine rüya neymiş, kâbus ne?”</p>
			<p>Kanat vurup uçtu kirişten bu sözler üzerine,</p>
			<p>Gün ışımıştı, tavuklar da indiler pat pat,</p>
			<p>Kesik ötüşleriyle hepsine seslenip “Dikkat!”</p>
			<p>Dedi: Yerde bir darı tanesi bulmuştu.</p>
			<p>Cesurdu artık, korkusundan kurtulmuştu.</p>
			<p>Pertelote’yle oynaştı, üstüne çıktı durdu,</p>
			<p>Ortalık aydınlanmadan sefer sayısı yirmiye vurdu.</p>
			<p>Bir aslan edasıyla kaş çatıyordu,</p>
			<p>Bir aşağı bir yukarı, parmak uçlarında volta atıyordu,</p>
			<p>Tenezzül etmiyordu sanki yere ayak basmaya.</p>
			<p>Ne zaman bir mısır tanesi görse, buğday tanesi veya,</p>
			<p>Haber veriyordu karılarına diyordu “Gelin,”</p>
			<p>Bitiyordu anında yanında yedi gelin.</p>
			<p>İşte böyle, avlusunda bir kral gibi dolaşan Chanticleer’i</p>
			<span epub:type="pagebreak" id="page295" title="295"/>
			<p>Burada yemlenirken bırakmanın hem zamanı, hem yeri,</p>
			<p>Bakalım şimdi başından geçen maceraya.</p>
			<p class="entry">Adına Mart da denir ya – </p>
			<p>Dünyanın kurulduğu ve insanın</p>
			<p>Yaratıldığı ay bitip yenisinin</p>
			<p>Başlaması üstüne tam otuz</p>
			<p>İki gün sayınca –artık hesaplayın siz– </p>
			<p>Hangi gün oluyorsa işte o güne tesadüf</p>
			<p>Etti bu olay. Yanısıra yürüyen yedi karısıyla Chanticleer, üff,</p>
			<p>Bütün ihtişamıyla durup güneşe baktı,</p>
			<p>(Boğa burcundaydı güneş, parlak mı parlaktı</p>
			<p>Ve ilerlemişti burçta yirmi bir küsur derece)</p>
			<p>Başka şeye başvurmadan, doğası gereği sadece</p>
			<p>Anlayıverdi hemen ki saat dokuz</p>
			<p>Ve muzaffer bir komutan edasıyla seslendi Horoz:</p>
			<p>“Bakın” dedi “kırk bir derece yükselmiş güneş.</p>
			<p>Pertelote, dünyadaki mutluluğum, ey sevgili eş,</p>
			<p>Şu ötüşen kuşları dinle cıvıl cıvıl,</p>
			<p>Şu boy veren çiçeklere bak, nasıl?</p>
			<p>Coşturuyor kalbimi bunlar, gönlümü avutuyor.”</p>
			<p>Ama Felek bu işin çetelesini iyi tutuyor,</p>
			<p>Çünkü hüzünle noktalanıyor her mutluluk,</p>
			<p>Dünyevi haz nedir ki, uçar gider çarçabuk.</p>
			<p>Bu böyledir, söz söyleme sanatında usta bir şair</p>
			<p>Bir şaheser yazabilir bu konuya dair.</p>
			<p>Aklı olan kulak versin, hikâyem gerçek,</p>
			<p>Kadınların pek rağbet ettiği Lancelot de Lake</p>
			<p>Tarafından yazılanlar ne kadar gerçekse,</p>
			<p>Şimdi kaldığımız yere dönelim neyse.</p>
			<p class="entry">Kafasının içinde kırk tilki dolaşan,</p>
			<p>Yaptığı kötülükler boyu aşan,</p>
			<p>Ben diyeyim bir, siz deyin iki,</p>
			<p>Doğrusu üç yıldır, korunun orda yuvalanmış kara benekli bir tilki</p>
			<p>Ortaya çıktı o sıra, gecenin bir vakti.</p>
			<p>Tanrı’nın önceden gördüğü üzere geçti hendeği, çiti,</p>
			<p>Karılarıyla birlikte derin mi derin</p>
			<p>Bir uykuda olduğu avluya daldı Chanticleer’in.</p>
			<p>Lahanaların arasına sessizce gizlenerek,</p>
			<p>Soluğunu tutup bekledi öğlen geçene dek.</p>
			<span epub:type="pagebreak" id="page296" title="296"/>
			<p>Chanticleer’in avucuna düşmesini bekledi hain.</p>
			<p>Adam öldürmek için bekleşen katillerin</p>
			<p>Sevincini duyuyordu kalbinde.</p>
			<p>Ey hain suikastçi, ey pusu kuran ininde!</p>
			<p>Ey yeni İskaryot, ey geri gelmiş Ganelon!</p>
			<p>Ey hilekar, ey Yunanlı Sinon!<a class="noteref" epub:type="noteref" href="#f3">3</a></p>
			<p>Senin yüzünden yıkıldı, harap oldu Truva,</p>
			<p>Senin yüzünden çöktü şehre o kasvetli hava!</p>
			<p>Ey Chanticleer, o sabaha lanet olsun bin kere,</p>
			<p>Neden indin sanki tüneğinden yere?</p>
			<p>Uyarılmıştın oysa rüyanda, olacaklar belliydi,</p>
			<p>O gün senin için çok tehlikeliydi.</p>
			<p>Fakat Tanrı’nın önceden gördüğü gerçekleşir daima,</p>
			<p>Bazı düşünürler böyle der, yine pek çok okumuş adama</p>
			<p>Soracak olursanız onlar şöyle karşılar bunu:</p>
			<p>‘Efendim bu, okullarda tartışılagelen bir konu,</p>
			<p>Bu konuda fikir ayrılıkları var derin,</p>
			<p>Yüzlerin binlerin değil, arasında yüzbinlerin.’</p>
			<p>Şimdi sonuç nedir diyecek herkes,</p>
			<p>Ünlü isimler arasında öncelikle mukaddes</p>
			<p>Doktor Aziz Augustine var, ondan öte,</p>
			<p>Piskopos Bradwardine var, bu konuda otorite.<a class="noteref" epub:type="noteref" href="#f4">4</a></p>
			<p>Boethius’u bu ara anmamak olmaz hele,<a class="noteref" epub:type="noteref" href="#f5">5</a></p>
			<p>Tartışma konusu yine aynı mesele:</p>
			<p>Acaba Tanrı’nın ilahi uz görüşü</p>
			<p>Alıkoyuyor mu insanı yapmaktan herhangi bir işi?</p>
			<p>“Alıkoymak” derken, “zorla engel olmak, olaya</p>
			<p>El koymak” kastım. Özgür iradesiyle seçimini yapıp veya</p>
			<p>Yolun sonu önceden Tanrı’nın bilgisi dahilinde</p>
			<p>Olmak üzere gidebilir mi insan kendi halinde?</p>
			<p>Yoksa sular daha başka bir yönde mi akıyor,</p>
			<p>Tanrı işleri biraz tesadüfe mi bırakıyor?</p>
			<p>Her neyse, ilgilenemeyeceğim burada bu konuyla,</p>
			<p>Benim işim daha çok hikâyenin horozsal yanıyla,</p>
			<p>Ve horozun başına gelenlerle karısına uyup –eyvah!– </p>
			<p>Avluda yürüyüşe çıktığında o rüyayı gördüğü sabah.</p>
			<p>Çokluk yanlış yönlendirir bizi bir kadın rehber,</p>
			<p>Âdem Havva’nın aklına uymasa eğer,</p>
			<p>Acıyla hiç tanışmayacaktık, ihtimal.</p>
			<span epub:type="pagebreak" id="page297" title="297"/>
			<p>Bir çeşmesinden yağ ve diğerinden bal</p>
			<p>Akan Cennet’ten kovulmayacaktık, gerçek.</p>
			<p>Ama biliyorum ki bazılarının hoşuna gitmeyecek</p>
			<p>Bu işte kadınlar suçludur dersem,</p>
			<p>Geçiyorum bunu, şaka niyetine demiştim zaten.</p>
			<p>Merak eden varsa ama tatmin yolu</p>
			<p>Okumaktan geçer, kadınlar hakkında söylenenlerle dolu</p>
			<p>Birçok kitap var. Üstelik bir horozun sözleri bunlar,</p>
			<p>Hiçbir kadını incitmek aklımdan geçmez, zinhar.</p>
			<p class="entry">Hayatından hoşnut, kızkardeşleriyle birlikte</p>
			<p>Kum banyosu yapıyor, güneşleniyordu Pertelote.</p>
			<p>Gönlünce şarkılar okurken görmeliydiniz Horoz’u,</p>
			<p>Ondan daha mutlu olamazdı hiçbir deniz kızı.</p>
			<p>(Bu bilgiyi Physiologus’un kitabında bulabilirsiniz,</p>
			<p>Anlatır bu kızların sesleriyle nasıl çınlar deniz.)</p>
			<p>Neyse uzatmayalım, olay şöyle gelişti:</p>
			<p>Chanticleer’in gözüne lahana yaprağında bir kelebek ilişti,</p>
			<p>Ve tilkiyi farketti sonra, iyice gizlenmişti sinsi,</p>
			<p>Uçtu gitti o anda şarkı söyleme hevesi,</p>
			<p>Titredi, sarsıldı, birden “gok, gok, gok”</p>
			<p>Diye sesler çıkardı, çok korkmuştu, çok.</p>
			<p>İçgüdüsü sayesinde çünkü her hayvan,</p>
			<p>İlk defa karşılaştığı bir şeyi daha gördüğü an</p>
			<p>Değerlendirir, ondan gelebilecek tehlikeyi sezer.</p>
			<p class="entry">Etekleri tutuşur, kaçmak ister Chanticleer.</p>
			<p>Ama fırsat vermez buna tilki, atılır hemen,</p>
			<p>“Vay efendim” der, “bu acele neden?</p>
			<p>Ben sizin dostunuzum, çekinecek ne var?</p>
			<p>Tanrı beni iğrenç bir canavar</p>
			<p>Ya da daha kötü bir şeye dönüştürsün buraya</p>
			<p>Size zerre kadar bir zarar vermeye veya</p>
			<p>Bir kötülük etmeye geldiysem. Ekmek</p>
			<p>Çarpsın ki niyetim değildi sizi gözetlemek.</p>
			<p>Seni dinlemeye geldim diye nasıl kabahatlı</p>
			<p>Olurum? Öyle güzel ki sesin, öyle hoş, öyle tatlı.</p>
			<p>Tanrı vergisi bir şey bu, meleklere mahsus,</p>
			<p>Müziği öyle derinden duyuyorsun ki Boethius</p>
			<p>Bile, nasıl desem, sönük kalır yanında.</p>
			<p>Mekânı Cennet olsun babanın, tabii ananın da,</p>
			<span epub:type="pagebreak" id="page298" title="298"/>
			<p>Onlar da onurlandırmışlardı hanemi, şimdi de sen,</p>
			<p>Bu konuda babanın üstüne yoktu, ‘Nasıl?’ dersen:</p>
			<p>Yalanım varsa eğer şu iki</p>
			<p>Gözüm önüme aksın, fakat dostum bil ki</p>
			<p>Başka birini dinlemek içimden gelmezdi saygıdeğer</p>
			<p>Baban nağmesine başladığı vakit her seher.</p>
			<p>Ezgiler yüreğinin derinliklerinden yükselirdi taa,</p>
			<p>Gözlerini sıkı sıkı yumardı sesi gür çıksın diye hatta,</p>
			<p>Parmak uçlarında yükselirdi, uzatırdı ince boynunu.</p>
			<p>Ne de zarif bir gagası vardı, kimse geçemezdi onu</p>
			<p>Akıl yarışında ve şarkılar söylemede ona yaklaşamazdı.</p>
			<p>Hatta biri Eşek Burnel adlı bir kitap yazdı,<a class="noteref" epub:type="noteref" href="#f6">6</a></p>
			<p>Orada okumuştum, doğrusu pek hoş</p>
			<p>Bir hikâyeydi: Bir gün rahibin oğlu bir taş</p>
			<p>Atar bir horoza ve bacağını kırar –şansa bak– </p>
			<p>Ama rahibin başında patlar kabak,</p>
			<p>Ve adam kendisine verilecek maaşlı papazlıktan olur.</p>
			<p>Tabii, doğrusunu istersen, pek yavan olur,</p>
			<p>Bu horozun basit kurnazlığıyla babanın sanat</p>
			<p>Ve bilgelikteki dehasını karşılaştırmak. Fakat</p>
			<p>Sen de Allah rızası için burada bir şarkı</p>
			<p>Söyleyemez misin? Dedim ya, yok sesinin babanınkinden farkı.”</p>
			<p class="entry">Chanticleer kanat çırpmaya başladı, bu işte bir tuzak</p>
			<p>Olduğunu anlamaktan fersah fersah uzak.</p>
			<p>Bunca övgü almıştı aklını başından, zavallı horoz!</p>
			<p class="entry">Aman efendim, yağcı mı ararsınız?</p>
			<p>Ne de çok hoşumuza gider samimiyetsiz bir riyakâr,</p>
			<p>Doğruyu söyleyeniyse dokuz köyden kovarlar.</p>
			<p>Okuyun iltifat konusunda Ecclesiasticus ne der,</p>
			<p>Döneklerden her zaman için korkunuz beyler.</p>
			<p class="entry">Parmak uçlarına kalktı Chanticleer, gözlerini kapattı,</p>
			<p>Boynunu uzatıp tiz ötüşüyle ortalığı çınlattı.</p>
			<p>Sir Russel adlı tilki ağzını açıp –dinlemedi tabii– </p>
			<p>Atıldı üstüne horozun, boynundan yakaladığı gibi</p>
			<p>Sırtına vurdu, sonra doğru koruya yöneldi,</p>
			<p>Ne kimse farketti bunu, ne biri peşinden geldi.</p>
			<p class="entry">Ey alın yazısı, senin önüne mi geçilir?</p>
			<p>Keşke tüneğinden hiç inmeseydi Chanticleer.</p>
			<p>Ah Pertelote, keşke biraz ciddiye alsaydın o rüyayı,</p>
			<span epub:type="pagebreak" id="page299" title="299"/>
			<p>Bir Cuma günü yaşadılar bu bahtsız olayı.</p>
			<p class="entry">Ey Venüs, ey zevk tanrıçası,</p>
			<p>Tam sana layık bir kuldu Chanticleer açıkçası,</p>
			<p>Elinden geleni yaptı, var mı daha iyi yapan bunu?</p>
			<p>Amacı değildi öyle çoğaltmak filan soyunu.</p>
			<p>Daha çok zevk için çalışıyordu, bu kadarı yetmez mi?</p>
			<p>Senin gününde ölüp gitsin böyle biri caiz mi?</p>
			<p class="entry">Ey Gaufred, ey haşmetli ustam<a class="noteref" epub:type="noteref" href="#f7">7</a></p>
			<p>Kral Richard öldürüldüğü zaman, tam</p>
			<p>Ona yakışır bir yas tutmuştun, ah o neydi?</p>
			<p>Senin yeteneğin, güçlü soluğun benden esirgenmeseydi,</p>
			<p>Senin yaptığının yarısı kadar çatabilseydim Cuma’ya</p>
			<p>(Kral da bir Cuma günü katledilmişti ya)</p>
			<p>Bir melodi gibi anlatırdım sana, gösterirdim bir bir,</p>
			<p>Ne acılar çekti, nasıl korktu Chanticleer.</p>
			<p class="entry">Böylesi bir vaveyla kopmamıştı şüphesiz,</p>
			<p>Troya düştüğünde korkudan donmuş bakarken kadın, kız,</p>
			<p>Aeneid’e göre Pyrrhus kavrayıp Priam’ın sakalını</p>
			<p>Oracıkta kılıcıyla öldürüverdiğinde bu kentin kralını.</p>
			<p>Kısacası tilki horozu yakalayıp götürdüğü zaman</p>
			<p>Yamandı tavukların kopardığı gürültü yaman..</p>
			<p>Feryadı bastı Pertelote, canhıraş</p>
			<p>Çığlıklarıyla inledi dere, tepe, dağ, taş.</p>
			<p>Arşa ulaşana kadar sesi çığlık çığlık yükseldi.</p>
			<p>Bu kadar dövünmemişti karısı yitirdiğinde Hasdrubal’i,</p>
			<p>O kadın ki alev alev yanarken Kartaca Romalıların ateşiyle,</p>
			<p>Kararlı bakışlarla ateşe attı kendini, yandı eşiyle</p>
			<p>Birlikte, ıstırabı, öfkesi o denli büyüktü.</p>
			<p class="entry">Ey yas tutan tavuklar, çığlıklarınız aynı yüksekliğe çıktı</p>
			<p>Senatör karılarının feryatlarıyla,</p>
			<p>Hiçbir suçu olmayan kocalarının hayatlarıyla</p>
			<p>Oynarken Neron, ateşe verip koca bir şehri.</p>
			<p>Hikâyemize dönelim şimdi unutmadan kaldığımız yeri.</p>
			<p class="entry">Bahsettiğim kutlu dul ve iki kızın</p>
			<p>Duymamasına imkân yoktu tabii bu ansızın</p>
			<p>Kopan patırtıyı. Koşturdular kapıya “Bu da ne ola ki?”</p>
			<p>O sıra gördüler, koruya dalıyordu tilki,</p>
			<p>Sırtında baygın yatıyordu Chanticleer ölü gibi.</p>
			<p>“Aman Tanrım” dediler “şuraya bakın bi!”</p>
			<span epub:type="pagebreak" id="page300" title="300"/>
			<p>Koştular peşinden “Heey, tilki var!” diye bağrışarak.</p>
			<p>Eline sopayı alan koştu, çoluk çocuk, oğlan uşak,</p>
			<p>Köpek Colle koştu, Talbot koştu, Garland koştu ilkin,</p>
			<p>Elinde örekesiyle koştu geldi Malkyn,</p>
			<p>Korkunç havlamalarıyla, bütün köpekler koştu,</p>
			<p>Onlardan ürken domuzlar, buzağılar, inekler koştu.</p>
			<p>Kadınlar, erkekler bağrışıyor, küfrediyordu,</p>
			<p>Önlerindeki bu saydığım hayvanlardan oluşan ordu</p>
			<p>Geçti gitti Cehennem’deki ifritler gibi feryat figan ederek,</p>
			<p>Ezilmekten güç bela kurtulan bir grup ördek</p>
			<p>Sudan çıktı, vaak vaak edip, kanat çırpa çırpa,</p>
			<p>Ağaçlara uçuştu kazlar, işler sardı sarpa;</p>
			<p>Kovanlarından boşandı, sökün etti bilmem kaç oğul arı,</p>
			<p>Tanrı bizi korusun, görmeliydiniz kopan çıngarı,</p>
			<p>Jack Straw ve yandaşları Flamanları öldürdükleri gün<a class="noteref" epub:type="noteref" href="#f8">8</a></p>
			<p>Yarısı kadar gürültü koparmamışlardı doğrusu bunun.</p>
			<p>Bir tilki yüzünden kopuyordu bu kızılca kıyamet,</p>
			<p>İnsanlar ellerinde sandıklar, pirinç eşyalar, boru, trampet</p>
			<p>Niyetine, ses yapacak ne varsa, boynuz, kemik,</p>
			<p>Çaldılar, üflediler, kısaca öyle bir şenlik</p>
			<p>Kuruldu ki nerdeyse gökler çökecekti yere.</p>
			<p class="entry">Dostlarım, ama şimdi bakın hele Kader’e:</p>
			<p>Nasıl taraf değiştiriyor böyle aniden,</p>
			<p>Düşmanın kozlarını nasıl alıyor elinden.</p>
			<p>Tilkinin sırtında serilmiş yatan horoz,</p>
			<p>Hâlâ korkuyor olsa da cesaretini toplayıp biraz,</p>
			<p>“Bay tilki” dedi “senin yerinde olsaydım eğer,</p>
			<p>Peşimizden gelen şu kalabalığa döner</p>
			<p>Bağırırdım: ‘Hey alıklar, salatalıklar,</p>
			<p>Üstünüzde dolaşan felaket bulutları var.</p>
			<p>Postu deldirmeden koruya ulaştım bir kere,</p>
			<p>Horozu gitti bilin, debelenmeyin boş yere,</p>
			<p>Ne yapsanız faydasız, indireceğim mideye!’</p>
			<p class="entry">Tilki cevap verdi “Sahi ya,</p>
			<p>Neden olmasın.” Tabii bunu demek için ağzını açtı,</p>
			<p>Bu ara açıkgöz horoz kurtuldu kaçtı,</p>
			<p>Uçup bir ağacın yükseğine tünedi.</p>
			<p>Bunu gören tilki başka bir yol denedi:</p>
			<p class="entry">“Eyvah” dedi, “Chanticleer, çok ayıp ettim,</p>
			<span epub:type="pagebreak" id="page301" title="301"/>
			<p>Galiba seni korkuttum, ve biraz da incittim</p>
			<p>Seni yakalayıp avludan kaçırdığım zaman,</p>
			<p>Fakat kötü bir niyetim yoktu, inan.</p>
			<p>Yanıma in ama önce, sen at ilk adımı,</p>
			<p>Açıklamak isterim sana gerçek maksadımı,</p>
			<p>Hiç yalan yok vallahi, sana sözüm söz.”</p>
			<p class="entry">“Hayır” dedi Horoz “ikimiz de pek açıkgöz</p>
			<p>Sayılmayız belki ama, yazıklar olsun özellikle bana,</p>
			<p>Bir kere daha aldanır kanarsam sana.</p>
			<p>Yeter artık hepsini duydum, iltifatlarına karnım yok,</p>
			<p>Öteceğim diye gözlerimi yummaya niyetim yok.</p>
			<p>Asıl bakması gerektiği zamanda gözünü yumanları</p>
			<p>Silsin kitabından huzura kabul etmesin Tanrı.”</p>
			<p class="entry">“Hayır, hayır” dedi Tilki “Tanrı’nın laneti,</p>
			<p>Tutamayıp dil denen o bir parçacık eti,</p>
			<p>Gevezelik edenlerin üstüne olsun.”</p>
			<p class="entry">İşte böyledir sonu ihtiyattan yoksun,</p>
			<p>İhmalkâr olanların, yağcılara güvenenlerin.</p>
			<p class="entry">Derseniz ki “Bir hikâye bu kadar saçma olur, aferin!</p>
			<p>Tavukların, bir tilki, bir de horozun hikâyesi, yani pes!”</p>
			<p>Yanınıza kâr kalsın öyleyse hikâyemden çıkan ders.</p>
			<p>Kulak verin şu sözlere, Aziz Paul der ki:</p>
			<p>“Yazılan her şey ibret içindir, iyi okunsun meğer ki,”</p>
			<p>Özünü ye meyvanın, posasını bırak.</p>
			<p>Yüce Rabbim, değilsek gönlünden o kadar ırak,</p>
			<p>İsa’nın dediği gibi, yüreğini temiz tut hepimizin,</p>
			<p>Ve lutfuna mazhar eyle bizleri. </p>
			<p class="end">Amin!</p>
			<p class="spot">Rahibe’nin Yanındaki Papaz’ın Hikâyesi burada bitiyor.</p>
		</section>
		<section>
			<span epub:type="pagebreak" id="page302" title="302"/>
			<h1 class="chapter-header">RAHİBE’NİN YANINDAKİ PAPAZ’IN<br/>HİKÂYESİ’NE SONSÖZ</h1>
			<p class="entry">“Papaz bey,” dedi hancı “sen çok yaşa emi,</p>
			<p>Helal olsun dizliğin, değerli taşların hemi!<a class="noteref" epub:type="noteref" href="#f9">9</a></p>
			<p>Gerçekten iyi bir hikâyeye konu ettin Chanticleer’i</p>
			<p>Bir din adamı değil de bizden biri</p>
			<p>Olsaydın, piliç kovalıyor olurdun şimdi kesin,  </p>
			<p>Yüreğin de pekse –eh yerinde gücün, kuvvetin– </p>
			<p>Görünüşe bakılırsa senin de tavuklara ihtiyacın var,</p>
			<p>Yedi tane yetmez, yedi kere on yedi tane kadar.</p>
			<p>Hele bakın, nasıl adaleli bu kibar papaz,</p>
			<p>Şu enseye bakın, göğsü de aşağı kalmaz.</p>
			<p>Şahin gözüne benziyor, bakışlarına gelince,</p>
			<p>Ten rengi kudretten, gerek yok bence</p>
			<p>Kızılağaç boyası getirmeye Portekiz’den.</p>
			<p>Bahtınız açık olsun bayım, hikâyenizden</p>
			<p>Pek hoşlandık hepimiz, pek hora geçti.”</p>
			<p>Böyle dedi Hancı ve dönüp içimizden başka birini seçti.</p>
		</section>
	</section>
	<aside class="footnote" epub:type="footnote" id="f1">1 Chaucer’ın zamanında horozların saat başı öttüklerine inanılırdı.</aside>
	<aside class="footnote" epub:type="footnote" id="f2">2 Aslında bu sözler “Başlangıçta kadın erkeğin mahvına sebep olur” anlamına geliyor. (Vahit Turhan, <em>Chaucer: Devri, Hayatı ve ‘Canterbury Masalları’ndan Seçme Tercümeler.</em> İstanbul: Üçler Basımevi,1949.)</aside>
	<aside class="footnote" epub:type="footnote" id="f3">3 Yunanlı Sinon: Kral Priam’ı Truva atının şehrin içine alınması için ikna eden Yunanlı.</aside>
	<aside class="footnote" epub:type="footnote" id="f4">4 Bradwardine: Oxford Üniversitesinde görev yapmış zamanın ünlü bir din alimi.</aside>
	<aside class="footnote" epub:type="footnote" id="f5">5 Boethius: İ.S.470 525 Chaucer’ın <em>De Consolatione Philasophiae</em> adlı kitabını çevirdiği Boethius yalnızca bir filozof değil aynı zamanda bir müzikçi olarak da saygı görürdü.</aside>
	<aside class="footnote" epub:type="footnote" id="f6">6 Eşek Burnel: 12’nci yüzyılda Nigel Wireker tarafından yazılmış bir şiir. Bu şiirde bir rahibin oğlu bir horozun bacağını kırar. Horoz da rahibe maaşlı papazlık makamı verileceği gün zamanında ötmeyerek rahibin törene geç kalmasına ve dolayısıyla hakkını kaybetmesine neden olarak öç alır.</aside>
	<aside class="footnote" epub:type="footnote" id="f7">7 Gaufred: 12’nci yüzyılda yaşamış bir retorik ustası.</aside>
	<aside class="footnote" epub:type="footnote" id="f8">8 Jack Straw: 1381’deki Köylü İsyanlarındaki liderlerden biri.</aside>
	<aside class="footnote" epub:type="footnote" id="f9">9 “taşların”: Bir başka metinde Hancı burada “taşakların” diyor!</aside>
</body>
</html>