<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-5">
	<section>
		<span epub:type="pagebreak" id="page152" title="152"/>
		<h1 class="chapter-header">AŞÇI’NIN HİKÂYESİ (GİRİŞ)</h1>
		<p class="spot">Aşçı’nın Hikâyesi’nin girişi.</p>
		<p class="entry">Aşçı Değirmenci’nin bozum olduğunu gördü de kâfir,</p>
		<p>Gıdıklanıyormuş gibi güldü kıkır kıkır;</p>
		<p>“Ha ha” diye gürledi sonra, “ha ha! iyi oldu,</p>
		<p>İsa adına, Değirmenci layığını buldu;</p>
		<p>Evi darmış da efendim neymiş, ahkâm kesiyordu sözüm ona.</p>
		<p>‘Kimi eve aldığınıza dikkat edin’ der, Süleyman’a</p>
		<p>Kulak verirseniz eğer Ecclesiasticus’unda;</p>
		<p>Gece yatısına kalan Tanrı misafirleri hususunda</p>
		<p>Uyarır, der ki bunlar son derece tehlikeli.</p>
		<p>Diyelim bir yabancıyı konuk ettiniz, eh insanlık hali,</p>
		<p>Gözünüz adamın üstünde olamaz ya her daim,</p>
		<p>Bana Ware’li Huge dedikleri günden beri, ne olayım,</p>
		<p>Elden ayaktan düşeyim, serileyim yorgan döşek,</p>
		<p>Duyduysam bir Değirmenci’nin böyle dört dörtlük bir eşek</p>
		<p>Şakasıyla bırakıldığını saf dışı,</p>
		<p>Karanlıkta dönen dolaplar gerçekten usta işi.</p>
		<p class="entry">“Daha çok hikâyeler dinlemek nasip etsin Tanrı,</p>
		<p>Şimdi bana katlanmak inceliğini ve gerekli sabrı</p>
		<p>Gösterirseniz benim de bir hikâyem var, acizane,</p>
		<p>Garibanın biriyim ama yok, bunu bahane</p>
		<p>Etmeyip elimden geleni yapacağım mutlaka,</p>
		<p>Konumuz bizim orda yapılan küçük bir şaka.”</p>
		<p class="entry">“İyi bir şey olsun, hem nükteli olmasına dikkat et”</p>
		<p>Dedi Hancı “Anlat Roger, seni dinliyorum, evet.</p>
		<p>Kim bilir kaç güveçin sosunu çaldın,</p>
		<p>Sen ne uyanıktın, ah ne çakaldın;</p>
		<p>İki kere ısıt, iki kere soğusun sen yine</p>
		<p>Sat turtaları hem kim bilir kaç tane;<a class="noteref" epub:type="noteref" href="#f1">1</a></p>
		<p>Saman tadı veren kazla birlikte çıkan çürük maydanoz</p>
		<p>Yüzünden perişan olan hacılar sana ne kadar küfretseler az;</p>
		<p>Dükkânında vızıl vızıl uçuşuyor sinekler.</p>
		<p>Devam sevgili Roger, sakın darılma eğer</p>
		<p>Takılırsam sana, öylesine gırgır</p>
		<p>Olsun diye, ama her şakanın altında bir gerçek vardır.”</p>
		<p>“Doğru” dedi Roger “ve bundan başka,</p>
		<span epub:type="pagebreak" id="page153" title="153"/>
		<p>Şöyle der Flamanlar: ‘Kötü şaka, gerçekçi şaka.’</p>
		<p>Bu yüzden, Harry Baily, temelli ayrılmadan,</p>
		<p>Bir hancıyla ilgili bir hikâye anlatmak gibi bir plan</p>
		<p>Yaptığımı söylersem öfkeden kendini kaybetme sen de.</p>
		<p>Ama yok, ayrılacağımız ana kadar meraktan ölsen de</p>
		<p>Anlatmayacağım sana.” Sonra biraz neşelendi, güldü,</p>
		<p>Dudaklarından şu sözcükler döküldü:</p>
	</section>
	<section>
		<h1 class="chapter-header">AŞÇI’NIN HİKÂYESİ</h1>
		<p class="spot">Aşçı’nın Hikâyesi burada başlıyor.</p>
		<p class="entry">Kasabamızda yaşayan bir çocuk vardı,</p>
		<p>Bir lokantada aşçı yamaklığı yapardı.</p>
		<p>Esmer, kısa boylu, iki dirhem bir çekirdekti,</p>
		<p>Neşesi koruda bir ispinozunkine denkti.</p>
		<p>Siyah buklelerini tarardı hep özenle,</p>
		<p>Tutkuyla dans ederdi ve zaten bu nedenle</p>
		<p>Zampara Peterkin diye söz ederdi kasabalı ondan,</p>
		<p>Hani nasıl tıkabasa bal doludur bir kovan,</p>
		<p>O da ağzına kadar aşk ve günahla doluydu,</p>
		<p>Ve tatlıydı. Onu tanıyan kızlar Tanrı’nın şanslı kuluydu.</p>
		<p>Düğünlerde hoplar zıplar, şarkı söylerdi,</p>
		<p>Her zaman için tavernayı dükkâna tercih eylerdi.</p>
		<p class="entry">Ne zaman eğlence olsa, bir grup gelse Cheapside’a,</p>
		<p>Dükkân sahibi ondan beklemesindi fayda.</p>
		<p>Basar giderdi görmek için bu nasıl bir eğlence,</p>
		<p>Danslara katılırdı ve gelmezdi bütün gece.</p>
		<p>Kendisi gibi birtakım gençleri de etrafına topluyordu,</p>
		<p>Bu çete şarkı söylüyor, dans edip hopluyordu.</p>
		<p>Kasabanın belli sokaklarında buluşarak</p>
		<p>Zar atıyorlardı ve Allah var, hiçbir çırak</p>
		<p>Usta değildi bunda, kimse bileğine güvenemezdi Peter kadar.</p>
		<p>Düşünmeden para harcardı, cömertti yeteri kadar.</p>
		<p>Eli açıklığıyla tanırlardı gittiği gizli yerlerde onu,</p>
		<p>Çok sürmez olan biteni haber alırdı patronu.</p>
		<p>Patron sayısız kereler kasayı boş</p>
		<p>Bulmuştu: Eğlence, müzik, aşk ve zarla arası bu kadar hoş</p>
		<span epub:type="pagebreak" id="page154" title="154"/>
		<p>Bir çırak tabii ki pahalıya patlar işverene,</p>
		<p>Patron onun çaldığı havalardan anlasa ne</p>
		<p>Gam. Eğlence ve hırsızlık birbirine dönüşebilir her an;</p>
		<p>Bir gitar alınabilir çalıntı parayla ya da bir keman.</p>
		<p>Yoksullar arasında dürüstlük ve cümbüş</p>
		<p>Birbirine düşer, çok geçmeden başlar döğüş.</p>
		<p class="entry">Bu çılgın yamak iş hayatının sonuna kadar</p>
		<p>Uslanmadı, gün geçmiyordu ki azar</p>
		<p>İşitmesin ya da şarkılı türkülü götürülmesin kodese.<a class="noteref" epub:type="noteref" href="#f2">2</a></p>
		<p>Doğrusu azdı patron ne yapsa, ona ne dese.</p>
		<p>Canına tak etti patronun, bir gün, hesaplara bakacaktı,</p>
		<p>Bir atasözü beyninde şimşek gibi çaktı:</p>
		<p>“Bir sepet elmayı berbat eder bir çürük elma,”</p>
		<p>Ayıkla at iyisi, aynı şekilde, zevk düşkünü bir adama</p>
		<p>Yapılacak en iyi şeydir onu işten atmak. Peşi</p>
		<p>Sıra ötekileri de sürükler yoksa, kov kurtul, bitir işi.</p>
		<p>Patron kovdu Peterkin’i küfrün bini bir para,</p>
		<p>Ve dedi ki “Hele bu dükkâna bir daha uğra...”</p>
		<p>İşte böyle, yamak dükkândan çıktı gitti,</p>
		<p>Bilmiyorum gece boyu ne yaptı, neler etti.</p>
		<p>Bütün hırsızların onlara yataklık eden,</p>
		<p>Borç bulmasına ya da enayileri yolmasına ortaklık eden</p>
		<p>Bir dostları bulunur ve yamak Peter</p>
		<p>Pılını pırtısını toplayıp böyle bir dostuna yolladı.</p>
		<p>Kendisi kadar eğlence, kadın ve zar</p>
		<p>Düşkünüydü bu genç adam ve karısı her ne kadar</p>
		<p>Bir dükkân işletiyorsa da bu göstermelikti,</p>
		<p>Kadının işi kendi malını pazarlamaktı...</p>
	</section>
	<aside class="footnote" epub:type="footnote" id="f1">1 Burada “turta” diye karşıladığımız sözcük “Jack of Dover”dır. Bunun ne olduğu tam olarak bilinemiyor, kimi otoriteler turta olarak kabul ederken kimisi de balık olduğunu öne sürüyor.</aside>
	<aside class="footnote" epub:type="footnote" id="f2">2 O günlerde bir suçlu hapse götürülürken halkın dikkatini bu olaya çekmek için şarkılar, ilahiler söylenirdi.</aside>
</body>
</html>