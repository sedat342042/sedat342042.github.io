<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-11">
	<section>
		<span epub:type="pagebreak" id="page258" title="258"/>
	<section>
		<h1 class="chapter-header">KEŞİŞ’İN HİKÂYESİ (GİRİŞ)</h1>
		<p class="spot">Hancı’nın Keşiş’e söylediği neşeli sözler.</p>
		<p class="entry">Melibeus’un hikâyesini bitirip</p>
		<p>Merhametli Prudence’tan söz etmemi müteakip</p>
		<p>Hancımız dedi “Vallahi yalandan hoşlanmam ben,</p>
		<p>Değerli kemikleri üstüne yemin, şahidim Aziz Madrian,<a class="noteref" epub:type="noteref" href="#f1">1</a></p>
		<p>Benim kaşık düşmanının da bu hikâyeyi bir kere</p>
		<p>Olsun dinlemesini bir fıçı birasına yeğlerdim. Zira,</p>
		<p>Onda bu sabrın inanın yok zerresi,</p>
		<p>Nerde benim kaşık düşmanı, nerde Melibeus’un karısı!</p>
		<p>Allah var, ne zaman dövsem benle çalışan oğlanları,</p>
		<p>En kocaman değnekleri bulur gelir benim karı,</p>
		<p>‘Durma!’ diye haykırır ‘öldür köpekleri, vur,</p>
		<p>Ezim ezim ez onları, tozlarını savur!’</p>
		<p>Komşulardan biri kilisede –olur ya– </p>
		<p>Selamlamazsa onu, ters bir harekette bulunursa veya</p>
		<p>Eve gelir bana karşı şahlanı da şahlanı,</p>
		<p>‘Seni korkak’ der, ‘alsana karının intikamını.</p>
		<p>Kutsal kemikler adına, şu bıçağı bana ver de</p>
		<p>Sen otur yün eğir, alıp örekeyi eline.”</p>
		<p>Gece gündüz bu şekilde söylenir durur artık,</p>
		<p>‘Bunun için mi doğdum; yazık, çok yazık!</p>
		<p>Bir mıymıntıyla evlenmişim, bir korkak maymunla,</p>
		<p>Her gelen geçen dalgasını geçer onunla!</p>
		<p>Her türlü hakaretin altında kalan bu mızmız,</p>
		<p>Daha karısının haklarını korumaktan aciz.’</p>
		<p>İşte hayatım bu, böyle geçer günler karımla.</p>
		<p>Kavgaya razı olmazsam eğer komşularımla,</p>
		<p>Kapının önüne koyar beni o zaman:</p>
		<p>Kendimden geçip vahşi bir aslan</p>
		<p>Gibi saldırmazsam sağa sola.</p>
		<p>Elimi kana bulayacak biliyorum pekâlâ,</p>
		<p>Bir gün edecek beni komşu katili,</p>
		<p>Bıçağımı çektim mi çünkü çok tehlikeli</p>
		<p>Biri olurum, ama buna rağmen</p>
		<p>Onunla ne yapsam başa çıkamam şahsen.</p>
		<p>Kolları kuvvetlidir, eli ağırdır imanıma,</p>
		<p><span epub:type="pagebreak" id="page259" title="259"/>Sataşın da bir görün benim hanıma.</p>
		<p>Ama bu konuyu bir kenara bırakalım derim.</p>
		<p class="entry">“Sayın Keşiş” diye devam etti “neşelen biraderim,</p>
		<p>Hikâye anlatma sırası sana geldi artık,</p>
		<p>Baksana nerdeyse Rochester’a vardık!</p>
		<p>Anlat, bozma oyunu, ağzımızın tadını.</p>
		<p>Ama dur bilmiyorum daha senin adını.</p>
		<p>Nasıl hitap etsem size efendim? Birader John mu?</p>
		<p>Birader Thomas mı desem, yoksa Birader Alban mı?</p>
		<p>Hangi manastırdansın alla’sen, neresidir yerin?</p>
		<p>Yemin olsun pek de parlak görünüyor derin!</p>
		<p>Bulunduğun yerde mutlaka iyi bir otlak var.</p>
		<p>Ne bir hayalet gibisin, ne de bir tövbekâr:</p>
		<p>Manastırda bir memur olmalısın sen sayın Keşiş,</p>
		<p>Bir zangoç ya da vekilharç mesela, oh işin iş.</p>
		<p>Babamın ruhu adına bana sorulursa eğer,</p>
		<p>Senden soruluyor olmalı çalıştığın yer.</p>
		<p>Senin gibi biri zavallı bir rahip ya da bir çaylak olamaz,</p>
		<p>Bir yönetici olmalısın sen, akıllı, kurnaz.</p>
		<p>Etine buduna da şöyle bir bakınca zaten</p>
		<p>Rahatının yerinde olduğu anlaşılıyor hemen.</p>
		<p>Tanrı’dan dileğim, yolunda gitmesin hiçbir işi,</p>
		<p>Her kimse seni din adamlığına ilk kabul eden kişi!</p>
		<p>Bir tazenin ne de güzel verirdin hakkını,</p>
		<p>Güç kuvvetten yana almışsın istihkakını.</p>
		<p>Bir de vermiş olsalardı selahiyetini,</p>
		<p>Üremede kullanabilseydin şehvetini,</p>
		<p>Babalık ederdin kim bilir kaç bebeye.</p>
		<p>Yazık! Kim soktu seni bu koca cüppeye?</p>
		<p>Allah canımı alsın ki ben Papa olsaydım eğer,</p>
		<p>Yalnızca sen değil, gücü kuvveti yerinde olan her</p>
		<p>Erkek –tıraşlı olmasa bile her birinin tepesi– </p>
		<p>Bir karı alsın derdim, evlensin derdim hepsi.</p>
		<p>Neden diye sorarsan, tükeniyor insan soyu.</p>
		<p>Eh, haliyle, din kendine ayırınca en koyu</p>
		<p>Şerbetli erkekleri, geriye kalanlar sadece bizleriz,</p>
		<p>Cılız olur cılız ağacın verdiği filiz.</p>
		<p>Bu yüzden, çocuklarımız güçlü tohumlar alamıyorlar,</p>
		<p>Dolayısıyla yeterince çoğalamıyorlar.</p>
		<p><span epub:type="pagebreak" id="page260" title="260"/>Karılarımızın din adamlarına düşkünlüğü bu yüzden:</p>
		<p>Venüs’ün alacağını daha iyi öderler bizden,</p>
		<p>Tanrı biliyor ya bizden çıkmaz beş kuruş.</p>
		<p class="entry">“Bu sözlerime sakın kızmayın sayın keşiş,</p>
		<p>Bütün söylediklerim şaka olsun diyedir. Fakat,</p>
		<p>Her şakanın altında bir gerçek yattığı da hakikat!”</p>
		<p class="entry">Bu değerli Keşiş Hancı’yı sakin sakin dinledi,</p>
		<p>“Elimden geleni yapmaya çalışacağım” dedi.</p>
		<p>“Bir hikâye anlatacağım size, nezaket</p>
		<p>Kuralları dışına çıkmamak için bir ya da iki, üç adet.</p>
		<p>İzniniz olursa, ilk olarak Aziz</p>
		<p>Edward’ın hayat hikâyesini anlatacağım, kulak veriniz;</p>
		<p>Ya da trajedilerden başlayayım anlatmaya önce.</p>
		<p>Bu hikâyelerden odamda var yüzlerce.</p>
		<p class="entry">“Eski kitapların tarifine uygun</p>
		<p>Bir tanımlama yaparsak ‘Trajedi’ şan, şeref, ün</p>
		<p>Sahibi kişilerin yüce makamlarda bolluk, bereket</p>
		<p>İçinde yaşarken, birdenbire sefalet</p>
		<p>İçine düşüp, hayatlarının hazin</p>
		<p>Bir şekilde sona ermesini anlatır. Vezin</p>
		<p>Şekli olarak genellikle heksametre</p>
		<p>Denilen altı ayaklı mısralar tercih edilir. Nesirle de</p>
		<p>Anlatmak, tabii mümkündür,</p>
		<p>Başka ölçüler kullanmaya da uygundur bu tür.</p>
		<p>Bu kadar açıklama sanırım yeter.</p>
		<p class="entry">“Şimdi isterseniz dinleyin beyler.</p>
		<p>Bağışlamanızı istiyorum ama ilkin,</p>
		<p>Sırasında bir değişiklik olursa hikâyelerimin,</p>
		<p>Farklı bir sıra izlersem okuduğunuz kitaplardan,</p>
		<p>Krallardan söz ederken, İmparatorlar, Papalardan.</p>
		<p>Tarih sırası gözetmezsem, rica ediyorum yine</p>
		<p>Affedin, kimini arkaya koyarsam, kimini öne.</p>
		<p>Her birini aklıma geldikçe, karışık</p>
		<p>Olarak aktaracağım, cahilliğimi bağışlayın artık.”</p>
		<p class="entry latin">Explicit</p>
	</section>
	<section>
		<span epub:type="pagebreak" id="page261" title="261"/>
			<h1 class="chapter-header">KEŞİŞ’İN HİKÂYESİ</h1>
			<p class="spot">Keşiş’in Hikâyesi De Casibus Virorum Illustrium burada başlıyor.</p>
			<p class="entry">Yasını tutacağım şimdi, trajedi usülünce,</p>
			<p>Bir zamanlar oturdukları, onurlu, yüce</p>
			<p>Makamlarından acılarına hiçbir ilacın tesir</p>
			<p>Etmeyeceği şekilde düşenleri anacağım bir bir.</p>
			<p>Bilinir elbet, kaçacağı varsa Şans’ın</p>
			<p>Mümkün değil alıkoyması onu hiçbir şahsın.</p>
			<p>Kör bir mutluluğa kendini kaptırmasın kimse,</p>
			<p>Bu eski ama gerçek örneklerden ders alsın mümkünse.</p>
			<p class="margined">LUCİFER</p>
			<p class="entry">Bir insan değil gerçi, bir melek olmasına rağmen,</p>
			<p>Söze Lucifer’le başlamak istiyorum ben.</p>
			<p>Doğru, meleklere el süremez Kader,</p>
			<p>Zaten kendi günahı yüzünden düştü Lucifer,</p>
			<p>Cehennem’e yuvarlandı ve orada şimdi.</p>
			<p>Ey Lucifer, meleklerin en göz alıcısı kimdi?</p>
			<p>Ama artık Şeytan’sın, düştüğün azap uçurumundan</p>
			<p>Çıkamazsın, hiç umut yok durumundan.</p>
			<p class="margined">ÂDEM</p>
			<p class="entry">Ey Âdem, Şam bahçelerinde dolaşırdı Âdem,</p>
			<p>Tanrı kendi elleriyle yaratmıştı onu hem,</p>
			<p>İnsanın kirli tohumundan doğmuş değildi, evet,</p>
			<p>Bir ağaç dışında ondan sorulurdu Cennet.</p>
			<p>Onun bulunduğu yüce mevkiye hiçbir fani,</p>
			<p>Ulaşabilmiş değil – o günahı işleyene dek yani,</p>
			<p>Ondan sonra bu mutluluk bahçesinden kovuldu Âdem,</p>
			<p>Onun oldu sefalet, çalışmak ve Cehennem.</p>
			<p class="margined">SAMSON</p>
			<p class="entry">Ey Samson, daha doğumundan evvel bir melek</p>
			<p>Gelişini müjdelemişti, gökten inerek,</p>
			<p>Kutsanmış, yüce Tanrı’ya adanmıştı hayatı,</p>
			<span epub:type="pagebreak" id="page262" title="262"/>
			<p>Gözleri gördüğü sürece de yeri oldu şeref katı.</p>
			<p>Boy ölçüşemezdi kimse onun gücüyle,</p>
			<p>Öyle yamandı kuvveti, cesareti de öyle,</p>
			<p>Ama sırrını açtı karılarına, bu ona yetti,</p>
			<p>Üzüntüsüne dayanamadı sonra, intihar etti.</p>
			<p class="margined">Samson, bu asil, bu kudretli kahraman,</p>
			<p>İki çıplak eliyle, başka silahı olmadan,</p>
			<p>Önüne çıkan bir aslanı parçaladı, öldürdü,</p>
			<p>O sırada kendi düğününe gidiyordu.</p>
			<p>Sahtekâr karısı öyle boyadı ki gözünü,</p>
			<p>Ne yaptı etti Samson’a söyletti gizini.</p>
			<p>Kocasını düşmanlarına gammazladıktan sonra da bu kalleş</p>
			<p>Kadın onu terkedip başkasına oldu eş.</p>
			<p class="margined">Öfkelenen Samson tam üç yüz tilki yakaladı,</p>
			<p>Ve topunun kuyruklarını birbirine doladı,</p>
			<p>Sonra tilkilerin kuyruklarını ateşe verdi</p>
			<p>(Her kuyruğun ucunda yanan bir çıra vardı);</p>
			<p>Ülkede ne kadar buğday tarlası varsa tutuştu,</p>
			<p>Yandı üzüm bağları, zeytinlikler kül oldu uçtu.</p>
			<p>Ve tam bin adamı kendi elleriyle öldürdü,</p>
			<p>Silahsız hem, bir eşeğin çene kemiği işini gördü;</p>
			<p class="margined">Ama onları öldürdükten sonra öyle bir susadı ki,</p>
			<p>Duaya başladı hemen, ölecekti sanki.</p>
			<p>“Tanrım” dedi, “Tanrım acı bu kuluna,</p>
			<p>Öleceğim, ne olur bir su çıkar yoluma;”</p>
			<p>Ve elindeki çene kemiğinden –oysa kuru, tamtakırdı,– </p>
			<p>Bir azı dişinin içinden bir kaynak fışkırdı.</p>
			<p>İçti suyunu o da kana kana, yudum yudum,</p>
			<p>Tanrı böyle yardım etti ona – böyle yazar Judicum.</p>
			<p class="margined">Ve Gazze’de yaşayan Filistinlilere öfkelenince,</p>
			<p>Var gücüyle abanıp bir gece,</p>
			<p>Söküp aldı şehrin kapılarını, yüklenerek</p>
			<p>Taşıdı sırtında ulu bir tepeye dek.</p>
			<p>Tepenin üstüne taşıdı, dedi ‘Herkes görsün!’</p>
			<p>Ey soylu, ey yüce, ey kıymetli Samson,</p>
			<span epub:type="pagebreak" id="page263" title="263"/>
			<p>Karılarına sırrını açmasaydın eğer,</p>
			<p>Yoktu koca dünyada seninle eşdeğer.</p>
			<p class="margined">Samson ağzına içki, şarap koymazdı bu ara,</p>
			<p>Ne makas vururdu saçına, ne de ustura,</p>
			<p>Böyle şart koşmuştu çünkü Kutsal Haberci,</p>
			<p>Ve bunda yatıyordu onun bütün gücü.</p>
			<p>Tam yirmi kış geçti aradan, tam yirmi yıl</p>
			<p>Onun emriyle yönetildi İsrail,</p>
			<p>Ama pek yakında boğulacaktı gözyaşına,</p>
			<p>Kadınlar felaket getirecekti Samson’un başına.</p>
			<p class="margined">Sevgilisi Dalila’ya biliyoruz anlattığını</p>
			<p>Tüm gücünün saçlarında yattığını.</p>
			<p>Ve düşmanlarına sattı onu hain kadın:</p>
			<p>Samson göğsünde yatmış, uyurken bir gün,</p>
			<p>Makasladı kesti saçlarını,</p>
			<p>Ve fısıldadı düşmanlarına erinin sırlarını.</p>
			<p>Düşmanları onun ne hale düştüğünü duydular,</p>
			<p>Kıskıvrak bağlayıp onu, gözlerini oydular.</p>
			<p class="margined">Saçları kazınmadan önce, ya da kesilip</p>
			<p>Alınmadan, yoktu oysa onu zaptedecek bir halat, bir ip.</p>
			<p>Bir mağarada mahpus şimdi, günden güne eriyor,</p>
			<p>Silah zoruyla bir el değirmenini habire çeviriyor.</p>
			<p>Ey Samson, sendin en kuvvetlisi insanların,</p>
			<p>Zengin ve muzaffer efendisi bir zamanların.</p>
			<p>Ağla, aksın şimdi yaşlar görmeyen gözlerinden,</p>
			<p>Saadetten sefalet içine yuvarlandın sen.</p>
			<p class="margined">Hayatı anlatacağım şekilde sona erdi bu garibin,</p>
			<p>Düşmanları bir şenlik düzenlediler bir gün,</p>
			<p>Ve onu bir maymun gibi oynattılar ortalıkta,</p>
			<p>Bir mabette oluyordu bunlar, bir tapınakta.</p>
			<p>Felaket oldu sonra, kötü geldi bu işin sonu,</p>
			<p>Samson sallayıp yıktı tuttuğu iki sütunu.</p>
			<p>Yerle bir oldu tapınak, harabeye döndü,</p>
			<p>Kendi öldü ama düşmanlarının da hayatı söndü.</p>
			<span epub:type="pagebreak" id="page264" title="264"/>
			<p class="margined">Sadece yöneticiler değil, orada yalnız,</p>
			<p>Üç bin kişi daha vardı; anlayacağınız,</p>
			<p>Hepsi de öldü taşların düşmesiyle bir bir,</p>
			<p>Diyeceklerim bu kadar Samson’a dair.</p>
			<p>Bu eski ve sade hikâyeden ders almak gerek,</p>
			<p>Sırlarını karısına açmasın hiçbir erkek.</p>
			<p>Açmasın, yalnız kendinde kalması gereken, kayda değer</p>
			<p>Bir şey varsa, açmakla kendini tehlikeye atıyorsa eğer.</p>
			<p class="margined">HERKÜL</p>
			<p class="entry">Herkül’e gelince, o fatihi, yenilmez kahramanı</p>
			<p>Zaferleri anlatır, dillerde şarkıdır onun destanı;</p>
			<p>Zamanında üstüne yoktu, bir taneydi o,</p>
			<p>Nemea aslanını öldürüp derisini yüzdü, neydi o!</p>
			<p>Oydu Centauros’un şişinmesine son veren;</p>
			<p>Oydu Harpi’leri, o kötü kuşları yere seren;</p>
			<p>Altın elmalarını çalan oydu ejderhanın; doğrusu</p>
			<p>Oydu kovalayan Cehennem köpeği Cerberus’u;</p>
			<p class="margined">Gaddar tiran Busirus’u öldüren oydu,</p>
			<p>Ki eti kemiğiyle atları yedi onu, hepsinin karnı doydu;</p>
			<p>Alev saçan zehir dilli yılanı o öldürdü;<a class="noteref" epub:type="noteref" href="#f2">2</a></p>
			<p>Achelous’un boynuzlarını yine o kırdı;</p>
			<p>Oydu Caecus’a kıyan taştan bir mağarada,</p>
			<p>Güçlü dev Antheus’u öldüren oydu bu arada;</p>
			<p>Dehşet verici domuzu o yerlere çaldı;<a class="noteref" epub:type="noteref" href="#f3">3</a></p>
			<p>Gökyüzü uzun zaman onun omuzlarında kaldı.</p>
			<p class="margined">Dünyanın kurulduğu günden bu güne dek,</p>
			<p>Kimse onun kadar çok canavar öldürmedi, gerçek.</p>
			<p>Onun ismi tüm dünyaya yayıldı;</p>
			<p>Acı kuvveti, yüceliği her ülkede duyuldu,</p>
			<p>Yeryüzünü dolaştı Herkül baştan başa,</p>
			<p>Kimseler ona karşı duramadı, haşa!</p>
			<p>Dünyanın iki ucunda en uzak yerlere</p>
			<p>Varıp hudut taşları dikti, Trophee’ye göre.<a class="noteref" epub:type="noteref" href="#f4">4</a></p>
			<p class="margined">Bir de sevgilisi vardı bu soylu şampiyonun,</p>
			<p>Mayıs kadar tazeydi ve adı Deianeira’ydı onun.</p>
			<span epub:type="pagebreak" id="page265" title="265"/>
			<p>Yazarların bize naklettiklerine bakarsak,</p>
			<p>Herkül’e bir mintan yolladı, pek şık, pek parlak.</p>
			<p>Ama eyvah, bu mintan –buna ancak eyvah denir– </p>
			<p>Öyle bir boyanmıştı ki, boyası zehir;</p>
			<p>Daha sırtına geçireli yarım gün geçti</p>
			<p>Geçmedi, ayrılıverdi kemiklerinden Herkül’ün eti.</p>
			<p class="margined">Bazı yazarlar kadını masum tutmaya meyil</p>
			<p>Gösterirler, mintanı yapan Nessus’tu derler, o değil.</p>
			<p>Doğrusu hangisiyse artık, ben de bir şey demiyorum ona,</p>
			<p>Geçirmeseydi Herkül de mintanı çıplak vücuduna,</p>
			<p>Ah, o an bedeni boydan boya zehire battı.</p>
			<p>Ne zaman ki başka çare kalmadığına aklı yattı,</p>
			<p>Kaldırıp attı kendini kızıl kömür</p>
			<p>Yığını üstüne, zehirle bitsin istemedi bu şanlı ömür.</p>
			<p class="margined">Güçlü Herkül böyle öldü, böyle maloldu tarihe,</p>
			<p>Heyhat! Kim güvenebilir bundan böyle Talih’e?</p>
			<p>Bu karmaşık dünyanın işlerine kapılan,</p>
			<p>Yerde bulur kendini hiç ummadığı bir an.</p>
			<p>Akıllı adamsın kendini biliyorsan eğer,</p>
			<p>Bir kere seni gözden çıkarmışsa Kader,</p>
			<p>Nasıl punduna getiririm diye her an fırsat</p>
			<p>Kollar ve en beklenmedik yönden saldırır, dikkat!</p>
			<p class="margined">NABUKADNEZAR<a class="noteref" epub:type="noteref" href="#f5">5</a></p>
			<p class="entry">Paha biçilmez hazinelerine, azametli tahtına,</p>
			<p>Muhteşem asasına, asil görkemi, şatafatına</p>
			<p>Layık bir tarif yapmanın imkânı mı var?</p>
			<p>Tüm bunların tek sahibiydi Nabukadnezar.</p>
			<p>Kudüs’ü iki kez ele geçiren oydu;</p>
			<p>Dönüşte mabedin kupalarını da arabasına koydu.</p>
			<p>Yüce tahtı Babil’de kurulu duruyordu,</p>
			<p>Orada zevk-ü safa, saltanat sürüyordu.</p>
			<p class="margined">İsrail’in en hoş çocuklarını bir araya</p>
			<p>Getirdi, hadım ettirdi, kapattı saraya,</p>
			<p>Ve onların her birini kendine köle kıldı.</p>
			<p>İşte bu çocuklardan biri de Daniel’di.</p>
			<span epub:type="pagebreak" id="page266" title="266"/>
			<p>İçlerinde en akıllı çocuktu Daniel,</p>
			<p>Kralın rüyalarını oydu en güzel</p>
			<p>Yorumlayan. Chaldeon’da onun kadar iyi rüya tabiri</p>
			<p>Yapabilecek yoktu; yok, çıkmazdı başka biri.</p>
			<p class="margined">Bu mağrur kıral uzunluğu altmış, eni yedi dirsek</p>
			<p>Ölçülerinde, altından bir heykelini döktürerek</p>
			<p>Bu heykelin önünde genç, yaşlı herkesin secde</p>
			<p>Etmesini istedi. “Karşı gelen olduğu takdirde</p>
			<p>Kızıl alevlerle yanan azgın bir ocak</p>
			<p>Bu maksatla hazırlandı” dedi “oraya atılacak.”</p>
			<p>Ama asla razı edemediler secdeye Daniel’i,</p>
			<p>Ne de razı oldu arkadaşı, diğer iki delikanlı.</p>
			<p class="margined">Bu kibirli Kralların Kralı yanlış bir düşünce</p>
			<p>İle O tahtı göklerde olan, O Yücelerden Yüce</p>
			<p>Tanrı’nın kendisini bu ihtişamından yoksun</p>
			<p>Bırakmayacağını sandı, ama burnu sürtülüverdi ansızın.</p>
			<p>Kendini bir hayvan sanmaya başladı oracıkta,</p>
			<p>Bir öküz gibi saman yiyor ve yağmurda dahi açıkta</p>
			<p>Yatıyordu artık; vahşi hayvanlarla düşüp kalkıyordu.</p>
			<p>Belli bir vakte kadar bu böyle sürdü.</p>
			<p class="margined">Saçları kartal teleği gibi oldu, düşünün,</p>
			<p>Tırnakları pençeleriydi sanki bir kuşun.</p>
			<p>Belli bir süre geçtikten sonra aradan,</p>
			<p>Onu bağışlayıp aklını geri verdi Yaradan.</p>
			<p>O da gözyaşları içinde şükredip Allah’a,</p>
			<p>Söz verdi bir daha girmeyeceğine günaha;</p>
			<p>Ve Tanrı’nın kudretini, rahmetini bilerek</p>
			<p>Yaşayıp gitti ecel gelip çatana dek.</p>
			<p class="margined">BELŞAZAR</p>
			<p class="entry">Nabukadnezar’ın ölümünden sonra veliahtı,</p>
			<p>Oğlu Belşazar ele geçirdi tahtı.</p>
			<p>Babasının yaşadıklarından ne ibret, ne ders aldı,</p>
			<p>Hep gösteriş düşkünü ve hep kibirli kaldı,</p>
			<p>Üstelik bir putperestti. Sahip olduğu güce,</p>
			<p>Oturduğu makama bakıp, “Benim” diyordu “yücelerden yüce.”</p>
			<span epub:type="pagebreak" id="page267" title="267"/>
			<p>Fakat Kader onu da alaşağı</p>
			<p>Etti ve ansızın parçalandı krallığı.</p>
			<p class="margined">Tüm beylerini etrafına toplayıp bir gün,</p>
			<p>Bir şölen düzenledi. Dedi “Coşun, eğlenin”;</p>
			<p>Sonra uşaklarına dönerek emir</p>
			<p>Verdi “Gidin getirin” dedi “kupaları bir bir,</p>
			<p>Babamın saltanatının en parlak</p>
			<p>Günlerinde, hani şu Kudüs’teki tapınak</p>
			<p>Ele geçtiği zaman oradan getirdiklerini ve böylece</p>
			<p>Bu değerli miras için şükredelim Tanrı’ya; başlasın eğlence.”</p>
			<p class="margined">Karısı, beyleri, cariyeleri sofralara geçtiler,</p>
			<p>Körelene dek iştahları, kana kana içtiler,</p>
			<p>Türlü şaraplar içtiler bu kutsal kupalardan.</p>
			<p>Bir ara Kral, gözünün kaydığı bir an,</p>
			<p>İç çekip korkuyla titredi, zira</p>
			<p>Kolsuz bir el hızla bir şeyler yazıyordu duvara.</p>
			<p>Ve evet duvara “MENE, TEKEL,</p>
			<p>FERES” yazmıştı Belşazar’ı dehşete düşüren bu el.</p>
			<p class="margined">Koca ülkede hiçbir büyücü bir mana</p>
			<p>Veremedi bu kolsuz elin duvara yazdığına.</p>
			<p>Ama Daniel bakar bakmaz açıkladı derhal:</p>
			<p>“Tanrı senin babana ey kral,</p>
			<p>Diyor” dedi “şan, şeref, saltanat ve hazineler bağışladı,</p>
			<p>Ama o kibirlendi, Tanrı’dan korkmamaya başladı,</p>
			<p>Bu yüzden Tanrı’nın gazabı üstüne oldu,</p>
			<p>Ve Tanrı emanetlerini geri aldı.</p>
			<p class="margined">“Onun insanlar âleminden sürülmesini buyurdu,</p>
			<p>Eşeklerin dünyası oldu böylece yeri yurdu,</p>
			<p>Saman yedi onlar gibi yazda, kışta,</p>
			<p>Ta ki Tanrı sınırsız şefkatiyle yüce bir bağışta</p>
			<p>Bulunup anlamasını sağlayana dek,</p>
			<p>Ki: Yerin göğün tüm canlıların tek</p>
			<p>Hâkimi Tanrı’dır. Ancak o zaman eski hükmünden cayıp</p>
			<p>Eski şeklini ve krallığını geri verdi ona, ona acıyıp.</p>
			<span epub:type="pagebreak" id="page268" title="268"/>
			<p class="margined">“Sana gelince, oğlu olarak onun gibi kibirli</p>
			<p>Ve mağrursun. Bütün bu anlatılanlardan haberli</p>
			<p>Olduğun halde Tanrı’ya karşı bir asi olmayı seçtin</p>
			<p>Ve pervasızca onun kupalarından içtin.</p>
			<p>Karın ve cariyelerin de aynı şekilde günahkârca</p>
			<p>Türlü şaraplar içtiler aynı kupalardan defalarca;</p>
			<p>Birlikte sahte Tanrılara övgüler düzdünüz. Tanrı’nın laneti</p>
			<p>Üzerinize olacak bu yüzden; bu onun işareti.</p>
			<p class="margined">“Tanrı tarafından gönderildi bu el, dinlesin herkes,</p>
			<p>Ve ne yazdı gördünüz: Mane, techel, phares.</p>
			<p>Hükmün sona erdi Belshazzar, kesinleşti düşüşün.</p>
			<p>Ülken ikiye ayrılıp ‘Alın bölüşün’</p>
			<p>Diye Medlere ve Perslere verilecek”</p>
			<p>İşte bu yorumu yaptı Daniel. Kralın o gece öldürüldüğü bir gerçek.</p>
			<p>Darius işgal etti tahtı onu müteakiben</p>
			<p>Başa geçmeye hiçbir kanuni hakkı olmamasına rağmen.</p>
			<p class="margined">Efendiler, bu örnekten şu dersi çıkarın ilkten:</p>
			<p>Efendi de olsanız uzaksınız güvenlikten.</p>
			<p>Neden derseniz, birini gözden çıkarmışsa Kader</p>
			<p>Efendiliğini, mal mülkünü, dinlemez alır gider,</p>
			<p>Büyüklü küçüklü dostlarını da çeker alır,</p>
			<p>İyi gün dostları kötü günde el olur.</p>
			<p>Ben buna inanırım, bence pek değerlidir</p>
			<p>Bu atasözü, hem doğrudur, hem her zaman geçerlidir.</p>
			<p class="margined">ZENOBİA<a class="noteref" epub:type="noteref" href="#f6">6</a></p>
			<p class="entry">Perslerin dediklerine göre güya,</p>
			<p>Palmira kraliçesi Zenobia</p>
			<p>Silah kullanmada pek ustaymış ve pek cesurmuş,</p>
			<p>Onunla boy ölçüşebilecek biri zor bulunurmuş</p>
			<p>Asalet yönünden ve diğer meziyetler bakımından,</p>
			<p>Geliyormuş çünkü Pers krallarının kanından.</p>
			<p>Dünyanın en hoş kadınıymış demeyeceğim fakat</p>
			<p>Güzellikte bir eşi daha yokmuş, hakikat.</p>
			<p class="margined">Öğrendiğim kadarıyla taa çocukluğundan beri,</p>
			<p>Kadınlara has işlerden kaçıp ormana gidermiş doğru.</p>
			<span epub:type="pagebreak" id="page269" title="269"/>
			<p>Kimbilir kaç yaban geyiğinin kanını akıtmış,</p>
			<p>Onun yayından fırlayan sayısız ağzı geniş</p>
			<p>Ok. Öyle de hızlıymış ve ayağına tezmiş</p>
			<p>Ki anında yakalarmış, geyiklerin teki bile ondan kaçamazmış.</p>
			<p>Büyünce elleriyle parçalar olmuş bir aslanı, leoparı, ayıyı,</p>
			<p>Ve ona boyun eğmiş hayvanların alayı.</p>
			<p class="margined">Vahşi hayvan inlerine dalarmış cesurca,</p>
			<p>Dağlarda, tepelerde dolaşıp bütün gece,</p>
			<p>Bir çalı dibine kıvrılırmış, yatarmış.</p>
			<p>Kolundan tuttuğu gibi fırlatırmış, atarmış</p>
			<p>Güreşte hangi yaman delikanlı olursa rakibi.</p>
			<p>Yokmuş bileğini büken, yokmuş onun gibi.</p>
			<p>Herkeslerden sakınırmış kendini, kız oğlan kızmış,</p>
			<p>Hiçbir erkeğe boyun eğmez, bağlanamazmış.</p>
			<p class="margined">Sonunda arkadaşlarının baskısına dayanamayıp,</p>
			<p>Uzun süren ayak diremesinden cayıp</p>
			<p>Odenathus adlı prensiyle evlenmiş ülkenin.</p>
			<p>Kocası da aynı zevkleri paylaşıyormuş, tahmin</p>
			<p>Edeceğiniz üzre ve pek gönlü yokmuş evlenmeye.</p>
			<p>Fakat nikâhta keramet vardır derler ya,</p>
			<p>Mesut, mutlu sürdürmüşler evliliklerini,</p>
			<p>İkisi de canı, ciğeri bilmiş diğerini.</p>
			<p class="margined">Bir sorun varmış yalnız, Zenobia asla</p>
			<p>Yanaşmıyormuş yatmaya Odenathus’la.</p>
			<p>“Olursa da bir kere olur” diyormuş sadece,</p>
			<p>O da yeryüzünde çoğalmak gibi bir amaca</p>
			<p>Hizmet için. Ama ilkinde bu amacına varamamış,</p>
			<p>Gebe kalmamış yani, birincisi işe yaramamış.</p>
			<p>Yeniden razı olmuş kocası fantazilerini tez</p>
			<p>Elden gerçekleştirsin diye, ama yine sadece bir kez.</p>
			<p class="margined">Ve bir seferinde eğer kalmışsa hamile,</p>
			<p>Oyuna katılmamış daha kırk hafta süreyle.</p>
			<p>Ne zaman ki bu kırk hafta sona ermiş,</p>
			<p>Ancak o zaman kocasına yeniden izin vermiş.</p>
			<p>Almışı, alacağı buymuş işte Odenathus’un,</p>
			<span epub:type="pagebreak" id="page270" title="270"/>
			<p>İster razı olup otursun, ister beynine vursun.</p>
			<p>Kocasına başka bir sebeple izin veren kadınlara</p>
			<p>Şehvet düşkünü olarak bakarmış Zenobia zira.</p>
			<p class="margined">Zenobia Odenathus’tan iki oğlan dünyaya getirmiş,</p>
			<p>Ve onları erdemli, bilgili bir şekilde yetiştirmiş.</p>
			<p>Ama şimdi hikâyeye dönmek gerekirse beyler,</p>
			<p>Doğrusu bu kadın kadar hürmete değer,</p>
			<p>Akıllı ölçülü bir şekilde cömert,</p>
			<p>Son derece kibar ama savaşta dayanıklı, sert</p>
			<p>Bir kadın bulamazmışsınız, dünyayı karış karış</p>
			<p>Arasanız dahi eliniz boş kalırmış.</p>
			<p class="margined">Anlatılamazmış onun muhteşem görüntüsü,</p>
			<p>Mücevher ve altınları olunca söz konusu,</p>
			<p>Mücevherler ve altınlarla kaplıymış giysileri.</p>
			<p>Değişik diller öğrenmekten de kalmıyormuş geri,</p>
			<p>Sık sık avlanmaya çıkmasına rağmen</p>
			<p>Vakit buldukça çalışıyormuş, bu onun en</p>
			<p>Sevdiği işmiş, kitap okumaktan ayrı bir tat</p>
			<p>Alıyor, öğreniyormuş nasıl sürülür erdemli bir hayat.</p>
			<p class="margined">Kısa tutmak gerekirse eğer hikâyeyi,</p>
			<p>Öyle cesurmuşlar ki Zenobia ve beyi</p>
			<p>Doğuda pek çok ülke varmış fethettikleri</p>
			<p>Arasında ve insanların hep methettikleri</p>
			<p>Roma’ya bağlı birçok güzel şehir.</p>
			<p>Ele geçirdikleri bu toprakları öyle bir</p>
			<p>Tutmuşlar ki, Odenathus yaşadıkça hiçbir zaman</p>
			<p>Onları önüne katıp kovalayamamış düşman.</p>
			<p class="margined">Kral Sapor ve diğerleriyle nasıl cenge tutuşmuş,</p>
			<p>Nasıl başlamış her şey, nasıl gelişmiş,</p>
			<p>Neden fetihler yapmış Zenobia ve nasıl bir ünvan</p>
			<p>Elde etmiş başına o talihsizlik gelmeden,</p>
			<p>Nasıl esir alınmış ve nasıl</p>
			<p>Götürülmüş, bunları okumak isteyen varsa, asıl</p>
			<p>Üstadım Petrarch’a başvurmalarını önereceğim,</p>
			<p>O bunları yeterince anlatıyor nitekim.</p>
			<span epub:type="pagebreak" id="page271" title="271"/>
			<p>Kocası ölünce yönetimi Zenobia almış ele,</p>
			<p>Ve kocasının sağlığında nasılsa yine öyle</p>
			<p>Acımasızca savaşıp düşmanlarının hepsine pes</p>
			<p>Dedirtmiş, öyle ki civarda bulunan her kral, prens</p>
			<p>Mutluluktan uçar olmuş Zenobia eğer</p>
			<p>Onlarla savaşmıyorsa. Ve her biri birer</p>
			<p>Barış anlaşması imzalamışlar da ortalık durulmuş,</p>
			<p>Zenobia da ata binmeye ve spora zaman bulmuş.</p>
			<p class="margined">Ne Cladius’un (Roma imparatoru)</p>
			<p>Ne de ondan önce gelen Galen’in akıllarından zoru</p>
			<p>Yokmuş ve cesaretleri de olmamış hiçbir zaman,</p>
			<p>Ne Mısır diyelim ne Ermenistan,</p>
			<p>Ne Arabistan ne de Suriye</p>
			<p>Kalkışmamışlar onunla cenge girmeye,</p>
			<p>Zenobia onları çıplak elleriyle boğar korkusuyla,</p>
			<p>Ya da çil yavrusu gibi dağıtır diye ordusuyla.</p>
			<p class="margined">İki oğlu geçmiş tahta, kraliyet âdetlerine göre,</p>
			<p>Onlar oturmuşlar babalarından boşalan yere.</p>
			<p>Onlara Hermana ve Tymalo derlermiş,</p>
			<p>Bu adları onlara Persler vermiş.</p>
			<p>Heyhat! Talih öd katıyor balına</p>
			<p>Bu kudretli kraliçe dahi bundan bir ders alına </p>
			<p>O dahi düşmüş, kalmamış olduğu yerde,</p>
			<p>Düşmüş büyük sefalete, düşmüş sonsuz derde.</p>
			<p class="margined">Roma’nın yönetimi geçince Aurelian’a,</p>
			<p>Evet, Aurelian dizginleri alınca eline,</p>
			<p>Tümenleriyle yola çıkmış Zenobia’ya doğru,</p>
			<p>Kraliçeden intikam almakmış zoru.</p>
			<p>Gerçekten almış da, hikâyeyi kısa tutmak</p>
			<p>Gerekirse, önüne katıp kovalamış ve sonra tutsak</p>
			<p>Edip zincire vurmuş Kraliçeyi ve iki oğlunu,</p>
			<p>Ülkeyi ele geçirmiş, tutmuş Roma yolunu.</p>
			<p class="margined">Kazandığı ganimetler arasında bu büyük Romalının</p>
			<p>Zenobia’nın arabası varmış, baştan başa altın</p>
			<p>Ve incilerle donatılmış olan bu harika</p>
			<span epub:type="pagebreak" id="page272" title="272"/>
			<p>Arabayı göstermek istiyormuş imparator halka.</p>
			<p>İmparatorun bu zafer arabasının önünde</p>
			<p>Zenobia yürüyormuş altın zincirlerle boynunda.</p>
			<p>Tacı varmış başında –makamı icabı– </p>
			<p>Ve giysileri yine mücevherlerle süslüymüş tabii.</p>
			<p class="margined">Heyhat Kader! Krallara, imparatorlara dehşet dolu</p>
			<p>Anlar yaşatan, her birinin korkulu</p>
			<p>Rüyası şimdi nerde? Halkın alay konusu şimdi.</p>
			<p>En çetin savaşlarda çelik miğferi giyen kimdi?</p>
			<p>Kimdi ele geçiren en sağlam şehirleri, kaleleri,</p>
			<p>Böyle camdan mı yapılmış olacaktı miğferi?</p>
			<p>Elinde gül işlemeli bir asa yerine</p>
			<p>Bir değnek mi olacaktı? Bakın şu kaderine!</p>
			<p class="margined">İSPANYA KRALI PETER<a class="noteref" epub:type="noteref" href="#f7">7</a></p>
			<p class="entry">İspanya’nın gururu, ey soylu, kıymetli Peter,</p>
			<p>Kader sana en yüce makamlarda verdi yer.</p>
			<p>Yasını ne kadar derin tutsa azdır insanlar!</p>
			<p>Değil mi ki öz kardeşin kendi ülkenden firar</p>
			<p>Etmene sebep oldu ve bir kuşatma sırasında yapılan davete</p>
			<p>Uyup gittiğin kardeşinin çadırında uğradın ihanete.</p>
			<p>Kardeşin orada kendi elleriyle senin canını aldı,</p>
			<p>İstediği oldu ve taht senden sonra ona kaldı.</p>
			<p class="margined">Kızıl, alev renkli bir ıhlamur dalı</p>
			<p>İle yakalanmış, beyaz karlar üstünde bir kartalı</p>
			<p>Kendine arma edinmiş bir kişiydi</p>
			<p>İhaneti tezgâhlayan, cinayet bu kötülük yuvasının işiydi.</p>
			<p>Sadık, onurlu ve sözünün eri</p>
			<p>Olmasıyla ün salmış Charles Magne’ın Oliver’i</p>
			<p>Değil, Armorica’lı Ganelon’un Oliveri –olsun cümleden uzak– </p>
			<p>Rüşvet karşılığı krala kurmuştu tuzak.</p>
			<p class="margined">KIBRIS KRALI PETER<a class="noteref" epub:type="noteref" href="#f8">8</a></p>
			<p class="entry">Ey kıymetli Peter, ey Kıbrıs kralı,</p>
			<p>Ey İskenderiye’yi ele geçiren zorlu</p>
			<p>Kumandan, nice bir küffara kan kusturdun fakat</p>
			<p>En yakın adamlarının içini kaplayan haset</p>
			<span epub:type="pagebreak" id="page273" title="273"/>
			<p>Sonun oldu, varmadan sabaha, sabahın eşiğinde</p>
			<p>Öldürdüler seni daha uyurken döşeğinde.</p>
			<p>İşte böyle, Felek çarkını böyle döndürür,</p>
			<p>Döndürür neşeyi hüzne, yaşama sevincini söndürür.</p>
			<p class="margined">LOMBARDİYALI BERNABO<a class="noteref" epub:type="noteref" href="#f9">9</a></p>
			<p class="entry">Ey ulu Milan’lı Bernabo Visconti,</p>
			<p>Zevk Tanrı’sı, Lombardiya’nın felaketi,</p>
			<p>Neden söz etmeyeyim senden de, hem niçin,</p>
			<p>Mutluluğun doruğuna tırmandığın için?</p>
			<p>Sana aile bağlarıyla iki kat bağlı</p>
			<p>Hem damadın, hem yeğenin, kardeşinin oğlu,</p>
			<p>Nedendir, nasıldır? Bilmesem de tam olarak hikâyesini</p>
			<p>Zindanına kapatıp katletti seni.</p>
			<p class="margined">PİZA KONTU UGOLİNO</p>
			<p class="entry">Hikâyesine gelince Kont Ugolino’nun,</p>
			<p>–Duyduğu acıdan,– trajedisini hiçbir dil anlatamaz onun.</p>
			<p>Piza’nın biraz dışında bir kule vardır,</p>
			<p>Bu kont minik yavrularıyla beraber</p>
			<p>Bu kuleye kapatılmıştı. Üç kardeşti</p>
			<p>Bu yavrular, en büyüklerinin yaşı daha beşti.</p>
			<p>Heyhat! Ne kadar acımasız, ne kadar gaddar</p>
			<p>Bu kuşları kafese kapatan Kader.</p>
			<p class="margined">Bu hapishanede kalıp ömür</p>
			<p>Tüketmeye mahkûmdu, çünkü Piza Piskoposu Roger</p>
			<p>Haksız bir suçlama yöneltmişti ona.</p>
			<p>Galeyana gelen Piza halkı ona karşı isyana</p>
			<p>Kalkışıp dediğim gibi onu zindana koymuşlardı,</p>
			<p>Yok denemezdi gerçi, yiyecek içeceği vardı,</p>
			<p>Ama öyle azdı ki hepsine nasıl yeterdi?</p>
			<p>Üstelik yemeğin kalitesi düşük, tadı beter mi beterdi.</p>
			<p class="margined">Günlerden bir gün tam yemek vaktiydi,</p>
			<p>Yemeğin her zamanki gelme saatiydi,</p>
			<p>Kulenin kapılarını kapattı gardiyan,</p>
			<p>Sesi duydu ama sesini çıkarmadı Kont o an,</p>
			<p>Ve kalbinden şöyle bir düşünce geçiverdi:</p>
			<span epub:type="pagebreak" id="page274" title="274"/>
			<p>Onları orada açlıktan öldüreceklerdi.</p>
			<p>“Lanet” dedi “doğduğum güne – ki o gün beni yaktı”</p>
			<p>Ve gözlerinden yaşlar sel oldu aktı.</p>
			<p class="margined">Üç yaşındaki oğlu yanına gelip</p>
			<p>“Nedir” dedi “babacığım ağlamana sebep?</p>
			<p>Zindancı çorbamızı ne zaman getirecek,</p>
			<p>Yok mu sakladığın bir lokmacık ekmek?</p>
			<p>Öyle açım ki ne yapsam uyuyamıyorum.</p>
			<p>Tanrı biliyor, uyusam uyanmasam diyorum!</p>
			<p>O zaman karnıma bu sancı sokulamazdı</p>
			<p>Ekmek bulsam başka bir isteğim olmazdı.”</p>
			<p class="margined">Böyle ağladı durdu bu çocuk bu günden yarına,</p>
			<p>Ve bir gün uzanıp babasının kollarına,</p>
			<p>Dedi “Artık ölüyorum babacığım, elveda!”</p>
			<p>Öptü babasını ve öldü aynı günde.</p>
			<p>Kederli baba ölü görünce sevgili oğlunu,</p>
			<p>Acısından dişlemeye başladı iki kolunu.</p>
			<p>“Yazık!” dedi “Hay senin çarkına Felek, senin gibi...</p>
			<p>Sensin başıma gelen felaketlerin sebebi.”</p>
			<p class="margined">Çocukları babalarının bu hareketinin nedenini</p>
			<p>Açlık sandılar, yoksa niye ısırsındı kendi bedenini?</p>
			<p>Yalvardılar “Babacığım, ne olur yapma” diye</p>
			<p>“Kendini değil, buyur bizim etimizi ye,</p>
			<p>Sen verdin onu bize” dediler, “senindir bu et,</p>
			<p>Dilediğin kadar ye, acıktıysan şayet.”</p>
			<p>Böyle dedi her ikisi de sevgili babacığına</p>
			<p>Ve bir iki gün içinde öldüler uzanıp kucağına.</p>
			<p class="margined">Kendisine gelince o da açlıktan öldü,</p>
			<p>Piza Kontu Ugolino’nun sonu böyle oldu.</p>
			<p>Yüce makamından onu fırlatıp attı Kader,</p>
			<p>Bu trajedi için sanırım bu kadar yeter.</p>
			<p>Ayrıntıları okumak isteyen buna dair,</p>
			<p>İtalya’nın yetiştirdiği üstad, büyük şair</p>
			<p>Dante’yi okusun derim, tek kelime atlamadan</p>
			<p>Noktasına, virgülüne her şeyi yazıyor bu ulu ozan<a class="noteref" epub:type="noteref" href="#f10">10</a></p>
			<span epub:type="pagebreak" id="page275" title="275"/>
			<p>NERON</p>
			<p class="entry">En az Cehennem’in dibindeki İblis</p>
			<p>Kadar aşağılık birisiydi şimdi hikâyemize bahis</p>
			<p>Konusu imparator Neron, ama bakarsak Suetonius’un sözüne,</p>
			<p>Hâkim olmuştu baştan başa tüm yeryüzüne,</p>
			<p>Doğu, batı, kuzey, güney, yedi iklim, dört bucak.</p>
			<p>Safir, yakut taşlarla kaplıydı ve parlak ak</p>
			<p>İncilerle süslüydü giysileri, mücevherata düşkün</p>
			<p>Olduğundan değerli taşlarla örtülüydü bütün.</p>
			<p class="margined">Onunkinden daha zarif ve daha gösterişli değildi hiçbir</p>
			<p>İmparatorun kıyafetleri. Ondaki gurur, ondaki kibir;</p>
			<p>Bir gün giydiğini sırtına geçirmezdi bir daha,</p>
			<p>O günden sonra aynı elbiseyi görmezdi bir daha,</p>
			<p>Lifleri altından balık ağları vardı,</p>
			<p>Canı çektikçe Tiber’de balığa çıkardı.</p>
			<p>Dediği dedikti, zevkleri kanun,</p>
			<p>Ve Talih her an için yanındaydı onun.</p>
			<p class="margined">Koca Roma’yı yaktı kendi zevki için,</p>
			<p>Ve tutup senatörlerini öldürdü bir gün,</p>
			<p>Nasıl feryat edeceklerini görmekti niyeti.</p>
			<p>Biraderini katletti, kızkardeşiyle yattı,</p>
			<p>Anasının kendisine gebe kalmasına merak sardı,</p>
			<p>Ve kadının rahmini boydan boya yardı,</p>
			<p>Yazıklar olsun böyle bir evlada, eyvah!</p>
			<p>Bir anneye nasıl yapılır bu, aah!</p>
			<p class="margined">Bu ara gözlerinden dökülmedi tek damla yaş,</p>
			<p>Sadece dedi “Bayağı güzel kadınmış!”</p>
			<p>Ölü annesinin güzelliğini bile doğrusu</p>
			<p>Böyle takdir etmesi ayrıca merak konusu.</p>
			<p>Kendisine şarap getirmelerini emretti</p>
			<p>Ve içti hemen, başka üzülmedi, o kadar yetti.</p>
			<p>Çok derin olur acısı, vahim olur doğacak sonuç,</p>
			<p>Kötülerin eline geçecek olursa güç.</p>
			<p class="margined">Ailesi Neron’a çocukluğunda bir hoca tuttu,</p>
			<p>Güzel huyları öğretti ona bu hoca, onu okuttu,</p>
			<span epub:type="pagebreak" id="page276" title="276"/>
			<p>Okuduğum kitaplar yalan yazmıyorsa yine,</p>
			<p>Eşsiz biriydi bu hoca, ahlak konusunda bir tane;</p>
			<p>Bir üstaddı; hocalık yaptığı sürece</p>
			<p>Akıllı hareket etmeyi öğretti, nazik ve ince</p>
			<p>Davranmayı öğretti Neron’a. Bunlar uzun zaman önceydi fakat,</p>
			<p>Kötü düşünceler Neron’a olmadan musallat.</p>
			<p class="margined">Seneca’ydı sözünü ettiğim hocanın adı,</p>
			<p>Neron ondan pek çekinir, korkardı,</p>
			<p>Yanlış hareketlerini çünkü cezalandırırdı anında,</p>
			<p>Kötülükleri kalmazdı Neron’un yanına,</p>
			<p>Uygun bir dille derdi “Efendim, bir imparator fazilet</p>
			<p>Sahibi olmalı ve zorbalıktan etmeli nefret.”</p>
			<p>Bu sözleri yüzünden kesti bileklerini, bundan dolayı</p>
			<p>Gerçekleşti hocanın hamamdaki intihar olayı.</p>
			<p class="margined">Zaten Neron’un taa çocukluğuna dayanan</p>
			<p>Hocasına karşı çıkma huyu vardı. Ve anlaşılan,</p>
			<p>Zaman içinde birikti garazı, kini</p>
			<p>Bu yüzden ölüme zorladı öğretmenini.</p>
			<p>Duyduğunuz gibi işte, bilge Seneca</p>
			<p>Yapılmasın diye kendisine başka bir işkence,</p>
			<p>Hamamda ölümü seçti, dindirdi acısını,</p>
			<p>Ve Neron böyle öldürdü işte hocasını.</p>
			<p class="margined">Gün geldi, daha fazla çekemez oldu Kader</p>
			<p>Neron’un böbürlenmesini ve “Tamam” dedi “bu kadar”,</p>
			<p>Çünkü Kader daha güçlüydü elbet Neron’dan.</p>
			<p>“Aman Tanrım” diye düşündü “Ne aptalım ben!</p>
			<p>Kötülük dolu birini çok yüksek bir makama</p>
			<p>Oturttum, imparator yaptım onu, çok bu adama!</p>
			<p>Yemin olsun, hiç ummadığı zamanı kollayacağım</p>
			<p>Ve onu Cehennem’in dibine yollayacağım.”</p>
			<p class="margined">Romalılar ona karşı ayaklandı bir gece</p>
			<p>Ve Neron neler olup bittiğini farkedince</p>
			<p>Fırladı sarayından, şehrin sokaklarına daldı,</p>
			<p>Dost bildiği bir evin kapısını çaldı.</p>
			<p>Yazık boşuna seslendi, boşuna ümitlendi,</p>
			<span epub:type="pagebreak" id="page277" title="277"/>
			<p>O bağırdıkça kapı daha sağlam kilitlendi.</p>
			<p>Kapıyı açmayacaklarını anladığı zaman</p>
			<p>Israr etmedi daha, uzaklaştı oradan.</p>
			<p class="margined">İnsanlar koşturuyor, bağrışıyordu,</p>
			<p>Sesler Neron’un kulaklarına dek ulaşıyordu.</p>
			<p>“Nerde?” diyorlardı “Neron, nerde bu hain tiran?”</p>
			<p>Aklını yitirecek gibi oluyordu işte o zaman.</p>
			<p>Yardım istedi Tanrı’dan, fayda etmedi,</p>
			<p>Ne kadar yalvardı yakardıysa da yetmedi.</p>
			<p>İşte o an korkudan öleceğini sandı,</p>
			<p>Bir bahçeye attı kendini, orada saklandı.</p>
			<p class="margined">İki köylüyle karşılaştı burda,</p>
			<p>Harlı bir ateşin başında oturuyorlardı.</p>
			<p>Bu köylülere yaklaşıp başladı yalvarmaya,</p>
			<p>“N’olur beni öldürün, kesin başımı” diye.</p>
			<p>Öldükten sonra halk tarafından tanınıp vücudu</p>
			<p>Aşağılansın, murdar edilsin istemiyordu.</p>
			<p>Tek çıkar yolu buydu, kendi kendini öldürdü,</p>
			<p>Pek eğlendirdi bu oyun Kader’i, pek güldürdü.</p>
			<p class="margined">HOLOFERNES<a class="noteref" epub:type="noteref" href="#f11">11</a></p>
			<p class="entry">Hiçbir kralın hiçbir komutanı</p>
			<p>Daha fazla ülkeye hâkim kılmadı komutunu,</p>
			<p>Zamanında hiç kimse onun kadar ün</p>
			<p>Salmış değildi, er meydanında yoktu ondan üstün.</p>
			<p>Yoktu onun kadar haşmetlisi, kibirlisi</p>
			<p>Talih hep şehvetle öptü Holofernes’i.</p>
			<p>Önce havalandırdı, sonra yerlere vurdu,</p>
			<p>Ruhu bile duymadan kellesini uçurdu.</p>
			<p class="margined">Tüm dünyanın ondan çekinmesinin nedeni</p>
			<p>Kaybetme korkusu değildi, özgürlük ya da zenginliklerini,</p>
			<p>Herkesi eski inançlarını temelinden inkâr</p>
			<p>Etmeye zorluyor, diyordu “Tek Tanrı’dır Nabukadnezar.</p>
			<p>Ondan başka bir tanrıya tapılmayacak.”</p>
			<p>Kimse ona karşı çıkamıyordu, ancak</p>
			<p>Bir şehir, Bethulia bu cesarete sahipti,</p>
			<span epub:type="pagebreak" id="page278" title="278"/>
			<p>Çünkü Eliachim orada rahipti.</p>
			<p>Holofernes’in ölümünden ders almalı büyük küçük</p>
			<p>Herkes, uyurken çadırında körkütük</p>
			<p>Sarhoş, bir ahır kadar geniş çadırında uyurken,</p>
			<p>Ve bütün ihtişamına ve gücüne rağmen,</p>
			<p>Judith adlı bir kadın –işte karşısındaki Holofernes’ti,</p>
			<p>Yatıyordu sırt üstü– varıp boynunu kesti.</p>
			<p>Kimseye görünmeden kaçtı, bitirip işini,</p>
			<p>Kendi şehrine götürdü Holofernes’in başını.</p>
			<p class="margined">KRAL ŞANLI ANTİOCHUS<a class="noteref" epub:type="noteref" href="#f12">12</a></p>
			<p class="entry">Kral Antiochus’tan söz etmeye ne hacet,</p>
			<p>Bilinir ondaki görkem, ondaki azamet,</p>
			<p>Bilinir kötü işleri, bilinir kibiri,</p>
			<p>Yoktu yeryüzünde onun gibi başka biri.</p>
			<p>Onu merak eden okusun Maccabee’yi, harf harf</p>
			<p>Anlatılır orada hangi mağrur sözleri sarf</p>
			<p>Ettiği kralın. Anlatılır mutluluktan düşüşü nasıl oldu,</p>
			<p>Bir tepede zavallı bir biçimde nasıl öldü.</p>
			<p class="margined">Talih okşaya okşaya onun gururunu,</p>
			<p>Öyle büyütmüştü ki sonunda burnunu,</p>
			<p>Gökteki yıldızlara varmak ister oldu,</p>
			<p>Dağları eline alıp kaldırmak ister oldu,</p>
			<p>Zaptetmek istedi denizin sularını.</p>
			<p>Her şey bir yana, hiç sevmiyordu Tanrı’nın kullarını,</p>
			<p>Nefret ediyordu onlardan, öldürüyordu işkencelerle,</p>
			<p>“Kıramaz gururumu” diyordu “Tanrı bile.”</p>
			<p class="margined">Nicanor ve Timothy Yahudilerin</p>
			<p>Eline geçtiği için bu ırka karşı öyle derin</p>
			<p>Bir nefret duyuyordu ki, ferman buyurdu,</p>
			<p>Biraz sonra savaş arabası hazırlanıyordu,</p>
			<p>Küçümseyen laflar etti, yeminler etti,</p>
			<p>Kanatlanıp Kudüs’e gitmekti niyeti.</p>
			<p>Öfke yağdıracaktı üstlerine, şehir kan kusacaktı,</p>
			<p>Ama çok geçmeden bu mağrur susacaktı.</p>
			<p class="margined">Bu tehditleri yüzünden onu Tanrı</p>
			<p>Öyle bir cezalandırdı ki görünmez bir yara</p>
			<span epub:type="pagebreak" id="page279" title="279"/>
			<p>Isırıp parçalamaya başladı barsaklarını onulmaz</p>
			<p>Bir şekilde, öyle bir acıydı ki karşı konulmaz.</p>
			<p>Pek yerinde bir cezaydı bu, hiç yansız</p>
			<p>Konuşursak, az mı barsak deşmişti bu vicdansız?</p>
			<p>Buna rağmen kahrolası, lanetli amacından</p>
			<p>Yanılırsınız vazgeçti sanırsanız bir an.</p>
			<p class="margined">Emir verdi ordusuna, “Hazırlanın hemen”,</p>
			<p>Ve daha neler oluyor bile diyemeden</p>
			<p>Tanrı böbürlenmesini çıkarıverdi boşa,</p>
			<p>Öyle bir yuvarlandı ki arabadan aşağı,</p>
			<p>Parçalandı eti, kırıldı kemikleri, çıktı sakata,</p>
			<p>Ne yürüyebilirdi artık, ne binebilirdi ata.</p>
			<p>Adamları hemen bir sedye getirdiler,</p>
			<p>Yara bere içindeki kralı sırtlanıp götürdüler.</p>
			<p class="margined">Tanrı’nın gazabı ona işte böyle vurdu,</p>
			<p>Görmeliydiniz vücudunda gezinen yüzlerce kurdu.</p>
			<p>Her şey bir yana, öyle bir kokuyordu ki</p>
			<p>Adamlarından hiç kimse, ne biri, ne öteki,</p>
			<p>Dayanamıyordu uykuda ya da uyanıkken kral,</p>
			<p>Dayanamayıp kokuya kaçıyordu derhal.</p>
			<p>Ağladı, dövündü kral, çok dedi “Eyvah!”</p>
			<p>Bildi ki tüm varlıkların efendisidir Allah.</p>
			<p class="margined">Leşinden öyle iğrenç kokular yayılıyordu</p>
			<p>Ki ne kendi dayanabiliyordu buna ne de ordu,</p>
			<p>Kimseler yanaşmadı taşımaya onu,</p>
			<p>Bu acı ve koku içinde geldi sonu.</p>
			<p>Zavallı bir şekilde öldü ıssız bir dağ başında,</p>
			<p>Ve pek çok kimsenin döktüğü gözyaşında</p>
			<p>Payı olan bu hırsız, bu katil kral</p>
			<p>Kibrinin mükafatını almış oldu, helal.</p>
			<p class="margined">İSKENDER</p>
			<p class="entry">Öyle meşhurdur ki hikâyesi İskender’in,</p>
			<p>Hepsi tanır onu ABC bilenlerin</p>
			<p>Bilirler nasıl yaver gitmiş şansı (tamamını veya</p>
			<p>Bir kısmını duymuşlardır), kısaca tüm dünya</p>
			<span epub:type="pagebreak" id="page280" title="280"/>
			<p>Diz çöktü önünde; bilek zoruyla ya da çağrısına uyup</p>
			<p>Elçi yollamak yoluyla şöhretini duyup.</p>
			<p>Taa öteki ucuna dünyanın bir ucundan,</p>
			<p>Kalmadı burnunu sürtmediği insan ya da hayvan.</p>
			<p class="margined">Bir karşılaştırma yapılamaz, çok zor,</p>
			<p>Onun gibi olamaz hiçbir imparator.</p>
			<p>Bütün dünya onun korkusuyla sarsılırdı,</p>
			<p>Yaman bir şövalyeydi, gözüpekti cesurdu.</p>
			<p>Onur veliahtı yapmıştı onu bahtı,</p>
			<p>Şarap ve kadın ancak yıkılacaksa tahtı</p>
			<p>Alıkoyardı onu her onurlu işten, döğüşten,</p>
			<p>Aslan yürekliydi çünkü doğuştan.</p>
			<p class="margined">Darius’a nasıl boyun eğdirdiğini anlatsam,</p>
			<p>Ve yanına Darius gibi daha bin tane katsam,</p>
			<p>Şu krallar, prensler, dükler, şu kontlar desem ki dikkat,</p>
			<p>Diz çökmüşler önünde, etmiş olur muyum bilmem ona iltifat.</p>
			<p>Ne diyorum, at sırtında ya da yaya insanın ulaştığı her yer</p>
			<p>Ona tabiymiş – ben daha ne diyeyim kardeşler?</p>
			<p>Ne çok anlatsam size, ne kadar yazsam yetmez,</p>
			<p>Şövalyeliğini anlatmaya kelimeler kifayet etmez.</p>
			<p class="margined">On iki yıl başta kaldı; Maccabee böyle der,</p>
			<p>Babası Makedonyalı Philip’ti sorulursa eğer,</p>
			<p>Yani ilk hükümdarı Yunanistan’ın.</p>
			<p>Ey kıymetli, ey asil İskender, onca yürümüşken şanın,</p>
			<p>Sen de bu hallere düşecektin demek,</p>
			<p>Kısmetinmiş kendi adamların tarafından zehirlenmek.</p>
			<p>Ne çare, Felek yek eyledi şeşini,</p>
			<p>Ve esirgedi ardından bir damla gözyaşını.</p>
			<p class="margined">Kim göz yaşı versin bana, yasını tutmak için,</p>
			<p>Yanmak için ölümüne asil kandan gelenlerin?</p>
			<p>Tüm dünyayı eline geçirip de hâlâ</p>
			<p>Yetmez diyenlerin, yetinmeyenlerin bununla!</p>
			<p>Yüceleri amaçlayan cesur biriydi o. Böyle sonuçlayalım</p>
			<p>Hikâyeyi, oturup hain Kader’i suçlayalım.</p>
			<p>Kim katılır bana? O zehre lanet</p>
			<p>Okuyalım, bu ikisi getirdi ona felaket.</p>
			<span epub:type="pagebreak" id="page281" title="281"/>
			<p>JULİUS CAESAR</p>
			<p class="entry">Bilgeliği, yiğitliği, çalışkanlığı sayesinde,</p>
			<p>–Bir soylunun yatağında doğmamasına rağmen– krallık payesine</p>
			<p>Yükseldi Julius, Julius, İmparator!</p>
			<p>Onun oldu tüm Avrupa, denizler ve karalar,</p>
			<p>Bileğinin gücüyle hepsine egemenlik sağladı,</p>
			<p>Ya da bir anlaşmayla hepsini vergiye bağladı.</p>
			<p>Ve Roma’da oturdu görkemli bir imparator olarak,</p>
			<p>Talih ona sırtını dönene dek.</p>
			<p class="margined">Ey kudretli Sezar, sen ki Tesalya</p>
			<p>Topraklarında döğüştün kayınpederin Pompey’e</p>
			<p>Karşı. O ki hüküm sürerdi doğunun geniş</p>
			<p>Toprakları üzerinde, ki bir ucundan doğardı güneş.</p>
			<p>Her yeri zaptettin, Pompey’le birlikte kaçan birkaç</p>
			<p>Kişi dışında herkesi öldürdün, sağ komadın hiç.</p>
			<p>Yardımcın oldu Kader, onu arkana aldın,</p>
			<p>Baştan başa Doğu’yu hayretlere saldın.</p>
			<p class="entry margined">Ama şimdi biraz ara verip bu hikâyeye,</p>
			<p>Yas tutacağım seslenip o asil yönetici Pompey’e,</p>
			<p>Bu savaşta kaçan yöneticisi Roma’nın.</p>
			<p>Diyeceğim, adamlarından biri, bir sahtekâr hain,</p>
			<p>Tatmin için Julius’a yaranmak hevesini,</p>
			<p>Kesti aldı ve Julius’a getirdi Pompey’in kellesini.</p>
			<p>Heyhat! Pompey, ey Doğu’nun fatihi,</p>
			<p>Neler etti sana, görüyor musun Talih’i?</p>
			<p class="entry margined">Ondan sonra Julius Roma’ya döndü tekrar,</p>
			<p>Başında defne dallarıyla, mağrur, muzaffer;</p>
			<p>Ama bir Brutus Cassius vardı,<a class="noteref" epub:type="noteref" href="#f13">13</a></p>
			<p>Sezar’ı oldum olası kıskanırdı,</p>
			<p>Günlerden bir gün Brutus ustalıklı</p>
			<p>Bir komplo hazırladı, saklı mı saklı.</p>
			<p>Belirledi İmparatorun öleceği yeri</p>
			<p>Ardı ardına inecekti bıçak darbeleri.</p>
			<p class="margined">Âdeti olduğu üzre yine bir sabah,</p>
			<p>Hükümet binasına gitti Julius, gitti ki eyvah,</p>
			<span epub:type="pagebreak" id="page282" title="282"/>
			<p>Buldu orada kendisine pusu</p>
			<p>Kurmuş düşmanlarını ve hain Brutus’u.</p>
			<p>Çullanıp üstüne onu bıçakladılar hemen,</p>
			<p>Birçok yerinden vurdular ve kaldırmadılar yerden,</p>
			<p>Aslı varsa, “birinci darbe, olmadı ikincisi</p>
			<p>İşini gördü” diyorlar, “sonra çıkmadı sesi.”</p>
			<p class="margined">Öyle mert bir adamdı ki bu Julius Sezar,</p>
			<p>Öyle önemliydi ki onun için vakar,</p>
			<p>Ölümcül yaraları çok yakıyor olmasına rağmen canını,</p>
			<p>Pelerinini attı kalçalarına, örttü çıplak yanını,</p>
			<p>Kimse onu çıplak görsün istemiyordu çünkü,</p>
			<p>Ölmek üzereyken, kendinden geçmiş yatarken düşünün ki</p>
			<p>Ve öleceğinden eminken yüzde yüz,</p>
			<p>Düşünün, vakarından vazgeçmiş değildi henüz.</p>
			<p class="entry margined">Suetonius, Valerius ve Lucan,</p>
			<p>Tavsiyem, bu hikâye için onlara bakın.</p>
			<p>Baştan sona bu hikâyeyi onlar yazdılar,</p>
			<p>Yazdılar bu iki imparatorla Kader</p>
			<p>Nasıl dost geçinmiş ilkten, sonra nasıl düşman olmuş,</p>
			<p>Kendisine bel bağlayanlar nasıl pişman olmuş.</p>
			<p>Kader’in oyunlarına karşı uyanık olsun herkes,</p>
			<p>Bu ulu imparatorlardan çıkarsın kendine ders.</p>
			<p class="margined">KARUN</p>
			<p class="entry">Lidya kralı, varlıklı Karun,</p>
			<p>(Kyros Allah gibi korkuyor olsa da ondan)</p>
			<p>Esir düşmüştü bütün o gurur, kibiri</p>
			<p>İçinde, ve yanmaya götürülüyordu diri diri.</p>
			<p>Ama öyle bir yağmur başladı ki ateş söndü,</p>
			<p>Kaçıp kurtuldu Karun, şansı birden döndü.</p>
			<p>Ne çare ki o bunu katmadı dağarcığına,</p>
			<p>Ağzı açık çekildi ipe, darağacına:</p>
			<p class="margined">Yanarak ölmekten kurtulunca bir kere,</p>
			<p>Hiç çekinmedi hatasında düşmekten tekrara,</p>
			<p>Savaş açtı yeniden, yağmurun ateşi söndürmesinin</p>
			<p>İşareti olduğunu sandı şansını döndürmesinin,</p>
			<span epub:type="pagebreak" id="page283" title="283"/>
			<p>“Düşmanlarım beni asla öldüremez” dedi kendince</p>
			<p>Tuz biber ekti buna uygun bir rüya görmesi bir gece.</p>
			<p>Pek gururlandı bundan, bundan güç aldı,</p>
			<p>Aklını fikrini varsa yoksa öç aldı.</p>
			<p class="margined">Rüyasında kendini bir dala tüner</p>
			<p>Gördü, onu önlü arkalı yıkıyordu Jüpiter;</p>
			<p>Güzel bir havluyla Phoebus onu kuruluyordu,</p>
			<p>Karun bu yüzden kuruldukça kuruluyordu.</p>
			<p>Yanında duran kızına sabah dedi ki:</p>
			<p>(Engin bilgi sahibiydi kız) “Anlat, peki</p>
			<p>Ne manaya geliyor bu rüyam, hangi duruma</p>
			<p>İşaret ediyor.” Ve kız başladı yoruma:</p>
			<p class="margined">“Babacığım” dedi “ağaç, darağacıdır burda,</p>
			<p>Jupiter kardır, aynı zamanda yağmur da,</p>
			<p>Ve Phoebus, tertemiz havlusuyla elinde</p>
			<p>Güneş ışınları demektir rüya dilinde.</p>
			<p>Asılacaksın babacığım burası mutlak,</p>
			<p>Yağmur yıkayacak seni, güneş kurulayacak.”</p>
			<p>İşte böyle açıklık getirdi bu konuya,</p>
			<p>Ve uyardı babasını Karun’un kızı Phania.</p>
			<p class="margined">Kibirli kral Karun’un sonu idam oldu,</p>
			<p>Sanmayın saltanatından bir fayda buldu.</p>
			<p>Trajedi başka nedir, nihayet</p>
			<p>Şiir dilinde ağlayıp yanmak değilse şayet,</p>
			<p>Mağrur hükümdarların üstüne amansız</p>
			<p>Kader’in indirdiği darbe değilse apansız.</p>
			<p>Apansız, çünkü Talih tam insanların ona umutla</p>
			<p>Sarıldıkları an döner ve örter yüzünü bir bulutla.</p>
			<p class="latin1">Explicit Tragedia</p>
			<p class="spot">Burada Şövalye Keşiş’in hikâyesini kesiyor.</p>
	</section>
	</section>
	<aside class="footnote" epub:type="footnote" id="f1">1 Aziz Madrian: Yalnızca burada geçen bir aziz adı, Hancı’nın yanlışlarından biri olarak yorumlanıyor. Aziz Materne veya Aziz Mathurin’in bozulmuş şekli olabileceği düşünülüyor.</aside>
	<aside class="footnote" epub:type="footnote" id="f2">2 Yılan: Hydra.</aside>
	<aside class="footnote" epub:type="footnote" id="f3">3 Erymanth domuzu.</aside>
	<aside class="footnote" epub:type="footnote" id="f4">4 Herkül’ün Cebelitarık’taki sütunlarını herkes biliyordu. Ayrıca onun Doğu dünyasının sınırlarına sütunlar diktiğini anlatıyordu.</aside>
	<aside class="footnote" epub:type="footnote" id="f5">5 Daniel i-v.</aside>
	<aside class="footnote" epub:type="footnote" id="f6">6 Zenobia: İ.S. 264’te Palmira kraliçesi olarak parladı, bir bedevi olan Odenathus’la evliydi. İmparator Gallienus tarafından esir alındı fakat yine rahat bir yaşam sürmeye devam etti.</aside>
	<aside class="footnote" epub:type="footnote" id="f7">7 İspanya Kralı Peter: 1350’den 1362’ye kadar Leon ve Kastilya’da hüküm süren bu kral zalimliğiyle ünlenmişti. Kendisini bir tartışma sırasında kalbinden bıçaklayarak öldüren kardeşinin adı Enrique’dir.</aside>
	<aside class="footnote" epub:type="footnote" id="f8">8 Kıbrıs Kralı Peter: Pierre de Lusignan. İspanya kralı Peter gibi o da İngiliz saray çevresinde tanınıyordu. 1363’te Edward III tarafından ağırlanmıştı. 1369’da suikaste kurban gitti.</aside>
	<aside class="footnote" epub:type="footnote" id="f9">9 Bernabo 1385’te bir komployla devrilip tutuklanmış ve aynı yıl bilinmeyen bir nedenle ölmüştü.</aside>
	<aside class="footnote" epub:type="footnote" id="f10">10 Dante, <em>Cehennem</em> xxxii xxxiii.</aside>
	<aside class="footnote" epub:type="footnote" id="f11">11 Judith’in kitabı.</aside>
	<aside class="footnote" epub:type="footnote" id="f12">12 II. Maccabees ix.</aside>
	<aside class="footnote" epub:type="footnote" id="f13">13 Chaucer Sezar’ı öldüren Brutus ve Cassius’un aynı kişi olduğunu düşünüyor olmalı.</aside>
</body>
</html>