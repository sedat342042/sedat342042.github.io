<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-7">
	<section>
		<span epub:type="pagebreak" id="page191" title="191"/>
		<h1 class="part-header">Grup B<sup>2</sup> (Fragman VII)</h1>
		<section id="bolum-1">
			<h1 class="chapter-header">GEMİCİ’NİN HİKÂYESİ</h1>
			<p class="spot">Gemici’nin Hikâyesi burada başlıyor.</p>
			<p>Bir zamanlar St.Denys’te yaşayan bir tacir</p>
			<p>Vardı, aptallığını parasıyla kapatırdı, yerindeyse tabir.</p>
			<p>Bir karısı vardı ki daha güzel birini bulmak olanaklı</p>
			<p>Değildi, süslenip püslenip gezmedeydi aklı.</p>
			<p>Ziyafetler, danslarda aldıkları yılışık iltifatlar</p>
			<p>Yetmez, bu merakı kadınların çok pahalıya patlar.</p>
			<p>Bel kırma, diz bükme, baş sallamalardan</p>
			<p>Hayır gelmez, geçer hepsi bir gölge geçer gibi duvardan.</p>
			<p>Hepsini geç, sen asıl masrafları ödeyene bak.</p>
			<p>Enayi kocanın başında patlar kabak,</p>
			<p>Giyinip kuşandırmak zorunda bizi işin ilginç yanı,<a class="noteref" epub:type="noteref" href="#f1">1</a></p>
			<p>Ne kadar göz kamaştırırsak o kadar artar onun şanı,</p>
			<p>Dans edip gezindikçe biz parlayıp yıldız yıldız.</p>
			<p>Ama olur ya, adam derse ki “İmkânsız,</p>
			<p>Gücüm yetmez buna,” ya da “göz göre göre göz yumamam</p>
			<p>Böylesi savurganlığa, paramı sokağa atamam”, o zaman tamam,</p>
			<p>Masrafları bu durumda bir başkası karşılayacak demektir,</p>
			<p>Ya da borç alınacaktır, ama bu tehlikelidir, riske girmektir.</p>
			<p class="entry">Bu soylu Tacir’in bir evi vardı dillere destan,</p>
			<p>Gece gündüz misafir eksik olmazdı kapısından,</p>
			<p>–Cömert bir ev sahibiydi çünkü ve pek güzeldi karısı– </p>
			<p>Gelen gideni görseniz şaşardınız ama değil şimdi sırası.</p>
			<p>Neyse efendim, toplumun değişik kesimlerinden misafirleri</p>
			<p>Arasında bu evde hatırı sayılır bir yeri</p>
			<span epub:type="pagebreak" id="page192" title="192"/>
			<p>Olan genç bir keşiş vardı, keldi ve yaşı</p>
			<p>Sorulacak olursa yaşamıştı diyebilirim yaklaşık otuz kışı,</p>
			<p>Taciri ziyaret ederdi bu bölgeye her gelişte.</p>
			<p class="entry">Şeytan tüyü mü vardı ne bu temiz yüzlü keşişte?</p>
			<p>Daha ilk tanıştıkları gün bu iyi huylu ev sahibiyle</p>
			<p>Kanları kaynamıştı birbirlerine ve Tacir onu öyle</p>
			<p>Sevmişti ki nasıl anlatsam, gerçek bir dostu nasıl</p>
			<p>Karşılamak gerekirse öyle karşılıyordu onu velhasıl.</p>
			<p class="entry">Rivayete göre ikisi –bu iyi huylu kişi,</p>
			<p>(Bizim cömert ev sahibi) ve kahramanımız Keşiş’i</p>
			<p>Kastediyorum– aynı köyde doğmuşlardı ve Keşiş</p>
			<p>“Kuzeniz” demişti, “yakın akrabayız”, deyiş o deyiş.</p>
			<p>Ne doğruluğu, ne yalan olduğu kanıtlanmıştı bunun,</p>
			<p>Bir kuş ortalığın ağarmasından nasıl memnun</p>
			<p>Olursa ikisi de bu durumdan o derece hoşnuttu,</p>
			<p>Pek mutlu oldu Tacir, bu akrabalık işini pek tuttu;</p>
			<p>Keşişi görülmemiş iltifatlara boğdu</p>
			<p>Ve aralarında sarsılmaz bir dayanışma doğdu.</p>
			<p>İkisi de birbirine “Bundan böyle beraberiz”</p>
			<p>Diyordu “iki dosttan öte, biz iki biraderiz.”</p>
			<p class="entry">Keşiş John son derece cömertçe</p>
			<p>Harcıyordu parasını; bu evde kaldığı müddetçe</p>
			<p>Herkesi memnun etmeye çabalıyordu bu keşiş,</p>
			<p>En eften püften uşaklara bile cep dolusu bahşiş</p>
			<p>Yağdırıyordu ve artık evdeki herkesin seviyesine göre,</p>
			<p>Efendiyi, uşakları boğuyordu hediyelere.</p>
			<p>Her gelişinde yüzler gülüyordu tabii hal böyle olunca,</p>
			<p>Hani yuvada bir kuş nasıl sevinir güneş doğunca.</p>
			<p>Bu kadar ayrıntı yeter sanırım, yetişir.</p>
			<p class="entry">Uzatmayalım, günlerden bir gün bizim Tacir</p>
			<p>Bruges yakınlarında bir yere, bir iş gezisine</p>
			<p>Çıkacak olur, bazı alım satım işleri vardır yine.</p>
			<p>Hazırlıklara başlar ve bu arada Paris’e</p>
			<p>Bir haber yollar: “Birader John arzu ederse</p>
			<p>Denys’e gelip ben ayrılmadan bir iki gün bizimle kalır mı?”</p>
			<p>Böyle bir dostu geri çevirmek yakışık alır mı?</p>
			<p>Sözünü ettiğim soylu Keşiş de etmedi pek naz,</p>
			<p>Yola çıktı Baş Rahibi görüp iznini alır almaz.</p>
			<p>Manastır bölgelerini teftişle görevli bu ilim irfan sahibi</p>
			<span epub:type="pagebreak" id="page193" title="193"/>
			<p>Keşişe hiç zorluk çıkartmamıştı Baş Rahibi.</p>
			<p>Denys’e varınca binbir tantanayla</p>
			<p>Karşılandı Keşiş Efendi, ve ağırlandı binbir itinayla.</p>
			<p>Yanında Malmsey şarabı getirmişti bir testi</p>
			<p>Ve bir İtalyan içkisi, biri birinden enfesti.</p>
			<p>Yanısıra lezzetli bir kuş getirmişti adeti</p>
			<p>Olduğu üzere, tahmin edin artık verilen ziyafeti;</p>
			<p>Bir iki gün, anlayacağınız, hoşça vakit geçirdiler.</p>
			<p class="entry">Üçüncü günün sabahı “Boşaldı mı yoksa kiler?”</p>
			<p>Diye bir endişedir aldı bizim Tacir’i,</p>
			<p>Gözden geçirmek için ihtiyaçları, geliri, gideri,</p>
			<p>Kapanıp çalışma odasına, gömüldü hesaplara,</p>
			<p>Önceki yılın hesaplarına, kârâ, zarara</p>
			<p>Baktı, düşündü: Şöyle yapsam acaba hesap denkleşir mi?</p>
			<p>Son bir yılda küçüldü mü, büyüdü mü iş hacmi?</p>
			<p class="entry">Birçok para kesesi ve hesap defteri</p>
			<p>Vardı, masasının üstünde kaplıyorlardı her yeri.</p>
			<p>Saymakla bitmez parası vardı stokta,</p>
			<p>“Kimse girmeyecek” dedi “bu kadar, nokta. (!)”</p>
			<p>Kapıyı kapatıp işe daldı, o ne dalıştı!</p>
			<p>Ortalık ışıyana dek orda kaldı, çalıştı.</p>
			<p class="entry">Erken kalkıp bahçeye inmişti Keşiş John,</p>
			<p>Dolaşıyor ve dualarını okuyordu bir yandan.</p>
			<p>Şöyle gerine gerine yürüyordu güneşte,</p>
			<p>Harika ev sahibesi o zaman yaklaştı işte</p>
			<p>Ve Keşiş’i her zamanki gibi selamladı.</p>
			<p>Peşi sıra küçük bir kız damladı,</p>
			<p>Hanımının gözetimindeydi hâlâ, sopa eksik olmuyordu kıçından.</p>
			<p>Neyse, Hanım “Hayrola?” dedi “Neden kalktın kuzen?</p>
			<p>Neden böyle erkencisin? Bir sorun mu var?”</p>
			<p>“Kuzenim,” dedi Keşiş, “beş saat uyku adamı ayakta tutar,</p>
			<p>Elden ayaktan düşmüş, yaşlı bir bunak</p>
			<p>Değilse kişi tabii, yorganı başına çeken korkak</p>
			<p>Kocalar gibi ya da tazıların nefesini</p>
			<p>Ensesinde duyan bir tavşan gibi kalbi zorlamıyorsa göğüs kafesini.</p>
			<p>Ama sevgili kuzenim, neden solgunsun böyle?</p>
			<p>Yoksa kocan gece seni çok mu yordu söyle?</p>
			<p>İyi bir dinlenmeye ihtiyacın olduğu gerçek.”</p>
			<p>Böyle dedi, şakasına güldü gevrek gevrek,</p>
			<span epub:type="pagebreak" id="page194" title="194"/>
			<p>Ve yüzü kızardı aklından geçenler yüzünden.</p>
			<p class="entry">Güzel kadın “Bir Tanrı biliyor” dedi “ah bir de ben,</p>
			<p>İşler senin sandığın gibi değil, nerdee..!</p>
			<p>Tanrı’ya yeminle, şu koca Fransa’da hiçbir yerde</p>
			<p>O haz dolu oyundan benim kadar az</p>
			<p>Zevk alan bir kadın daha bulunmaz.</p>
			<p>Belki gece gündüz iç çeker, ah ederim</p>
			<p>Ama hepsi bu, kimselere anlatılmaz kederim.</p>
			<p>Bazen kaçıp gitsem diyorum, hadi bu kadarını bil,</p>
			<p>Ah kendimi öldürmek işten bile değil,</p>
			<p>O kadar korkuyorum, o kadar endişeliyim.”</p>
			<p class="entry">Bu sözler üzerine Keşiş John, beyim,</p>
			<p>“Sakın ha yeğenim” dedi “Allah saklasın,</p>
			<p>Korkudan, hüzünden, ya da kocan sana ne yapıyorsa sakın</p>
			<p>Bu yüzden canına kıyayım deme. Derdini aç ,</p>
			<p>Olur ya, bakarsın bendedir ilaç,</p>
			<p>Belki bir yardımım olur, belki vereceğim bir tavsiye</p>
			<p>İşine yarar, anlat, korkma, sırrını açmam kimseye.</p>
			<p>Bak işte, şu dua kitabı üstüne sana yemin,</p>
			<p>Her ne olursa olsun, neyse derdin kederin</p>
			<p>Burada kalacak, inan, seni vermem ele.”</p>
			<p>“Tekrar söylüyorum” dedi kadın, “dinle:</p>
			<p>Tanrı’ya ve şu dua kitabına</p>
			<p>Yeminle diyorum, türlü işkenceler yapılsa bile bana</p>
			<p>Cehennem ateşlerinde yansam da cayır cayır,</p>
			<p>Tek söz çıkmayacaktı ağzımdan, hayır.</p>
			<p>Ve şimdi de akrabam, kuzenim</p>
			<p>Olduğun için değil, olduğu için sana güvenim,</p>
			<p>Senden hoşlandığımdan, içimi dökeceğim sana.”</p>
			<p>Kitabı kaldırıp öptüler; yemin işi erdi sona</p>
			<p>Ve ateşli bir sohbete daldılar peşinden.</p>
			<p>“Eğer zamanım olsaydı ve uygun bir yerde olsaydık kuzen,</p>
			<p>Anlatmak isterdim sana hayatımın destanını,</p>
			<p>Evlilik yaşantımın en ıstıraplı yanını.</p>
			<p>Kocama gelince, gerçi senin akraban...”</p>
			<p>“Yok, yok” dedi Keşiş “yemin olsun ki yalan!</p>
			<p>Kuzenim mi? Hah ha, şu ağaçta asılı</p>
			<p>Yaprak ne kadar akrabamsa o da o kadar yakınım, işin aslı.</p>
			<p>Haklısın, kuzen diyorum ona, fakat</p>
			<span epub:type="pagebreak" id="page195" title="195"/>
			<p>Bu seni görmek için daha iyi bir fırsat</p>
			<p>Veriyor bana da ondan – yemin olsun Azizler üstüne,</p>
			<p>Gözüm çıksın başka kadın tanırsam eğer üstüne.</p>
			<p>Yangınım sana, tutkunum deli gibi, bak işim</p>
			<p>Üstüne yemin ediyorum, unutma ben bir keşişim.</p>
			<p>Sallanma yalnız, çabuk ol, vaktimiz bol değil,</p>
			<p>Kocan inmeden anlat derdini ve çekil.”</p>
			<p>“Sevgilim” dedi kadın “tatlı John’um, efendim. Nefret</p>
			<p>Ediyorum bu işten. Keşke biraz daha cesaret</p>
			<p>Sahibi olsaydım. Ama daha fazla dayanamam,</p>
			<p>Kocam gelmiş geçmiş en alçak adam,</p>
			<p>En azından bana karşı, ve ben onun karısı</p>
			<p>Olduğumdan, başka bir yerde veya yatakta gece yarısı</p>
			<p>Yaptıklarımızı, yani özel hayatımızı sayıp</p>
			<p>Dökemem, Tanrı yazdıysa bozsun böyle bir ayıp.</p>
			<p>Kocasından hep övgüyle bahsetmeli bir kadın,</p>
			<p>Aksini yapan çıkarsa ona yazıklar olsun.</p>
			<p>Tek sana ve bu kadarını söylüyorum ben de, senden ricam</p>
			<p>İsteme fazlasını: Bir sinek kadar işe yaramaz kocam;</p>
			<p>Her açıdan demek istiyorum yani. İşte öyle biri</p>
			<p>Kocam fakat en kötüsü cimri mi cimri.</p>
			<p>Bilirsiniz kadınların ihtiyaçları bitmez saymakla,</p>
			<p>Birini al biri kalır, eh beni de hangi akla</p>
			<p>Hizmeten ayrı tutabilirsiniz? Kadınlar samimi,</p>
			<p>Sağlıklı, zeki, zengin ve cömert koca ister değil mi?</p>
			<p>Uysal olsun isterler, yatakta yorulmak bilmez bir yiğit.</p>
			<p>Kanı süzülüp ölen Efendimiz şahit,</p>
			<p>Pazar gününe kadar ne yapıp, ne edip artık</p>
			<p>Yüz frank bulamazsam ve son derece şık</p>
			<p>Giyinip kabartamazsam yola çıkacak kocamın göğsünü,</p>
			<p>Yanmışım ben, düşünemiyorum daha kötüsünü.</p>
			<p>İftiralara kurban ve ucuz dedikodulara konu</p>
			<p>Olmaktan yeğdir hiç doğmamış olmak, isterdim bunu.</p>
			<p>Ama olur ya, kocam işin aslını çakar,</p>
			<p>İnkâr etmiyorum, ah yine aynı kapıya çıkar,</p>
			<p>Yanmışımla bir olur yine böyle bir durum,</p>
			<p>Bu parayı esirgemeyin benden, yoksa ölüyorum.</p>
			<p>Keşiş John, ne olur bana bu yüz frankı ödünç ver,</p>
			<p>Gerisini düşünme, dediğimi yap yeter,</p>
			<span epub:type="pagebreak" id="page196" title="196"/>
			<p>Teşekkürde kusur etmem, güven bana,</p>
			<p>Öderim borcumu, yalnız tarih bildir sen bana.</p>
			<p>Ve senin için elimden gelen ufak</p>
			<p>Bir iş varsa söyle, sakın çekinme, darılırım bak.</p>
			<p>Sözümü tutmazsam Fransız Ganelon’unkine benzer<a class="noteref" epub:type="noteref" href="#f2">2</a></p>
			<p>Bir talihsizliği Tanrım benim başıma da gönder.”</p>
			<p class="entry">Cevap verdi Keşiş kendine has, kibar</p>
			<p>Üslubuyla: “Hanımım” dedi “ne yalan borcum var,</p>
			<p>Sizi dinleyince ezildi yüreğim, eridi özüm,</p>
			<p>Kocanız Flanders’e yollanır yollanmaz, sözüm</p>
			<p>Sözdür, kurtaracağım sizi iftiraya uğramaktan.</p>
			<p>Benden istediğiniz şu yüz franktan,</p>
			<p>Yüzünü de alacaksınız.” Böyle deyip avradı</p>
			<p>Tuttu, çekti kendine, sıkıca belinden kavradı</p>
			<p>Ve müthiş bir öpücük yağmuruna tuttu onu.</p>
			<p>“Aman ha, ikimizin arasında kalsın bu konu...</p>
			<p>Hadi şimdi gidip akşam yemeğimizi yiyelim canım,</p>
			<p>Gün hayli ilerledi diyor çünkü kadranım.</p>
			<p>Sen de git artık ve sözünde dur</p>
			<p>Ben nasıl duracaksam.” Kadın cevapladı “Sözü mü olur?”</p>
			<p class="entry">Dönüp yürüdü kadın bir tarlakuşu gibi pür neşe,</p>
			<p>“Durmayın” dedi aşçılara “hemen koyulun işe,</p>
			<p>Sofraya oturalım hepimiz bir an evvel.”</p>
			<p>Sonra da kocasının bulunduğu odaya gidip derhal</p>
			<p>Kapıyı tıklattı. Kocası sordu içerden “Qui la?”</p>
			<p>“Benim, hayatım; orda işin bitmedi mi hâlâ?”</p>
			<p>Diye cevap verdi kadın. “Yemeden, içmeden, böyle harap</p>
			<p>Edeceksin kendini, bu ne bitmez hesap kitap.</p>
			<p>Kâğıtlar, defterler yine, aman ne çok işin var,</p>
			<p>Hani Şeytan diyor, hepsinin Cehennem’e kadar...</p>
			<p>Hâlâ yetmedi mi bi tanem? Ne olur artık kalk,</p>
			<p>Aşağıya in, şu para keselerini rahat bırak.</p>
			<p>Keşiş John da oruç tutuyor vallahi, ayıp oluyor adama,</p>
			<p>Sen buraya kapanınca böyle sabahtan akşama,</p>
			<p>Hadi dua edip yemeğimizi yiyelim, yalvarırım.”</p>
			<p class="entry">Tacir yanıtladı onu dedi “Sevgili karım,</p>
			<p>Olayların iç yüzünü kavramaktan uzaksın,</p>
			<p>Bizim işte sanmam ki iki kişi çıksın</p>
			<p>Bir düzine tüccardan, taa emekli</p>
			<span epub:type="pagebreak" id="page197" title="197"/>
			<p>Olacakları güne kadar iş hayatında sürekli</p>
			<p>Başını suyun üstünde tutacağından umutlu olan.</p>
			<p>Dünyayı gezmek, güzel giyinmek falan filan,</p>
			<p>Şan şöhret sahibi olmak ya da hepsi iyi, hoş</p>
			<p>Fakat hepsi meselenin yalnızca dış</p>
			<p>Yüzü: hep karanlık kalmalı bizim işler. Bazen hacı</p>
			<p>Oluruz, hacca gider gibi yaparız, bunun amacı</p>
			<p>Uzak durmaktır alacaklıların yolundan. Bir tüccar</p>
			<p>Ticaret denen dünyada nerde zarar, nerde en yüksek kâr</p>
			<p>İyi belirlemeli, yoksa her an için</p>
			<p>Ayağım kayabilir korkusu var, çok kaygandır zemin.</p>
			<p class="entry">“Bruges’e gitmek zorundayım sabah erkenden,</p>
			<p>Sanırım fazla oyalanmam için çıkmaz bir neden.</p>
			<p>Bu yüzden sevgili karım senden biricik</p>
			<p>Ricam olacak, herkese saygılı davran, herkese nazik.</p>
			<p>İhmalci olma, yokluğumda benim işlerime de bak,</p>
			<p>Hepsi sana emanet, malımız, mülkümüz, ev, bark,</p>
			<p>Hepsine göz kulak ol. İşte para, sanırım bol bol yeter,</p>
			<p>İdareli kullanmaya bak, ama yine de ‘Biraz daha ver’</p>
			<p>Dersen bir şeyler ayarlarız. Dediğim gibi, saf</p>
			<p>Davranıp yapma ev eşyaları için bir sürü masraf.</p>
			<p>Esvapların gani, ağzına dek dolu ambar,</p>
			<p>Gümüş para da koyacağım çantana bir miktar.”</p>
			<p class="entry">Bunları söyledi ve odanın kapısını kilitleyerek</p>
			<p>Aşağıya indi, daha fazla oyalanmaya hiç yoktu gerek.</p>
			<p>Çabucak gidip ayine katıldılar,</p>
			<p>Sofralar da düzülmüştü onlar gelene kadar.</p>
			<p>Yumuldular ziyafete, anında boşaldı masa,</p>
			<p>Keşiş John da karnını doyurdu tıka basa.</p>
			<p>Ve yemekten sonra büyük bir ciddiyet</p>
			<p>İçinde kenara çekip Tacir’i dedi ki “Evet</p>
			<p>Kuzen, görüyorum Bruges’e gitmek niyetin,</p>
			<p>Yardımcın olsun Tanrı, yol göstersin sana Aziz Augustine.</p>
			<p>Yolculuk sırasında yalnız, kendine iyi bak,</p>
			<p>Görüyorsun, hava olağanüstü sıcak,</p>
			<p>Yediğine içtiğine dikkat et, az ye bu yüzden,</p>
			<p>Neyse bir hoşçakal için uzun boylu tören</p>
			<p>Yapacak değiliz. Haydi sevgili kuzen uğurlar ola,</p>
			<p>Tanrı seninle olsun çıkarken yola.</p>
			<span epub:type="pagebreak" id="page198" title="198"/>
			<p>Senin için yapabileceğim bir şey varsa eğer,</p>
			<p>Rica ederim, hiç çekinme haber ver.</p>
			<p>‘Öl’ de, öleyim. Emir demiri kesermiş, hani nasıl denir,</p>
			<p>Ne istersen yaparım, rican bana emir.</p>
			<p class="entry">“Ha... Bir isteğim var senden, bir dost olarak</p>
			<p>Acaba diyordum, yola çıkmadan bir yüz frank</p>
			<p>Ödünç verebilir misin? Bir iki haftalığına yalnız.</p>
			<p>Çifliklerimizden biri için birkaç inek, öküz</p>
			<p>Ve tabii bunlara yem almak gerekiyor da. Diyorum ki hani</p>
			<p>Böyle bir çifliğin sahibi olarak görürüz inşalah seni.</p>
			<p>Yüz frank değil isterse bin</p>
			<p>Frank olsun, borcumu geciktirmem, olabilirsin emin.</p>
			<p>Fakat kuzen, bu işten kimseye söz etme ne olur,</p>
			<p>Ne bir sürü var henüz ortada, ne bir tek sığır.</p>
			<p>Şimdi sevgili kuzenim sana güle güle,</p>
			<p>Binlerce teşekkür, mutlu ettin beni bu davetinle.”</p>
			<p class="entry">Yüce gönüllü Tacir gülümseyerek,</p>
			<p>“Sözü mü olur” dedi “kuzenim, ne demek!</p>
			<p>Küçük bir rica bu, yüz frank dediğin nedir?</p>
			<p>Benim param senin paran, her zaman emrindedir.</p>
			<p>Sadece para mı? Benim olan her şey sana helal,</p>
			<p>Canının çektiğini gerektiği kadar al.</p>
			<p>Fakat tabii  şunu dersem bozmasın aramızı:</p>
			<p>Biz tacirler bir pulluk gibi kullanırız paramızı,</p>
			<p>Namımız yürüdükçe sorun değil borç almak,</p>
			<p>Ama hiç de hoş değil nakitsiz kalmak,</p>
			<p>Borcunu öde bu yüzden para bulur bulmaz,</p>
			<p>Sevinirim yardımımla aşılırsa bu darboğaz.”</p>
			<p class="entry">Gidip getirdi parayı çıkarıp bir sandıktan,</p>
			<p>Tacir’in Keşiş’e verdiği bu yüz franktan</p>
			<p>Kimsenin haberi olmadı, gizli tutuldu bu iş,</p>
			<p>Bir Tacir biliyordu, bir de John adlı Keşiş.</p>
			<p>Demlendiler, konuştular, dolaştılar bir zaman;</p>
			<p>Sonra atına binip manastırına döndü Birader John.</p>
			<p class="entry">Sabah olunca Tacir Flanders’e doğru yola çıkarak</p>
			<p>–Yanında ona kılavuzluk edecek bir çırak</p>
			<p>Olduğu halde– sonunda Bruges’e vardı sağ salim.</p>
			<p>Varır varmaz da kolları sıvayıp yıldırım</p>
			<p>Hızıyla işe daldı, borç aldı, avans verdi; Allah var,</p>
			<span epub:type="pagebreak" id="page199" title="199"/>
			<p>Ne dansa, eğlenceye gitmek, ne kumar</p>
			<p>Çekmedi ilgisini ve bütün zamanını tam bir</p>
			<p>İş adamı gibi geçirdi; şimdilik orada kalsın Tacir.</p>
			<p class="entry">Tacir’in gidişini izleyen Pazardı,</p>
			<p>Koca Keşiş John yeniden St.Denys’e vardı.</p>
			<p>Tıraşlıydı yüzü, kafası yeni kazınmıştı, pırıl pırıldı,</p>
			<p>Dönüşü çoluk çocuk herkesi memnun kıldı.</p>
			<p>Sadede gelirsek, ev sahibesi seve seve</p>
			<p>Kabul etti getirdiği yüz frankı ve</p>
			<p>Keşiş John’un kollarında geçirdi bütün geceyi,</p>
			<p>Konuştukları gibi oldu. Anlatamam o geceki eğlenceyi.</p>
			<p>Şafakla birlikte de yataktan kalktı erkek,</p>
			<p>Kibar gülüşüyle hizmetçilere bol şans dileyerek</p>
			<p>Ayrıldı evden, ne evde, ne de kasabada bir tek kul</p>
			<p>Gece boyu Keşiş’in ne işle meşgul</p>
			<p>Olduğu hakkında en ufak bir şüpheye düşmedi.</p>
			<p>Ve Keşiş manastıra ya da artık kendi</p>
			<p>Canının çektiği bir yöne doğru koyuldu yola.</p>
			<p class="entry">Uzatmayalım, Tacir işlerini bitirip sağa sola</p>
			<p>Bakmadan St.Denys’e döner yine. Orada yokluğunu telafi eder,</p>
			<p>Ziyafetlerle karısının gönlünü alır ama bir gün şöyle der:</p>
			<p>“Bruges’e yaptığım gezi, aldığım mal biraz pahalıya mal</p>
			<p>Oldu, işte bu yüzden yine yollara düşüp derhal,</p>
			<p>Nakit para bulmalıyım, gel şimdi olmaz deme;</p>
			<p>Neden dersen, orta yerde yirmi bin kronluk bir taahhütname</p>
			<p>Var ödemem gereken, işte böyle pis</p>
			<p>Bir durum. Yarın yola koyulup ver elini Paris</p>
			<p>Diyeceğim. Biraz bende var, arkadaşlardan da biraz peşin</p>
			<p>Bulabilirsem belki ağzı yüzü düzelir işin.”</p>
			<p class="entry">Paris’e varır varmaz hiçbir ticaret</p>
			<p>Amacı gütmeden, sırf içinden geldiği için gidip ziyaret</p>
			<p>Etti Keşiş John’u. Ona sevgisi pek çoktu.</p>
			<p>Alacağını istemek gibi bir düşüncesi de yoktu,</p>
			<p>Yalnızca onu görüp hatırını sormak, biraz hoş beş</p>
			<p>Edip “İşte benim işler bu merkezde kardeş”</p>
			<p>Diyerek dertleşmek istiyordu, biraz seyrek</p>
			<p>Görüşen bütün dostlar gibi. Keşiş de gerek</p>
			<p>Karşılamada gerek sohbette etmedi kusur,</p>
			<p>Coşkuyla karşıladı; konuştukça açıldı Tacir, dedi “Çok şükür,</p>
			<span epub:type="pagebreak" id="page200" title="200"/>
			<p>Yolunda gidiyor alım satım, gerçi kredinin faizi</p>
			<p>Biraz zorlamıyor değil bu arada bizi,</p>
			<p>Onu da halletsem alırım rahat bir nefes.</p>
			<p class="entry">Bunun üzerine Keşiş “Kuzen” dedi, “enfes</p>
			<p>Bir haber bu, inan çok sevindim.</p>
			<p>Bruges’e gittin geldin ya sağ salim,</p>
			<p>İşleri de yoluna koymuşsun, güzel. Tanrı izin</p>
			<p>Verseydi de zengin olsaydım –iyi kötü günleri var hepimizin– </p>
			<p>Esirgemezdim senden yirmi bin kronu,</p>
			<p>Daha geçenlerde borç verdin bana unutmadım onu.</p>
			<p>Senin için ne yapsam az, binlerce teşekkür,</p>
			<p>Bağışlasın Tanrı sana uzun bir ömür.</p>
			<p>Borcumu karına ödedim, sanırım haberin var,</p>
			<p>Kuruşu kuruşuna senden aldığım miktar</p>
			<p>Karına teslim. O her şeyi biliyor, hem ne diye</p>
			<p>Yalan konuşayım, parayı aldı ve koydu çekmeceye.</p>
			<p>Çifte kayıt tuttuk üstelik; vallahi şaka</p>
			<p>Yapmıyorum, bilirsin iş başka dostluk başka.</p>
			<p>Neyse seni piyasa kurtlarına bırakıyorum, gidip</p>
			<p>Katılmalıyım kendisine, bugün ayrılıyor Başrahip,</p>
			<p>O gidince eh ben de burda kalamam.</p>
			<p>Neyse, karına, sevgili kuzenime selam,</p>
			<p>Güle güle kuzenim, yolun açık olsun,</p>
			<p>Ayrılığımız inşallah sürmez uzun.”</p>
			<p class="entry">Tacir oraya koştu, buraya koştu ve nihayet</p>
			<p>–Akıllı, tedbirli adamdı zaten– senet</p>
			<p>İptal oldu. Borcunu son franka</p>
			<p>Kadar ödemişti Lombardlara, Paris’te bir banka</p>
			<p>Şubesine. Doğru evine döndü, şendi bir papağan kadar.</p>
			<p>Yorgunluğuna değmişti doğrusu, bu işten bin frank kâr</p>
			<p>Geçerdi yaklaşık olarak eline; masrafları bunun yarısı</p>
			<p>Bile değildi. Onu kapıda karşıladı karısı</p>
			<p>Her zaman olduğu gibi oturdular o gece geç</p>
			<p>Vakte kadar, yediler içtiler. Tacir endişelenmiyordu hiç,</p>
			<p>Rahattı artık nasılsa: borçlarını ödedi, kendini akladı.</p>
			<p class="entry">Sabaha doğru döndü, karısını kucakladı,</p>
			<p>Yanağından öpüp yüklendi ama biraz fazla sertti.</p>
			<p>“Yeter” dedi karısı “Dur, artık yetti!”</p>
			<p>Ve bir süre oynaştı işveli işveli,</p>
			<span epub:type="pagebreak" id="page201" title="201"/>
			<p>Yumuşadı Tacir sonunda ve çözüldü dili;</p>
			<p>Gülümseyerek “Hiç istemezdim ama canım”</p>
			<p>Dedi “bu gece sana biraz kırgınım.</p>
			<p>Neden dersen Kuzen John’un karşısında beni zor</p>
			<p>Duruma düşürdün, nasıl utandım orda ne sen sor,</p>
			<p>Ne de ben söyleyeyim. Yüz frankımı geri ödediğini</p>
			<p>Yola çıkmadan önce söyleyip uyarmalıydın beni,</p>
			<p>Çifte tutanak yapmışsınız hem de. Pek minnettar</p>
			<p>Görünmedi borçtan söz ettiğimde, şimdi Allah var,</p>
			<p>Hiçbir şey anlamıyormuş gibi baktı yüzüme,</p>
			<p>Ama yalan söylüyorsam yediğim içtiğim gözüme</p>
			<p>Dizime dursun ki tek kuruş istemek değildi amacım.</p>
			<p>Yalnız bir daha yapma bunu, budur senden ricam.</p>
			<p class="entry">“Sabah işe çıkmadan önce bilmeliyim,</p>
			<p>Benim yokluğumda sana gelip kim</p>
			<p>Borcunu ödedi, ihmalci olma lütfen, bu sözlerim boş değil,</p>
			<p>Ödenmiş parayı yeniden istemek hiç hoş değil.”</p>
			<p class="entry">Ne korkmuştu karısı, ne tedirgin olmuştu,</p>
			<p>Aksine sinirlendi, sertçe çıkıştı:</p>
			<p>“Keşiş John’un Allah belasını versin o zaman,</p>
			<p>Yerin dibine batsın onun hediyeleri filan.</p>
			<p>Bir miktar para vermedi dersem yalan olur hani,</p>
			<p>Böyle mi yapması gerekirdi verdiyse yani?</p>
			<p>Tanrı biliyor ya bu parayı bana</p>
			<p>Sırf güzel elbiseler alayım, yakışayım diye senin yanına,</p>
			<p>Gönlünden koptuğu için, karşılık beklemeden</p>
			<p>Verdiğini sanmıştım, ne de olsa o bir ‘kuzen’</p>
			<p>Deyince senin ağzından bin ‘kuzen’ dökülür,</p>
			<p>Etmek istiyor sanmıştım böylelikle teşekkür.</p>
			<p>Ama şimdi görüyorsun değil mi ne bayağı</p>
			<p>Bir herifmiş, bildiğim gibi değilmiş kazın ayağı.</p>
			<p>Neyse şimdi şu sözlerimi kulağına iyi sok,</p>
			<p>Bana gelinceye kadar hiç mi sorumsuz müşterin yok?</p>
			<p>Sürüsüne bereket, yalan mı? Paraya gelince, gerine gerine</p>
			<p>Söylüyorum ödeyeceğim, olmadı, gün batımından tanyerine</p>
			<p>Kadar emrindeyim, karınım, öyle surat</p>
			<p>Asmana gerek yok, haneme birkaç çizik daha at.</p>
			<p>Gün sektirmeden öderim hepsini, meraklanma,</p>
			<p>Ah paracıklarım çarçur oldu diyerek yanma.</p>
			<span epub:type="pagebreak" id="page202" title="202"/>
			<p>Senin yanına yakışır giyinebilmek için tamamı</p>
			<p>İnce bir zevkle seçtiğim giysilere harcandı, tamam mı?</p>
			<p>Ama canım, ama tatlım, böyle sirke satarsan olmaz</p>
			<p>Kıvrak vücudum rehin, hadi gül, eğlen biraz.</p>
			<p>Yatakta ödeyeceğim borcumu metelik metelik,</p>
			<p>Affet bi tanem benim, ne olur bu seferlik;</p>
			<p>Haydi dön, hiç olmazsa gülümse bari.”</p>
			<p>Tacir baktı gördü ki giden gelmezdi geri,</p>
			<p>Testi kırıldıktan sonra neye yarardı dayak?</p>
			<p>Yalnızca “Seni bu seferlik affediyorum bak.”</p>
			<p>Demekle yetindi. “Ayağı yorganına göre uzamalı herkesin,</p>
			<p>Böyle savurganlık etme bir daha, emrim kesin.”</p>
			<p class="entry">Burada bitiyor hikâyem, Tanrı hoşnutlukla ansın</p>
			<p>Hepimizin adını ve ölüme dek bize cömert davransın.</p>
			<p class="end">Amin.</p>
			<p class="spot">Gemicinin Hikâyesi burada bitiyor.</p>
			<hr/>
			<p class="spot">Hancı’nın Baş Rahibe ve Gemici’ye söylediği neşeli sözler.</p>
			<p class="entry">Hancımız “Hay ağzına sağlık” dedi “arkadaş,</p>
			<p>Allah ömür versin de pupa yelken dolaş</p>
			<p>Bütün kıyıları, ey soylu denizci, ey soylu usta,</p>
			<p>Hikâyendeki keşişe gelince, bu hususta</p>
			<p>Diyeceğim şu: Kadir Mevlam bin</p>
			<p>Yıl süründürsün, ne diyeyim, öylesini keşişin.</p>
			<p>Aman dostlar, uzak durun ha bu keşişten,</p>
			<p>Yoksa size de aynı oyunu oynaması işten</p>
			<span epub:type="pagebreak" id="page203" title="203"/>
			<p>Bile değil, gördünüz neler etti hem karıya, hem kocaya,</p>
			<p>Böylesi vallahi ters giydirir sarığını hocaya,</p>
			<p>Bunun gibileri evden uzak tutun, siz siz olun.</p>
			<p class="entry">Ama bunu geçelim, şimdi biraz sessiz olun,</p>
			<p>Bakalım sonraki hikâyeyi kim anlatacak.”</p>
			<p>Ve sonra Baş Rahibe’ye dönerek, ancak</p>
			<p>Bir genç kızın olabileceği kadar kibarca</p>
			<p>“İzninizle sayın Baş Rahibem” dedi, “eğer barbarca</p>
			<p>Rahatsız etmiş olmayacağımı bilsem sizi,</p>
			<p>Şimdi de sırayı sizin almanızı </p>
			<p>İsterdim, arzunuz bilir ama ne iyi</p>
			<p>Olurdu siz anlatsanız sonraki hikâyeyi.”</p>
			<p class="entry">Nazik bayan da kırmadı bu ince daveti,</p>
			<p>Söz aldı, yüzünden okunarak memnuniyeti.</p>
		</section>
	</section>
	<aside class="footnote" epub:type="footnote" id="f1">1 Bu bölümün bir kadın konuşmacı (muhtemelen Bathlı Kadın) için yazılmış olduğu açıkça anlaşılıyor. Chaucer bu hikâyeyi önce onun için yazmış fakat daha sonra Bathlı kadına anlattıracak daha uygun bir hikâye bulunca kendisini ele verecek bu mısraları unutup hikâyeyi Gemici’ye anlattırmış olabilir.</aside>
	<aside class="footnote" epub:type="footnote" id="f2">2 <em>Chanson de Roland’</em>daki başpiskopos Turpin’le birlikte Roncesvalles’te Fas’lılara karşı Charles Magne’nın artçılığını yapan Roland ve Oliver’ı ele veren kötü karakter. Dört atın ayakları altında parçalanarak hayatını kaybetmişti</aside>
</body>
</html>