<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-8">
	<section>
		<span epub:type="pagebreak" id="page204" title="204"/>
		<section>
			<h1 class="chapter-header">BAŞ RAHİBE’NİN HİKÂYESİ (GİRİŞ)</h1>
			<p class="spot">Baş Rahibe’nin Hikâyesi’nin Giriş’i.</p>
			<p class="prey">Domine dominus noster<a class="noteref" epub:type="noteref" href="#f1">1</a></p>
			<p class="entry">“Tanrım, ey Tanrım! Senin yücelerden yüce<a class="noteref" epub:type="noteref" href="#f2">2</a></p>
			<p>Adın yayılmış taa uzak diyarlara dek,</p>
			<p>Yaşını almış kimseler değil sadece,</p>
			<p>Annesinin memesini emen bir bebek</p>
			<p>Bile ihtişamına övgüler düzerek</p>
			<p>Zikreder hep ismini. Kavuşur Cennet’e,</p>
			<p>Devam eden sana övgüye, ibadete.</p>
			<p class="margined">“Ben de senin şerefine, döndükçe dilim,</p>
			<p>Seni dünyaya getiren o kardan beyaz</p>
			<p>Zambak çiçeğine –hep bakire güzelim–<a class="noteref" epub:type="noteref" href="#f3">3</a></p>
			<p>Adayacağım hikâyemi. İnanılmaz</p>
			<p>Bir çaba harcayacağım, gerçi arttırmaz</p>
			<p>Bu, onur çeyizini (kendi onur çünkü,</p>
			<p>Armağan ağacının gövdesi o, kökü.)</p>
			<p class="margined">“Ey Bakire Ana, cömert Bakire Ana,</p>
			<p>Ey Musa’nın önünde tutuşmayan çalı,</p>
			<p>Tevazun sayesinde Ulu Tanrı sana</p>
			<p>Kutsal Ruh’u yolladı. Kalbindeki dalı</p>
			<p>Çok geçmemişti daha Ruh mesken tutalı,</p>
			<p>Ete, kemiğe bürünüverdi Söz birden,</p>
			<p>Yardım et, seni methetmek istiyorum ben.</p>
			<p class="margined">“Ulu Meryem! Cömertliğini, merhametini</p>
			<p>Anlatamaz dünyanın en usta dilleri,</p>
			<p>Anlatamazlar tevazunu, şefkatini</p>
			<p>Çünkü daha açılmadan sana elleri,</p>
			<p>Açılır sana da kulların gönülleri</p>
			<p>Duanla ışıtırsın onların yolunu,</p>
			<p>Bulsunlar diye senin sevgili Oğlunu.</p>
			<p class="margined">“Çok zayıf, Kraliçem, konuşma yetim,</p>
			<p>Yüceliğini anlatamaz, tutulur dil,</p>
			<p>Ne gücüm yeter buna ah, ne de kuvvetim,</p>
			<p>Sanırsın bir yaşındayım –yetişkin değil–,</p>
			<p>Tek kelime edemem. Yine de bu sefil</p>
			<p>Halimle başlıyorum icraya, yardım et,</p>
			<p>Senden söz eden şarkımı bana sen söylet.”</p>
			<p class="latin1">Explicit</p>
		</section>
		<section>
			<h1 class="chapter-header">BAŞ RAHİBE’NİN HİKÂYESİ</h1>
			<p class="spot">Baş Rahibe’nin Hikâyesi burada başlıyor.</p>
			<p class="entry">Asya’da bir şehir varmış, bilmiyorum kaç<a class="noteref" epub:type="noteref" href="#f4">4</a></p>
			<p>Yıl önce. Şehrin göbeğinde çöreklenen</p>
			<p>Yahudi semti varmış bir de, haram kazanç<a class="noteref" epub:type="noteref" href="#f5">5</a></p>
			<p>Sağlamak için yönetimce desteklenen.</p>
			<p>Ve İsa’nın kara listesine eklenen</p>
			<p>Bu iki ucu açık semtin içinden ister at</p>
			<p>Sırtında, ister yaya geçilirmiş rahat.</p>
			<span epub:type="pagebreak" id="page205" title="205"/>
			<p class="margined">Hıristiyan çoğunluğa, küçük bir okul</p>
			<p>Varmış şehrin öte yakasında, okulun</p>
			<p>Öğrencisi birçok minik burada yıl be yıl</p>
			<p>Okuyarak kendi seviyelerine uygun</p>
			<p>Eğitim alırlar, –çocuk bunlar ne olsun– </p>
			<p>İlahi söylemek, İncil okumak gibi</p>
			<p>Çalışmalar yaparlarmış, ki bu çok tabii.</p>
			<p class="margined">Bu miniklerden biriymiş bir dulun oğlu,</p>
			<p>Meryem’in tasvirine rastlasa ne zaman,</p>
			<p>Okula giderken, gelirken her gün, yolu</p>
			<p>Üstünde, diz çökermiş karşısında o an,</p>
			<p>Sonra kendisine okulda anlatılan</p>
			<p>Şekilde, kendinden geçip, <em>Ave Maria</em></p>
			<p>Duasını başlarmış derhal okumaya.</p>
			<p class="margined">Öğretmişmiş bu dul oğluna küçük yaşta</p>
			<p>Hürmetkâr olmayı Annesine İsa’nın,</p>
			<p>Çocuğun ödevleri arasında başta</p>
			<p>Geliyormuş bu iş. Masum yaşta insanın</p>
			<p>Kolaydır öğrenmesi çünkü. Ve inanın,</p>
			<p>Bebek yaşta İsa’yla tanışan Aziz</p>
			<p>Nicholas kalbimdedir benim gece gündüz.<a class="noteref" epub:type="noteref" href="#f6">6</a></p>
			<p class="margined">Bu minik oğlan bir gün yine okulda ders</p>
			<p>Çalışıyormuş, önündeymiş alfabesi.</p>
			<p>Kulağına çalınmış <em>Alma redemptoris,</em><a class="noteref" epub:type="noteref" href="#f7">7</a></p>
			<p>Prova yapan çocuk korosunun sesi.</p>
			<p>Kulak verip dinlemiş, doğrusu bestesi,</p>
			<p>Sözleriyle gerçekten hoşmuş bu ilahi,</p>
			<p>İlk bölümünü ezberlemiş orda vallahi.</p>
			<p class="margined">Çıkartamamış Latince metnin anlamını,</p>
			<p>Yaşının pek körpe olması nedeniyle.</p>
			<p>“Çevirebilir misin bunun tamamını”</p>
			<p>Demiş bir arkadaşına “Ne olur söyle?</p>
			<p>Ya da kime adanır bu, hangi gayeyle?</p>
			<p>Anlat” demiş “ne olur!”, epey diller döküp,</p>
			<p>“Anlat” demiş çok kere önünde diz çöküp.</p>
			<span epub:type="pagebreak" id="page206" title="206"/>
			<p class="margined">Arkadaşı yaşça ondan büyükmüş biraz,</p>
			<p>Şöyle bir cevap vermiş “Duyduğuma göre,</p>
			<p>Bu ilahiyi iyiliksever Anamız</p>
			<p>İçin yazmışlar, ölüp de bir gün mezara</p>
			<p>Gidince yardım etsin diye Bakire</p>
			<p>Meryem. Bildiğim budur işte biraderim,</p>
			<p>Korodayım ama zayıftır gramerim.”</p>
			<p class="entry margined">“Peki” demiş masum “eğer durum böyleyse,</p>
			<p>Meryem Ana’ya adanmışsa bu ilahi,</p>
			<p>Elimden geleni yapacağım öyleyse,</p>
			<p>Noel’in gelmesine de az kaldı sahi,</p>
			<p>Noel çıkmadan –ödevimden kalsam dahi,</p>
			<p>Gerekirse hesapsız sopa yiyeceğim– </p>
			<p>Onun aşkına bunu ezberleyeceğim.”</p>
			<p class="margined">Her gün çalıştırmış onu bu arkadaşı,</p>
			<p>Ufaklık kusursuz ezberleyene kadar.</p>
			<p>Notasıyla, noktasıyla kotarmış işi,</p>
			<p>Var gücüyle yüklenerek küçük canavar.</p>
			<p>Ve artık her okul dönüşü iki tekrar</p>
			<p>Yapa yapa bunda mükemmel hale gelmiş,</p>
			<p>Tüm ruhu İsa’nın annesine yönelmiş.</p>
			<p class="entry margined">Yahudi mahallesinden her geçişinde</p>
			<p>–Biraz önce sözünü etmiş olduğum pis</p>
			<p>Yerden– sonsuz sevinç duyarak taa içinde,</p>
			<p>Dilinden düşmüyormuş <em>Alma redemptoris.</em></p>
			<p>Çocuk tüm dünyasını dolduran bu nefis</p>
			<p>Besteyle anneni yüceltmekten, ey İsa,</p>
			<p>Alamıyormuş kendini yol boyunca ne yapsa.</p>
			<p class="entry margined">Yahudilerin yüreğinde yuva tutan</p>
			<p>O baş düşman Şeytan yerinden doğrularak</p>
			<p>“Ey Yahudi cemaati” demiş “Utan! Utan!</p>
			<p>Uyan, hele düşün, bu çok mu normal, bir bak:</p>
			<p>Bacak kadar çocuk sizi horlayarak</p>
			<p>Dolaşıyor, haykırıp dininize karşı<a class="noteref" epub:type="noteref" href="#f8">8</a></p>
			<p>Bir sistemin temsilcisi, yasak bir marşı.”</p>
			<span epub:type="pagebreak" id="page207" title="207"/>
			<p class="margined">Yahudiler bakmış olacak gibi değil,</p>
			<p>And içmişler masumu dünyadan sürmeye,</p>
			<p>Bir sokakta saklanan azılı bir katil</p>
			<p>Tutmuşlar garibi hunharca öldürmeye.</p>
			<p>Başlayınca çocuk o yoldan yürümeye,</p>
			<p>Lanetli Yahudi tutmuş onu kıskıvrak,</p>
			<p>Bir kuyuya atmış sonra boğazlayarak.</p>
			<p class="margined">İçine barsaklarını boşalttıkları</p>
			<p>Lağım çukuruymuş meğer bu derin kuyu,</p>
			<p>Cansız ceseti içine fırlattıkları.</p>
			<p>Kötülükten ne çıkar ey Herod soyu?</p>
			<p>Gizli kalmaz hiçbir cinayet ömür boyu,</p>
			<p>Tanrı’nın şanıysa bir de hedef alınan,</p>
			<p>İşlenen cürme lanet okur akan kan.</p>
			<p class="entry margined">Ey, el değmemişliğe gönül veren şehit!</p>
			<p>Mukaddes ak kuzuyu –dedi Baş Rahibe–, </p>
			<p>İlahiler okuyarak izle şimdi, git.</p>
			<p>Kulak verirsen Patmos’ta büyük hatibe,</p>
			<p>Yepyeni ezgileriyle yetişkin, bebe,</p>
			<p>Yürür giderlermiş o kuzuyla beraber:</p>
			<p>Bir kadına asla el değmemiş erkekler.</p>
			<p class="entry margined">Zavallı dul kadın hep yollara bakarak,</p>
			<p>Çocuğunu beklemiş fakat ne çare.</p>
			<p>Sabahı iple çekmiş ve sökerken şafak,</p>
			<p>Uykusuz, yorgun ve ciğeri pare pare,</p>
			<p>Telaşla bakmış okula, başka her yere.</p>
			<p>Yavrusunun Yahudi semtinde kaybolmuş</p>
			<p>Olduğunu sonunda arayıp bulmuş.</p>
			<p class="margined">Kabarmış göğsünde annelik duyguları,</p>
			<p>Koşturmuş sağa sola deli divane.</p>
			<p>Endişeyle gezmiş tüm kıyı kuytuları,</p>
			<p>Sığınıp oğlunu bulma ihtimaline.</p>
			<p>Dilinde sürekli o Merhametli Anne,</p>
			<p>Ona sora, buna sora gelmiş o lanet</p>
			<p>Yahudinin lanetli semtine nihayet.</p>
			<span epub:type="pagebreak" id="page208" title="208"/>
			<p>Durdurup sormuş gördüğü her Yahudiye,</p>
			<p>“Acaba yavrumu burda gören var mıdır?</p>
			<p>Oğlum bu sokaklardan hiç geçti mi?” diye.</p>
			<p>Konuştuğu herkes demiş “Maalesef hayır”</p>
			<p>Neden sonra İsa “Git oralarda çağır”</p>
			<p>Demiş “oğlunu,” aklına getirmiş dulun,</p>
			<p>Yakınına yöneltmiş o imanı tam oğlun.</p>
			<p class="entry margined">Ey masum ağızları dillendiren Mabut,</p>
			<p>Seni övmek için, ey Yücelerden Yüce,</p>
			<p>Bu tertemiz mücevher, bu zümrüt, bu yakut,</p>
			<p>Parlak şehadet elması, bakın şu güce,</p>
			<p>Boğazı kesik yatarken orda öylece,</p>
			<p>Başlamış söylemeye <em>Alma Redemptoris’</em>i,</p>
			<p>Çın çın ötmüş, bütün şehri inletmiş sesi.</p>
			<p class="entry margined">Yoldan geçmekte olan Hıristiyan halk,</p>
			<p>Meraklanıp koşuşmuşlar olay yerine.</p>
			<p>Gelmesi sağlanmış bir haberci yollanarak</p>
			<p>Şehrin en yetkili güvenlik amirine.</p>
			<p>“Bakın” demiş o da “İsa’nın eserine!”</p>
			<p>Ve bakire Meryem’e iltifatlar etmiş,</p>
			<p>Sonra Yahudileri toptan tutuklatmış.</p>
			<p class="entry margined">Muhteşem bir kalabalık taşımış onu,</p>
			<p>Çocuk ilahiyi hiç kesmemiş bu ara,</p>
			<p>Ağır ağır yürümüşler tutup tabutunu,</p>
			<p>Götürmüşler doğru en yakın manastıra.</p>
			<p>Tabutun başında kendinden geçip yere</p>
			<p>Düşen anneyi zor ayıltmışlar – evet, el</p>
			<p>Birliğiyle avutulmuş bu yeni Rachel.</p>
			<p class="entry margined">Çarptırılmış hepsi hak ettiği cezaya,</p>
			<p>Kimlerin parmağı varsa bu cinayette,</p>
			<p>Yüz kızartıcı bir son ve her tür ezaya,</p>
			<p>Affedilemezmiş bu suç kati surette;</p>
			<p>Layığını bulur kötü, bulur elbette.</p>
			<p>Sürüklenmiş yabani atların peşi sıra</p>
			<p>Her birisi ve idam edilmişler sonra.</p>
			<span epub:type="pagebreak" id="page209" title="209"/>
			<p class="entry margined">Musalla taşında yatıyormuş çocuk</p>
			<p>Ana mihrabın önünde merasim boyu.</p>
			<p>Neden sonra Baş Rahip “Haydi biraz çabuk,</p>
			<p>Gömelim” demiş “cenazeyi, dökün suyu.”</p>
			<p>Can çıksa da çıkmıyor insanın huyu:</p>
			<p>Dile gelmiş masum çünkü suyla beraber,</p>
			<p>Demiş yine <em>O Alma redemptoris mater!</em></p>
			<p class="entry margined">Her rahibin olması gerektiği gibi,</p>
			<p>(Öyledirler zaten) mübarek biri olan,</p>
			<p>Sözünü etmiş olduğum manastır baş rahibi</p>
			<p>Rica etmiş çocuktan, demiş “Söyle lütfen,</p>
			<p>Kutsal teslis aşkı için seni söyleten</p>
			<p>Güç nedir? Anladığım kadarıyla dünkü</p>
			<p>Pis cinayette boğazın kesilmiş çünkü.”</p>
			<p class="entry margined">“Boyun kemiğime kadar kesildi boynum,</p>
			<p>Doğa kanununa göre, bu düşünülünce,</p>
			<p>Ölmem gerekirdi evet,” demiş masum,</p>
			<p>“Haklısınız bundan uzun saatler önce.</p>
			<p>Ama hatırlansın ister yıllar boyunca,</p>
			<p>Anılsın ister İsa Annesi’nin adı.</p>
			<p>Budur <em>O Alma’</em>yı okumamın maksadı.</p>
			<p class="entry margined">“Merhamet denizi Anne, o tatlı Meryem,</p>
			<p>O, taa yürekten sevdiğim çocuk aklımla,</p>
			<p>Vücudumla ruhumun vedalaştığı dem,</p>
			<p>Son nefesimde yanıma gelerek ‘Başla</p>
			<p>Yavrum’ dedi ‘ilahime, ne sus, ne yavaşla’</p>
			<p>Ve dilimin üstüne bir buğday tanesi<a class="noteref" epub:type="noteref" href="#f9">9</a></p>
			<p>Koydu sonra yüce İsa’nın Annesi.</p>
			<p class="entry margined">“Alınana dek buğday tanesi dilimden,</p>
			<p>Şükranımı sunmaya devam edeceğim,</p>
			<p>O şefkati bol, Mukaddes Bakire’ye ben.</p>
			<p>Meryem dedi ki bana ‘Korkma yavrucağım,</p>
			<p>Meraklanma, ben gelip seni alacağım</p>
			<p>Dilinden aldıkları zaman buğday tanesini,</p>
			<p>İçini rahat tut yalnız bırakmam seni.’”</p>
			<span epub:type="pagebreak" id="page210" title="210"/>
			<p class="entry margined">Dili dışarı çekerek buğdayı almış</p>
			<p>Sonra kutsal rahip, aynı baş rahip yani,</p>
			<p>Ve nazik bir şekilde ruhu artık salmış,</p>
			<p>Baştan sona duyup çocuğun hikâyesini.</p>
			<p>Yanaklarını, yağmur nasıl ıslatır hani,</p>
			<p>Öyle yıkamış gözyaşları. Yüz üstü düşmüş,</p>
			<p>Uzanıp kalmış öylece sanki ölmüşmüş.</p>
			<p class="margined">Diğer rahipler de yere çökmüşler o an,</p>
			<p>Bakire Meryem anılmış gözyaşlarıyla.</p>
			<p>Uzaklaşmışlar sonra da kalkıp oradan,</p>
			<p>Mermer bir kabre taşınmış şehit, musalla</p>
			<p>Taşından alınarak; orda yatar hâlâ</p>
			<p>Minik, tatlı vücudu nur içinde yatsın,</p>
			<p>Rabbim onunla tanışmak nasip etsin.</p>
			<p class="entry margined">Lincoln’lı Hugh aynı şekilde katledildi,<a class="noteref" epub:type="noteref" href="#f10">10</a></p>
			<p>Kısa bir zaman önce, bilindiği üzre.</p>
			<p>Onu öldürenler bu sefer de Yahudi</p>
			<p>Kanındandılar. Ey Hugh! Günahkâr bizlere,</p>
			<p>Dua et, şefaatini Rab misli kere</p>
			<p>Artırsın, n’olur bassın bizi sinesine,</p>
			<p>Saygımız hatrına Mübarek Annesi’ne.</p>
			<p class="end">Amin</p>
			<p class="spot">Baş Rahibe’nin Hikâyesi burada bitiyor.</p>
		</section>
	</section>
	<aside class="footnote" epub:type="footnote" id="f1">1 Mezmurlar VIII.</aside>
	<aside class="footnote" epub:type="footnote" id="f2">2 Bir mucizeyi anlatan veya bir azizi konu alan efsanelerin başına İsa ya da annesi Meryem’e bir yakarışla başlamak gelenekseldi.</aside>
	<aside class="footnote" epub:type="footnote" id="f3">3 “Beyaz zambak” ve “yanan çalı” Meryem’in bildik sembollerindendi.</aside>
	<aside class="footnote" epub:type="footnote" id="f4">4 Chaucer bu bölgeyi Asya’da bir yer olarak tarif ediyor fakat tanımlama İngiltere’de Yahudi kolonisinin kralın özel koruması altında olduğu Norwich bölgesini çağrıştırıyor.</aside>
	<aside class="footnote" epub:type="footnote" id="f5">5 Ortaçağda Kilise tarafından yasaklanan faiz almaktan söz ediliyor.</aside>
	<aside class="footnote" epub:type="footnote" id="f6">6 Aziz Nicholas’ın daha bebekken annesinin memesini Çarşamba ve Cuma günleri yalnızca bir kere emdiği belirtiliyor.</aside>
	<aside class="footnote" epub:type="footnote" id="f7">7 Bu sözler bir Roma dua kitabında geçer:
	<blockquote>
		<span><em>Alma redemptoris mater, quae pervia caeli</em></span>
		<span><em>Porta manes, et stella maris, succurre cadenti.</em></span>
	</blockquote>
	</aside>
	<aside class="footnote" epub:type="footnote" id="f8">8 Bu dizedeki “dininize” sözcüğünün “dinimize” olduğu konusunda güçlü kanıtlar var. Böylece Chaucer Şeytan’ı Yahudilerle özdeşleştirmek istemiş olabilir.</aside>
	<aside class="footnote" epub:type="footnote" id="f9">9 Buğday tanesi Meryem’i de temsil eden “İnci” olarak yorumlanabilir.</aside>
	<aside class="footnote" epub:type="footnote" id="f10">10 Lincoln’lı Hugh 1255 yılında Yahudiler tarafından öldürülmüştü.</aside>
</body>
</html>