<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Canterbury Hikâyeleri</title>
    <link href="main.css" rel="stylesheet" type="text/css"/>
  </head>
  <body class="conclusion" epub:type="conclusion">
    <section>
			<span epub:type="pagebreak" id="page638" title="638"/>
      <p class="spot">Bu Kitabın Yazarı Burada Veda Ediyor<a class="noteref" epub:type="noteref" href="#f1">1</a></p>
			<p>Şimdi bu küçük çalışmamı okuyan ya da dinleyen herkesten ricam şu: Eğer bu kitapta hoşlarına giden herhangi bir şey varsa, bunun için bütün idrakin ve bütün iyiliğin kaynağı<a class="noteref" epub:type="noteref" href="#f2">2</a> Efendimiz İsa Mesih’e teşekkür etsinler.</p>
			<p>Ve eğer hoşlarına gitmeyen bir şey varsa bunu da, rica ediyorum, kabiliyet yoksunluğuma versinler ve bir kasıt olduğunu düşünmesinler: Bilsinler ki elimden gelse burada anlattıklarımı, seve seve, çok daha iyi bir şekilde ifade ederdim. Kitabımız “Her şey yol göstermek içindir” diyor, benim amacım da bu. Bu yüzden boynumu büküp sizden bana merhamet etmesi için Tanrı’ya duacı olmanızı istirham ediyorum, İsa’nın bana acıyıp günahlarımı bağışlaması için. Özellikle tövbeler bö<span epub:type="pagebreak" id="page639" title="639"/>lümünde geri aldığım dünya vesveselerini konu alan Troilus, Şöhret Evi, Yirmibeş Kadının Kitabı,<a class="noteref" epub:type="noteref" href="#f3">3</a> Düşesin Kitabı, Kuşlar Meclisi’indeki “Aziz Valentine Günü”, Canterbury Hikâyeleri’nden günaha meyilli olanlar, Aslan<a class="noteref" epub:type="noteref" href="#f4">4</a> ve daha hatırıma gelmeyen pek çok tercüme veya özgün eserimden dolayı ve dahi pek çok şarkı, pek çok şehvani şiirden dolayı bağışlaması bol İsa’nın günahlarımı affetmesi için.</p>
			<p>Fakat Boethius’tan yaptığım De Consolatione çevirisi için, Azizlerin Menkıbelerini konu alan diğer kitaplar, vaaz kitapları, ahlaki ve kişinin kendisini Allah’a adamasıyla ilgili kitaplar için İsa Mesih Efendimize, O’nun mübarek anasına ve Cennet’in bütün Azizlerine teşekkürler ediyorum, ve yine onlara yakarıyorum ki: İnayet buyursunlar da, şu andan hayatımın sonuna dek günahlarım için ağlayıp, ruhumu kurtuluşa edirecek çalışmalar yapayım. Ve yine bana gerçek pişmanlığı, itirafı, kefaret ödemeyi, ve bunları bizi yüreğinin kıymetli kanıyla satın alan O tüm rahiplerin üstündeki Rahip, O Kralların Kralı’nın merhamet dolu lutfu sayesinde dünya hayatında gerçekleştirme imkânını bahşetsinler. Böylelikle ben de Karar Günü’nde kurtarılanlardan olayım. <em>Qui cum patre et Spiritu Sancto vivit et regnat Deus per omnia secula. Amen.</em></p>
			<p>Geoffrey Chaucer tarafından derlenen Canterbury Hikâyeleri burada sona eriyor. İsa onun ruhuna merhamet etsin.</p>
			<p class="end">Amin.</p>
			<aside class="footnote" epub:type="footnote" id="f1">1 “Vaiz’in Hikayesi”nin sonunda bu “Yazarın Reddiyesi” bölümü yer alıyor. Bunun otantik olup olmadığı sık sık sorgulanmıştır, fakat Gascoigne’un tanıklığı <em>(Dictionarium Theologium,</em> I. 404. J.W. Hales tarafından 1888’de Armada’da basılmıştır) 15. yüz yılda Chaucer’ın tövbekâr olduğuna inanıldığını gösteriyor. Neden olmasın? Aziz Augustine, Bedes, Jean de Meun, Sir Lewis Clifford, Spencer, Herrick, Dryden, Ruskin, Ibsen, Tolstoy da aynı şeyi yapmadılar mı? Henry Vaughan’ın da henüz genç bir şairken önceden yazmış olduğu “hoppaca” şiirleri reddettiği biliniyor. Hatta Chaucer’ın sonradan Boccaccio’nun İtalyanca yazdığı günahkâr hikâyelerden Latince olarak kaleme aldığı faziletli yazılara döndüğü söyleniyor. </aside>
			<aside class="footnote" epub:type="footnote" id="f2">2 II. Tim. iii, 16.</aside>
			<aside class="footnote" epub:type="footnote" id="f3">3 Başka kaynaklarda <em>19 Kadının Hikâyesi</em> olarak da geçen <em>İyi Kadınlar Efsanesi.</em></aside>
			<aside class="footnote" epub:type="footnote" id="f4">4 <em>Aslan Kitabı</em> günümüze ulaşmadı. Machaut’un <em>Dit dou Lyon</em> adlı kitabının bir düzenlemesi olduğu düşünülüyor.</aside>
    </section>
  </body>
</html>