<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-14">
	<section>
		<section>
			<h1 class="chapter-header">AFNAMECİ’NİN HİKÂYESİ (GİRİŞ)</h1>
			<p class="spot">Hancı’nın Hekim ve Afnameci’ye söyledikleri.</p>
			<p class="entry">Hararetli bir tirada başladı Hancımız,</p>
			<p>“Tırnakları, kanı adına Tanrı’nın, zavallı kız!</p>
			<p>Seni tuzağa düşürmek için plan yapan, rüşvet</p>
			<p>Alanlara lanet, ister hâkim olsun bunlar, ister avukat!</p>
			<p>Ne olursa olsun yavrucak sonuçta canından oldu ya,</p>
			<p>Yazık, patladı güzelliği ona çok pahalıya!</p>
			<p>Her zaman derim, şunu dağarcığınıza katın,</p>
			<p>Bize ödünç verdiği en güzel hediyeler Tabiat’ın,</p>
			<p>Bizi en erken terkedenlerdir, doğru mu?</p>
			<p>Güzelliği yüzünden oldu denebilir kızın ölümü.</p>
			<p>Ne acıklı bir şekilde buldu hayatı son.</p>
			<p>Biraz evvel söz ettiğim türe giren bir armağan</p>
			<p>Yarardan çok zarar verir, bunu kabul edelim.</p>
			<p>Şimdi efendim, yalan konuşacak değilim,</p>
			<p>Hikâyenizi dinledik, efkârlandık hepimiz,</p>
			<p>Ama neyse geçelim, üzülüp durmak anlamsız.</p>
			<span epub:type="pagebreak" id="page312" title="312"/>
			<p>Tanrı seni korusun Hekimciim, ayrıca idrar</p>
			<p>Kapların, küvetlerin, ilaçların, ağzına kadar</p>
			<p>Şifayla dolu kutun, cana can katan likörün var ya, cana</p>
			<p>Ulu Tanrı ve Meryem Ana</p>
			<p>Kutsasın bunların da hepsini.</p>
			<p>Yalanım yok, iyi bir adam olarak tanıdım seni!</p>
			<p>Görenler sanki bir hekim değil de bir piskopos</p>
			<p>Sanır seni. İyi demiyor muyum? – gerçi konuşmam sanattan uzak,</p>
			<p>Senin gibi konuşamam, nerde... Ama bak,</p>
			<p>Kalbime dokundu hikâyen, beni hasta</p>
			<p>Etti ya da nerdeyse edecek, kalbim hastalıkla yakın temasta,</p>
			<p>Tanrı’nın kemikleri adına! Bir doz ilaç alacağım</p>
			<p>Ya da bol köpüklü bir bira içmek zorunda kalacağım</p>
			<p>Biri çıkıp neşeli bir şeyler anlatmazsa,</p>
			<p>Nasıl üzüldüm nasıl, o zavallı kıza!”</p>
			<p>Afnameci’ye dönüp “Haydi dostum” dedi sonra</p>
			<p>“Güldürüşlü bir hikâye anlat bize, patlat bir fıkra.”</p>
			<p class="entry">“Tamam” dedi Afnameci, “Aziz Ronyan’a</p>
			<p>Yemin, şüpheniz olmasın benden yana.</p>
			<p>Esaslı bir hikâyeyle dönmezsem namussuzum,</p>
			<p>Ama önce şu birahaneye gireceğim, öyle susuzum,</p>
			<p>Bir de kek alacağım, karnım çok acıktı.”</p>
			<p class="entry">Kibar beylerin homurtusu ayyuka çıktı,</p>
			<p>“Hayır, pis bir fıkra anlatmasın sakın.</p>
			<p>Şöyle hisseli, faydalı bir hikâye dinleriz, bakın!”</p>
			<p class="entry">“Kabul,” dedi Afnameci, “ama biraz düşünmeliyim beyler,</p>
			<p>Biramı içerken bulurum belki nezih bir şeyler.”</p>
		</section>
		<section>
			<h1 class="chapter-header">AFNAMECİ’NİN BAŞLANGIÇ KONUŞMASI</h1>
			<p class="spot">Radix malorum est Cupiditas: Ad Thimotheum, 6°.</p>
			<p class="entry">“Beyler” dedi Afnameci “vaaz kürsüsüne oturup,</p>
			<p>Konuşmaya başladım mı görkemli bir üslup</p>
			<p>Kullanırım, akar gider konuşmam, sesim çan sesidir sanki;</p>
			<p>Zaten hepsi ezberimde takılacak ne var ki?</p>
			<p>Tek bir konuyu anlatageldim bu yana, bu bana has</p>
			<p>Konu:<em> ‘Radix malorum est Cupiditas!’</em><a class="noteref" epub:type="noteref" href="#f1">1</a></p>
			<span epub:type="pagebreak" id="page313" title="313"/>
			<p class="entry">“Öncelikle cemaate nereden geldiğimi ilan ederek</p>
			<p>Resmi belgelerimi sunarım, erinmeden tek tek;</p>
			<p>Papa’nın mührünü gösteririm ilk, incelesinler diye,</p>
			<p>Böylelikle alırım kendimi garantiye.</p>
			<p>Olur ya, küstah bir öğrenci veya bir papaz</p>
			<p>İsa’nın uğraşını baltalamaya kalkışır, ne olur ne olmaz;</p>
			<p>Sonra hikâyelerime başlarım ve zaman zaman</p>
			<p>Papalar, kardinaller, patrikler ve piskoposlardan</p>
			<p>Alınmış fetvaları gösteririm. Konuşmama bir tat</p>
			<p>Versin diye Latince birkaç kelime sarfederim. Maksat</p>
			<p>Cemaati coşturmak. Uzun kristal şişelerim çıkar ortaya sonra,</p>
			<p>Ağızlarına kadar kemik, çul, çaput, paçavra</p>
			<p>Doludur hepsi, ama cemaate sorarsan</p>
			<p>Kutsal emanetlerdir bunlar. Bunların da ardından</p>
			<p>Yakup’un koyunundan arta kalan bir kürek</p>
			<p>Kemiğini gösteririm onlara. ‘Muhteremler’ deyip söze girerek</p>
			<p>Devam ederim, ‘kulak verin bana ve dört açın gözünüzü,</p>
			<p>Diyelim yılan soktu koyun, inek, buzağı, öküzünüzü.</p>
			<p>Bu hayvancıklar bir böcek yutup şiştiler veya,</p>
			<p>Telaşlanmayın, şu kemiği herhangi bir kuyuya</p>
			<p>Daldırın, çıkarın yeter. Ondan sonra bir temiz</p>
			<p>Yıkayın hayvanın dilini kuyu suyuyla, göreceksiniz,</p>
			<p>Bir şeyciği kalmayacak. Çiçek hastalığı, uyuz,</p>
			<p>Ve sair illetlerden kurtulacak kuzunuz, koyununuz.</p>
			<p>Bu kuyunun suyundan her gün bir damla içerse eğer</p>
			<p>–Ey muhterem cemaat sözüme kulak ver– </p>
			<p>Hayvanların sahibi dürüst kişi hatta,</p>
			<p>Bu sudan birer damla içerse her hafta,</p>
			<p>Kahvaltıdan önce daha horozlar ötmeden,</p>
			<p>Atalarımıza kılavuzluk eden</p>
			<p>Mübarek Yakup’un söylediği gibi,</p>
			<p>Çoğalır hayvanları, ihya olur mal sahibi.</p>
			<p class="entry">“Ey cemaat, bu ilaç kıskançlığa da bire bir.</p>
			<p>Diyelim bir adam kıskançlık nöbetindedir,</p>
			<p>Birazcık bu sudan katın çorba suyuna,</p>
			<p>Öyle bir yumuşaklık gelecektir ki huyuna,</p>
			<p>Asla şüphe etmeyecektir karısından,</p>
			<p>Oysa suçludur kadın, adam emindir bundan.</p>
			<p>Yine de bana mısın demez, kılı bile kıpırdamaz,</p>
			<span epub:type="pagebreak" id="page314" title="314"/>
			<p>İsterse karısıyla oynaşmış olsun iki, üç papaz.</p>
			<p class="entry">“ ‘Şimdi de şu gördüğünüz şey, evet bir eldiven!</p>
			<p>Eldiven deyip geçmeyin bunu eline geçiren</p>
			<p>Kişinin tarlasına bereket yağar, yabana atmayın bu lafı,</p>
			<p>Harman vakti kat kat artar buğdayı, yulafı.</p>
			<p>Ama tabii, bir gümüş</p>
			<p>Lira ya da bir kara kuruş.</p>
			<p>Verirse şimdi. İyi kadınlar, erkekler dinleyin beni:</p>
			<p>Bir konu var yalnız, uyarmak istiyorum sizleri:</p>
			<p>Kilisemizde şimdi, aramızdan biri</p>
			<p>Çok kötü bir günah işlemişse ve evet,</p>
			<p>Bağışlanmak için günah çıkarmaya cesaret</p>
			<p>Edemiyorsa utançtan; ve genç, yaşlı herhangi bir kadın</p>
			<p>Varsa aramızda kocasını boynuzlamış, sakın ha sakın,</p>
			<p>Bağışta bulunmasın emanetlerime. Ne gücü yeter, ne de hakkı</p>
			<p>Vardır onların buna. Ancak alın açıklığı ve yüz akı</p>
			<p>İle böyle bir suça diyorsan hiç karışmadım,</p>
			<p>O zaman yaklaş, gel öne çık bir adım.</p>
			<p>İşte böyle öne çıkıp bağışını yapanın</p>
			<p>Günahlarını bağışlayacağım ben de Papa’nın</p>
			<p>Bana verdiği yetkiye dayanarak.’</p>
			<p class="entry">“Afnameci olalı beri temizinden bir yüz mark<a class="noteref" epub:type="noteref" href="#f2">2</a></p>
			<p>Kazandım her yıl bu oyun sayesinde.</p>
			<p>Bir papaz edasıyla otururum vaaz kürsüsünde, ve cemaat</p>
			<p>Yerlerine oturur oturmaz,</p>
			<p>Söylediğim minval üzere başlar vaaz,</p>
			<p>Daha ne asılsız sözler süsler bu oyunumu,</p>
			<p>Bir gayret, öne doğru uzatırım boynumu,</p>
			<p>Bir ahırın çatısına yuva kurmuş bir kumru</p>
			<p>Gibi insanların üstünde sallarım başımı o yana, bu yana doğru.</p>
			<p>Ellerim öyle hızlı hareket eder ki ve dilim öyle çabuk,</p>
			<p>Beni vaazda görmek bir başka zevk, bir başka mutluluk.</p>
			<p>Genellikle cimriler ve onları bekleyen lanet</p>
			<p>Üstüne konuşurum, böylelikle dinleyenleri cömert</p>
			<p>Ve eli açık olmaya zorlarım, konuştukça kat kat</p>
			<p>Artar bağışlar, kâr etmekten başka bir şey değil maksat.</p>
			<p>Umurum değil kimseyi günahlarından arındırmak,</p>
			<p>Örttü mü bir kez üstlerini kara toprak,</p>
			<p>Benle ilişkileri kalmaz, isterse günahtan kapkara</p>
			<span epub:type="pagebreak" id="page315" title="315"/>
			<p>Kesilmiş olsun ruhları giderlerken mezara.</p>
			<p>Doğrusu zaten verdiğim çoğu vaaz,</p>
			<p>Kötü bir niyetten kaynaklanır dersem yalan olmaz.</p>
			<p>Kiminde iltifat edip, hoşa gitmektir gaye,</p>
			<p>Böylelikle edinmektir yüksek bir paye.</p>
			<p>Kimi vaazların temelinde yatan şöhret</p>
			<p>Sahibi olma arzusudur, kiminde nefret:</p>
			<p>Birine başka türlü saldırmaya yetmiyorsa gücüm,</p>
			<p>Vaazlarımda zehirli dilimle bir hücum</p>
			<p>Başlatırım. Öyle ki bana ya da tarikattan bir kardeşe</p>
			<p>Bir kötülük yapmış olan, kaçacak kıyı, köşe</p>
			<p>Bulamaz, yakasına yapışır kuyruklu bir iftira.</p>
			<p>Suçladığım adamın adını vermesem de onlara,</p>
			<p>Özenle seçip sunduğum sayısız ip ucu</p>
			<p>Sayesinde anlar herkes kime dokunuyor işin ucu.</p>
			<p>İşte böyle pişman ederim bize kötülük edenleri,</p>
			<p>İşte böyle kusarım içimde biriken zehri,</p>
			<p>İşte böyle kutsallık kisvesi altında, mukaddes ve içten</p>
			<p>Görünüp... Neyse, özetlersek yeniden:</p>
			<p>Bütün vaazlarımda yalnızca çıkar sağlamak amacını güderim,</p>
			<p>Değişmez metnimdir bu yüzden, –bunu bilir, bunu derim– </p>
			<p><em>‘Radix malorum est Cupiditas.’</em></p>
			<p>Ve hep aynı Şeytan’ı taşlarım bağırarak bas bas,</p>
			<p>O Şeytan’ın adı Cimrilik’tir. Gerçi hasis</p>
			<p>Birisi olduğum kabul ediyorum bahis</p>
			<p>Konusu edilebilir. Yine de vaazımı duyanlar,</p>
			<p>Hasislikten vazgeçer, pişman olup ederler tövbe istiğfar.</p>
			<p>İşin tövbe yanına, tabii, uzaktan bakarım,</p>
			<p>Önemli olan: ‘Ne olacak bu işin sonunda benim kârım?’</p>
			<p>Bütün meseleyi özetliyor sanırım bu bir cümle.</p>
			<p class="entry">“Sonra da örneklere gelir sıra, bütün gücümle</p>
			<p>Anlatırım, geçmiş zaman hikâyeleri bir bir sayılır,</p>
			<p>Halk kısmısı eski hikâyelere aman, bayılır.</p>
			<p>Akılda tutması, aktarması kolay hikâyelerdir bunlar.</p>
			<p>Ne? Yok canım, şimdi akıl var mantık var,</p>
			<p>Vaazlarım sayesinde ben para demezken paraya,</p>
			<p>Bile bile yokluk içinde yaşayacak değilim ya.</p>
			<p>Yok canım, böyle bir şey aklımdan geçmedi bile bir kere,</p>
			<p>Vaaz ve dilenmek amacıyla değişik bölgelere</p>
			<span epub:type="pagebreak" id="page316" title="316"/>
			<p>Giderim gerçi ama, el emeği isteyen işlere yanaşmam pek,</p>
			<p>Hayatımı öyle sepet filan örerek</p>
			<p>Kazananmam, yeterince alırım zaten bu dilenme işinden.</p>
			<p>Üstelik gitmem hiçbir liderin öğretisi peşinden.</p>
			<p>Para, yün, peynir, buğday, kabulümdür arkadaş,</p>
			<p>İsterse bunları veren bölgedeki en yoksuk vatandaş</p>
			<p>Olsun, ya da köydeki yoksul mu yoksul,</p>
			<p>Çocukları açlıktan ölen gariban bir dul.</p>
			<p>Kaçarı yok, içerim ben ille de asma</p>
			<p>Şarabımı ve her kasabada bekler beni bir yosma.</p>
			<p>Ama beyler, dinleyin beni, anlatacaklarıma kulak</p>
			<p>Verin, bir hikâye istiyorsunuz sonuç olarak,</p>
			<p>Tamam, arpa birasından bir fırt çektiğime göre</p>
			<p>Hoşunuza gidecek bir şeyler anlatabilirim sizlere.</p>
			<p>Hoşunuza gidecek bir şey var aklımda, Tanrı biliyor,</p>
			<p>Kabul, ben cin fikirli biriyim, buna inanmak zor,</p>
			<p>Fakat şimdi genellikle para için anlattığım –ne yalan</p>
			<p>Söyleyeyim– ahlak sınırları içinde kalan</p>
			<p>Bir hikâye anlatacağım. Sessizliğe davet ediyorum sizi,</p>
			<p>Hikâyeme başlıyorum beyler, kapatın çenenizi.”</p>
		</section>
		<section>
			<h1 class="chapter-header">AFNAMECİ’NİN HİKÂYESİ</h1>
			<p class="spot">Afnameci’nin Hikâyesi burada başlıyor.</p>
			<p class="entry">Bir zamanlar Flanders’te yaşayan bir grup genç vardı, vur</p>
			<p>Patlasın, çal oynasın bir hayat sürüyorlardı. Hır gür,</p>
			<p>Kumar hayatlarının hiç değişmeyen yanıydı,</p>
			<p>Genelevler, tavernalar onların mekanıydı.</p>
			<p>Arp çalar, ut çalar, gitar eşliğinde yahut</p>
			<p>Dans edip gündüz gece atarlardı barbut,</p>
			<p>Yer, içerlerdi patlayıncaya, kusuncaya dek.</p>
			<p>Böyle yapmakla yalnız, şurası bir gerçek,</p>
			<p>Şeytan’ın tapınağında, yine Şeytan’a, bu haşarı</p>
			<p>Gençler adaklar sunmuş oluyorlardı, bu kadar aşırı</p>
			<p>Gitmekle, lanetli İsraf, Şeytan’ın yoluydu.</p>
			<p>Bu gençlerin yeminleri iğrenç sözcüklerle doluydu,</p>
			<p>Onları dinlemek, duymak ne ürkünçtü bilseniz!</p>
			<span epub:type="pagebreak" id="page317" title="317"/>
			<p>Sanki Yahudilerce yeterince parçalanmamış gibi Efendimiz,</p>
			<p>Paramparça ediyorlardı onun mukaddes bedenini.</p>
			<p>Sormayın gitsin başkalarının günahlarıyla alay edeni,</p>
			<p>Ve sormayın biraz sonra biçimli, ince</p>
			<p>Bir grup dansçı kız ortaya gelince</p>
			<p>Kopan curcunayı, şarkılar, türküler söyleyerek</p>
			<p>Meyva satan kadınlar: Şeytan’ın ordusu, şehvet</p>
			<p>Ateşini tutuşturup yakmakla görevli kuvvet.</p>
			<p>Şehvet ki Oburluk’un kapı komşusudur,</p>
			<p>Kutsal kitapta zira şöyle buyrulur:</p>
			<p>“İçkiden ve şaraptan kaynaklanır Şehvet.”</p>
			<p class="entry">Ders olsun size, bakın sapkın Lut</p>
			<p>Nasıl yattı iki kızıyla bilmeden,</p>
			<p>İçkinin tesiriyle öyle geçmişti ki kendinden,</p>
			<p>Ne yaptığının farkına varacak gibi değildi.</p>
			<p class="entry">Hikâyesini bilenler hatırlar, – hey gidi</p>
			<p>Herod, kafayı şarapla iyice çekip</p>
			<p>Bir şölende yiyip içmeyi müteakip,</p>
			<p>Ne yapmıştı Vaftizci Yahya’ya hatırlayın, görün,</p>
			<p>Demişti ki “Tutun –o masumu– hemen öldürün.”</p>
			<p class="entry">Seneca’nın sözleri de düşünmeye değer bak,</p>
			<p>Der ki “Yoktur bir deli ve bir sarhoş arasında bir fark.”</p>
			<p>Yalnız anlamak istersek kim sarhoş, kim delidir,</p>
			<p>Aklını kaçırmak demek olan delilik daha uzun sürelidir.</p>
			<p>Ey Oburluk, ilk baş belamız! Hep</p>
			<p>Sensin insan soyunun mahvına sebep.</p>
			<p>Sensin lanetlenmemizin başlangıç noktası,</p>
			<p>Ancak İsa’nın kanıyla ödendi insanın bu ilk hatası,</p>
			<p>Özetlersek, düşünün nelere mal oldu bu ilk günah:</p>
			<p>Oburluk dünyamızı yoldan çıkardı, eyvah!</p>
			<p>Âdem’le karısı bu günah yüzünden</p>
			<p>Sürüldüler Cennet bahçesinden ve o gün bu gündür hüzünden</p>
			<p>Kurtuluş yok. Âdem orucunu bozmasaydı eğer,</p>
			<p>Cennet’te kalacaklardı hep, kitaplar böyle der.</p>
			<p>Yedikten hemen sonra bile yasak meyvayı,</p>
			<p>Çok geçti artık anladıysa da Hanya’yı Konya’yı</p>
			<p>Acıya ve ıstıraba sürgün edildi çarçabuk,</p>
			<p>Ne kadar şikâyet etsek azdır senden Oburluk.</p>
			<p>Bir bilse ne illetler doğar aşırılık ve Oburluk’tan,</p>
			<span epub:type="pagebreak" id="page318" title="318"/>
			<p>Sofra başında daha ölçülü olurdu insan.</p>
			<p>Heyhat! O daracık boğaz, o yumuşacık ağız,</p>
			<p>Deyip geçeriz belki hiç farkında olmayız,</p>
			<p>Fakat Doğuda, Batıda, Kuzeyde, Güneyde, kısaca</p>
			<p>Havada, suda, karada çalışan onca</p>
			<p>İnsanın nedir derseniz zoru,</p>
			<p>Beslemektir keyif düşkünü bir oburu.</p>
			<p>Aziz Paul, ne de güzel değinirsin bu meseleye,</p>
			<p>“Et göbeğe dönüşür, göbek et için erir” diye.</p>
			<p>İkisinin de canı Cehennem’e diyelim kapansın bu bahis,</p>
			<p>Adını bile lanetliyorsak, düşünün, bu günahı işlemek ne pis</p>
			<p>Bir olaydır. Bir adam lavabo gibi kullanıyorsa ağzını,</p>
			<p>Art arda yuvarlanan kırmızı beyaz şaraplarla boğazını</p>
			<p>Islak tutuyorsa hep, düşünün, bu ne lanetli bir iş.</p>
			<p>Kulak verin, gözyaşları içinde şöyle der Ermiş:</p>
			<p class="entry">“Gözyaşları içinde söylüyorum, çokları</p>
			<p>Var ki onları İsa’nın düşmanı kılmıştır oburlukları;</p>
			<p>Sonları helaktır onların, ilahları göbekleridir.”</p>
			<p>Ey göbek, ey işkembe! Sana ne denir?</p>
			<p>Ey günahkâr kokuşmuş bok torbası,</p>
			<p>İki taraftan çıkardığın iğrenç sesler de cabası.</p>
			<p>Ne zorlu bir iştir öyle seni tatmin etmek.</p>
			<p>Sayısız aşçı çalışır, yemek malzemelerini dövmek, öğütmek</p>
			<p>Damak zevkine uygun bir lokma pişirmek için çekmedikleri</p>
			<p>Kalmaz. Sert kemiklerin içinden çıkartıp ilikleri</p>
			<p>–Yumuşak ve lezzetli hiçbir şeyi israf etmezler çünkü– </p>
			<p>Baharatlar, yapraklar, ağaç kabuğu ya da kökü</p>
			<p>Ne varsa katıp içine yeni bir lezzet</p>
			<p>Yaratırlar, nefis bir sos yaparlar bir gayret.</p>
			<p>Fakat her kim ki bu tür zevklere bayılır,</p>
			<p>Yaşıyor olsa da yanlış yoldadır, ölü sayılır.</p>
			<p>İçenlerin başı hiç kurtulmaz kavgadan,</p>
			<p>Şarabın sonu Şehvet, Şehvetin sonu hüsran.</p>
			<p>Yüzün darmadağın olmuş ey ayyaş kişi,</p>
			<p>Ne tiksindirici kucaklaman, soluğun ne ekşi.</p>
			<p>Burnunda “Samsoon, Samsoon” der gibi bir horlama,</p>
			<p>Samson ağzına içki koymazdı ama...</p>
			<p>Nezaketinden eser kalmamış, dolaşır durur dilin.</p>
			<p>Yaralı domuz gibi sendeler düşersin, nedir bu halin?</p>
			<span epub:type="pagebreak" id="page319" title="319"/>
			<p>İşte sarhoşun durumu böyledir, bundan beterdir,</p>
			<p>Şişe, insan aklı ve inceliğinin gömüldüğü yerdir.</p>
			<p>Bir kere içkinin tesiri altına giren, orada kalan,</p>
			<p>Ne kadar “sır saklarım” dese de yalan!</p>
			<p>Öyleyse, hem beyaz hem kırmızıdan uzak dur,</p>
			<p>Özellikle Lepe’nin beyaz şarabından korkulur.</p>
			<p>Hani şu Cheapside’da Fish Caddesi’nde satılan var ya,</p>
			<p>Ondan söz ediyorum, diğer şaraplara karışıverir bu İspanya</p>
			<p>Şarabı nasıl olursa ve onları keskinleştirir.<a class="noteref" epub:type="noteref" href="#f3">3</a></p>
			<p>Ortaya çıkan karışımdan öyle bir</p>
			<p>Buğu yükselir ki bir iki yudum içen</p>
			<p>Kafayı bulur hemen ve kendinden geçen</p>
			<p>Gariban kendini Cheapside’da sanırken, anında</p>
			<p>İspanya’nın tam göbeğine uçmuştur aslında;</p>
			<p>Bordeaux’ya olsa iyi ya da Rochelle’e,</p>
			<p>“Samsoon, Samsoon” başlar horlamaya, haydi kolay gele.</p>
			<p class="entry">Fakat bir sözüm var şimdi, dinleyin beyler,</p>
			<p>Eski Ahit’te değinilen zaferler, en güzel şeyler</p>
			<p>Nasıl kazanılmıştır dersiniz? Hep o Her Şeye Gücü Yeten</p>
			<p>Tanrı’nın yardımıyla. Eğer aranızda hakikaten</p>
			<p>Bu konuya meraklı olan varsa açar Kitab-ı Mukaddes’e bakar.</p>
			<p class="entry">Atilla’yı ele alın, büyük fatih, eşsiz hükümdar,</p>
			<p>Uykusunda Tanrı’sına ne durumda kavuştu,</p>
			<p>Utanç vericiydi hali, kan boşandı burnundan, öldüğünde sarhoştu.</p>
			<p>Bana kalırsa, her an için ayık olmalı bir komutan.</p>
			<p>Dahası, neydi düşünün Lemuel’e emrolunan,</p>
			<p>Samuel demiyorum, Lemuel diyorum, buna dikkat,</p>
			<p>Okuyun İncil’i, görün ne denir orda adalet</p>
			<p>Dağıtıcılarının şarap içmelerine dair,</p>
			<p>Sanırım bu konuda bu kadar laf yetişir.</p>
			<p class="entry">Oburluktan gerektiği kadar söz ettiğime göre dostlar,</p>
			<p>Bir diğer yasağa gelelim, konumuz kumar.</p>
			<p>Kumar bütün yalanların kaynağı, anasıdır,</p>
			<p>Yalan; küfrün, üçkâğıdın daniskasıdır,</p>
			<p>İsa’ya hakarettir hem, bir katliamdır,</p>
			<p>Zaman ve mal kaybıdır, size haramdır.</p>
			<p>Ne şerefsiz bir şeydir bu baş belası,</p>
			<p>Yerin dibine geçse yeridir her kumar müptelası.</p>
			<p>Bir kumarcının rütbesi, makamı ne kadar yüksekse,</p>
			<span epub:type="pagebreak" id="page320" title="320"/>
			<p>O derece düşmüş sayılır bu zavallı kimse.</p>
			<p>Mesela bir prensin adı çıkmışsa bir kez koyu</p>
			<p>Kumarcıdır diye ona destek vermez kamu oyu</p>
			<p>Yönetim işlerinde ve hiçbir konuda hükümete değgin.</p>
			<p class="entry">Akıllı bir büyük elçi olan Chilon örneğin,</p>
			<p>Şaşaalı törenlerle İsparta’dan uğurlanarak</p>
			<p>Korinth’e gönderilir, bir ittifak</p>
			<p>Oluşturması istenir. Fakat tesadüf bu ya,</p>
			<p>Yolculuğunun sonunda Chilon vardığında oraya</p>
			<p>Bütün devlet erkanını şans oyunlarında bulur,</p>
			<p>Tası tarağı toplayıp hemen yola koyulur.</p>
			<p>Memleketine dönüp der ki “Benden bu kadar, tamam,</p>
			<p>İyi adımı hiç kötüye çıkartamam,</p>
			<p>Üstüme alamam bu şerefsiz işin sorumluluğunu,</p>
			<p>Kumarcılarla birlik kuramam, yapamam bunu!</p>
			<p>Yerimi almaya elbet bulunur başka elçiler,</p>
			<p>Yemin olsun, gönül ölümü yeğler</p>
			<p>Kumar düşkünleriyle sizin aracınız</p>
			<p>Olmaktansa. Çünkü sizler gibi onurunu yıldız</p>
			<p>Yapmış bir millete yakışmaz kumarcı bir ulusla</p>
			<p>İttifak kurmak, üstelik benim imzamla, asla!”</p>
			<p class="entry">Demetrius’la ilgili bölümü okumakta fayda var,</p>
			<p>Rivayet odur ki Pers kralı iki altın zar</p>
			<p>Yollar ona, aşağılamış olur onu böylece,</p>
			<p>Demek ister ki sen bir kumarkeş olduğun sürece</p>
			<p>Kazandığın zaferlerin, şan, şerefin hiç önemi yok.</p>
			<p>Maksat vakit öldürmekse soylular için birçok</p>
			<p>Başka masum yolu var eğlenmenin.</p>
			<p class="entry">Biraz da yalancı şahitlik ve gereksiz yere yemin</p>
			<p>Etme üstüne konuşalım. Bakalım kitaplar ne der,</p>
			<p>Lüzumsuz yemin kötü fakat yalancı şahitlik ondan da beter.</p>
			<p>Yüce Tanrı’nın buyruğu şu: “Yasaktır yemin etmek”</p>
			<p>Aziz Matta böyle der; yine Aziz Jeremiah’dan nakletmek</p>
			<p>Gerekirse “Yalan söylemeyin” der o ve “doğruluğundan emin</p>
			<p>Olduğunuz gerçekler üstüne edin sadece yemin,</p>
			<p>And içilecek şey yalnız doğruluktur, haktır,”</p>
			<p>Durduk yerde yemin eden lanetli bir alçaktır.</p>
			<p>Tanrı’nın kutsal emirler listesine bakan biri</p>
			<p>İkinci sırada yer almış görür şu emri:</p>
			<span epub:type="pagebreak" id="page321" title="321"/>
			<p>“Adımı olur olmaz anmayın yalan yere!”</p>
			<p>Bu yasak, cinayetten önce yer alıyor, düşünün bir kere,</p>
			<p>Ve daha birçok günahtan önce anılıyor.</p>
			<p>Sıralamada bir yanlışlık var diyen bilsin ki yanılıyor,</p>
			<p>Tanrı’nın emirlerini anlayanlar, bilenler bilir,</p>
			<p>Söylediğim manada ve sırada yer alıyor bu emir.</p>
			<p>Size şunu da söylemek boynumun borcu,</p>
			<p>Kim taşkın yeminler ederse alınacaktır öcü.</p>
			<p>Lanet gelecektir evine, aile efradına.</p>
			<p>“Tanrı’nın yüreği, ayrıca tırnakları adına,</p>
			<p>Ve İsa’nın kanı adına Hailes manastırındaki,<a class="noteref" epub:type="noteref" href="#f4">4</a></p>
			<p>Ben ‘yedi’ atıyorum, ‘pencü se’ de seninki,</p>
			<p>Yemin olsun, bana karşı hile yaparsan eğer</p>
			<p>Doğruca kalbine gömülecek bu hançer–”</p>
			<p>İki kancık kemikten böyle bir sonuç doğar nihayet,</p>
			<p>Yalancı şahitlik, hiddet, üçkâğıt, cinayet.</p>
			<p>Bizim için hayatını feda eden İsa aşkına,</p>
			<p>Yeminin hiçbir türlüsünü alma ağzına,</p>
			<p>Neyse beyler, hikâyeme devam edeyim bari.</p>
			<p class="entry">Hikâyemizin kahramanları üç serseri,</p>
			<p>Gün yeni yeni ışımışken daha sabah</p>
			<p>Vakti bir handa parlatıyorlardı birkaç kadeh.</p>
			<p>Muhabbetin tam orta yerinde bir ara</p>
			<p>Bir çan sesi duydular, bir tabut mezara</p>
			<p>Taşınırken çalınan çandı bu. Birisinin işaretine koştu geldi komi,</p>
			<p>“Git bak bakalım evlat dedi adam, bu sefer kimi</p>
			<p>Götürüyorlar öte yana, sor soruştur bir güzel,</p>
			<p>Ölenin adını tam olarak öğren gel.”</p>
			<p class="entry">“Efendim” dedi çocuk “buna gerek yok bence,</p>
			<p>Çünkü siz gelmeden iki saat önce</p>
			<p>Duydum ki eski bir dostunuzmuş sizin,</p>
			<p>Fakat dün gece öldürmüşler ansızın,</p>
			<p>Masaya sırt üstü uzanıvermiş, sarhoşmuş yine zil zurna.</p>
			<p>Efendim, bir hırsız dadandı, Ölüm diyorlar adına,</p>
			<p>Onun yüzünden ülkede sayısız kişi ölmüş,</p>
			<p>İşte bu sefer de dostunuzun kalbini ikiye bölmüş</p>
			<p>Kılıcıyla ve tek kelime etmeden öyle sakin</p>
			<p>Çekip gitmiş oradan, bu veba zamanı bin</p>
			<p>Kişinin canına kıymış. Bu yüzden efendim, bir bir</p>
			<span epub:type="pagebreak" id="page322" title="322"/>
			<p>Sıra size de gelmeden bir tedbir</p>
			<p>Alsanız iyi olur. Onunla karşılaşacağınız anın</p>
			<p>Gelip çatacağını düşünün aniden ve ona hazırlanın.</p>
			<p>Böyle öğretildi bana, buydu annemin inancı.”</p>
			<p>“Azize Meryem adına” diye söze katıldı hancı.</p>
			<p>“Çocuk doğru söylüyor” dedi “daha bu sene</p>
			<p>Burdan bir mil uzakta büyük bir köyde yine</p>
			<p>Koca bir hane halkının mahvına sebep oldu,</p>
			<p>Karı koca, çoluk çocuk, işçi, kim varsa öldü.</p>
			<p>Sanıyorum Ölüm o köyde konaklıyor,</p>
			<p>Ve duydunuz, önüne kim gelirse haklıyor.</p>
			<p>Size de uzanmadan kanlı eli</p>
			<p>Bir çare bulmak gerek.” “Tanrı aşkına, bu kadar tehlikeli</p>
			<p>Bir şey mi? Bu Ölüm dediğiniz meretle karşılaşmak</p>
			<p>İçin sokağa çıkıp arayacağım onu köşe bucak!”</p>
			<p>Diye atıldı üçlüden biri. “Arkadaşlar dinleyin,</p>
			<p>Tanrı’nın kutsal kemikleri üstüne yemin,</p>
			<p>Biz üçümüz, sen, ben, o, üç arkadaş</p>
			<p>El ele verdik mi şöyle kardeş kardeş</p>
			<p>Bu sahtekarın, bu hain Ölüm’ün canına okuruz,</p>
			<p>Bunca cana kıymış onu nasıl hayatta koruz?</p>
			<p>Bu gün bitirelim işini, gece çökmeden.”</p>
			<p class="entry">Birbirleri için yaşamaya ve ölmeye yemin eden</p>
			<p>Üçlü için artık birinin işi hepsinin işiydi,</p>
			<p>Her biri diğerlerinin sanki öz kardeşiydi.</p>
			<p class="entry">Kim tutardı artık bu üç çılgın sarhoşu?</p>
			<p>Hancı’nın söz ettiği köye yollandılar bir koşu.</p>
			<p>Korkunç yeminler ağızlarından eksik</p>
			<p>Olmuyordu, param parça ettiler İsa’nın vücudunu, delik deşik.</p>
			<p>Ellerine geçerse Ölüm, ölüm beğensindi ölümlerden.</p>
			<p class="entry">Yarım mil kadar yol aldılar almadılar derken,</p>
			<p>Araziyi bölen seti tam aşmak üzere</p>
			<p>Hazırlanırlarken yaşlı bir adamla karşılaşırlar birdenbire.</p>
			<p>İhtiyar büyük bir hürmetle selamlayıp onları,</p>
			<p>Der ki: “Yolunuzu açık etsin, sizinle olsun Tanrı.”</p>
			<p class="entry">Bu üç serseriden en kibirlisi</p>
			<p>Cevap verir “Kimsin, nesin?” der “ey köylü, ey Allah’ın cezası,</p>
			<p>Sarınıp sarmalanmşsın, açık bırakmışsın yalnız yüzünü,</p>
			<p>Yaş yetmiş iş bitmiş, yaşamışken bilmem kaç baharını, güzünü</p>
			<span epub:type="pagebreak" id="page323" title="323"/>
			<p>Hâlâ yaşamaya devam etmektesin nedir bunun anlamı?”</p>
			<p class="entry">İhtiyar dikkatle süzerek genç adamı,</p>
			<p>Şöyle der: “Taa Hindistan’a dek köy köy, şehir şehir</p>
			<p>Dolaştım fakat gençliğini benimle değişmeye gönüllü bir</p>
			<p>Tek kimse bulamadım. Bu yüzden yaşamak zorundayım, bir ihtiyarı</p>
			<p>Ne zamana kadar yaşatmak isterse Tanrı.</p>
			<p class="entry">“Ve heyhat! Ölüm almadıkça canımı tabii,</p>
			<p>Dolanıp duruyorum huzursuz bir mahkûm gibi.</p>
			<p>Sürekli anamın evinin kapısına varıyor, yere</p>
			<p>Vuruyorum bastonumla hem de kaç kere:</p>
			<p>‘Anacığım’ diyorum ‘ne olur beni içeri al,</p>
			<p>Bak bir deri bir kemik kaldım, incecik bir dal</p>
			<p>Gibiyim. Üzerimi örtmeye bir takımlık kefen</p>
			<p>Bezi için bütün elbise dolabımı vermeye razıyım ben.’</p>
			<p>Bu iyiliği ah, benden esirgeyecek ne vardı,</p>
			<p>İşte bu yüzden yüzüm soldu sarardı.</p>
			<p>Sizin gibi gençlere hiç yakışmıyor fakat</p>
			<p>Zararsız bir ihtiyara böyle hoyrat</p>
			<p>Davranmak. Bakın ne der bu konuda Mukaddes Ahit:</p>
			<p>‘Saçı başı ağarmış bir ihtiyarın önüne geldiğiniz vakit</p>
			<p>Ayağa kalkmalısınız.’ Bu yüzden dinleyin, size tavsiyemi:</p>
			<p>Yaşlı bir kimseyi sakın incitmeyin, emi?</p>
			<p>Yoksa yaşlılığınızda –Allah izin verir de uzun bir ömür</p>
			<p>Sürerseniz– daha da fazlası size reva görülür.</p>
			<p>Tanrı sizinle olsun, daha ne deyim,</p>
			<p>Müsaade ederseniz ben artık gideyim.”</p>
			<p>“Tanrı aşkına” dedi kumarcılardan biri, “öyle yağma yok,</p>
			<p>Bu kadar kolay kaçamazsın moruk, bunu saksına sok.</p>
			<p>Aziz John aşkına! Sen biraz evvel</p>
			<p>Dostlarımıza bir bir kıyan Ölüm’den söz ettin. Gel</p>
			<p>İtiraf et, kalıbımı basarım casususun sen onun,</p>
			<p>Söyle kendisi nerde, yoksa kötü olacak sonun.</p>
			<p>Tanrı aşkına, Kutsal Ayin adına, bu işe bulaşmışsın,</p>
			<p>Şüphe yok, onunla konuşup anlaşmışsın,</p>
			<p>Biz gençleri öldürmek bütün planınız,</p>
			<p>Seni sahtekâr seni, seni iki yüzlü hırsız!”</p>
			<p>“Madem bu kadar heveslisiniz” dedi ihtiyar,</p>
			<p>“Şu dolambaçlı patikayı tırmanın koruya kadar,</p>
			<p>Yalanım yok, ben geçerken oradaydı Ölüm,</p>
			<span epub:type="pagebreak" id="page324" title="324"/>
			<p>Bir ağacın altındaydı, hâlâ oradadır sanırım,</p>
			<p>Sizin böbürlenmenizden korkup kaçacak bir adam</p>
			<p>Değildir. Şu meşeyi görüyor musunuz işte tam</p>
			<p>Orada bulacaksınız onu, haydi işiniz rast gitsin,</p>
			<p>İnsan soyunu affeden Tanrı size yardım etsin.”</p>
			<p>Serseriler koşup vardılar o ağacın dibine,</p>
			<p>Ölüm’ü beklerken bir baktılar  o da ne!</p>
			<p>Çil çil altın florinler, yaklaşık sekiz kile</p>
			<p>Kadardı, hepsi de bunun sevinciyle</p>
			<p>Vazgeçtiler Ölüm’ü aramaktan filan.</p>
			<p>Önlerinde bütün güzelliğiyle ışıl ışıl yanan</p>
			<p>Florinleri görünce bizimkilerin aklı durdu,</p>
			<p>Her biri bu değerli hazinenin başına oturdu.</p>
			<p>İçlerinden en kötü olanı konuştu ilkin,</p>
			<p>“Kardeşlerim” dedi “beni iyi dinleyin:</p>
			<p>Serseri takılır, güler, şakalaşırım fakat bilin ki</p>
			<p>Görünüşe kanmamalı, aslında oldukça zeki</p>
			<p>Biriyimdir. Şimdi kısaca, bütün bu servet</p>
			<p>Hayatımızın sonuna kadar mutluluk, saadet</p>
			<p>İçinde yaşayalım diye kısmet oldu bize. Kader</p>
			<p>Hediye etti bunu. Eh, haydan gelen huya gider,</p>
			<p>Nasıl kolay kazandıysak o kadar kolay</p>
			<p>Harcayacağız bunları. Hey gözünü sevdiğim hey,</p>
			<p>Kim derdi ki şansımız bu gün bu denli yaver</p>
			<p>Gidecek? Bir de bu altınları burdan taşıyabilirsek eğer,</p>
			<p>–Ya benim eve ya da ikinizden birinin evine,</p>
			<p>Hepsi bizimdir çünkü hepimizin bildiği gibi yine– </p>
			<p>O zaman değme ağada beyde olmaz keyfimiz.</p>
			<p>Ama bu iş gündüz vakti yapılamaz şüphesiz,</p>
			<p>O zaman millet bize azılı hırsız damgası basar,</p>
			<p>Kendi paramız yüzünden yakalar bizi, asar.</p>
			<p>Diyeceğim, bu hazine bu gece</p>
			<p>Vakti taşınmalı. Mümkün olduğunca dikkatle ve gizlice.</p>
			<p>Bu nedenle diyorum ki aramızda kur’a çekelim,</p>
			<p>Çekelim ve kur’a kime çıkacak bakalım.</p>
			<p>Çıkan şanslı kişi, gönlü hazineden yana rahat,</p>
			<p>Doğruca kasabaya uçsun, hiç beklemesin fakat.</p>
			<p>Kimseye görünmeden, yanına ekmek şarap alarak</p>
			<p>Dönsün buraya, merak etmesin, diğer iki kişi göz kulak</p>
			<span epub:type="pagebreak" id="page325" title="325"/>
			<p>Olur hazineye. İnşallah dostumuz fazla gecikmez;</p>
			<p>Vakitlice dönerse çünkü, gece çöker çökmez</p>
			<p>Taşıyabiliriz servetimizi nereyi uygun</p>
			<p>Bulursak.” Biri avcunda tutup çöpleri “Haydi” dedi “buyurun,</p>
			<p>Bakalım kur’ada bu iş kime düşecek.”</p>
			<p>Ve çekiliş sonucu içlerinden en gencecik</p>
			<p>Olanı kasabaya doğru yola koyuldu hemen.</p>
			<p>Arkadaşlarından ayrılalı daha çok geçmeden</p>
			<p>Hazineyle kalan ikiliden biri şöyle dedi diğerine:</p>
			<p>“Biliyorsun and içtik ve seni kardeşim yerine</p>
			<p>Sayarım. Şimdi sana kârlı bir teklifim olacak,</p>
			<p>Biz bize kaldık, arkadaşımız gitti, ancak</p>
			<p>Üçümüz arasında pay edilmesi gereken</p>
			<p>Tonla altın burada. Şimdi bir yolunu bulsam da ben</p>
			<p>Bu serveti yalnızca ikimiz paylaşsak</p>
			<p>Nasıl olur? Çekmiş olmaz mıyım sana çok büyük kıyak?”</p>
			<p class="entry">Beriki cevapladı: “Nasıl olur bilmem ki, bu iş zor,</p>
			<p>Bir kere altınların başında ikimizin olduğunu biliyor,</p>
			<p>Nasıl açıklarız durumu ona, gelince ne deriz?”</p>
			<p class="entry">“Eğer şimdi diyeceklerimi bir giz</p>
			<p>Olarak saklarsan, birkaç kelimeyle bak anlatayım sana,</p>
			<p>Ne yapar ederiz de ereriz mutlu sona.”</p>
			<p class="entry">“Kabul” dedi öteki “seni vermem ele,</p>
			<p>Sen şu işin yolunu anlat bakalım hele!”</p>
			<p class="entry">“Şimdi” dedi ilk konuşan “iki kişiyiz ve iki kişi</p>
			<p>Bir olduk mu çok zor tek başına onun işi,</p>
			<p>Biz daha güçlüyüz, baş edebiliriz onunla.</p>
			<p>O otururken dikkat et, fırsatını kolla</p>
			<p>Ve uygun bir anda, şakalaşıyor gibi yaparak</p>
			<p>Üstüne yürü, siz yalandan boğuşurken ben iki yanlı bıçak</p>
			<p>Darbeleriyle işini bitiririm; bu sırada ama</p>
			<p>Sen de kamanı çıkar, beni yalnız bırakma.</p>
			<p>Ondan sonra da dostum, gel keyfim gel,</p>
			<p>Hazineyi senle paylaşırız güzel güzel.</p>
			<p>Ondan da sonra söyle sen gönlünün çektiği ne var,</p>
			<p>Zar atabiliriz artık istediğimiz kadar.”</p>
			<p>Böylece karar verdiler bu iki alçak adam,</p>
			<p>Üçüncüyü öldürmeye, anlattığım gibi tam.</p>
			<p class="entry">Bu arada en gençleri kasabada dolaşıyordu,</p>
			<span epub:type="pagebreak" id="page326" title="326"/>
			<p>Aklında çil çil altınlar, onların hayaliyle yaşıyordu.</p>
			<p>“Tanrım” diyordu “bu hazineye tek başına konmanın bir yolu</p>
			<p>Olsa ben olurdum Tanrı’nın en mutlu kulu.”</p>
			<p>Sonunda baş düşmanımız –anladınız hemen, Şeytan’dır adı– </p>
			<p>Kulağına eğilip biraz zehir almasını fısıldadı.</p>
			<p>“Zehirle ve kurtul” dedi “iki arkadaşından”:</p>
			<p>Böyle rezil bir hayat süren bir kula Şeytan</p>
			<p>Kolayca yaklaşır, başına bin türlü çorap örer.</p>
			<p>Delikanlı da karar vermişti iki dostunu beraber</p>
			<p>Öldürecekti ve pişmanlık duymayacaktı zerre</p>
			<p>Kadar, vakit kaybetmek olmazdı boş yere,</p>
			<p>Hemen bir eczaneye dalıp fare zehiri istedi,</p>
			<p>“Bir de avluma dadanan bir sansar var” dedi</p>
			<p>“Geceleri tavuklarımı haklıyor birer birer,</p>
			<p>Minnettar kalırım beni bu yaratıktan kurtarırsanız eğer.”</p>
			<p class="entry">“Tanrı ruhumu kurtuluşa erdirsin ki” dedi eczacı</p>
			<p>“Sana vereceğim zehri, ya da ilacı</p>
			<p>Bir lokma, bir yudum, bir darı tanesi kadar tadarsa her kim</p>
			<p>Anında can verir, yetişemez ona en yakın mesafedeki hekim.</p>
			<p>Yola çıktı yürüdü diyelim, daha yarım mil</p>
			<p>Yol almadan gider hasta, daha fazla değil.</p>
			<p>Anlayacağın o kadar kuvvetli ve keskindir bu zehir.”</p>
			<p class="entry">Lanetli genç bir kutudaki zehiri eline alır</p>
			<p>Bitişik sokaktaki bir dükkana koşar doğruca,</p>
			<p>Üç şişe ödünç alır ve ikisinin içine zehiri boca</p>
			<p>Eder. Kendisine ayırmıştır, bu yüzden temizdir üçüncü şişe.</p>
			<p>Arkadaşlarından kurtulur kurtulmaz koyulup işe</p>
			<p>Gece boyu altını taşımakla uğraşacaktır.</p>
			<p>Ondan sonra bu genç –her türlü belaya müstehaktır– </p>
			<p>Şarap doldurur kocaman şişelere,</p>
			<p>Hiçbir şey yokmuş gibi döner dostlarının olduğu yere.</p>
			<p class="entry">Sözü daha fazla uzatmaya ne gerek var,</p>
			<p>Üçüncünün ölümünü zaten önceden planlamıştı iki kafadar,</p>
			<p>Ve başarıyla uyguladılar planlarını. İşleri bitince,</p>
			<p>“Oturalım, yiyip içip dumanlanalım hele önce”</p>
			<p>Dedi biri “ondan sonra da kalkar, gömeriz şu ceseti.”</p>
			<p>Bunları derken daha, eli zehirli şişelerden birine gitti,</p>
			<p>Kaldırıp bir yudum çekti sonra arkadaşına verdi,</p>
			<p>Şüphesiz ikisi birden oracıkta geberdi.</p>
			<span epub:type="pagebreak" id="page327" title="327"/>
			<p class="entry">Doğrusu, İbn-i Sina hiçbir</p>
			<p>Makalesinde böyle zehirlenme semptomlarından söz etmemiştir.</p>
			<p>Öyle dehşetli acı çektiler, öyle kötü öldüler.</p>
			<p>Bu iki katil işte böyle cezalarını buldular.</p>
			<p>Tabii, arkadaşlarını zehirleyenin de kalmadı yanına,</p>
			<p>O lanetli günah onun da kıydı canına.</p>
			<p>Ey kötülük, ey hain Cinayet!</p>
			<p>Ey Oburluk, Kumar! Ey İhanet, Şehvet!</p>
			<p>Ey İsa’yı utandıran pespaye,</p>
			<p>Büyük yeminler etmek, burnu havada gezmek niye?</p>
			<p>Ey insanoğlu, Yaradan’a karşı, nasıl olur</p>
			<p>–Ki seni yüreğinin kanıyla yıkayan O’dur– </p>
			<p>Bu kadar haince davranabilirsin? Garip, çok garip...</p>
			<p>Şimdi beyler, Tanrım bütün günahlarınızı affedip</p>
			<p>Silsin ve sizleri Cimrilik yüzünden Cehennem’e</p>
			<p>Gidecekler arasına almasın. Şu kutsanmış afname</p>
			<p>Sayesinde, muhteremler, bu iş çantada keklik,</p>
			<p>Yeter ki atın şuraya altın ya da gümüş birkaç teklik,</p>
			<p>Gümüş kaşıklar ya da, çatallar, broşlar,</p>
			<p>Bu belgenin önünde evet, eğilsin başlar!</p>
			<p>Hiçbir şeyin yoksa bayan, yün bağışla, bekleme.</p>
			<p>Adınız bir kere kaydoldu mu listeme,</p>
			<p>Cennet’te yerinizi ayrılmış bilin,</p>
			<p>Bağışlayayım sizi yüksek yetkimle, gelin.</p>
			<p>Doğduğunuz günkü gibi yeniden saf ve temiz</p>
			<p>Olacaksınız, yeter ki kesenize uzansın elleriniz.</p>
			<p>İşte bu şekilde vaaz ederim. Beyler yoksa bir soru</p>
			<p>İsa Mesih –ki O’dur ruhumuzun doktoru– </p>
			<p>Bağışlasın hepinizi, kılsın size şefaat,</p>
			<p>En iyi kurtuluş bu. Sizi kandıracak değilim fakat</p>
			<p>Bir şey eklemeyi unuttum hikâyeme:</p>
			<p>Şu anda çantamda kutsal hatıralarla, pek çok afname</p>
			<p>Var. İngiltere’de bulunabileceklerin en iyisi her biri,</p>
			<p>Bunları bana muhterem Papa hazretleri</p>
			<p>Kendi elleriyle verdi. İçinizden birinizin içinden gelip hani</p>
			<p>Bağışta bulunmak ve tarafımdan bağışlanmak dilerse canı,</p>
			<p>Öne çıksın şuraya, diz çöksün, öyle kalsın,</p>
			<p>Hiç ses etmeden dualarımdan nasibini alsın.</p>
			<p>Zaten hizmetinizdeyim yolculuk süresince,</p>
			<span epub:type="pagebreak" id="page328" title="328"/>
			<p>Bir kasabadan çıkarken ya da yeni bir kasabaya gelince</p>
			<p>Yenileyebilirsiniz de bu kutsanma törenini. Ünleyin beni</p>
			<p>Yeter ve ödeyin ücreti kaç altınsa ya da kaç peni.</p>
			<p>Ne şanslısınız hey millet, bu büyük bir ganimet,</p>
			<p>Aranızda yetkili bir afnamecinin bulunması bulunmaz nimet.</p>
			<p>Uzun bir yola gidiyoruz, herkese malum,</p>
			<p>Belli mi ne olacak, bizi ne vakit bulacak Ölüm?</p>
			<p>Bakarsın –eh dünyanın türlü türlü hali var– </p>
			<p>Düşer biriniz atından boynunu kırar.</p>
			<p>Aklı olan düşünmeden sözlerimi onaylar,</p>
			<p>Aranızda olmam ne güven verici değil mi bayanlar baylar?</p>
			<p>Ruh bedenden el çekip dünyadan göçtüğünde,</p>
			<p>Büyük küçük hepinizi affedecek güç bende.</p>
			<p>En çok günaha batmış olanınız Hancı</p>
			<p>Olduğuna göre derim ki o başlasın önce.</p>
			<p>Evet Hancı Bey, sen yap ilk bağışı,</p>
			<p>Durma öne çık ve hürmetle öp şu</p>
			<p>Kutsal emanetleri. Aç keseyi haydi, bir gümüş lira ver.”</p>
			<p class="entry">“Asla” dedi hancı “dediğini yaparsam eğer,</p>
			<p>İsa’nın laneti üzerime olsun. Kanar mıyım sana?</p>
			<p>Sen bokuna boyanmış donunu öptürüp insana</p>
			<p>Aziz bilmem kimin kutsal eşyası dersin.</p>
			<p>Fakat Azize Helen’in bulduğu haç üstüne yemin,</p>
			<p>Kutsal eşyalar, emanetler değil benim derdim,</p>
			<p>Onların yerine avcumda hayaların olsun isterdim,</p>
			<p>Kestirt onları da taşımana yardım edeyim,</p>
			<p>Domuz bokuyla sıvanıp kutsansınlar istemez misin beyim?”</p>
			<p>Afnameci çok bozuldu, bütün keyfi kaçtı,</p>
			<p>Ne bir tek laf etti, ne de ağzını açtı.</p>
			<p>“Olmadı” dedi Hancı “şimdi ayıp ettin ama,</p>
			<p>Bundan böyle ne sana, ne çabuk kızan bir başka adama</p>
			<p>Takılmam hiç, artık şaka maka yapmam!”</p>
			<p>Şövalye söze daldı bu ara dedi “Tamam”</p>
			<p>(Gördüğü kadarıyla çığırından çıkmıştı eğlence)</p>
			<p>“Tamam” dedi “kesin, bu kadar yeter bence.</p>
			<p>Sayın Afnameci, toplayın kendinizi şimdi, gülün biraz,</p>
			<p>Ve bence, pek değerli ev sahibimiz, hancımız,</p>
			<p>Öpün afnameciyi, biraz yaklaşın,</p>
			<p>Siz de Afnameci bey, durmayın kucaklaşın,</p>
			<span epub:type="pagebreak" id="page329" title="329"/>
			<p>Gülelim eğlenelim yine muhabbetle.”</p>
			<p>Öpüştüler ve yoluna devam etti kafile.</p>
			<p class="spot">Afnameci’nin Hikâyesi burada bitiyor.</p>
		</section>
	</section>
	<aside class="footnote" epub:type="footnote" id="f1">1 <em>Radix</em>.... (I. Timoteos’a vi., 10): “Bütün günahların bir kökü para sevgisidir.”</aside>
	<aside class="footnote" epub:type="footnote" id="f2">2 Mark: Bir pound’un üçte ikisi değerinde para birimi. Robinson o zamanlar paranın şimdiki değerinin yirmibeş otuz katı olduğuna dikkat çekiyor.</aside>
	<aside class="footnote" epub:type="footnote" id="f3">3 İngiliz şaraplarının içine daha ucuz olduğu veya daha sert olduğu için İspanyol şarabı katılmasından söz ediliyor. Bu tabii ki kanun dışı bir uygulama.</aside>
	<aside class="footnote" epub:type="footnote" id="f4">4 Hailes: Gloucestshire’da bir manastır; kalıntıları hâlâ görülebilir. Önceleri orada İsa’nın kanıyla dolu bir şişe bulunuyordu, fakat daha sonra bu şişe Henry VIII.’in emriyle yok edildi.</aside>
</body>
</html>