<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-13">
	<section>
		<span epub:type="pagebreak" id="page303" title="303"/>
		<h1 class="part-header">Grup C (Fragman VI)</h1>
		<section id="bolum-1">
			<h1 class="chapter-header">HEKİM’İN HİKÂYESİ</h1>
			<p class="spot">Hekim’in Hikâyesi burada başlıyor.</p>
			<p class="entry">Soyadı Virginius olan bir adamdan</p>
			<p>Söz eden bir hikâye vardır, Livy’den kalan.</p>
			<p>Bu, şerefli bir aileden gelen bir şövalyeymiş,</p>
			<p>Eşi dostu çokmuş, hali vakti yerindeymiş.</p>
			<p class="entry">Karısı bir kız çocuğu vermiş bu şövalyeye,</p>
			<p>Ve bir başkasını getirmemiş dünyaya.</p>
			<p>Kendisine sadece bir kez</p>
			<p>Bakanları başka hiçbir şeyi göremez</p>
			<p>Eden bir güzelliği, hoşluğu varmış kızın.</p>
			<p>Tabiat hiçbir çabadan kaçınmaksızın,</p>
			<p>Özel bir çaba göstermiş böyle bir güzelliğin sahibi</p>
			<p>Kılmak için onu; sanki şöyle der gibi:</p>
			<p>“Bakın ben tabiatım, ve istersem eğer,</p>
			<p>İşte böyle şekillendirir, böyle resmeder,</p>
			<p>Böyle mükemmel kılarım. Hodri meydan,</p>
			<p>Varsa çıksın bunun bir kopyasını yapan!</p>
			<p>Pygmalion mu? Asla, ısıtsa, dövse de devamlı,</p>
			<p>Oysa, işlese ve boyasa da en canlı</p>
			<p>Renkleriyle, işte iddia ediyorum ki kesin kes</p>
			<p>Boşa emek harcamış olur Zeuxis ya da Apelles,</p>
			<p>Isıtsalar, dövseler, gece gündüz çalışsalar,</p>
			<p>Bunun bir kopyasını daha yapmaya kalkışsalar.</p>
			<p>Çünkü o Yeri Göğü Yaratan, vekili</p>
			<p>Olarak atadı beni, yaratılarına uygun şekli,</p>
			<span epub:type="pagebreak" id="page304" title="304"/>
			<p>Ben veririm, tasarlarım onları kendim,</p>
			<p>Zevkime göre. Sorumlusu benim ve yine bendim</p>
			<p>Geçmiş, gelecek ne varsa şu ay ışığı altına,</p>
			<p>Bunca çabam ama değil boşuna.</p>
			<p>Efendim ve ben el birliği içinde çalışırız,</p>
			<p>O’na övgü olsun diye yaratıldı bu kız.</p>
			<p>Bütün diğer canlıları da aynı gayeyle</p>
			<p>Şekillendiririm, isterse ayrı özelliklerle, farklı boyayla</p>
			<p>Belirlemiş olayım her birini.” Evet,</p>
			<p>İşte bunları demek istermiş Tabiat.</p>
			<p class="entry">İşte Tabiat’ın böylesine özendiği kız,</p>
			<p>Hikâyenin geçtiği günlerde on yedisindeymiş henüz.</p>
			<p>Tabiatın elinde nasıl beyaza boyanır bir zambak,</p>
			<p>Bir gül nasıl kırmızıya boyanır ve açılırsa yaprak yaprak,</p>
			<p>Tabiat aynen öyle dokunmuş kıza; aynen öyle dokunmuş bu zerafet</p>
			<p>Timsali, her rengi yerli yerinde, el çabukluğu marifet.</p>
			<p>Buklelerini kendi altın pırıltılarına eş</p>
			<p>Parlaklıkta boyayıvermiş güneş.</p>
			<p>Güzelliği, doğru, rekabet kabul etmezmiş fakat</p>
			<p>İyi huyu bundan belki de bin kat</p>
			<p>Fazla övgüye değermiş, zerrece eksik</p>
			<p>Değilmiş sağduyunun alkışladığı hiçbir özellik.</p>
			<p>Vücudu temizmiş, ruhu ondan da temiz,</p>
			<p>Her şey bir yana, bakireliği konusunda çok titiz</p>
			<p>Davranırmış. Büyümüş, boy atmış, bu ara katiyyetle</p>
			<p>Ilımlı ve sabırlı bir masumiyetle</p>
			<p>Uzak duruyormuş erkeklerden. Hali, tavrı</p>
			<p>Yanısıra son derece alçak gönüllüymüş konuşmaları.</p>
			<p>Pallas kadar akıllıymış diyesim geliyor, yine de</p>
			<p>Kadıncaymış konuşmaları ve bir o kadar sade.</p>
			<p>Her tür özentiden uzakmış ve bilgiç</p>
			<p>Görünmek için uydurma sözcükler kullanmazmış hiç.</p>
			<p>Seviyesini ve yaşını yansıtırmış her sözü,</p>
			<p>Ağzından çıkan her kelime bu kızı</p>
			<p>Çok iyi yetiştirdiklerine işaret edermiş.</p>
			<p>Biraz mahcup ama azimliymiş, elinden kurtulmazmış iş.</p>
			<p>Tembellik düşmanıymış, çalışkanlık timsali,</p>
			<p>Bachus suyunu tatmamışmış hiç dili:</p>
			<p>Şarap ve gençlik çünkü Venüs’ü azdırır,</p>
			<span epub:type="pagebreak" id="page305" title="305"/>
			<p>Arzuları kamçılar, ateşe yağ dökülmüşle bir.</p>
			<p>Yüreğinde taşan doğal iyiliği sayesinde ne</p>
			<p>Zaman, nerde bir taşkınlık olsa hemen bir bahane,</p>
			<p>Bir rahatsızlık uydurup kaçıyormuş ordan.</p>
			<p>Eğlencelerden, ziyafetlerden, danslardan</p>
			<p>Uzak duruyormuş; böyle yerlerde Allah saklasın,</p>
			<p>Hedefi olabilirmiş şehvetli bakışların.</p>
			<p>Bunlar ve benzeri davranışlar, tahmin edileceği gibi,</p>
			<p>Daha küçük yaşta insanı olgunluk sahibi,</p>
			<p>Ağır ve oturaklı yapmaya yeter,</p>
			<p>Ama bu da bir kızı tehlikeye atar,</p>
			<p>Ve tehlikeli olagelmiştir öteden beri:</p>
			<p>Vaktinden çok evvel bir kraliçeyi oynayan bir dilberi</p>
			<p>Görenler hemen anlar onun ne yaman</p>
			<p>Bir afet olacağını karı olduğu zaman.</p>
			<p class="entry">Ey genç kızlara gözkulak olmakla</p>
			<p>Görevli orta yaşlı hanımlar, gelmesin sakın akla</p>
			<p>Sizi kızdırmak için konuştuğum gibi</p>
			<p>Bir düşünce, ama bana kalırsa, bu göreve seçilmenizin sebebi</p>
			<p>Şu iki şeyden kaynaklanıyor olabilir:</p>
			<p>Ya namusunuza, ifetinize çok düşkündünüz ve bir</p>
			<p>Gün ödün vermeden yaşadınız bu prensipten,</p>
			<p>Ya da eski kulağı kesiklerdendiniz ama bir gün hepten</p>
			<p>Vazgeçip o yaşantıdan, erdiniz doğru yola.</p>
			<p>Aman ha öyleyse, birinci vazifeniz ola,</p>
			<p>İsa aşkına bütün genç kızlara tembihleyin:</p>
			<p>“Kızlar dikkat, namus tehlikede” deyin.</p>
			<p class="entry">Nasıl bu işlerden emekli bir yankesici</p>
			<p>En uygun adaysa –tam adamı– bir bekçi</p>
			<p>Kadrosuna, sizler de öylesiniz, sıkı sarılın işinize,</p>
			<p>Bir felaket gelsin istemiyorsanız başınıza,</p>
			<p>Kötülüğe ne göz yumun, ne onu küçümseyin,</p>
			<p>Şüphesiz çünkü onu yapanlar hain.</p>
			<p>Öyleyse kulak verin tüm dadılar, evet:</p>
			<p>Nedir derseniz en üst düzeyde yapılan ihanet,</p>
			<p>Masumluğa yönelik olandır derim, işte bu kadar.</p>
			<p class="entry">Şunu da ekleyelim, ey analar, babalar!</p>
			<p>Kaç tane çocuğunuz olursa olsun,</p>
			<p>Onları gözetme sorumluluğu sizin,</p>
			<span epub:type="pagebreak" id="page306" title="306"/>
			<p>Durdukça onlar sizin himayenizde,</p>
			<p>Dikkat edin, arka teker hep ön tekerin açtığı izde.</p>
			<p>Kulaklarını çekmede ihmaliniz ya da teşkil</p>
			<p>Ettiğiniz örnek yüzünden çocuklar sersefil</p>
			<p>Bir hayata sürüklenirler, ve korkarım</p>
			<p>Sonra sizlere pahalıya patlar bu durum.</p>
			<p>Köpeklerinin uyumasına izin veren çobanlar</p>
			<p>Düştükleri hatayı geç de olsa anlar,</p>
			<p>Anlar geç de olsa pusuda bekleyen kurdu,</p>
			<p>Anlar ne zaman indi, bütün sürüyü vurdu.</p>
			<p>Yetişir, bu son örnekle bu bahsi bağlayalım,</p>
			<p>Bu kıza, nerede kaldıysak oradan ağlayalım:</p>
			<p class="entry">Bu sözünü ettiğim çok müstesna bir kızmış,</p>
			<p>Başında dadıya filan ihtiyaç duymazmış.</p>
			<p>Diğer kızlara çok iyi bir örnekmiş yaşantısı,</p>
			<p>Bu konuda bir kitaptan çok iyiymiş doğrusu.</p>
			<p>Faziletli bir genç kızda olması muteber</p>
			<p>Ne varsa ondaymış uygulamasıyla beraber.</p>
			<p>Akıllıymış son derece, ağırbaşlı, eli açık,</p>
			<p>Herkesin itiraf ettiği gibi açık açık,</p>
			<p>Dünyada bir taneymiş güzellikte, nezakette.</p>
			<p>Erdemli yaşantısı her an dikkate</p>
			<p>Değer bulunuyormuş; örnekler sıralanıyormuş bir bir,</p>
			<p>Onun meziyetlerine, faziletlerine dair.</p>
			<p>Bunlarda biraz kıskançlık da yok değilmiş tabii,</p>
			<p>Başkasının mutluluğu karşısında bir hırsız gibi</p>
			<p>Kıpkırmızı kesilir ve mutsuzluğu karşısında için için</p>
			<p>Sevinirsin ey Haset! (Böyle diyor Aziz Augustine.)</p>
			<p class="entry">İşte bu kız bir sabah annesinin kolunda</p>
			<p>Şehrin mabedine gitmiş – şaşacak bir şey yok bunda,</p>
			<p>Bu işi sık sık yapar kızlar. Ne diyorduk bakalım,</p>
			<p>Evet, o zamanlar bölgede görevli bir hâkim</p>
			<p>Varmış ve o sabah bir ara bu kızı görmüş,</p>
			<p>Görür görmez de pek beğenivermiş.</p>
			<p>Bütün duyguları sarsılmış, değişmiş birdenbire;</p>
			<p>Bu güzellik karşısında kendi kendine habire</p>
			<p>Söylenmeye başlamış, yüreği arzu dolu;</p>
			<p>“Benim olmalı” diyormuş “yok başka yolu.”</p>
			<p class="entry">İşte o an Şeytan girmiş kanına, “Bu uğurda,</p>
			<span epub:type="pagebreak" id="page307" title="307"/>
			<p>Her tür düzenbazlık, her tür hile hurda</p>
			<p>Göze alınmalı” demiş, “onunla yatmak istersen, unutma bunu!”</p>
			<p>Ve başlamış öğretmeye her tür oyunu.</p>
			<p>Pekâlâ biliyormuş Hâkim, ne zor kullanmak, ne ücret</p>
			<p>Teklif etmek dedirtemezmiş bu kıza “evet.”</p>
			<p>Kızın güçlü dostları varmış ve diğer yandan</p>
			<p>Onun şehvani arzulara sımsıkı kapanan</p>
			<p>Fazilet kapılarını zorlayıp açmak çok</p>
			<p>Zormuş “İki şekilde de imkânsız, yolu yok”</p>
			<p>Diye düşünmüş Hâkim “buna güç yetmez,</p>
			<p>Bu kız vücudunu ve ruhunu asla kirletmez.”</p>
			<p>Epey kafa yorduktan sonra da “Tamam”</p>
			<p>Demiş “bu işi yapsa yapsa bu adam</p>
			<p>Yapar” ve şehirde yaşayan ipsiz</p>
			<p>Sapsız, adilerin adisi ama komplolar düzenlemede rakipsiz</p>
			<p>Birine haber salmış, acele gelsin diye.</p>
			<p>Konuşup görüşüldükten sonra, anlatıldıktan sonra tüm hikâye,</p>
			<p>Adama yemin ettirmiş Hâkim, demiş “Hele</p>
			<p>Bir ağzından bir şey kaçır da gör nasıl gidiyor kelle.”</p>
			<p>Neyse adam razı olmuş ve yapıldıktan sonra lanet plan</p>
			<p>Adamın ağzı mühürlenmiş türlü hediyelerle filan.</p>
			<p class="entry">Bütün komplo hazır olunca, en ince</p>
			<p>Ayrıntılarıyla bu şehvet oyunu hazırlığı bitince</p>
			<p>–Biraz sonra öğreneceksiniz ne olduğunu– Claudius</p>
			<p>Adındaki alçak adam evine dönmüş ve diğer yandan o deyyus,</p>
			<p>O ar damarı çatlamış hâkim,</p>
			<p>Soracak olursanız “Kimmiş bu hayasız, kim?”</p>
			<p>Soyadı Appius’muş – neden böyle isimler veriyorlar sahi,<a class="noteref" epub:type="noteref" href="#s1">*</a></p>
			<p>Bir fabl değil oysa hikâyem, aksine, tarihi</p>
			<p>Bir hikâye, yaşanmış bir olay ve onu teyit</p>
			<p>Eden birçok mühim tarihçinin notlarıyla sabit.</p>
			<p>İşte bu entrikacı hâkim işe koyulmuş hemen.</p>
			<p>Şehvetini, nefsini tatmin için bir an</p>
			<p>Bile beklemeye yokmuş tahammülü.</p>
			<p>Ve günlerden bir gün –tarih kaynaklarında böyle yazılı– </p>
			<p>Mahkeme kürsüsündeki yerini</p>
			<p>Almış, çeşitli konularda verirken hükümlerini,</p>
			<span epub:type="pagebreak" id="page308" title="308"/>
			<p>Claudius nefes nefese dalmış içeri,</p>
			<p>“Özür dilerim” demiş “sayın Hâkim hazretleri,</p>
			<p>Fakat buraya bir amaçla geldim, bir şikâyetim</p>
			<p>Var Virginius’tan; adalet dilemek sizden niyetim.</p>
			<p>İnkâr eder, derse ki bu sözlerim doğru değil,</p>
			<p>Ben sizi ikna etmeye yetecek kadar delil,</p>
			<p>Şahit ne gerekse bulacağım, her soruyu yanıtlayacağım,</p>
			<p>Ve haklı olduğumu efendim, kanıtlayacağım.”</p>
			<p class="entry">“Sanığın gıyabında” diye fikir belirtmiş Hâkim</p>
			<p>“Bağlayıcı bir karar vermeye yetkili değilim;</p>
			<p>Çağırın gelsin, davacı ol sen de, o zaman memnuniyetle</p>
			<p>Sizi dinleyeceğim ve hak yerini bulacak katiyyetle.”</p>
			<p class="entry">Uzatmayalım, Virginius mahkemeye gelmiş nihayet,</p>
			<p>Ve vakit kaybetmeden okunmuş o lanet</p>
			<p>Dava dilekçesi: “Saygıdeğer Hâkim Appius,</p>
			<p>Şimdi sizlere ben kulunuz Claudius;</p>
			<p>Virginius adında bir şövalyenin</p>
			<p>Kanunlara, adalete ve kendisine şifahen</p>
			<p>Yapmış olduğum uyarılara ısrarla</p>
			<p>Karşı çıkarak kanunen bana ait bir köleyi hâlâ</p>
			<p>Alıkoyduğunu kanıtlayacağım. Daha küçücükken</p>
			<p>Kaçırılmıştı bir gece bu kız benim evimden.</p>
			<p>Mahkemeniz emrederse her türlü ispat</p>
			<p>Sunulabilir huzura, şahitlerim dinlenebilir fakat</p>
			<p>Virginius neyi iddia ederse etsin</p>
			<p>Bu kızın onun kızı olmadığı kesin.</p>
			<p>Sayın Hâkim, adaletli kararınız</p>
			<p>Doğrultusunda bana iade edilmelidir bu kız.”</p>
			<p>İşte bunlarmış Claudius’un iddiası,</p>
			<p class="entry">Şaşırıp dehşete düşmüş Virginius, kızın babası,</p>
			<p>Ama daha ağzını açıp tek kelime edemeden,</p>
			<p>“Bu kız benimdir, şövalyelik şerefim üstüne yemin”</p>
			<p>Diyemeden –ki pek çok şahit getirebilirmiş ve kesinlikle</p>
			<p>Çürütebilirmiş bu iddiaları sayısız tanıkla– </p>
			<p>Onu dinlememiş bile Appius, o lanet olası,</p>
			<p>Kararını okumuş hemen, susturup Virginius’u:</p>
			<p class="entry">“Mahkemenin kararıdır bu, asla değişmez,</p>
			<p>Derhal bu adama geri verilecek bu kız,</p>
			<p>Senin evinde kalamaz artık köle,</p>
			<span epub:type="pagebreak" id="page309" title="309"/>
			<p>Dava davacı lehine sonuçlandı, karar böyle.”</p>
			<p class="entry">Ve bu kadarı Virginius’a yetmiş,</p>
			<p>Anlamış tabii işin içinde bir iş</p>
			<p>Olduğunu ve ne yapsa, ne etse, kime</p>
			<p>Gitse kızının elinden zorla alınıp Hâkim’e,</p>
			<p>Onun kirli emellerine verileceğine yatmış aklı,</p>
			<p>Eve dönüp salonda oturmuş ağlamaklı.</p>
			<p>Bir uşak yollayıp çağırtmış kızını,</p>
			<p>Bir ölüm soğukluğu kaplamış kül yüzünü,</p>
			<p>Kızının güzelliğine bakmış uzun uzun,</p>
			<p>Yine de sesi çatallaşmaksızın:</p>
			<p class="entry">“Kızım Virginia” demiş “Önünde birkaç</p>
			<p>Değil, iki seçenek var: ya ölüm ya da utanç.</p>
			<p>İkisinden birini seç şimdi. Kahretsin, lanet</p>
			<p>Olsun doğduğum güne, ey adaletsiz adalet!</p>
			<p>Ey haksız yere verilen ceza, ey alın yazım!</p>
			<p>Bir bıçağa yaslanıp mı ölecekti masum kızım?</p>
			<p>Ey sevgili yavrum, ey hayatıma son veren,</p>
			<p>Seni ne büyük bir mutlulukla büyütmüştüm ben.</p>
			<p>Hiç aklımdan çıkmıyordun ne gündüz, ne de gece,</p>
			<p>Senle bırakmıştı üzüntüler yerini sevince,</p>
			<p>Ve son hüzün seninle çökecek biliyorum.</p>
			<p>Sabırlı ol, ey iffet timsali, sevgili yavrum,</p>
			<p>Ve ölümü seç, ölümü sükunetle karşıla,</p>
			<p>Nefret değil, sevgi getirecek onu sana, beni bağışla,</p>
			<p>Darbeyi için için sızlayarak indirecek elim,</p>
			<p>Ve başını ayıracak gövdenden; ey benim güzelim!</p>
			<p>Lanet olsun, Appius yüzünü nerden de görüverdi,</p>
			<p>Düzmece bir duruşmayla zorlama bir karar verdi.”</p>
			<p>Olup biteni anlatmış sonra ama bunlar sizce malum,</p>
			<p>Burada hepsini tekrarlamak istemiyorum.</p>
			<p class="entry">“Sevgili babacığım” demiş kız, “ne olur acı bana”</p>
			<p>Ve gelip dolamış kollarını babasının boynuna</p>
			<p>–Sık sık yaptığı gibi– yaşlar boşanıvermiş iki</p>
			<p>Gözünden birden ve sormuş “Canım babacığım, peki,</p>
			<p>Ölecek miyim şimdi, yok mu kurtuluş yolu?”</p>
			<p class="entry">“Maalesef canım yavrum, bütün umutlar ölü!”</p>
			<p class="entry">“Babacığım, ne olur bana biraz zaman tanı:</p>
			<p>Ölümüme ağlama, yas tutma zamanı.</p>
			<span epub:type="pagebreak" id="page310" title="310"/>
			<p>Jeptha da kızına kendi yasını tutmak üzere</p>
			<p>Onu öldürmeden önce biraz süre</p>
			<p>Tanımıştı unutma. Tamamen günahsızdı yavrucak,</p>
			<p>Tanrı biliyor ama hepsinin arasında en başta, uçarak</p>
			<p>Gitti onu karşılamaya hazin bir törenle.”</p>
			<p>(Zavallı masum, bu sözleri söylemenle</p>
			<p>Birlikte nasıl da yığılıp kalmışsın yere yazık.)</p>
			<p>Ama kendine gelince, geçer geçmez baygınlık,</p>
			<p>Korkusuzca seslenmiş babasına, demiş ki “Babacığım,</p>
			<p>Şükürler olsun Tanrı’ma ki bakire öleceğim!</p>
			<p>Utanç yerine ölümü tercih ediyorum, haydi kap</p>
			<p>Kılıcını ve Tanrı aşkına gerekeni yap!”</p>
			<p class="entry">İşte bunları söylemiş çocuk</p>
			<p>Ve babasından yumuşak bir vuruşla çarçabuk</p>
			<p>İşini bitirmesini rica ettikten sonra bir kez</p>
			<p>Daha baygın düşmüş yere. İsteksiz,</p>
			<p>Ve üzgün ve kalbi kan ağlayarak</p>
			<p>Başı gövdeden kılıcıyla trak!</p>
			<p>Vurup ayırmış baba ve saçlarından tutup eline almış,</p>
			<p>Gitmiş aramış Hâkim’i, mahkemede bulmuş</p>
			<p>Ve kesik başı ona doğru uzatmış.</p>
			<p>“Al işte” der gibi –Livy böyle anlatmış– </p>
			<p>Onu görür görmez yerinden kalkıp Sayın</p>
			<p>Hâkim ferman buyurmuş “Tutuklayın</p>
			<p>Bu şövalyeyi, götürün asın!”</p>
			<p>Fakat o an bin kişilik bir kalabalık ani bir baskın</p>
			<p>Düzenlemiş mahkemeye, şövalyeyi kurtarmaya gelmişler.</p>
			<p>Haber şehir içinde yayılmış meğer,</p>
			<p>Hain komplo çıkmış su</p>
			<p>Yüzüne, halk şüphe etmiş Claudius’u</p>
			<p>Appius’un bu işe teşvik ettiğinden.</p>
			<p>Hâkimin niyetini sezmişler ve işte bu yüzden</p>
			<p>Böyle bir ayaklanma başlatmışlar.</p>
			<p>Alıp götürmüşler hâkimi bir zindana atmışlar,</p>
			<p>Orada kendi kendini öldürmüş bu lanet</p>
			<p>Adam. Ve Claudius, Appius’un emellerine alet</p>
			<p>Olan kişi yani, tam asılacakkken bir ağaca,</p>
			<p>Virginius halktan onun sürgüne yollanmasını rica</p>
			<p>Etmiş, hayır olmaz deseler şüphesiz,</p>
			<span epub:type="pagebreak" id="page311" title="311"/>
			<p>Payını alacakmış bu şahsiyetsiz.</p>
			<p>Ve bu işe karışan kimler varsa bilerek bilmeyerek,</p>
			<p>İpe çekilmiş hepsi istisnasız tek tek.</p>
			<p class="entry">Bu hikâyede görülüyor nasıl ödeniyor günahlar,</p>
			<p>Öyleyse ayağımızı denk almakta yarar var,</p>
			<p>Kimseye malum değil çünkü Tanrı’nın planları,</p>
			<p>Belli değil ne zaman cezalandıracağı günahkârı,</p>
			<p>Ya da vicdanı gizlice kemiren kurt ne yapıyor, ne ediyor;</p>
			<p>Bakalım kötülüğü iş edinenlere nasıl bir terör</p>
			<p>Estirecek, hem ne zaman? Hiçbiri belli değil,</p>
			<p>İster okumuş ol istersen cahil,</p>
			<p>Son darbe ne gün inecek söylemek mümkün mü?</p>
			<p>Aklı olan tutsun derim şu öğüdümü:</p>
			<p>Günahlarınız sizi yere çalmadan daha,</p>
			<p>Siz onları yere çalın ve sığının Allah’a.</p>
			<p class="spot">Hekim’in Hikâyesi burada bitiyor.</p>
		</section>
	</section>
	<aside class="footnote" epub:type="footnote" id="s1">* Ape “maymun” anlamına geliyor.</aside>
</body>
</html>