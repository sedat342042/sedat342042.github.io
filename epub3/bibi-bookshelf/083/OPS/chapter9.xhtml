<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-9">
	<section>
		<span epub:type="pagebreak" id="page211" title="211"/>
		<section>
			<h1 class="chapter-header">SİR TOPAZ HİKÂYESİ (GİRİŞ)</h1>
			<p class="spot">Hancı’nın Chaucer’a söylediği neşeli sözler.</p>
			<p>Bu mucizeyi dinleyen herkesin yüzü ciddi</p>
			<p>Bir ifade almıştı, muhteşem bir manzara.</p>
			<p>Ama bu hal uzun sürmedi,</p>
			<p>Şakalarına başladı Hancı yine. Bana dönüp sonra</p>
			<p>“Ne biçim adamsın yahu?” dedi, “Düşmüş gibisin dara;</p>
			<p>Bakışların hep yerde, bir yabani tavşan</p>
			<p>Bulmayı umuyorsun yolda anlaşılan!</p>
			<p class="margined">“Kaldır başını, neşelen, gel yaklaş.</p>
			<p>Beyler ona biraz yer açın yalnız!</p>
			<p>Şuna bakın, benim gibi göbekli bir arkadaş</p>
			<p>Kim sarmak istemez onu, hangi kadın, hangi kız?</p>
			<p>Baksanıza sevimli, minicik bir yüz!</p>
			<p>Yüzündeki sihirli ifade gözümden kaçmıyor,</p>
			<p>Cin mi ne? Gerekmedikçe de ağzını açmıyor.</p>
			<p class="margined">“Hadi konuş, sen de herkes gibi bir şeyler anlat,</p>
			<p>Neşeli bir hikâye olsun, başla derhal!”</p>
			<p>“Hancı Bey” dedim, “anlatmaya anlatırım fakat</p>
			<p>Hoşunuza gitmezse demeyin bu adam aptal.</p>
			<p>Bir şiir var aklımda, ezberlemiştim yıllarca evvel.”</p>
			<p>“Güzel” dedi Hancı, “ilginç çıkarsa hikâyesi de yüzü</p>
			<p>Gibi, bu adam epey eğlendirecek bizi.</p>
		</section>
		<section>
			<span epub:type="pagebreak" id="page212" title="212"/>
			<h1 class="chapter-header">SİR TOPAZ</h1>
			<p class="spot">Chaucer’ın Sir Topaz Hikâyesi burada başlıyor</p>
			<p class="latin2">Birinci Bab</p>
			<p class="entry">Dinleyin beyler, beni can kulağıyla dinleyin,</p>
			<p>Öyle bir hikâyem var ki –size yemin– </p>
			<p class="entry">Neşesine coşkusuna doyum olmaz.</p>
			<p>Turnuva alanlarında ya da toplu dövüşte,</p>
			<p>Adil, centilmen bir şövalyeyle ilgili. Ve işte</p>
			<p class="entry">Hikâyemizin kahramanı Sir Topaz.<a class="noteref" epub:type="noteref" href="#f1">1</a></p>
			<p class="entry margined">Doğduğu ev, çok uzağında kalır ülkemizin,</p>
			<p>Flanders’de taa öte yakasında denizin,</p>
			<p class="entry">Poperinghe’de bir konak.<a class="noteref" epub:type="noteref" href="#f2">2</a></p>
			<p>Babası bütün o toprakların efendisi,</p>
			<p>Sahibiydi, pek yüce bir makamdaydı kendisi,</p>
			<p class="entry">İhsan etmişti bu rütbeyi ona Hak.</p>
			<p class="entry margined">Büyüdü, yaman bir yiğit oldu Sir Topaz,</p>
			<p>Yüzü en kaliteli buğday ekmeği kadar beyaz,</p>
			<p class="entry">Dudakları tıpkı gül gibi kırmızı.</p>
			<p>Teninin hiç solmayan o al rengiyle,</p>
			<p>Derim, derseniz ki anlat anlat ille,</p>
			<p class="entry">Biçimli burnuyla görmeliydiniz Sir Topaz’ı.</p>
			<p class="entry margined">Safran rengi saçları vardı,</p>
			<p>Sakalı taa göbeğinin altına dek uzardı.</p>
			<p class="entry">Pabuçlarının derisi Cordovan derisiydi,</p>
			<p>Kahverengi kısa pantolonu Bruges</p>
			<p>İşi, üstündeki ipekten nefes</p>
			<p class="entry">Kesen güzellikte, çok pahalı bir giysiydi.</p>
			<p class="entry margined">Yaban geyiği avında tam bir ustaydı,</p>
			<p>Nehir boyunda kuş avına hastaydı,</p>
			<p class="entry">Sürer giderdi atını, bileğinde şahini.</p>
			<p>Koca ülkede yoktu onun gibi bir okçu,</p>
			<p>Ne vakit güreş olsa kazanırdı koçu,</p>
			<p class="entry">Gören gelsin güreşte onun dengini.</p>
			<span epub:type="pagebreak" id="page213" title="213"/>
			<p class="entry margined">Sayısız genç kız odalarında an be an,</p>
			<p>Yanar tutuşurdu aşkıyla onun,</p>
			<p class="entry">Uyumak yerine her biri uyku saatinde.</p>
			<p>Ama temizdi o ve şehvetin çağrısı</p>
			<p>Ürkütürdü onu; oysa çok tatlıydı doğrusu,</p>
			<p class="entry">Kuşburnu, gül meyvası lezzetinde.</p>
			<p class="entry margined">Günlerden bir gün bakın şöyle oldu:</p>
			<p>Nasıl anlatıyorsam fakat aynen öyle oldu,</p>
			<p class="entry">Sir Topaz atıyla dolaşıyordu,</p>
			<p>Evet, altında kır renkli bir kısrak,</p>
			<p>Bir elinde ince uzun bir mızrak,</p>
			<p class="entry">Bir yanında uzun bir kılıç taşıyordu.</p>
			<p class="entry margined">Dehledi atını, daldı hoş bir ormana,</p>
			<p>Rastlanırdı burda pek çok vahşi hayvana,</p>
			<p class="entry">Tavşan ya da karaca farz-ı misal,</p>
			<p>Bir o yana, bir bu yana, bir kuzey, bir batı</p>
			<p>Yönüne ilerleyip giderken, altında atı,</p>
			<p class="entry">Geldi başına bir hal.</p>
			<p class="entry margined">Her türden nebat vardı orda, istediğini beğen,</p>
			<p>Zencefil ya da meyan,</p>
			<p class="entry">Karanfil ağaçları büyüyordu ayrıca boy boy,</p>
			<p>Biraya katılan hindistancevizi vardı veyahut,</p>
			<p>İster tazesini kullan, istersen kurut,</p>
			<p class="entry">Ya da istersen bir kavanoza koy.</p>
			<p class="entry margined">Konmuştu her tür kuş her tür ağaca,</p>
			<p>Ötüyordu papağan, ötüyordu atmaca,</p>
			<p class="entry">Onları dinlemek gönüllere şenlik;</p>
			<p>Ardıçkuşu başlamıştı şarkısına, oh ne ala,</p>
			<p>Yine konmuştu oracıkta bir dala,</p>
			<p class="entry">Tiz ve berrak sesiyle ötüyordu üveyik.</p>
			<p class="entry margined">İlişince kulağına ardıçkuşunun ötüşü,</p>
			<p>Yaktı Sir Topaz’ın kalbini aşk ateşi,</p>
			<p class="entry">Mahmuzladı atını Allah ne verdiyse.</p>
			<p>Koşturup durmaktan dört nala son sürat,</p>
			<span epub:type="pagebreak" id="page214" title="214"/>
			<p>Sırılsıklamdı, kan ter içindeydi at,</p>
			<p class="entry">Suyu çıkacaktı sıksan nerdeyse.</p>
			<p class="entry margined">Sir Topaz da çok yorulmuştu gerçekten,</p>
			<p>Yumuşak çimler üstünde at sürmekten,</p>
			<p class="entry">Ne cesur olduğunu buradan anla,</p>
			<p>Seriliverip oracığa bir yere, baktı rahatına,</p>
			<p>İstirahat verdi yorgun atına</p>
			<p class="entry">Ve doyurdu hayvanı samanla.</p>
			<p class="entry margined">“Ey Azize Meryem” dedi “aşk beni nasıl bağladı,</p>
			<p>Esir etti kalbimi, yüreğimi dağladı,</p>
			<p class="entry">Yalan değil sözlerim, vallahi gerçek.</p>
			<p>Şöyle bir rüya gördüm bütün gece:</p>
			<p>Sevgilim olmuştu bir peri-ece</p>
			<p>Paltomun altında benle yattı sabaha dek.</p>
			<p class="entry margined">“Bir periler kraliçesi olmalı sevgilim,</p>
			<p>Ondan daha güzelini duymuş görmüş değilim,</p>
			<p class="entry">Yalnız o var zaten bana layık.</p>
			<p class="pull3">Ülkemdeki</p>
			<p class="entry">Tüm diğer kadınları gözüm görmez artık,</p>
			<p>Bir peri kraliçesine hey, olmuşam âşık,</p>
			<p class="entry">Dere tepe arasam bulurum onu belki.”</p>
			<p class="entry margined">Tahta çıkar gibi tırmanıp eyere yavaş,</p>
			<p>Sürüp gitti atını, ne çit dinledi, ne taş,</p>
			<p class="entry">Bulmak için periler kraliçesini.</p>
			<p>Koşmuyordu, uçuyordu sanki arkadaş,</p>
			<p>Az sonra bir yere vardı, ıssız, tenha, boş,</p>
			<p class="entry">Periler ülkesine vardı yani.</p>
			<p class="pull3">Öyle yaban</p>
			<p>Bir yerdi ki burası – boşa uğraş,</p>
			<p>Bakındı, göremedi ne bir gövde, ne de baş,</p>
			<p class="entry">Ne bir çocuk görünüyordu, ne de bir kadın.</p>
			<p class="entry margined">Neden sonra bir dev yanına vardı,</p>
			<p>Fil Bey’di bu devin adı,</p>
			<p class="entry">Ürkütücü bir adamdı hakikat.</p>
			<span epub:type="pagebreak" id="page215" title="215"/>
			<p>“Sir şövalye basıp git burdan” dedi</p>
			<p>“Şahit olsun sözlerime Baş Cadı,</p>
			<p class="entry">Yoksa sakat kalacaksınız sen ve at,</p>
			<p class="pull3">İner inmez şu topuz.</p>
			<p class="entry">Flütü, arpı, sihirli müziğiyle, Periler Kraliçesi</p>
			<p>Yaşıyor burada, burası onun bahçesi,</p>
			<p class="entry">Toz ol şimdi hadi toz.”</p>
			<p class="entry margined">Cevap verdi Şövalye: “Gökler adına,</p>
			<p>Yarın karşılaşacağız, söz veriyorum sana.</p>
			<p class="entry">Zırhımı giyinip geleyim hele,</p>
			<p class="entry">O zaman anlayacaksın dünya kaç bucak,</p>
			<p>Bunun acısını nasıl çıkaracağım bak,</p>
			<p class="entry">Bakalım yine ötecek misin böyle.</p>
			<p class="pull3">Göbeğin</p>
			<p>Deşiliverecek delip geçince mızrak,</p>
			<p>Gün iyice ışımadan, izin verirse Hak,</p>
			<p class="entry">Mızrağımın ucunda can vereceksin.”</p>
			<p class="entry margined">Sir Topaz geri çekildi. Dev bunun üzerine</p>
			<p>Bir sapanla ölümcül taşlar yağdırdı onun üzerine.</p>
			<p class="entry">Ama muhteşem cesareti</p>
			<p>Ve Tanrı’nın inayetiyle biraz,</p>
			<p>Soylu şanına yakıştığı şekilde Sir Topaz,</p>
			<p class="entry">Devin taşlarından kurtuldu gitti.</p>
			<p class="entry margined">Şimdi herkes dinlemeye devam etmeli:</p>
			<p>Hikâyem bülbül ötüşünden bile keyifli.</p>
			<p class="entry">Fısıldayacağım çünkü kulaklarınıza,</p>
			<p>Sir Topaz – açık tenli, dar kalçalı, ince belli </p>
			<p>Nasıl döndü mahmuzlayıp atını, sanki deli,</p>
			<p class="entry">Gelmeden başına bir bela, kaza.</p>
			<p class="entry margined">Çengi grubuna emretti hemen,</p>
			<p>Dedi “Oyun, şarkı, türkü istiyorum ben.</p>
			<p class="entry">Hadi açıklayayım sizlere niçin:</p>
			<p>Üç başlı bir devle yarın erkenden,</p>
			<p>Dövüşe tutuşacağım – işte budur neden,</p>
			<p class="entry">Bir güzeller güzelinin aşkı için.</p>
			<span epub:type="pagebreak" id="page216" title="216"/>
			<p class="entry">“Öne çıksın şimdi” dedi “masal,</p>
			<p>Hikâye anlatıcılarım, ozanlarım öne çıksın derhal.</p>
			<p class="entry">Ben silahlarımı kuşanırken,</p>
			<p>Anlatılsın her türlü macera, her türlü ahval,</p>
			<p>Bir prens, papa, kardinal,</p>
			<p class="entry">Ya da bir âşığın başına gelecek türden.”</p>
			<p class="entry margined">En tatlı şarabı koşturdular anında,</p>
			<p>Tahta kâselerde bal şerbeti geldi yanında,</p>
			<p class="entry">Ve kral mutfağından türlü baharat.</p>
			<p>Zencefilli çöreğin de, kimyonun da</p>
			<p>Lezzeti yerindeydi, ve ölçüsü şekerin, meyanın da;</p>
			<p class="entry">Yeme de yanında yat.</p>
			<p class="entry margined">Daha sonra, ak etini ince keten</p>
			<p>Bir gömlek ve dar pantolonla örttükten</p>
			<p class="entry">Sonra yani,</p>
			<p>Bir tunik giydirdiler ve tabii</p>
			<p>Bir zırh, korusun diye kalbi</p>
			<p class="entry">Bir darbe alırsa – olur da hani.</p>
			<p class="entry margined">Onun da üstüne Yahudi işi</p>
			<p>Bir zırh geçirildi, harika bişi,</p>
			<p class="entry">Pek sağlamdı bu zırh, son derece pekti.</p>
			<p>Onun da üstüne zambak gibi beyaz</p>
			<p>Bir cüppe geçirildi ve işte Sir Topaz</p>
			<p class="entry">Bu kıyafet içinde dövüşecekti.</p>
			<p class="entry margined">Altın kaplamaydı, kıpkızıldı kalkanı,</p>
			<p>Yakut taşlarla süslüydü iki yanı,</p>
			<p class="entry">Ortasına bir domuz kellesi işlenmiş.</p>
			<p>Yemin etti bira, ekmek üstüne “Fışkıracak kanı</p>
			<p>Devin, ne olursa olsun çıkacak canı,</p>
			<p class="entry">Öyle ya da böyle, bitecek bu iş.”</p>
			<p class="entry margined">Kunt deriden yapmışlardı baldır zırhını,</p>
			<p>Fildişinden yapılmıştı kılıcının kını,</p>
			<p class="entry">Sorarsanız, parlak pirinçtendi başlığı;</p>
			<p>Balina kemiğindendi eğeri,</p>
			<span epub:type="pagebreak" id="page217" title="217"/>
			<p>Parlıyordu dizgini güneş benzeri,</p>
			<p class="entry">Güneş ya da gecede ay ışığı.</p>
			<p class="entry margined">Elinde selvi ağacından yapılmış bir</p>
			<p>Mızrak vardı, barış amaçlı değildi zahir:</p>
			<p class="entry">İlan-ı harp ediyordu, sivriydi ucu.</p>
			<p>Atlamış bakla kırı bir küheylana,</p>
			<p>Rahvan ve rahat, yaylana yaylana</p>
			<p class="entry">Yol aldıkça hayvan yol alıyordu yolcu.</p>
			<p class="pull3">Sonucu</p>
			<p>Merak ediyorsanız, ilk bölüm bitiyor, fakat,</p>
			<p>Derseniz ki beyler bana “devam et, anlat”</p>
			<p class="entry">Devamında da sizlere olurum sunucu.</p>
			<p class="entry margined">İkinci Bab</p>
			<p class="entry">Saygı değer bayan, sayın şövalyem,</p>
			<p>Allah aşkına susun diyorum – bundan gayem...</p>
			<p class="entry">Kulak vermenizi istiyorum çünkü hikâyeme;</p>
			<p>Hikâyemizin konusu dövüş, şövalyeliktir,</p>
			<p>Ayrıca hikâyemiz hanımlara dair,</p>
			<p class="entry">Hanımların aşka duydukları özleme.</p>
			<p class="entry margined">Şövalyelik maceralarından bahisle,</p>
			<p>Sir Horn’dan söz ediyorlar, ayrıca Sir Hipotis’le</p>
			<p class="entry">Sir Bevis ve Sir Guy’ın</p>
			<p>Adları anılıyor. Sir Libeus ve Pleyndamour’un da en az</p>
			<p>Onlar kadar sık geçiyor adları. Ama ya Sir Topaz?</p>
			<p class="entry">Siz onu hepsinin üstüne sayın.</p>
			<p class="entry margined">Çıktı, atının sırtına oturdu,</p>
			<p>Dolu dizgin kendini yollara vurdu,</p>
			<p class="entry">Sanki ateşten fırlayan bir kıvılcım.</p>
			<p>Başının üstünde yükselen bir kule,</p>
			<p>Bir zambak takılmıştı oraya öyle,</p>
			<p class="entry">Yüzünü kara çıkarmasın Tanrım!</p>
			<p class="entry margined">Ne yiğit olduğuna buradan paha biçin,</p>
			<p>Ev filan aramadı geceyi geçirmek için,</p>
			<p class="entry">Cüppesine sarınıp oracıkta yattı;</p>
			<span epub:type="pagebreak" id="page218" title="218"/>
			<p>Parlak miğferi başının altına yastık oldu.</p>
			<p>Çayır çimendi ortalık, taze ot boldu,</p>
			<p class="entry">Kendine ziyafet çekiyordu atı.</p>
			<p class="entry margined">Kendisi kaynak suyu içti Sir Topaz,</p>
			<p>Sir Percival de öyle yapmıştı, hatırlayınız,</p>
			<p class="entry">Öyle yapmıştı o eşsiz şövalye de,</p>
			<p>Ta ki bir gün...</p>
			<p class="spot">Burada Hancı Chaucer’ın Sir Topaz Hikâyesi’ni yarıda kesiyor.</p>
			<p class="entry">“Kes Alla’nı seversen” diye araya girdi Hancı,</p>
			<p>“Cahilane sözlerin yüzünden kulaklarımda bir sancı</p>
			<p>Peydah oldu. Kulağımı tırmalıyor sesin, yeter ne olursun,</p>
			<p>Şurama geldi vallahi, Tanrı beni korusun.</p>
			<p>Seninki şiir değil ki kuzum, koşmacık,</p>
			<p>İpe sapa gelmez bir sürü manzum saçmalık!”</p>
			<p class="entry">“Neden kesiyorsunuz sözümü” dedim “neden?</p>
			<p>Elimden geleni yapıyorum ben.</p>
			<p>Hem benim de en az diğerleri kadar,</p>
			<p>Hikâyeme kesintisiz devam etme hakkım var.”</p>
			<p class="entry">“İyi diyorsun, hoş diyorsun da; doğruyu</p>
			<p>Konuşmak gerekirse kokuşmuş kafiyelerin bir koyu</p>
			<p>Küfre bile değmez türden, söyle Allah aşkına,</p>
			<p>Seninkisi zaman israfından başka ne?</p>
			<p>Doğruya doğru şimdi, eğriye eğri,</p>
			<p>Bıraksan iyi olur sen şiiri, miiri.</p>
			<p>Anlatabilecek misin görelim hele kuzum,</p>
			<p>Hikâyeni şöyle gerçekten değerli bir manzum</p>
			<p>Ya da... kafiyesiz, vezinsiz nesir diliyle anlat iyisi,</p>
			<p>Ama eğlendirici bir yanı olsun ya da öğretecek bir dersi.”</p>
			<p class="entry">“Memnuniyetle” dedim diklenmeyip boşuna,</p>
			<p>Eminim bu hikâyem gider herkesin hoşuna.</p>
			<p>Ama şiir değil, nesir dilini seçiyorum bu sefer</p>
			<p>Anladım, size şiir beğendirmek zor.</p>
			<p>Değişik ağızlardan farklı şekillerde anlatılır fakat,</p>
			<p>Çok eğitici, öğretici bir hikâyedir bu, bu yüzden dikkat!</p>
			<p class="entry">“Farklı anlatımlara gelince, bilinir, İncil’i kaleme alan,</p>
			<p>Dört yazar İsa’nın ıstıraplarını farklı anlatır, ama bu yalan</p>
			<span epub:type="pagebreak" id="page219" title="219"/>
			<p>Demek değildir hiçbirisi, değişik sözleri</p>
			<p>Kullanıyor olsalar da doğru ve birdir her birinin özleri.</p>
			<p>Şüphesiz, meramları aynıdır, aralarında yoktur fark.</p>
			<p>Matta, Yuhanna, Luka ve Mark</p>
			<p>Anlatırlarken İsa’nın yürek sızlatan ıstırabını,</p>
			<p>Kimi uzun, kimi kısa tutar lafı, herkes bilir bunu.</p>
			<p>Hikâyemde bazı farklılıklar varsa, bu yüzden</p>
			<p>Beyler, şöyle bir ricam olacak sizden:</p>
			<p>Önceki dinlemelerinizde olduğundan daha fazla</p>
			<p>Atasözleri sıkıştırırsam hikâyeye mesela,</p>
			<p>Bu hikâyenin öğretici yönünü artırıcı maksatlı</p>
			<p>Olacaktır, bulmayın beni kabahatli.</p>
			<p>Çünkü aslında, meselenin özünde pek bi değişiklik</p>
			<p>Görmeyeceksiniz. Bu hoş hikâyeyi aldığım minik</p>
			<p>İncelemeyle benim anlatacaklarım arasında.</p>
			<p>İşte bu yüzden, konuşmam sırasında</p>
			<p>Can kulağıyla dinleyin beni her şeyden önce,</p>
			<p>Anlatayım ben de hikâyemi dilim döndüğünce.”</p>
			<p class="latin1">Explicit</p>
		</section>
	</section>
	<aside class="footnote" epub:type="footnote" id="f1">1 Şövalyeliğin pırıltılı mücevheri olan kahramanımız için bir çeşit sarı safir demek olan “Topaz” uygun bir isim. Bir zaman kız ismi olarak kullanıldığı, bu nedenle Sir Topaz’ın biraz kadınsı resmedildiği yorumu yapılmaktadır.</aside>
	<aside class="footnote" epub:type="footnote" id="f2">2 Poperinghe’lilerin aptal kimseler oldukları düşünülmekteydi.</aside>
</body>
</html>