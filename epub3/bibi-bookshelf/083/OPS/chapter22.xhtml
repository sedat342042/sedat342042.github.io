<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-22">
	<section>
		<span epub:type="pagebreak" id="page511" title="511"/>
		<h1 class="part-header">Grup G (Fragman VIII)</h1>
		<section id="bolum-1">
			<h1 class="chapter-header">İKİNCİ RAHİBE’NİN HİKÂYESİ (GİRİŞ)</h1>
			<p class="spot">İkinci Rahibe’nin Hikâyesi’nin Giriş’i.</p>
			<p class="entry">Kötülüklerimizin elçisi, günahlarımızın dadısı,</p>
			<p>Dilimizde aylaklık diye bilinen illet,</p>
			<p>O, zevkler kapısının önündeki kapıcı,</p>
			<p>Tam zıddıyla bastırılıp –istenirse şayet– </p>
			<p>Önlenebilir, yani meşru işlerde yoğun bir gayret</p>
			<p>Gerektirir bu; yapmalıyız ne varsa elimizden gelen,</p>
			<p>Aylaklık yüzünden götürsün istemezsek bizi Şeytan.</p>
			<p class="margined">Çünkü İblis bin adet görünmez ağıyla,</p>
			<p>Sürekli gözler bizi, pusuda yatar,</p>
			<p>Ve insanı aylak görür görmez, öyle</p>
			<p>Usulca tuzağa düşürür, ağını öyle sessiz atar</p>
			<p>Ki paçayı iyice kaptırana kadar</p>
			<p>Haberi olmaz insanın, duymaz ruhu bile.</p>
			<p>Karşı koyabiliriz aylaklığa ancak çalışma ile.</p>
			<p class="margined">Ölüm korkusu olmadığını varsaysak bile bir an,</p>
			<p>Akıl yoluyla bulurdu, bundan şüphem yok,</p>
			<p>Aylaklığın ürün vermeyeceğini bilirdi insan,</p>
			<p>Çünkü onun adı yine tembellik, uyuşukluk,</p>
			<p>Ve onun boynuna bir boyunduruk</p>
			<p>Vurduğu kişinin tek derdi olur uyumak, yemek, içmek,</p>
			<p>Aklından geçmez başkalarının bunlara verdiği emek.</p>
			<span epub:type="pagebreak" id="page512" title="512"/>
			<p class="margined">İşte böyle büyük felaketlere sebep olan</p>
			<p>Aylaklıktan kurtulma düşünceme paralel olarak,</p>
			<p>Senin ıstırap dolu, mukaddes yaşantını anlatan</p>
			<p>Efsaneni tercümeye çalıştım, mümkün mertebe sadık kalarak,<a class="noteref" epub:type="noteref" href="#f1">1</a></p>
			<p>Ey çelengi baştan başa gül ve zambak</p>
			<p>Örülü, sana sesleniyorum, beni işit,</p>
			<p>Ey Azize Cecilia, ey bakire şehit.<a class="noteref" epub:type="noteref" href="#f2">2</a></p>
			<p class="entry2 margined"><em>Invocacio Ad Mariam</em></p>
			<p class="entry">Sen ey bakireler içinde en parlak,</p>
			<p>Aziz Bernard’ın hikâyesini severek yazdığı kadın,<a class="noteref" epub:type="noteref" href="#f3">3</a></p>
			<p>Sana sesleniyorum başlarken ilk olarak;</p>
			<p>Yardım et bana ey yardımcısı biz zavallıların,</p>
			<p>Fazileti sayesinde ölümsüzlüğü hak eden</p>
			<p>Bakirenin ölümünü anlatayım (ki o Şeytan’a karşı zafer</p>
			<p>Kazanmıştı) okusun diye benden sonra gelenler.</p>
			<p class="margined">Sen hem bakire, hem ana, sen kendi Oğlunun kızı,</p>
			<p>Sen şefkat kaynağı, günahkâr ruhlara derman,</p>
			<p>Sen oldun içinde barındıran Tanrımızı,</p>
			<p>Sen alçak gönüllü ve üstün her yaratıktan,</p>
			<p>Sen oldun insan adını yücelten insan.</p>
			<p>Öyle ki insan şekli Tanrı’nın gözüne hoş göründü,</p>
			<p>Ve öz oğlu da ete, kemiğe büründü.</p>
			<p class="margined">Senin kutlu rahminin manastırında</p>
			<p>Aldı insan şeklini sonsuz barış ve sevgi</p>
			<p>Ki yerin, göğün, denizin her an hatırında,</p>
			<p>Her an övülmektedir o üçlü dairenin efendisi, rehberi.</p>
			<p>Ve sen lekesiz bakire, senin karnındaki,</p>
			<p>Yaratıcısıyken bütün yaratıkların,</p>
			<p>Sen hiç bozulmadın, hep bakire kaldın.</p>
			<p class="margined">Sende birleşir büyüklük, şefkat ve iyilikler en</p>
			<p>Güzel bir şekilde, öyle bir acımadır ki bu</p>
			<p>Mükemmellik girişiminin taa kendisi olan sen</p>
			<p>Kim dua ederse sana, daralıp ruhu,</p>
			<p>Onlara yardım etmekle kalmaz, iyi kalpliliğinle çoğu</p>
			<p>Zaman onların önünden koşturursun,</p>
			<p>İnsanların hayatlarını kurtarırsın, onların doktorusun.</p>
			<span epub:type="pagebreak" id="page513" title="513"/>
			<p class="margined">Yardım et şimdi, yumuşak kalpli, mutlu, güzel bakire,</p>
			<p>Bir zavallıyım ben, çorak bir çöle sürgün,</p>
			<p>Kulak ver Kanaanlı kadının dediklerine:</p>
			<p>“Köpekler sahiplerinin masalarından düşen</p>
			<p>Kırıntılarla beslenir” diyor, düşün.</p>
			<p>Bir günahkâr, değersiz bir evlat olsam da Havva’ya</p>
			<p>Kabul et, dualarım gitmesin havaya.</p>
			<p class="margined">Çalışma olmadan neye yarar iman?</p>
			<p>Öyleyse bana iş için akıl ve imkân ver</p>
			<p>Ki kurtulabileyim o zifiri karanlıktan.</p>
			<p>Ey sen, öylesine güzel, öylesine zarif olan, ne olur</p>
			<p>Beni savun, o yüce makamda benim arkamda dur,</p>
			<p>Ki orada sonsuza dek okunur Hosanna,<a class="noteref" epub:type="noteref" href="#f4">4</a></p>
			<p>Azize Anna’nın sevgili kızı, İsa’nın annesi, Meryem Ana.</p>
			<p class="margined">Işık tut şu bedenime hapsolmuş ruhuma,</p>
			<p>Ruhuma tut ışığını bedenimin yangınlarında yanan.</p>
			<p>Az mı yandı, az mı çekti ruhum ahh,</p>
			<p>Dünyevi şehvetten, sahte sevdalardan.</p>
			<p>Ey sığınmalar limanı, her başı sıkışan</p>
			<p>Her derde dalan kulun kurtuluşu,</p>
			<p>Yardım et, yardımınla bitireyim bu işi.</p>
			<p class="margined">Ve sizler, bu hikâyeyi okuyan herkes,</p>
			<p>Bağışlayın beni eğer özel bir çaba</p>
			<p>Göstermiyorsam hikâyemi nefes</p>
			<p>Kesen bir şekilde anlatmaya, cümleleri ve kelimeleri zira</p>
			<p>Borçluyum Azize’ye hürmeten bu hikâyeyi yazana.</p>
			<p>Bütün yapacağım efsaneyi aktarmaktan ibaret.</p>
			<p>Sevinirim siz de katkıda bulunursanız şayet.</p>
			
			<blockquote class="sone">
				<p>Interpretacio nominis Cecilia quam ponit</p>
				<p>Frater Jacobus Januensis in Legenda</p>
			</blockquote>
			
			<p>Öncelikle sizlere Azize Cecilia adını</p>
			<p>Açıklayacağım, kitaplara bakarsanız göreceğiniz üzere.</p>
			<p>“Coeli lilia” yani “Cennet Zambağı”dır anlamı,<a class="noteref" epub:type="noteref" href="#f5">5</a></p>
			<p>El değmemiş bakireliğinden dolayıdır herhalde;</p>
			<span epub:type="pagebreak" id="page514" title="514"/>
			<p>Dürüstlüğünün aklığından dolayıdır belki de;</p>
			<p>Vicdanının yeşilinden, iyi adından, tadından dolayıdır ya da,</p>
			<p>Zambak denmiş ona, layık görülmüş böyle bir ada.</p>
			<p class="margined">Cecilia “körler için yol” demek gibi ya da,</p>
			<p>Kendisi öğretisiyle buna örnekti;</p>
			<p>Veya kitaplardan okuduğum kadarıyla Cecilia</p>
			<p>“Heaven” ve “Leah” sözcüklerinin bir araya getirilmesi</p>
			<p>Sonucu oluşturuldu, dikkat edersek “Heaven” kelimesi</p>
			<p>“Cennet’in düşünülmesi” anlamına geliyor,</p>
			<p>Ve “Leah” evliyanın bitimsiz çalışmasını simgeliyor.</p>
			<p class="margined">“Körlükten muaf” anlamını da</p>
			<p>Taşır aynı şekilde pırıltılı</p>
			<p>Faziletleri ve dirayetinden dolayı Cecilia;</p>
			<p>Yoksa, yoksa bu bakirenin adı</p>
			<p>“Heaven” ve “leos”un bir arada kullanılması</p>
			<p>Yoluyla mı üretildi? Boşuna denmiş olamaz ona “İnsanların Cenneti”,</p>
			<p>Tüm akıllı ve iyi işlerde çünkü o örnekti.</p>
			<p class="margined">Çünkü “leos” “insanlar” demektir dilimizde,</p>
			<p>Ve nasıl mümkünse görmek göğe bakınca</p>
			<p>Güneşi, ayı ve yıldızları her yerde,</p>
			<p>Bu bakirede görülebilirdi fazlasıyla</p>
			<p>İnancının sağlamlığı, büyüklüğünün yanısıra,</p>
			<p>Engin hikmetinin berraklığı belirirdi bir bakışta,</p>
			<p>Mükemmelen yaptığı pek çok işte.</p>
			<p class="margined">Tam filozofların yazdıkları gibi,</p>
			<p>Hareketli, yuvarlak ve ateşli olduğunu göğün,</p>
			<p>O ak zambak Cecilia da, o da aynen öyleydi</p>
			<p>Hayırlı işlerde, pür telaş koştururdu bütün gün,</p>
			<p>Yılmadan çalışmada herkesten üstün</p>
			<p>Yanar tutuşurdu yardım için gece gündüz,</p>
			<p>İşte adının anlamını öğrenmiş oldunuz.</p>
			<p class="latin1">Explicit</p>
		</section>
		<section>
			<span epub:type="pagebreak" id="page515" title="515"/>
			<h1 class="chapter-header">İKİNCİ RAHİBE’NİN HİKÂYESİ</h1>
			<p class="spot">İkinci Rahibe’nin anlattığı Azize Cecilia’nın hayatının hikâyesi burada başlıyor.</p>
			<p class="entry">Nurlu bakire Cecilia’nın –böyle der hayatını anlatan öykü– </p>
			<p>Asil bir aileye, Romalılara dayanırdı kökü,</p>
			<p>Daha beşiğinden İsa’ya imanla yetişiyordu,</p>
			<p>Ve onun kitabını hep aklında taşıyordu;</p>
			<p>Okuduğum kadarıyla bir an için dahi</p>
			<p>Geri kalmıyordu Tanrı’yı sevmekten ve O’ndan korkmaktan,</p>
			<p>Bakireliğini korumasını diliyordu Hak’tan.</p>
			<p class="margined">Yıllar geçti, kocaya verilecek çağa geldi bu kız,</p>
			<p>(Damat adayı küçüktü, pek gençti henüz,</p>
			<p>Ve bu delikanlının adı Valerian’dı)</p>
			<p>Evlilik günü geldi kapıya dayandı,</p>
			<p>Alçakgönüllü, göğsü iman dolu Cecilia</p>
			<p>Altın işlemeli giysisiyle oturdu yerine,</p>
			<p>At kılından bir gömlek geçirmişti çıplak tenine.</p>
			<p class="margined">Yayılırken orglardan binbir türlü melodi,</p>
			<p>Yalnız Tanrı’ya el açıp o şunları diledi:</p>
			<p>“Ey Tanrım, ruhumu ve bedenimi temiz tut,</p>
			<p>Her tür kirden, utançtan uzak, lekesiz tut.”</p>
			<p>Ve Cecilia –O, bir ağaçta can verenin aşkına–, </p>
			<p>O ana değin her iki üç günde bir oruç tutmuştu;</p>
			<p>Ne ibadete ara vermiş, ne de dualarını unutmuştu.</p>
			<p class="margined">Gece oldu ve geldiğinde artık yat</p>
			<p>Saati, birlikte yatmalıydılar gelinle damat.</p>
			<p>Ama Cecilia kocasına şöyle dedi gizlice:</p>
			<p>“Ey tatlı, ey sevgili, kıymetli koca,</p>
			<p>Bir sırrım var, sana açmak isterim,</p>
			<p>Sana seve seve anlatırım, evet,</p>
			<p>Sırrımı saklayacağına söz verirsen şayet.”</p>
			<p class="margined">Şerefi üzerine sıkı sıkı yemin etti Valerian,</p>
			<p>Sırrı ne olursa olsun, şu sebepten ya da bundan</p>
			<span epub:type="pagebreak" id="page516" title="516"/>
			<p>Dolayı karısını vermeyeceğine ele.</p>
			<p>Anlatmaya başladı Cecilia şu sözlerle:</p>
			<p>“Bir melek var” dedi “bana sırılsıklam âşık,</p>
			<p>Gerek ben uykudayken ve gerek</p>
			<p>Uyanıkken vücudumu korumaya kararlı bu melek.</p>
			<p class="margined">“Bana dokunduğunu görecek olursa, hele hele</p>
			<p>Farkedecek olursa bana kötü muamele</p>
			<p>Ettiğini, emin ol seni o anda öldürecek,</p>
			<p>Bu genç yaşta, yaşadığın yaşayacağın hepsi bu olacak.</p>
			<p>Yok ama beni temiz olarak muhafaza edersen,</p>
			<p>Beni sevdiği şekilde sevecektir seni,</p>
			<p>Gösterecektir pırıltısını, neşesini.”</p>
			<p class="entry margined">Tanrı’nın arzusuyla iman edip Valerian</p>
			<p>Cevap verdi: “Sana güvenmemi istiyorsan</p>
			<p>O meleği göreyim, göster onu bana.</p>
			<p>Gerçek bir melekse sorun yok benden yana,</p>
			<p>O zaman yapacağım benden istediğini,</p>
			<p>Yok ama bir başka erkekse sevgilin –bir melek değil– </p>
			<p>O zaman şu kılıçla... kendini ölmüş bil.”</p>
			<p class="margined">Bunun üzerine Cecilia dedi ki dileği</p>
			<p>Gerçekleşecek görmek istiyorsa eğer meleği.</p>
			<p>“Ama önce İsa’ya inan, vaftiz ol,</p>
			<p>Sonra Appia Yolu’na çık yola koyul.<a class="noteref" epub:type="noteref" href="#f6">6</a></p>
			<p>Fazla değil, üç mil uzakta burdan,</p>
			<p>Orda yaşayan fakir halkın yanına var,</p>
			<p>Ve şu diyeceklerimi onlara aynen aktar:</p>
			<p class="margined">“Seni Cecilia’nın yolladığını anlat onlara,</p>
			<p>‘Nerde rastlarım?’ diye sor ‘Urban adlı ihtiyara.<a class="noteref" epub:type="noteref" href="#f7">7</a></p>
			<p>Gizli bir neden ve hayırlı bir maksat</p>
			<p>İçin geldim’ de ve Aziz Urban’ı gördüğün saat,</p>
			<p>Söylediklerimi tekrar et kelime kelime;</p>
			<p>O seni günahlarından arındırdıktan sonra fazla</p>
			<p>Beklemeyecek, meleği göreceksin daha çıkmadan yola.”</p>
			<span epub:type="pagebreak" id="page517" title="517"/>
			<p class="entry margined">Valerian bahsedilen yeri aramaya koyuldu,</p>
			<p>Ve tam karısının dediği yerde onu buldu.</p>
			<p>Gitti gördü azizlerin mezarları</p>
			<p>Arasında o mübarek Urban adlı ihtiyarı.</p>
			<p>Hiç vakit kaybetmedi, oyalanmadı hiç,</p>
			<p>Doğrudan mesajını verdi, bitirdiğinde sözünü,</p>
			<p>Ellerini kaldırdı ihtiyar, sevinç kapladı yüzünü.</p>
			<p class="margined">O anda gözlerinden yaşlar boşandı,</p>
			<p>“Ey Kadir Tanrım,” dedi sonra, İsa’yı andı.</p>
			<p>“Ey iffet tohumları eken, cümlemizin çobanı,</p>
			<p>Cecilia’ya ektiğin tohumdan olan meyvanı</p>
			<p>Al bak sana geldi, bak bu senindir al!</p>
			<p>Tıpkı bir arı gibi Cecilia, hile</p>
			<p>Hurda bilmeden hizmet ediyor sana, Cecilian sana köle.</p>
			<p class="margined">“Bir aslan kadar vahşi aldığı kocasını</p>
			<p>Nasıl gönderdi baksana sana,</p>
			<p>Uslu mu uslu şimdi, uysal bir kuzu kadar!”</p>
			<p>Ve bu sözleri söyler söylemez, bir ihtiyar</p>
			<p>Belirdi önlerinde beyazlara bürünmüş,</p>
			<p>Bir kitap taşıyordu elinde harfleri altın,</p>
			<p>Gelip önüne durdu Valerian’ın.</p>
			<p class="margined">Valerian yığılıp kaldı yere, ama ihtiyar</p>
			<p>Tutup onu ayağa kaldırdı tekrar,</p>
			<p>Ve kitabını başladı okumaya:</p>
			<p>“Tek efendi, tek iman, tek Tanrı, başka yok” diye,</p>
			<p>“Tek Hıristiyanlık, tek Baba ayrıca her şey için,</p>
			<p>Her şeyin üstünde, her yerde hazır ve nazır.”</p>
			<p>Altın harflerle yazılmıştı bu sözler.</p>
			<p class="margined">İhtiyar sordu okuması bittiğinde:</p>
			<p>“Tüm bunlara inanıyor musun? Ya evet, ya hayır de!”</p>
			<p>“Evet” dedi Valerian, “inanıyorum hepsine,</p>
			<p>Bunlardan daha iyi bir söz, iddia ederim ki yine</p>
			<p>Düşünülüp söylenemez bu gökler altında.”</p>
			<p>İhtiyar, Valerian’ın bilmediği bir yöne kayboldu gitti,</p>
			<p>Ve Papa Urban onu oracıkta vaftiz etti.</p>
			<span epub:type="pagebreak" id="page518" title="518"/>
			<p class="entry margined">Valerian’ın sonraki işi evine dönmek oldu,</p>
			<p>Cecilia’yı odasında bir melekle dikilir buldu.</p>
			<p>İki tane taç vardı elinde meleğin,</p>
			<p>Güller ve zambaklardan örülmüş ve ilkin</p>
			<p>Cecilia’ya verdi birini anladığım kadarıyla,</p>
			<p>Sonra ötekisini uzatıp o güllerden örülmüş olanı,<a class="noteref" epub:type="noteref" href="#f8">8</a></p>
			<p>Bu taçla da onurlandırdı Valerian’ı.</p>
			<p class="margined">“Lekesiz bir bedenle ve hep temiz düşünerek</p>
			<p>Bu çiçeklere gözünüz gibi bakın” dedi melek,</p>
			<p>“Onları Cennet bahçesinden derdim ben size,</p>
			<p>Ne çürüyecek, ne solacaklar fakat sonsuza</p>
			<p>Kadar yitirmeyecekler hoş kokularını buna inanın,</p>
			<p>Namussuz ve kötülük gözeten hiçbir göz</p>
			<p>Onları göremeyecek, benden size söz.</p>
			<p class="margined">“Ve sen Valerian, sana gelince,</p>
			<p>Madem doğru yola döndün bir an önce,</p>
			<p>Ne arzun varsa bildir, yerine gelecek.”</p>
			<p>“Bir erkek kardeşim var” dedi Valerian “en çok</p>
			<p>Sevdiğim insan odur yeryüzünde,</p>
			<p>Gerçeği görme ayrıcalığı lütfen</p>
			<p>Ona da bahşedilsin, o da payını alsın bu lutuftan.”</p>
			<p class="entry margined">Melek dedi: “Tanrı senin bu ricandan hoşlandı,</p>
			<p>Her ikinize de şehitliğin hurma dalı bağışlandı,</p>
			<p>İkiniz de katılacaksınız o kutlu şölene.”</p>
			<p>Bu sözleri henüz söylemişti ki –bakın gelene– </p>
			<p>Erkek kardeş Tiburce geldi; güllerden zambaklardan</p>
			<p>Yayılan kokuyu alınca garipliğin farkına vardı,</p>
			<p>Delikanlı yüreğini bir merak sardı.</p>
			<p class="margined">“Yılın bu mevsiminde” diye mırıldandı “biraz zor,</p>
			<p>Acaba bu hoş kokular nereden geliyor?</p>
			<p>Nerden geliyor bu gül, zambak kokusu böyle?</p>
			<p>Demetleri ellerim arasında tutuyor olsam bile,</p>
			<p>Koku içime daha derin işleyemezdi.</p>
			<p>Değiştirdi beni, beni bambaşka biri</p>
			<p>Yaptı yüreğime işleyen bu kokunun sihiri.”</p>
			<span epub:type="pagebreak" id="page519" title="519"/>
			<p class="entry margined">Valerian dedi: “İki tacımız var, bak.</p>
			<p>Biri kar beyaz, biri gül kırmızı, parlak mı parlak.</p>
			<p>Onları gözlerinle göremiyorsun tabii,</p>
			<p>Ama dualarım sonucu kokusunu alabildiğin gibi,</p>
			<p>Onları görmen de mümkün sevgili biraderim.</p>
			<p>Hiç vakit kaybetmeden şimdi eğer sen</p>
			<p>İman edip doğru yolu bulmak dilersen.”</p>
			<p class="entry margined">Tiburce cevapladı “Bunlar gerçek mi?” diyerek,</p>
			<p>“Olamaz” dedi sonra “rüyada olsam gerek.”</p>
			<p>“Doğru” dedi Valerian “şimdiye kadar büyük</p>
			<p>Gaflet içindeydik, rüyalarda büyüdük.</p>
			<p>Ama şimdi ilk defa GERÇEK yerimiz yurdumuz.”</p>
			<p>“Nerden biliyorsun ve nasıl?” diye sordu Tiburce,</p>
			<p>“Anlatayım” dedi Valerian “dur, dinle önce.</p>
			<p class="entry margined">“Tanrı’nın meleği doğruyu öğretti bana,</p>
			<p>Sen de görebilirsin onu eğer bir yana</p>
			<p>Bırakırsan putları, arınırsan günahlardan.”</p>
			<p>(Bu taçların mucizesine gelince, hiç kimse</p>
			<p>Şüphe etmesin, bakın önsözünde ne diyor Aziz Ambrose;<a class="noteref" epub:type="noteref" href="#f9">9</a></p>
			<p>Büyük ciddiyetle kutluyor bunları bu asil hekim,</p>
			<p>Ve şöyle bir yorumda bulunuyor nitekim:</p>
			<p class="entry margined">“Şehitlik mertebesine varmak maksadıyla,</p>
			<p>Gönlü Tanrı’nın lutfuyla zengin Azize Cecilia,</p>
			<p>Uzaklaştı dünyadan, gerdek odasından,</p>
			<p>Bunun en güzel kanıtıdır ayrıca Valerian</p>
			<p>Ve Tiburce’ın iman etmeleri,</p>
			<p>Ki cömert Tanrı’nın yolladığı bir melek</p>
			<p>Tarafından indirildi onlara hoş kokulu iki çelenk.”</p>
			<p class="margined">Bu iki adamı ebedi mutluluğa erdirdi bu bakire,</p>
			<p>(Ve dünya öğrendi sayesinde nelere</p>
			<p>Maloluyor kendini iffete adamak.)</p>
			<p>Sonra Cecilia, gayet anlaşılır sözler kullanarak</p>
			<p>Anlattı ona putların işe yaramaz şeyler olduğunu,</p>
			<p>Öyle ya hem dilsizdi putlar hem sağırdı,</p>
			<p>Bu yüzden Tiburce’ı putları terke çağırdı.</p>
			<span epub:type="pagebreak" id="page520" title="520"/>
			<p class="margined">Tiburce cevapladı, “Doğrusu, en iyimser</p>
			<p>Yaklaşımla, hayvandır buna iman etmeyen kimseler.”</p>
			<p>Cecilia onun gerçeği görebilmesinden pek</p>
			<p>Memnun oldu ve kutladı onu göğsünden öperek.</p>
			<p>“Bu günden itibaren seni yandaşım</p>
			<p>Kabul ediyorum” dedi bu kutlu, güzel bakire,</p>
			<p>Şimdi kulak verin onun ağzından çıkan şu sözlere:</p>
			<p class="entry margined">“Beni nasıl ağabeyinin karısı yaptıysa İsa aşkı</p>
			<p>Ben de şu an aynını yapıyor ve tıpkı</p>
			<p>Onun gibi seni kendi yandaşım</p>
			<p>İlan ediyorum, dediğin için ‘Yok artık putlarla işim.’</p>
			<p>Ağabeyinle git şimdi, vaftiz ol,</p>
			<p>Günahlarından arın, ağabeyinin bahsettiği melek</p>
			<p>Yüzünü çünkü ancak ondan sonra gösterecek.”</p>
			<p class="entry margined">Tiburce karşılık verdi “Peki ama,</p>
			<p>Kime gideceğim kardeşim, hangi adama?”</p>
			<p>“Sen içini rahat tut” dedi Valerian ona,</p>
			<p>“Gel peşimden, götüreceğim seni Papa Urban’a.”</p>
			<p>“Doğru mu duydum kardeşim, Papa Urban mı dedin?”</p>
			<p>Diye sordu Tiburce, “Beni ona götüreceksin demek,</p>
			<p>Doğrusu pek ilginç olurdu onu görmek.</p>
			<p class="margined">“Ama hayır, aynı Urban olamaz sanıyorum,</p>
			<p>Hani şu defalarca ölüme mahkûm</p>
			<p>Edilen, kuytularda, köşelerde gece gündüz saklanan,</p>
			<p>Saklandığı delikten başını bile uzatamayan Urban!</p>
			<p>Kızıl ateşte ızgara yapacaklar onu</p>
			<p>Görüldüğü ve ele geçtiği takdirde,</p>
			<p>Tabii onun yanısıra bizleri de.</p>
			<p class="margined">“Diyeceğim şu ki göklerin giz</p>
			<p>Dolu köşelerinde saklanan Tanrı’yı ararken biz</p>
			<p>Yanacağız yeryüzünde hiç yoktan.” Cecilia</p>
			<p>Cevap verdi buna o cesur ve tok sesiyle:</p>
			<p>“Sevgili kardeşim” dedi “bu hayatı terk etmeye</p>
			<p>Korkmakta hakkın var, haklı olurdu insanlar</p>
			<p>Süreceğimiz tek hayat bu olsaydı eğer.</p>
			<span epub:type="pagebreak" id="page521" title="521"/>
			<p class="margined">“Başka bir yerde daha iyi bir yaşam var fakat,</p>
			<p>Hiç yitmeyecek bir yaşam, bu yüzden için rahat</p>
			<p>Olsun, bunu bize muştuluyan Tanrı’nın Oğlu.</p>
			<p>Baksanıza etraf O’nun yarattığı şeylerle dolu:</p>
			<p>Babadan kaynaklanıp yayılan Kutsal Ruh</p>
			<p>Bir bir dolaşıp düşünce yetisine</p>
			<p>Sahip canlıları, ruh verdi hepsine.</p>
			<p class="margined">“Tanrı’nın Oğlu sözleri ve mucizeleri yoluyla</p>
			<p>İlan etti dünyada, dedi ki böyle böyle</p>
			<p>Bir hayat var müminleri bekleyen.”</p>
			<p>Tiburce dayanamadı burda ve “Kardeşim lütfen,</p>
			<p>Tam tersini söylemedin mi biraz evvel,</p>
			<p>Demedin mi yalnızca bir Tanrı, bir efendi vardır diye?</p>
			<p>Nerden çıktı öyleyse şimdi bu üçlü, niye?”</p>
			<p class="entry margined">“Onu da açıklayacağım” dedi Cecilia “gitmeden,</p>
			<p>Nasıl üç ayrı melekeyi barındırırsa bir beden:</p>
			<p>Hafıza, hayal gücü ve zekâ,</p>
			<p>Aynı şekilde O Kutsal Varlık da mutlaka</p>
			<p>Üç ayrı kişiyi içinde barındırabilir.”</p>
			<p>Bundan sonra Cecilia devam edip vaaaza</p>
			<p>İsa’nın gelişi, ona verilen ceza,</p>
			<p class="margined">Ve yapılan onca işkenceyi, velhasıl</p>
			<p>Herşeyi anlattı ve Tanrı’nın Oğlu’nun nasıl</p>
			<p>Tüm insanlığı bağışlatmak için dünyada kaldığını,</p>
			<p>(Çünkü insanların dünya gailesine ve günaha daldığını)</p>
			<p>İşte bütün bunları anlattı Tiburce’a tek tek,</p>
			<p>Hepsini dinledi Tiburce, hepsine aklı yattı,</p>
			<p>Ve Valerian’la birlikte Papa Urban’a gitti.</p>
			<p class="margined">Onları görmek Urban’ı pek memnun etti,</p>
			<p>Vaftiz işi bitince oracıkta ilan etti,</p>
			<p>Tiburce’ın bilgisini mükemmel kılıp dedi ki “Tiburce</p>
			<p>Tanrı’nın şövalyesidir” sonra da Yüce</p>
			<p>Tanrı’nın bağışıyla istediği gün, istediği zamanda ve yerde</p>
			<p>Tanrı’nın meleğini görür oldu Tiburce ve inanın ki</p>
			<p>Hak katında bir dediği edilmedi iki.</p>
			<span epub:type="pagebreak" id="page522" title="522"/>
			<p class="entry margined">Doğru sırasıyla anlatmak imkânsız size</p>
			<p>İsa’nın onlar için gösterdiği binbir mucize</p>
			<p>Saymakla bitmez, fakat uzun sözün kısası,</p>
			<p>Askerler onları bulup Roma valisi</p>
			<p>Almachius’un önüne getirdiler hep birlikte,</p>
			<p>Onları sorguladı düşüncelerini öğrendi Vali,</p>
			<p>Sonra üçünü gönderdi Jüpiter’in heykeli</p>
			<p class="margined">Önüne ve dedi ki adamlarına “Ne bekleyin, ne durun,</p>
			<p>Adak sunmayan olursa hemen boynunu vurun.”</p>
			<p>Ve size hikâyelerini anlattığım şehitleri</p>
			<p>Aldı götürdü valinin subaylarından biri.</p>
			<p>Maximus’tu adı, yardımcısı da vardı yanında,</p>
			<p>Önüne katıp götürürken Maximus Azizleri</p>
			<p>Onlara acıyordu ve sapır sapır yaş döküyordu gözleri.</p>
			<p class="margined">Maximus bir kısmını dinledi öğretilerinin,</p>
			<p>Ve Azizleri kendi evine götürmek için</p>
			<p>İzin almayı başardı işkencecilerden,</p>
			<p>Vaazlarıyla, akşama daha varken,</p>
			<p>Kurtarmışlardı infazcıları ve Maximus’u,</p>
			<p>Ve onun eşi dostunu yanlış inançlarından,</p>
			<p>Artık tek Tanrı’ya ediyorlardı iman.</p>
			<p class="entry margined">Akşam geceye uzanırken geldi Cecilia,</p>
			<p>Yanında hepsini vaftiz edecek papazlarla,</p>
			<p>İşlem bittikten sonra, gün ışırken yüzünde ciddi</p>
			<p>Bir ifadeyle karşısına alıp iki yiğidi</p>
			<p>Şöyle dedi: “Bakın İsa’nın sevgili şövalyeleri,</p>
			<p>Karanlığın işlerini artık bir yana bırakmak zamanı,</p>
			<p>Kuşanmak zamanı artık aydınlığın zırhını.</p>
			<p class="margined">“Büyük bir cenkten çıkmış bulunuyorsunuz, gerçekten</p>
			<p>Görev tamam, imanınızı kanıtladınız çoktan;</p>
			<p>Hayatın çiçekleri hiç solmayan tacına gidin şimdi,</p>
			<p>Hizmet ettiğiniz adaletin şaşmaz yargıcına gidin şimdi,</p>
			<p>Hak ettiğiniz ödülü çünkü o verecek size.”</p>
			<p>Bu sözler bitince, anlatacağım üzere,</p>
			<p>Gelip götürdüler ikisini adak sunulan yere.</p>
			<span epub:type="pagebreak" id="page523" title="523"/>
			<p class="margined">Fakat mabede getirildikleri zaman,</p>
			<p>–Hikâyeyi bir sonuca bağlamak gerekirse hemen– </p>
			<p>Ne adak sunmaya, ne tütsü yapmaya razı gözüktüler,</p>
			<p>Aksine oldukları yerde diz çöktüler</p>
			<p>Mütevazi bir yürekle ve içten bir bağlılıkla,</p>
			<p>Oracıkta ikisi de başlarını yitirdiler,</p>
			<p>Melekler ruhlarını lutuflar kralına götürdüler.</p>
			<p class="margined">Bu olup bitenleri –iki yiğidin başları</p>
			<p>Vurulurken– gören Maximus, akıtarak gözünden kanlı yaşları,</p>
			<p>“Ruhlarının Cennet’e gittiğini gördüm” dedi “kayarak,</p>
			<p>Melekler eşliğinde pırıltılı ve parlak,”</p>
			<p>Birçok kimseyi dine döndürdü bu sözleriyle,</p>
			<p>Ve bunun cezası kamçılanmak oldu</p>
			<p>Kurşundan bir kırbaçla ve sonunda öldü.</p>
			<p class="entry margined">Cecilia onu alıp Tiburce</p>
			<p>Ve Valerian’ın yanına gömdü yavaşça.</p>
			<p>Kendi mezarının yanına, bir taşın dibine gömdü,</p>
			<p>Sanmayın Almachius buna göz yumdu,</p>
			<p>Adamlarına sert bir emir verdi derhal:</p>
			<p>“Huzura getirilsin Cecilia, hemen yakalansın,</p>
			<p>Tütsü yaksın Jüpiter’e ve adak sunsun.”</p>
			<p class="margined">Ama Cecilia’nın vaazlarıyla dine dönmüş olan</p>
			<p>Herkes yürekten feryat edip kararlılıkla ilan</p>
			<p>Etti ona bağlılığını ağlayıp inleyerek.</p>
			<p>“İsa Tanrı’nın oğludur ve o bir ve tek</p>
			<p>Olan Tanrı’dan farklı değildir asla – düsturumuz budur.”</p>
			<p>Dediler “Ölsek de vazgeçmeyiz, böyle bir hizmetçisi olan</p>
			<p>Bir Tanrı nasıl gerçek olmaz, nasıl olur yalan?”</p>
			<p class="entry margined">Bu olanları duyan Almachius’u bir merak sardı,</p>
			<p>Yeniden görmek istedi Cecilia’yı ve emir verdi</p>
			<p>“Getirin onu” dedi ve getirilince sordu “Ne menem</p>
			<p>Bir kadınsın?” Cecilia cevapladı “Ailem</p>
			<p>Asildir, asil kandan geliyorum ben.”</p>
			<p>“Anlat bana inançlarını ve dinini,</p>
			<p>Anlat, anlatmakla tehlikeye atıyor dahi olsan kendini.”</p>
			<span epub:type="pagebreak" id="page524" title="524"/>
			<p class="entry margined">“Soruların aptalca, hiç akıllı işi değil”</p>
			<p>Diye karşılık verdi Cecilia “Yani tıpkı bir cahil</p>
			<p>Gibi, bir soru soruyor, iki cevap bekliyorsun.”</p>
			<p>Almachius böyle bir benzetmeden şaşkın,</p>
			<p>“Neye güvenerek cüret edersin böyle kaba konuşmaya?”</p>
			<p>“Neye mi?” dedi Cecilia “vicdanıma tabii ki,</p>
			<p>Ama bu ikinci sebep, Tanrı’ya olan inancımsa ilki.”</p>
			<p class="entry margined">Almachius sordu: “Hiç mi korkmuyorsun elimdeki güçten?</p>
			<p>Hiç mi gözün yılmıyor alacağım öçten?”</p>
			<p>Cecilia dedi ki “Senin gücünden çekinmeye ne hacet!</p>
			<p>Çünkü unutma, her ölümlünün elindeki kuvvet</p>
			<p>İçi hava dolu bir torba gibidir.</p>
			<p>İşini görmeye yeter bir iğne ucu,</p>
			<p>Bütün havası boşalır hafif bir değme sonucu.”</p>
			<p class="entry margined">“Yanlış başlangıç yaptın” dedi Vali tekrar,</p>
			<p>“Ve hâlâ yanlışında ediyorsun ısrar.</p>
			<p>Bilmez misin ki kudretli, asil Kral</p>
			<p>Buyruğunu ilan etti ve kanun koydu derhal,</p>
			<p>Pişmanlık bildiriminde bulunacak diye her Hıristiyan,</p>
			<p>Bulunmayana işkence var, ama beraat edecek</p>
			<p>Dinini reddedenler, ve ömrünce rahat edecek.”</p>
			<p class="margined">“Kralınız yanılıyor” dedi Cecilia “asilleriniz de öyle,</p>
			<p>Ve akıl almaz bir kanun yoluyla</p>
			<p>Dayanağı olmayan bir suç yüklüyorsunuz bize.</p>
			<p>Oysa siz de inanıyorsunuz masumiyetimize,</p>
			<p>Tüm yaptığımız İsa’ya ibadet çünkü,</p>
			<p>Bir de Hıristiyan adlarımızda suç unsuru buluyorsunuz,</p>
			<p>Ve yok yere bizleri suçluyorsunuz.</p>
			<p class="margined">“Ama bizler, o adın ne kutlu olduğunu bilen herkes,</p>
			<p>Kral ne derse desin, biz demeyeceğiz ‘pes.’ “</p>
			<p>Almachius karşılık verdi: “Şu ikisinden birini seç,</p>
			<p>Ya adak sun, ya Hıristiyanlıktan vazgeç,</p>
			<p>Vazgeç ki kurtarabilesin kendini bu yolla.”</p>
			<p>Bunun üzerine gülmeye başladı bu mübarek</p>
			<p>Bakire ve şöyle dedi valiye dönerek:</p>
			<span epub:type="pagebreak" id="page525" title="525"/>
			<p class="entry margined">“Ey vali, aptallık almış aklını başından,</p>
			<p>Masumluğumu inkâr etmemi istiyorsun benden,</p>
			<p>Ve dönmemi istiyorsun kötülükten yana,</p>
			<p>Dayanaksız böbürlenmesiyle şuna bakın, şuna,</p>
			<p>Gözlerini dikmiş deli gibi bakıyor.”</p>
			<p>Almachius çıkıştı: “Ey bahtsız kadın,</p>
			<p>Gücüm nereye uzanır bilmiyor musun?</p>
			<p class="margined">“Sözlerin uzak doğrusu, gücümün yarattığı etkiden,</p>
			<p>Habersiz gibisin kralın bana verdiği yetkiden,</p>
			<p>Benim elimdedir insanları öldürmek ve yaşatmak.</p>
			<p>Böyleyken nedir bu kibir, nedir bu caka satmak?”</p>
			<p>“Kararlı konuşuyorum” dedi Cecilia “kibirli değil,</p>
			<p>Kibirli değilim diyorum kendi adıma, çünkü kibir,</p>
			<p>En nefret ettiğimiz ölümcül günahlardan biridir.</p>
			<p class="margined">“Ve açıklamalarımı duymaktan korkmazsan eğer,</p>
			<p>Sana yalanlarını göstereceğim teker teker.</p>
			<p>Çünkü daha biraz önce kocaman bir yalan</p>
			<p>Söyledin: Dedin ki kral sana yetki verdi falan filan,</p>
			<p>Öldürmeye ya da yaşatmaya insanları,</p>
			<p>Ama yapsan yapsan can alabilirsin en çok,</p>
			<p>Elinde can katmaya güç de yok; yetki de yok.</p>
			<p class="margined">“Kralın seni ölüm elçisi yaptığını söyleyebilirsin,</p>
			<p>Tamam, bunu biliyoruz, burası kesin,</p>
			<p>Ama fazlası yalan olur çünkü gücün çırılçıplak</p>
			<p>Ortada...” “Bu fütursuz konuşmaları bırak!”</p>
			<p>Diye gürledi Almachius “tanrılarımıza adak sun gitmeden!</p>
			<p>Şahsıma yönelttiğin hakaret dolu bunca lafa</p>
			<p>Katlanabilirim belki, herhangi bir filozofa</p>
			<p class="margined">Taş çıkartırcasına sabırla, ama tanrılarımıza dil</p>
			<p>Uzatman yenir yutulur cinsten değil.”</p>
			<p>Cecilia cevap verdi “Ey aptal yaratık!</p>
			<p>Dudaklarından dökülen her bir sözcük</p>
			<p>Ne denli budala olduğuna işaret ediyor.</p>
			<p>Her kelimen senin ne burnu havada bir vali ve ne cahil</p>
			<p>Bir memur olduğunu gösteren en güçlü delil.</p>
			<span epub:type="pagebreak" id="page526" title="526"/>
			<p class="margined">“Hiçbir şeyden yoksun değil gözlerin</p>
			<p>Dünyaya kör bakmanı sağlayacak, çünkü bizlerin</p>
			<p>‘Taştır’ dediğine –ki farkında bunun herkes– </p>
			<p>Sen ‘Tanrıdır’ diyorsun, eh yani pes!</p>
			<p>Uzat elini istersen, üstüne koy elini,</p>
			<p>Dokun, yokla, taş olduğunu göreceksin sen de,</p>
			<p>Kör gözlerin yüzünden göremesen de.</p>
			<p class="margined">“Herkes gülüyor haline, utanmalısın,</p>
			<p>Diyorlar ki sen aptalların aptalısın;</p>
			<p>Artık bilmeyen kalmadı çünkü gerçek Tanrı nerde:</p>
			<p>O yüce semalarda, kendine ait yerde;</p>
			<p>Sen de kabul etmelisin ki şu putların</p>
			<p>Ne kendilerine, ne sana yardıma gücü yetmez,</p>
			<p>Kaldı ki toplasan hepsini metelik etmez.”</p>
			<p class="entry margined">Cecilia daha bunlara benzer başka sözler etti,</p>
			<p>Ve sonunda Almachius’un tepesi attı.</p>
			<p>“Onu evine götürün</p>
			<p>Ve ona bir alev banyosu yaptırın!”</p>
			<p>Dedi. Emri derhal yerine getirildi.</p>
			<p>Evinin banyosuna kapattılar Cecilia’yı sıkıca,</p>
			<p>Beslediler ateşi uzun saatler boyunca.</p>
			<p class="entry margined">Ateş yandı sabaha ve tekrar akşama dek,</p>
			<p>Ama ateşe ve içersinin tüm sıcaklığına karşılık</p>
			<p>Serin serin oturuyor, acı duymuyordu Cecilia.</p>
			<p>Ter dökmüş dahi değildi bir tek damla.</p>
			<p>Yine de hayatı o banyoda son bulacaktı,</p>
			<p>Çünkü Almachius kötü emellerinden vazgeçmiş</p>
			<p>Değildi ve buyruk salmıştı: “Bitirilsin iş!”</p>
			<p class="margined">Tam üç vuruş yaptı boynuna cellat,</p>
			<p>Var gücüyle tam üç kez vurdu fakat</p>
			<p>Kesip ayıramadı başını vücudundan,</p>
			<p>–Burada, o günlerde geçerli olan bir kanundan</p>
			<p>Söz etmek gerekiyor: hafif ya da sert dördüncü bir vuruş</p>
			<p>Yapılamazdı kurbana, buna izin yoktu,</p>
			<p>Cellat da bu yasayı çiğnemekten korktu,</p>
			<span epub:type="pagebreak" id="page527" title="527"/>
			<p class="margined">Ve yarı ölü bıraktı Cecilia’yı kesik boynuyla,</p>
			<p>Can çekişiyor bir halde bırakıp gitti öyle.</p>
			<p>O civarda oturan Hıristiyanlar</p>
			<p>Çaput sardılar boynuna dursun diye kanlar.</p>
			<p>Bu ıstırap içinde üç gün daha yaşadı,</p>
			<p>İman esaslarını öğretmeye hiç vermedi ara,</p>
			<p>Bu şartlar altında dahi devam etti vaazlara.</p>
			<p class="margined">Komşularını varis kıldı tüm mallarına,</p>
			<p>Onları emanet edip Papa Urban’ın ellerine</p>
			<p>Şöyle dedi: “Göklerin Kralı’ndan bütün</p>
			<p>İsteğim buydu, üç gün ver dedim bana, sadece üç gün,</p>
			<p>Sana teslim etmek için bu ruhları gitmeden,</p>
			<p>Son bir arzum daha var: Evimin bir kilise yapılmasını</p>
			<p>İstiyorum ve sonsuza kadar öyle kalmasını.”</p>
			<p class="entry margined">Aziz Urban yardımcıları yardımıyla gizlice</p>
			<p>Taşıyıp cansız bedenini gömdü o gece</p>
			<p>Diğer Azizlerin yanına. Evi kiliseye çevrildi,</p>
			<p>Ve “Azize Cecilia Kilisesi” adı verildi.</p>
			<p>Kutsanmasını Aziz Urban yaptı  –ki yetkiliydi buna– </p>
			<p>İşte o gün bu gündür sevgili İsa</p>
			<p>Ve O’nun Azizesine dua için kullanılır bu kilise.</p>
			<p class="spot">İkinci Rahibe’nin Hikâyesi burada bitiyor.</p>
		</section>
	</section>
	<aside class="footnote" epub:type="footnote" id="f1">1 Efsane: “Legenda Aurea”.</aside>
	<aside class="footnote" epub:type="footnote" id="f2">2 Yaklaşık 176-180 yılları arasında Sicilya’da Marcus Aurelius döneminde ölen Azize Cecilia.</aside>
	<aside class="footnote" epub:type="footnote" id="f3">3 Aziz Bernard: Meryem’e bağlılığıyla ünlenmiştir.</aside>
	<aside class="footnote" epub:type="footnote" id="f4">4 Hosanna: Şükür duası.</aside>
	<aside class="footnote" epub:type="footnote" id="f5">5 Hemen sonraki dizelerde Cecilia adı beş ayrı şekilde inceleniyor:
	<ol>
		<li>“Coeli lilia”: Cennet Zambağı</li>
		<li>“Caecis via”: körler için yol</li>
		<li>“Caelo et lya”: aktif hayatın temsilcisi olarak</li>
		<li>“Caecilia quasi caecitate carens”: körlükten muaf</li>
		<li>“Coela et leos”: İnsanların Cenneti.</li>
	</ol>
	</aside>
	<aside class="footnote" epub:type="footnote" id="f6">6 Appia Yolu (Via Appia): Roma’dan Capua ve Brundisium’a giden yol.</aside>
	<aside class="footnote" epub:type="footnote" id="f7">7 Papa I. Urban, 25 Mayıs 230 yılında kafası kesilerek şehit edilmişti.</aside>
	<aside class="footnote" epub:type="footnote" id="f8">8 Güller şehadeti, zambaklar saflığı temsil ediyordu.</aside>
	<aside class="footnote" epub:type="footnote" id="f9">9 Aziz Ambroise: (340-97) Milan piskoposu.</aside>
</body>
</html>