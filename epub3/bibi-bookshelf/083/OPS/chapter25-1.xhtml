<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-25-1">
	<section>
		<span epub:type="pagebreak" id="page565" title="565"/>
		<h1 class="part-header">Grup I (Fragman X)</h1>
		<section id="bolum-1">
			<h1 class="chapter-header">VAİZ’İN HİKÂYESİ (GİRİŞ)<a class="noteref" epub:type="noteref" href="#f1">1</a></h1>
			<p class="spot">Vaiz’in Hikâyesi’nin Giriş’i burada başlıyor.</p>
			<p class="entry margined">Vekilharç’ın hikâyesi epey zaman almıştı,</p>
			<p>Güneş güney hattında epey alçalmıştı,</p>
			<p>Kanımca yirmi dokuz derece yüksekte duruyordu,</p>
			<p>Ve yanılmıyorsam eğer, saatler dördü</p>
			<p>Gösteriyor olmalıydı, çünkü on bir ayak</p>
			<p>Boyundaydı orda, o anki gölgem yaklaşık olarak,</p>
			<p>Boyumu altı ayak alırsak bunu bulmak kolay.</p>
			<p>Bu ara sürekli yükseliyordu Terazi, yani ay.<a class="noteref" epub:type="noteref" href="#f2">2</a></p>
			<p>Ve bir köyün sınırlarından içeri giriyorduk biz.</p>
			<p>Neşeli kafilemizi yönetmeye düşkün Hancımız</p>
			<p>Alışılmışın dışına çıkmayıp yine bu sefer</p>
			<p>Dedi ki: “Herkes dinlesin beni beyler,</p>
			<p>Bütün hikâyeler anlatıldı ve yalnızca bir </p>
			<p>Hikâye eksikle yerine getirilmiş oldu verdiğim emir.</p>
			<p>Pek çok değişik konuda değişik kimselerden</p>
			<p>Hikâyeler dinledik, ben memnunum şahsen,</p>
			<p>Duam odur ki gönlüne göre versin Tanrı her şeyi</p>
			<p>Kim hoşça anlatırsa bu son hikâyeyi.</p>
			<p>Rahip Bey, bir kilise papazı mısın yoksa bir vaiz mi?</p>
			<p>Allah aşkına söyle, bu yaptığın caiz mi?</p>
			<p>Ne olursan ol, yok oyunu bozmaya hakkın</p>
			<p>Senden başka herkes –etrafına bir bakın– </p>
			<p>Anlattı hikâyesini. Aç bakalım, torbanda ne var göster.</p>
			<p>Doğrusu, yüzüne bakıp da konuşursak eğer,</p>
			<span epub:type="pagebreak" id="page566" title="566"/>
			<p>Esaslı hikâyeler var gibi sende; fakat</p>
			<p>Ne duruyorsun? Haydi bir masal anlat!”</p>
			<p class="entry">Vaiz Hancı’ya cevap verdi hemen:</p>
			<p>“Öyle masalmış, fablmış beklemeyin benden,</p>
			<p>Çünkü Timothy’ye hitapla bir mektubunda Aziz Paul</p>
			<p>Diyor ki ‘Doğrudan şaşma sakın, sen sen ol,’</p>
			<p>Aynı yazıda karşı bir tavır takınıyor,</p>
			<p>Masal veya benzeri basitlikleri anlatanları kınıyor.<a class="noteref" epub:type="noteref" href="#f3">3</a></p>
			<p>Buğday ekmek varken –öyle değil mi beyim– </p>
			<p>İmkân varsa elimde, neden saman ekeyim?</p>
			<p>Bu yüzden diyorum ki, dinlemek isterse herkes,</p>
			<p>Ahlâk ve fazilet konularında ders</p>
			<p>Vermeye yönelik olacak konuşmam. Kabulse, İsa’ya</p>
			<p>Hürmetimden, sıkıntılı anlar yaşatmayacağım kimseye,</p>
			<p>Anlatacaklarımı meşru sınırlar içinde zevkli kılmaya gayret</p>
			<p>Edeceğim. Ama unutmayın, ben bir güneyliyim nihayet;</p>
			<p>Ve kelimelere ‘ram, rem, raf’ diye aliterasyon<a class="noteref" epub:type="noteref" href="#f4">4</a></p>
			<p>Yaptıramam, kafiye derseniz, o da bana yabancı bir nosyon.</p>
			<p>Bu sebepten hikâyemi –müsaadenizle–</p>
			<p>Süslemeden sunacağım, düzyazı diliyle, yani düzsözle.</p>
			<p>Neşeli bir hikâye olacak bu sonuncu gelen,</p>
			<p>Layıkıyla noktalansın isterim ben de, şölen.</p>
			<p>İsterim yine, inayet buyurup, mümkünse</p>
			<p>Bana zihin açıklığı bahşetsin İsa</p>
			<p>Ki ben de ışık tutayım size elimden geldiğince,</p>
			<p>Aynı derece onurlu, aynı derece yüce</p>
			<p>Kutsal Kudüs’e yapılacak hac yolculuğu konusunda.<a class="noteref" epub:type="noteref" href="#f5">5</a></p>
			<p>İşte böyle, eğer olumlu şeyler söylediğim kanısında</p>
			<p>İseniz bildirin fikrinizi, başlıyayım derhal,</p>
			<p>Hemen hikâyeme gireyim, yok başka söze mahal.</p>
			<p class="entry">“Yine de bilinmesini isterim şu konunun,</p>
			<p>Sözlerim düzeltmelerine açıktır ilim erkânının.</p>
			<p>Kitaplara bağlı kalmayabilirim harfi harfine,</p>
			<p>Ben sadece özünü alıyorum onların – tekrarlıyorum yine</p>
			<p>Bakın, düzeltmelerinize açığım her zaman.”</p>
			<p class="entry">Bu sözler üzerine razı olduk hemen,</p>
			<p>Uygun olurdu ona da konuşma fırsatı vermek,</p>
			<p>Ve bu işi şöyle hisseli bir kıssa ile bitirmek.</p>
			<p>Bu düşünceyle Hancı’dan rica ettik hepimiz:</p>
			<span epub:type="pagebreak" id="page567" title="567"/>
			<p>“Ne olur hikâyesine başlasın” dedik “Vaiz”.</p>
			<p class="entry">Hancımız konuştu hepimizin adına:</p>
			<p>“Rahip bey, hikâyeniz tat katacak eğlencenin tadına</p>
			<p>Durmayın başlayın hemen, acele edin biraz,</p>
			<p>Az söyleyin, çok anlatın zira vakit az.</p>
			<p>Görüyorsunuz ya siz de, güneş battı batacak.</p>
			<p>Haydi, bu işte yardımcınız olsun Hak!</p>
			<p>Neyi isterseniz anlatın, dinliyoruz biz.”</p>
			<p>Bu sözlerden sonra söze başladı Vaiz.</p>
			<p class="latin1">Explicit prohemium.</p>
		</section>
	</section>
	<aside class="footnote" epub:type="footnote" id="f1">1 Bu hikâyenin giriş bölümü “Vekilharç’ın Hikâyesi”yle daha ilk mısrada bağlantılı görülüyor. Fakat “Vekilharç’ın Hikâyesi” sabahleyin başlamıştı ve öğleden sonra saat 4’e kadar sürmüş olamaz. Büyük olasılıkla Chaucer araya başka hikâyeler sokmak niyetindeydi, örneğin Vekilharç’ın büyük yardımseverlik göstererek sırasını aldığı Aşçı’dan Vaiz’in de değindiği gibi aliterasyonu bol bir hikâye. Kutsal kitaplardan alıntılar veya göndermeler için “Melibee’nin Hikâyesi”nde kullanılan kaynaklara başvurulmuştur. Fakat Vaiz’in de Giriş bölümünde belirttiği gibi bu alıntılarda “kitaplara harfi harfine bağlı” kalınmaz.</aside>
	<aside class="footnote" epub:type="footnote" id="f2">2 Ay’ın yükselmesi Boğa Burcu, Satürn’ün yükselmesiyse Terazi Burcuydu. Chaucer burada ya astroloji bilgisini unutmuş, ya da ‘yükselme’yi Ay’ın yüzüyle karıştırmış görünüyor.</aside>
	<aside class="footnote" epub:type="footnote" id="f3">3 I. Timoteosa i, 4, ve II. Timoteosa iv, 4.</aside>
	<aside class="footnote" epub:type="footnote" id="f4">4 “Ram, rem, raf” anlamsız heceler olup İngilizce ve Fransızca’da aliterasyonu belirtmek için yaygın olarak kullanılıyordu.</aside>
	<aside class="footnote" epub:type="footnote" id="f5">5 Vahiy, xxi. 2.</aside>
</body>
</html>