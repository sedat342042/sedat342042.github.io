<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-17">
	<section>
		<section>
			<h1 class="chapter-header">MÜBAŞİR’İN HİKÂYESİ (GİRİŞ)</h1>
			<p class="spot">Mübaşir’in Hikâyesi’nin Giriş’i.</p>
			<p class="entry">Mübaşir üzengilere basıp doğruldu,</p>
			<p>Suratı öfkeden kıpkırmızı oldu.</p>
			<p>Kavak yaprağı gibi titriyordu tir tir.</p>
			<p>“Bir istirhamım var” dedi “şöyle minik bir</p>
			<span epub:type="pagebreak" id="page376" title="376"/>
			<p>Rica; bu dileğimi bana çok görmezseniz eğer,</p>
			<p>Çok memnun olurum. Gördünüz, bu pis Frer</p>
			<p>Ne yalanlar söyledi, bırakın şuna cevap vereyim,</p>
			<p>Bütün yalanlarını ortaya sereyim.</p>
			<p>Benim de var anlatacak bir hikâyem,</p>
			<p>Hava basıp duruyor bu Frer, Cehennem</p>
			<p>Hakkında çok şey biliyorum diye,</p>
			<p>Biliyorum diyorsa doğrudur, anlatayım niye:</p>
			<p>Şeytanlarla frerler çoğu zaman beraber</p>
			<p>Olurlar da ondan, duymuşsunuzdur, sık sık bahsederler.</p>
			<p>Bir frerin ruhu Cehennem’e indirilir güya</p>
			<p>Günlerden bir gün, tabii bu bir rüya,</p>
			<p>Cehennem’de ona kılavuzluk eder bir melek;</p>
			<p>Cehennem ateşini, işkenceleri gösterir tek tek.</p>
			<p>Her meslek erbabı orada gani</p>
			<p>Olduğu halde, olur şey değil hani,</p>
			<p>Bir tek frer yoktur ateşte yanan.</p>
			<p>Sonunda merakını yenemeyen</p>
			<p>Frer açar o mübarek ağzını sorar ‘Burada bir tek</p>
			<p>Frere rastlamadık, onlar sevilen kullardan demek? ‘</p>
			<p>‘Yok canım’ der melek ‘milyonlarcası var’</p>
			<p>Ve birlikte Lucifer’in yanına inerler.</p>
			<p>‘Şeytan’ın bir kuyruğu vardır, görülmemiş</p>
			<p>Büyüklükte, bir gemi yelkeni kadar geniş!</p>
			<p>Ve melek bağırarak verir buyruğunu:</p>
			<p>‘Ey Şeytan’ der ‘kaldır kuyruğunu,</p>
			<p>Sonra da dön kıçını göster bu frere,</p>
			<p>Şöyle bir göz atsın meslektaşlarına ayrılan yere!’</p>
			<p>Kuyruk bir kulaç kalkmadan, şu işe bakın,</p>
			<p>Yirmi bin kadar frer akın akın</p>
			<p>Çıkarlar altından; sanki bir kovan</p>
			<p>Arı boşanmıştır, onlarla dolar taşar her yan.</p>
			<p>Sonra bütün hızlarıyla koşarak yine</p>
			<p>Süzülür her biri Şeytan’ın deliğine,</p>
			<p>Kuyruğunu indirip öylece durur Şeytan.</p>
			<p>Artık merakını tatmin etmiş olan,</p>
			<p>O azap diyarındaki bütün işkenceleri</p>
			<p>Görmüş olan frerin ruhu gerisin geri</p>
			<p>Gönderilir vücuduna Allah’ın izniyle.</p>
			<span epub:type="pagebreak" id="page377" title="377"/>
			<p>Fakat gördüğü bu rüya onu öyle</p>
			<p>Etkilemiştir ki uyandığında titremektedir korkuyla;</p>
			<p>Sanki Şeytan’ın kıçı beynindedir hâlâ,</p>
			<p>Doğal mirası olarak bütün frer soyunun.</p>
			<p>Duam odur ki Tanrı hepimizi korusun,</p>
			<p>Ama rahmetinden payını alamasın bu lanet frer,</p>
			<p>Sanırım bu hikâyeye bu kadar giriş yeter.”</p>
		</section>
		<section>
			<h1 class="chapter-header">MÜBAŞİR’İN HİKÂYESİ</h1>
			<p class="spot">Mübaşir’in Hikâyesi burada başlıyor.</p>
			<p class="entry">Efendiler, Holderness adlı bataklık bir yöre</p>
			<p>Vardır Yorkshire’da olmalı tahminime göre.</p>
			<p>İşte burda bir Frer, bir Bölgeci, gece gündüz</p>
			<p>Dolaşırdı; vaaz etmek ve dilenmek niyetiyle şüphesiz.</p>
			<p>Günlerden bir gün bu Frer kilisede,</p>
			<p>Her ne kadar samimiyetinden şüphe edilmese de,</p>
			<p>Ana amacı cemaati o müşfik</p>
			<p>Sesiyle Ruhu Araf’tan Kurtarma dualarını satın almaya teşvik</p>
			<p>Olan vaazını bitirdikten sonra, şöyle dedi yollara</p>
			<p>Düşmeden evvel: “Muhteremler, vereceğiniz her kuruş para</p>
			<p>Allah yolunda harcanacak, mabet</p>
			<p>Yapımında ve oralarda Tanrı’ya ibadet</p>
			<p>Edilsin diye, öncelikle bunu beyan</p>
			<p>Etmek isterim, Tanrı’nın izniyle bolluk içinde yaşayan</p>
			<p>Manastır rahiplerince yenip yutulup, çarçur<a class="noteref" epub:type="noteref" href="#f1">1</a></p>
			<p>Edilmeyecek – onların yardımınıza ihtiyacı yoktur.</p>
			<p>Ey cemaat, bakın sözlerimi iyi takip</p>
			<p>Edin, genç, yaşlı tüm dostlarınızın ruhlarını çekip</p>
			<p>Alabilir Araf’tan okunduğunda bu duaların otuzu art arda.<a class="noteref" epub:type="noteref" href="#f2">2</a></p>
			<p>Yanlış anlaşılmasın şunu demek istemiyorum bu arada:</p>
			<p>–Günde yalnızca bir dua okuyan bir rahibi</p>
			<p>İşi hafife almak veya tembellikle suçlamıyorum tabii– </p>
			<p>Art arda okunduğunda bu dualar, evet,</p>
			<p>Kurtarır ruhunuzu, hadi sen sağ, ben selamet,</p>
			<p>Çeker alır kuyudan, azgın ateşten,</p>
			<p>Kurtarır kasap çengelinden, kurtarır şişten,</p>
			<span epub:type="pagebreak" id="page378" title="378"/>
			<p>Delik deşik olmaktan, yanmaktan, kızarmaktan. Hadi biraz çaba</p>
			<p>Gösterin, İsa aşkına hadi pamuk eller cebe.”</p>
			<p>Böylece bitirince sözlerini, başka yerlere</p>
			<p>Doğru yola çıktı, dilinde<em> qui cum Patre</em>.<a class="noteref" epub:type="noteref" href="#f3">3</a></p>
			<p class="entry">Cemaatten bağışları alır almaz</p>
			<p>Gözü kapıda olurdu, orda daha kalmaz</p>
			<p>Koyulurdu yola. Elinde bir liste ve havaya</p>
			<p>Kaldırılmış bir asayla bütün evlere uğraya uğraya</p>
			<p>Buğday dilenirdi, biraz ekmek, biraz peynir.</p>
			<p>Arkadaşı da boynuz uçlu asasıyla peşinden gelir,</p>
			<p>Bağış yapanları kaydederdi, buydu onun işi.</p>
			<p>(Sivri uçlu bir işaret kalemi olurdu elinde ve fildişi</p>
			<p>İki levha, bağışçıların dualarını tekrarlamak gayesiyle.)</p>
			<p class="entry">“Arpa ya da çavdar verseniz hani bir kile,</p>
			<p>Allah’ın kekinden bir dilim veya bir dilim peynir,<a class="noteref" epub:type="noteref" href="#f4">4</a></p>
			<p>Bize düşmez tabii seçmek, arzunuz bilir.</p>
			<p>İlahi okumamıza karşılık bir ya da yarım peni</p>
			<p>Veya bir parça domuz eti – hiç yok mu yani?</p>
			<p>Öyleyse sayın bayan, mesela bir battaniye,</p>
			<p>Bakın sevgili hemşire, işte şuraya, şu listeye</p>
			<p>İsminizi geçiyorum. Biftek, pastırma neniz varsa artık.”</p>
			<p>Arkalarından yürürdü güçlü kuvvetli bir uşak,</p>
			<p>(Girdikleri evin uşağı) sırtında bir çuval</p>
			<p>İçinde verilen bağışları taşırdı bu hamal.</p>
			<p>Evin kapısından çıkar çıkmaz bizim Frer</p>
			<p>Yazdıkları isimleri silerdi birer birer:</p>
			<p>Onlara dua ederdi peri masallarıyla filan!</p>
			<p class="entry">Mübaşir kendini tutamayıp bağırdı “Yalan!”</p>
			<p>“Sakin ol” dedi Hancı “yalansa da bize ne?</p>
			<p>Evet dostum, sen devam et hikâyene,</p>
			<p>Hadi anlat, sakın aldırma ona sen.”</p>
			<p>Mübaşir cevapladı, “Aldırdığım yok zaten!</p>
			<p class="entry">Dolaşmaya devam etti o kapıdan bu kapıya,</p>
			<p>Sonunda kasabada onu en fazla ihya</p>
			<p>Eden eve geldi. Ev sahibi hastaydı,</p>
			<p>Yatıyordu öylece, yataktaydı.</p>
			<p><em>“Deus hic”</em> dedi yumuşatarak sesini Frer,<a class="noteref" epub:type="noteref" href="#f5">5</a></p>
			<p>“Arkadaşım Thomas, merhaba, iyi günler.”</p>
			<p>“Thomas’çığım” dedi sonra “iyiliksever yüreğine güvenerek</p>
			<span epub:type="pagebreak" id="page379" title="379"/>
			<p>Kimbilir kaç kereler oturdum şuraya, kimbilir kaç kap yemek</p>
			<p>Yedim iştihayla!” Ve kediyi kovup sandalyeden,</p>
			<p>Asasını, şapkasını ve fildişinden</p>
			<p>Yapılmış isim levhasını yere koyarak yavaşça oturdu.</p>
			<p class="entry">Arkadaşı bu ara kasabada geziyordu,</p>
			<p>Peşindeki uşakla o gece</p>
			<p>Kalmayı planladıkları hana gidiyordu doğruca.</p>
			<p class="entry">“Vay sevgili efendim,” dedi hasta,</p>
			<p>“Görünmüyorsun hiç, bunca zaman oldu gireli Mart’a.</p>
			<p>Nasılsın bakalım, görüşmüyoruz onbeş gündür.”</p>
			<p>“Çok meşguldüm” dedi Frer, “Tanrı biliyor.</p>
			<p>Ama özellikle sizin kurtuluşunuz için pek çok</p>
			<p>Dualar ettim ve dostlarınız için, yalanım yok.</p>
			<p>Tanrı hepinizi korusun. Bugün, sabahtan yani,</p>
			<p>Kiliseye gittim – biliyorsun Ayini.</p>
			<p>Ve vaaz ettim kendi basit aklıma göre,</p>
			<p>Kutsal Ahit’e bağlı kalmadan bire</p>
			<p>Bir, tabii bağlı kalmak pek kolay bir şey değil.</p>
			<p>Bu yüzden ben tefsir ya da tevil</p>
			<p>Yoluna giderim. Yorumlama gerçekten şahane</p>
			<p>Bir olay. Rahipler “Kitap öldürür” demezler boşuna.</p>
			<p>Vaazımda yardımsever olmanın gereğini öğrettim,</p>
			<p>Paralarını akıllıca harcamalarını tavsiye ettim.</p>
			<p>Bu arada karını gördüm – sahi o nerde acaba?”</p>
			<p class="entry">“Buralarda” dedi adam “bahçede galiba!”</p>
			<p class="entry">“Aman efendim, Aziz John adına, hoşgelmişsiniz!”</p>
			<p>Dedi kadın “Dilerim Tanrı’dan iyisiniz, hoşsunuz!”</p>
			<p>Rahip sandalyeden kibarca kalkıp kadına</p>
			<p>Döndü –hatta biraz fazla yakınına</p>
			<p>Sokulup– kucakladı onu, öptü nazikçe,</p>
			<p>Dudaklarını kımıldattı ve cevap verdi, bir serçe</p>
			<p>Neşesiyle. “Bayan” dedi “iyidir kulunuz,</p>
			<p>Tüm varlığımla emrinizdeyim, emin olunuz.</p>
			<p>Ne yüce davranmış da size can vermiş Allah,</p>
			<p>Sizden daha hoş bir kadın görmedim kilisede bu sabah.”</p>
			<p>“Tanrı hatalarımızı düzeltsin” dedi kadın,</p>
			<p>“Gönülden hoşgeldiniz efendim, buyrun.”</p>
			<p>“Teşekkürler” dedi Frer, “hep böyle kibarsınız,</p>
			<p>Ama şimdi, sizi kırmayacaksam – müsaade ederseniz,</p>
			<span epub:type="pagebreak" id="page380" title="380"/>
			<p>Biraz Thomas’la görüşmek istiyordum.</p>
			<p>Şimdiki rahipler, vaizler –tabii malum–,</p>
			<p>İnsan vicdanını hoşgörü ve yumuşaklıkla</p>
			<p>Gözlemekten uzak, hani akla</p>
			<p>Bu konuda ihmalkâr ya da tembel davrandıkları gelmiyor değil.</p>
			<p>Ben sürekli günah çıkarma ve vaaz konularını çalışırım,</p>
			<p>Aziz Peter ve Aziz Paul’ü hep yanımda taşırım,</p>
			<p>Onların öğretilerini okurum inanarak, yürekten.</p>
			<p>Civarda öylesine gezinip yürüyerekten</p>
			<p>Hıristiyan ruhları toplamaya çalışırım binbir gayretle,</p>
			<p>İsa’ya borcumuzu ödemek için uygun ücretle;</p>
			<p>Onun öğretilerini yaşayabilirsem bana ne mutlu.”</p>
			<p class="entry">“İzninizle” dedi kadın “ey kutlu</p>
			<p>Efendim, sizden şöyle bir ricam</p>
			<p>Olacak, Teslis şahit, pek huysuzdur kocam,</p>
			<p>Elinde her imkânı olmasına rağmen,</p>
			<p>Yumuşak konuşmayın, haşlayın onu bu yüzden.</p>
			<p>Geceleri onu ısıtmak için iyice sokulur yatarım,</p>
			<p>Hoşuna gider diye kolumu, bacağımı üstüne atarım,</p>
			<p>Oysa o ahıra kapatılmış bir domuz gibi homurdana</p>
			<p>Homurdana cevap verir, inanın hiçbir zevki tattırmaz bana,</p>
			<p>Onu memnun etmek hemen hemen imkânsız.”</p>
			<p class="entry">“Oh,Thomas, <em>je vous dis,</em> böyle olmaz,</p>
			<p>Göz yummamalı buna, bu Şeytan işi,</p>
			<p>Tanrı katında hoş tutulmaz öfkeli kişi,</p>
			<p>Bir iki kelime de bundan söz edeyim istersen.”</p>
			<p class="entry">“Ha efendim” dedi kadın “unutmadan,</p>
			<p>Akşam yemeği için ne istersiniz? Arzunuz emirden öte.”</p>
			<p>“Madam” dedi Frer, <em>“je vous dis sans doute.</em><a class="noteref" epub:type="noteref" href="#f6">6</a></p>
			<p>Biraz tavuk ciğeri, bir dilim yumuşak ekmek,</p>
			<p>Çok olmasın ama hemen bir parçacık,</p>
			<p>Ve bir haşlanmış domuz kellesi olursa hayır demem,</p>
			<p>Yoksa, aman, bu hayvanlar benim için öldürülsün istemem.</p>
			<p>Bu saydıklarım olsun yeter bana, fazla</p>
			<p>Oburluğu sevmem, yetinirim azla.</p>
			<p>Anlıyorsunuz ya, gıdasını İncil’den alır ruhum,</p>
			<p>Vücudumu sorarsanız, gitti ahım, kaldı vahım,</p>
			<p>Harap ederim kendimi dualar ede ede,</p>
			<p>Açlıktan kazınır, yıpranır mide.</p>
			<span epub:type="pagebreak" id="page381" title="381"/>
			<p class="entry">“Fakat bayan, bu konulardan söz ediyorsam eğer</p>
			<p>Böyle açıkyüreklilikle, siz ender</p>
			<p>Kişilerdensiniz de ondan bunları anlattığım.”</p>
			<p class="entry">“Efendim” dedi kadın “bu arada unuttuğum</p>
			<p>Bir şey var, kasabayı ziyaretinizden</p>
			<p>Hemen sonra, iki hafta oluyor, yavrumu kaybettim ben.”</p>
			<p class="entry">“Bana vahiy yoluyla malum</p>
			<p>Oldu” dedi Frer, “koğuşumdaydım, biliyorum.</p>
			<p>Sanırım ölümünden yarım saat sonraydı aşağı</p>
			<p>Yukarı, bir çocuğun götürüldüğünü gördüm bin bir şaşaa</p>
			<p>İçinde. Tanrı’nın kudretinden sual olur mu hiç?</p>
			<p>Bizim revir sorumlusu da gördü, bir de bizim zangoç;</p>
			<p>İkisi de meslekte elli yıl çile</p>
			<p>Doldurdular ve artık onlar için jübile<a class="noteref" epub:type="noteref" href="#f7">7</a></p>
			<p>Zamanı, tek başlarına dolaşmaya yetkililer artık.</p>
			<p>Kalktım hemen, hatta bütün manastır kalktık,</p>
			<p>Yanaklarımdan yaşlar sicim sicim süzülüyordu inan,</p>
			<p>Çıt yoktu etrafta, ne de çalınıyordu bir çan,</p>
			<p>Yalnızca İsa’ya bu layık bulunduğum</p>
			<p>Vahiy için teşekkür niyetine bir ilahi söyledim: <em>Te Deum.</em></p>
			<p>Şundan emin olun, inanın bana,</p>
			<p>Hiç şüpheniz olmasın ilahilerimizden yana,</p>
			<p>Çok etkilidirler. En mahrem sırları, İsa’yı sıradan</p>
			<p>İnsanlardan daha sık görürüz, daha sık hatta krallardan.</p>
			<p>Yokluk içinde bir münzevi hayatı</p>
			<p>Yaşarız; sıradan kişilerse bolluk bereket içinde, rahatı,</p>
			<p>Keyfi yerinde yaşarlar burası gerçek.</p>
			<p>Ama bize hitap etmez hiçbir dünyevi zevk.</p>
			<p class="entry">“Lazarus ve Dives farklı bir yaşantı</p>
			<p>Sürdüler, doğru ve farklı oldu onların mükâfatı.</p>
			<p>Dua ehli oruç tutmalı, beslenmeye gelince,</p>
			<p>Ruhunu besili tutmalı insan, vücudunu ince.</p>
			<p>Havarilerin izindeyiz bizler giyimde, yemekte,</p>
			<p>Bizim için farketmez isterse en düşük kalite</p>
			<p>Olsun; bizim saflığımız, oruçlarımız yetiyor,</p>
			<p>Dualarımızı İsa kabul ediyor.</p>
			<p class="entry">“Musa kırk gün kırk gece oruç tutmuştu,</p>
			<p>Ve sonunda Tanrı inip onunla konuştu</p>
			<p>Sina dağının tepesinde ve Musa orada kolunu</p>
			<span epub:type="pagebreak" id="page382" title="382"/>
			<p>Kaldıracak gücü yokken, bomboş mideyle aldı İlahi Kanunu,</p>
			<p>Tanrı’nın kendi eliyle yazdığı Kanun,</p>
			<p>Aynısı Horeb dağında Elijah’a da oldu bunun.</p>
			<p>Bizlere can veren Ulu Tanrı’yla konuşmadan</p>
			<p>Önce inzivaya çekildi, oruç tuttu uzun zaman.</p>
			<p class="entry">“Tapınağın yöneticisi Harun da</p>
			<p>Diğer Levilerle birlikte titiz davranırdı aynı oranda.</p>
			<p>İbadet etmek üzere tapınağa gidecekleri</p>
			<p>Zaman bir tarafa korlardı her türlü sarhoş edici içecekleri.</p>
			<p>Oruç tutar, ayık, uyanık dua ederlerdi bakarsın ölürüz diye,</p>
			<p>Kulak ver sözlerime, deyip geçme, hikâye.</p>
			<p>Senin için dua eden rahip ayık değilse eğer – </p>
			<p>Ama neyse, senin için bu kadar yeter.</p>
			<p class="entry">“Aynısını bulabilirsiniz Kutsal Kitap’ta,</p>
			<p>Efendimiz Hazreti İsa’nın kendisi hatta,</p>
			<p>Günlerini oruç tutarak, dua ederek</p>
			<p>Geçirirmiş. Biz dilenci Frerler onu aldık örnek.</p>
			<p>Yoksullukla evlendik biz, hakim olmayla nefse,</p>
			<p>Oruçla, tevazuyla, yardım etmekle herkese.</p>
			<p>Saf yaşar, çile çeker, göz yaşı dökeriz biz,</p>
			<p>Ne pahasına olursa olsun Hak’tan vermeyiz taviz.</p>
			<p>İşte bu anlattığım nedenlerden</p>
			<p>Dolayı –kendimizden söz ediyorum, biz Frerlerden– </p>
			<p>Bizim dualarımız daha çok rağbet görür</p>
			<p>Tanrı katında; siz –ki sofranızda türlü nimetler yığılı durur– </p>
			<p>Dua edemezsiniz bizim kadar etkili.</p>
			<p class="entry">“Burada şu gerçeği söylemeye yetkili</p>
			<p>Görüyorum kendimi: Oburluk oldu</p>
			<p>Âdem’in sonu, Cennet’ten bu yüzden kovuldu.</p>
			<p class="entry">“Beni iyi dinle Thomas, şu sözüme kulak ver:</p>
			<p>Somut bir kaynak yok belki elde ama eğer</p>
			<p>Biraz yorum yaparsak sen de anlayacaksın,</p>
			<p>İsa ‘Ruhları kutsanmıştır yoksul yaşayanların’</p>
			<p>Derken özellikle biz Frerleri kastetmiştir.</p>
			<p>Kutsal kitaplara bak istersen İncil’i karıştır.</p>
			<p>Bu söz bizim gibi bir cüppe, bir hırka gezenlere mi</p>
			<p>Daha uygundur yoksa varlık içinde yüzenlere mi?</p>
			<p>Yazık onların böbürlenmelerine, boğazlarına dursun oburca tükettikleri,</p>
			<span epub:type="pagebreak" id="page383" title="383"/>
			<p>Ne büyük bir yüz karasıdır onların cahillikleri.</p>
			<p>Böyleleri için Joviniam’dan iyi örnek bulunmaz gibi:</p>
			<p>‘Onlar ki balina gibi şişmandırlar ve yürürler kaz gibi’</p>
			<p>Bir barda dizili şarap şişeleri gibi kokarlar.</p>
			<p>Dualarını aman nasıl taa yürekten okurlar,</p>
			<p>Davut’un ilahisini okurlar ruhlar için,</p>
			<p>Ama nasıl, görsen vallahi kalkar için:</p>
			<p><em>‘Cor meum erucdavit...’ </em><a class="noteref" epub:type="noteref" href="#f8">8</a></p>
			<p>Bizlerse İsa’nın yolundayız her vakit,</p>
			<p>Mütevaziyiz, alçak gönüllüyüz yani ve saf,</p>
			<p>Öğretilerinin tatbikçileriyiz aynı zamanda, sadece laf</p>
			<p>Dinleyiciler, laf yapıcılar değil.</p>
			<p>Samimiyetle diyorum dostum bunu böyle bil,</p>
			<p>Gökleri delip nasıl ücra yüksekliklere ulaşırsa bir şahin,</p>
			<p>İşte duaları da iyiliksever, temiz, çalışkan Frerlerin</p>
			<p>Öyle yükselir göğe kanatlanır da sanki,</p>
			<p>Ve doğruca gider Ulu Tanrı’nın iki</p>
			<p>Kulağına birden ulaşır. O Thomas, Thomas,</p>
			<p>Gözyaşlarımla ve Aziz Ives</p>
			<p>Adına söylüyorum neden, kimden medet</p>
			<p>Bekleyecektin biz kardeşlerin sana güç kuvvet</p>
			<p>Versin diye dua etmeseydik gece gündüz,</p>
			<p>Yüce Rabbim kılsın diye bedenini sağlıklı, gürbüz.”</p>
			<p>“Tanrı biliyor, hiç farketmedim” dedi adam</p>
			<p>“Öyle mi yapıyorsunuz? Ah, ah, bütün param</p>
			<p>Harcandı bitti şu son birkaç yıldır,</p>
			<p>Benim için dua etsin diye su gibi mangır</p>
			<p>Akıtıp kimbilir kaç frer tuttum. Yine de bir</p>
			<p>Fayda görmedim, bir baktım tam takır, kuru bakır...”</p>
			<p class="entry">“Ah Thomas” dedi Frer “durum vahim demek.</p>
			<p>Ama türlü türlü frere gitmeye ne gerek,</p>
			<p>Mükemmel bir hekimi olup da kim</p>
			<p>Çıkar aranır kasabada başka bir hekim?</p>
			<p>İşte bu kararsızlığın olmuş zaten yakan seni,</p>
			<p>Benim manastırım ve ben yetmez miyiz yani?</p>
			<p>Senin için dualar etmeye ehil</p>
			<p>Görmüyor musun bizi? Thomas, bu iyi bir şaka değil.</p>
			<p>Eğer bağışlarında bize karşı çok</p>
			<p>Daha cömert davransaydın iyileşirdin, bize güvenin yok.”</p>
			<span epub:type="pagebreak" id="page384" title="384"/>
			<p class="entry">“Ah, çeyrek kile yulaf verin o manastıra!</p>
			<p class="entry">“Ah, dört tam bir çeyrek gümüş verin, aferin o manastıra,</p>
			<p class="entry">“Ah, şu rahibe verin de gitsin artık bir peni’</p>
			<p class="entry">“Olmaz Thomas, böyle olmaz, şimdi kırdın beni”</p>
			<p>Al işte sana düşünmen için bir soru:</p>
			<p>On ikiye bölersen ne kalır bir osuruğu.</p>
			<p>Tek bir yumruk çok daha kuvvetlidir beş</p>
			<p>Parmaktan, birlikten kuvvet doğar kardeş.</p>
			<p>Hatır için gülecek değilim Thomas suratına,</p>
			<p>Dost acı söyler, sen bizim emeğimizi yok fiyatına</p>
			<p>Satın almak istiyorsun. Dinle bak Yerin</p>
			<p>Göğün Yaratıcısı ne diyor: ‘İşçilerinize layık ücreti verin.’</p>
			<p>Bak Thomas kendim için istiyorsam namerdim hazineni.</p>
			<p>Ama madem ki manastırım geceli gündüzlü seni</p>
			<p>Sağlığına kavuşturmak için Tanrı’ya müracatta,</p>
			<p>Sen de İsa’nın Kilise’si için başlanacak inşaata</p>
			<p>Katkıda bulunmalısın. Ve kilise yapmakta nasıl</p>
			<p>Bir fayda vardır, bundan ne sevaplar hasıl</p>
			<p>Olur öğrenmek istersen bak,</p>
			<p>Hindistan’lı Aziz Thomas’tır bu konuda kaynak.<a class="noteref" epub:type="noteref" href="#f9">9</a></p>
			<p class="entry">“Asabi davranışlarına gelince, anlaşılan,</p>
			<p>Senin yüreğini tutuşturup kızdırıyor Şeytan.</p>
			<p>Dolasıyla sen de şu masum, şu sabırlı,</p>
			<p>Şu olgun karını azarlıyorsun yerli</p>
			<p>Yersiz. Öyleyse şunu iyice sok kulağının deliğine,</p>
			<p>Thomas, karınla cebelleşmen kendi aleyhine.</p>
			<p>İstersen şunu da aklının bir kıyısına yaz,</p>
			<p>Bu konuyla ilgili pek akıllıca bir söz:</p>
			<p>‘Evlerinize varınca aslan kesilmeyin,</p>
			<p>Evde terör estiren tiran kesilmeyin,</p>
			<p>Eşiniz, dostunuz sizden kaçmasın.’</p>
			<p>Beni dinle Thomas, başka söze kulak asma sen,</p>
			<p>Aman sakın başını göğsüne yaslayıp uyuyandan,</p>
			<p>Ayağını denk al çimenlerin arasından yaklaşan sinsi yılandan,</p>
			<p>Aman kork, çünkü farkettirmeden ısırıverir.</p>
			<p>Özetlersek, ayağını denk al, sakın, kork çünkü sabır</p>
			<p>Gösterip dinlersen bak karıları veya sevgilileriyle</p>
			<p>Kavgaları yüzünden ölenlerin sayısı öyle</p>
			<p>Küçümsenecek bir miktar değil; tam</p>
			<span epub:type="pagebreak" id="page385" title="385"/>
			<p>Yirmi bin, duyuyor musun Thomas? Tam yirmi bin adam!</p>
			<p>Hem canım, böyle kutsal, böyle uysal bir karın</p>
			<p>Varken kavga edeceksin de ne olacak kârın?</p>
			<p>Unutma, kuyruğuna basılan hiçbir yılan</p>
			<p>Daha tehlikeli olamaz damarına basılan bir kadından.</p>
			<p>İntikam olur o zaman bütün dilekleri,</p>
			<p>Ve bilinir, Öfke yedi büyük günahtan biri.</p>
			<p>Tanrı katında lanetlenmiştir Öfke,</p>
			<p>Üstelik küpüne zarar demişler keskin sirke.</p>
			<p>En cahil kişiler ya da papazlar bile bilir bunu,</p>
			<p>Cinayetlerin hep Öfkeden doğduğunu,</p>
			<p>Öfke Kibir’in infazcısıdır çünkü.</p>
			<p>Öfkeyle gelen felaketleri anlatmaya kalksam inan ki</p>
			<p>Bitmek bilmez hikâyem, yarına kadar sürer.</p>
			<p>Bu yüzden şu dua dilimden düşmez, her</p>
			<p>Gün, her gece derim: Tanrım Öfkeli olanları güçlü kılma!</p>
			<p>Çünkü böyleleri gelecek olursa yüksek bir makama,</p>
			<p>Büyük felaketler doğar bundan, akıl almaz zarar.</p>
			<p class="entry">“Seneca anlatır; öfkeli bir hükümdar</p>
			<p>Varmış, korku salarmış tüm ülkeye.</p>
			<p>Günlerden bir gün, herhangi iki şövalye</p>
			<p>Atlarına atlayıp yola çıkmışlar beraber.</p>
			<p>Birisi geri dönmüş, biri dönmemiş, Kader...</p>
			<p>Geri dönen şövalye huzura alınmış hemen,</p>
			<p>Hükümdar kararını bildirmiş hiç vakit kaybetmeden:</p>
			<p>‘Arkadaşını öldürdün, sen de öleceksin, hiç itiraz</p>
			<p>Etme’ demiş ve bir başka şövalyeye dönüp ‘Cezayı infaz</p>
			<p>Edecek olan da sensin, götür ve öldür onu bu görev senin.’</p>
			<p>Uzatmayalım, infaza giderlerken o öldü sanılan şövalyenin</p>
			<p>Geldiğini görmüşler ve verilen emri</p>
			<p>Yerine getirmeyip huzura çıkmak için dönmüşler geri:</p>
			<p>‘Efendim, bu şövalye suçsuz, bakın arkadaşı hayatta’</p>
			<p>Demiş cellat. ‘Öleceksiniz’ demiş Hükümdar ‘üçünüz de hatta:</p>
			<p>Sen birinci, sen ikinci, sen üçüncü şövalye,</p>
			<p>Öleceksiniz!’ sonra da şöyle demiş dönerek birinciye:</p>
			<p>‘Seni mahkûm etmiştim, bu yüzden öleceksin sen’</p>
			<p>İkinciye dönmüş ‘Sen de öleceksin, bak neden:</p>
			<p>Çünkü arkadaşının ölümüne sen sebep oldun’</p>
			<p>Üçüncüye dönmüş ‘sen de emirlerimi alarak yola koyuldun,</p>
			<span epub:type="pagebreak" id="page386" title="386"/>
			<p>Yerine getirmedin buyruğumu ama’.</p>
			<p>Böylece hepsi de götürülmüşler idama.</p>
			<p class="entry">“Öfkeliymiş ve ayyaşın biriymiş gelirsek Kambiz’e</p>
			<p>Kötülük yapmaktan zevk alırmış nedense.</p>
			<p>Bir gün himayesinde bulunan, sözünün eri,</p>
			<p>Ahlaklı, erdemli beylerden biri</p>
			<p>Yalnız kaldıklarında kulağına şöyle fısıldamış bir ara:</p>
			<p>‘Kötülük yapmaktan zevk alan bir hükümdara</p>
			<p>Kayıp gözüyle bakılmalı, bir de içiyorsa aman</p>
			<p>Dikkat, bu kendisine hiç de iyi puan</p>
			<p>Kazandırmaz, çünkü sayısız kulak ve göz</p>
			<p>Gizlice izler kralı, yanlış bir davranış, yanlış bir söz</p>
			<p>Hiç kaçmaz bunlardan. Bu yüzden Tanrı aşkına,</p>
			<p>Bu kadar yüklenmeyin içkiye, çünkü şaşkına</p>
			<p>Döndürür insanı şarap, düşünme yetisinden eser</p>
			<p>Bırakmaz, ayrıca insanı elden ayaktan keser.’</p>
			<p class="entry">‘Tam tersini ispatlayacağım’ demiş kral, ‘bekle hele,</p>
			<p>Şarabın böyle bir etkisi olmadığını kendi tecrübenle</p>
			<p>Öğreneceksin, hiçbir şarap dediğin kadar tesirli olamaz,</p>
			<p>Elimden, ayağımdan, gözümden gücümü çekip alamaz.’</p>
			<p class="entry">“Bunun üzerine kral inadına</p>
			<p>Yuvarlamaya başlamış kadehleri birbiri ardına.</p>
			<p>Eskiden içtiğinin belki yüz katı içmiş,</p>
			<p>Ve lanet olası öfkeyle kendinden geçmiş,</p>
			<p>Derhal huzura çağırtmış o beyin oğlunu,</p>
			<p>Tam karşısına diktikten sonra oğlanı</p>
			<p>Bir yay geçirip eline, germiş ha germiş,</p>
			<p>Bütün dikkatini nişan almaya vermiş,</p>
			<p>Vurup öldürmüş oracıkta masumu.</p>
			<p>‘Söyle’ demiş ‘şimdi, hiç elim titriyor mu?</p>
			<p>Sağlıklı düşünemediğimi söyleyebilir misin ahbap?</p>
			<p>Görme yeteneğimi hiç köreltmiş mi şarap?’</p>
			<p class="entry">“Beyin cevabını söylersem boş yere</p>
			<p>Konuşmuş olurum, ne desin, ölen ölmüş bir kere.</p>
			<p>Krallarla konuşmana dikkat et Thomas, elinden</p>
			<p>Geldiğince temkinli ol, düşmesin <em>Placebo</em> bir an dilinden.<a class="noteref" epub:type="noteref" href="#f10">10</a></p>
			<p>Ben öyle yaparım şahsen düsturum budur,</p>
			<p>İşte böyle dostum, durum budur.</p>
			<p>Yoksul bir garibanla konuşuyorsan tabii</p>
			<span epub:type="pagebreak" id="page387" title="387"/>
			<p>Bunda bir tehlike yok anlattığım gibi,</p>
			<p>Hatalarını göstermekten çekinme, zarar vermez onlar,</p>
			<p>Ama bir kralı uyarmak mı, zinhar!</p>
			<p>Yolu Cehennem bile olsa bırak gitsin, sus!</p>
			<p class="entry">“Çok öfkeli bir adamdı İran’lı Kyros.</p>
			<p>Fethetmeye giderken Babil şehrini,</p>
			<p>Bir atı boğuldu diye kuruttu Gyson nehrini.</p>
			<p>Düşün, kadınlar dizlerini sıvayıp karşıya geçecek</p>
			<p>Kadar azalmıştı nehir o işini bitirene dek.</p>
			<p class="entry">“Ne güzel bir öğüt verir, dinle bak Süleyman:</p>
			<p>‘Öfkeli bir adamla düşüp kalkma aman,</p>
			<p>Ve yolun sonunda pişman olmak istemiyorsan eğer,</p>
			<p>Sen sen ol, yoldaşların arasında yer</p>
			<p>Verme sakın öfkeli birine’ daha ne demeli?</p>
			<p class="entry">“Thomas, kardeşim, gel olma deli,</p>
			<p>Gel vazgeç öfkenden, Öfke Şeytan’ın hançeri,</p>
			<p>Yüreğine saplanmış, bekletme daha, çek çıkar geri.</p>
			<p>Seni yataklara düşüren yalnızca öfken, gel</p>
			<p>Haydi günah çıkar şimdi güzel güzel.”</p>
			<p class="entry">“Aziz Simon adına hayır” dedi hasta bunu müteakip,</p>
			<p>“Daha bugün ziyaretime geldi rahip,</p>
			<p>Ona anlattım bir bir ne varsa söylenecek,</p>
			<p>Başka bir şey eklemeye var mı bir gerek?</p>
			<p>Mütevazilik edip istersem o zaman belki”</p>
			<p class="entry">“Manastırımız için biraz altın versen peki?’</p>
			<p>Dedi Frer, “çünkü millet neleri indirirken mideye,</p>
			<p>Azığımız oldu bizim bir gün istiridye, öbür gün midye.</p>
			<p>Tek, manastıra bir katkımız olsundu emelimiz,</p>
			<p>Gel gör ki bitmiş değil daha temelimiz.</p>
			<p>Döşemeyi yapalım diyoruz ama yazık, çok yazık,</p>
			<p>Ne parke taşımız var ne de mozaik,</p>
			<p>Taşlar için dersen kırk pound borçluyuz hâlâ.</p>
			<p class="entry">“Thomas, yardım et, o Cehenem’i alt üst edeni hatırla,</p>
			<p>Yoksa kitaplarımızı satmaya mecbur kalacağız.</p>
			<p>Gereğince takdir edilmezse verdiğimiz her vaaz,</p>
			<p>Bu dünyanın sonu geldi demektir kardeş,</p>
			<p>Yaşam devam eder mi hiç ışımasa güneş?</p>
			<p>Kim öğretir biz olmasak, bizim gibi kim çalışır,</p>
			<p>Yıllar öncesinden beri, bunca uzun zamandır?</p>
			<span epub:type="pagebreak" id="page388" title="388"/>
			<p>Çünkü taa Elijah’tan bu yana frerler var,</p>
			<p>Elisha da bir frerdi, kitaplar böyle yazar,</p>
			<p>Hayır peşindeydi bizimle, Tanrıma bin şükür.</p>
			<p>Yardım et Thomas, merhamet et, ne olur!”</p>
			<p>Böyle dedi işte frer ve diz üstü çöktü.</p>
			<p class="entry">Hasta adamın kanı beynine çıktı,</p>
			<p>Elinden gelse bir kaşık suda boğardı Freri,</p>
			<p>Sahteci mesleğini, döktüğü yalan dilleri.</p>
			<p class="entry">“Tamam” dedi “sana verebileceğim bir şey var,</p>
			<p>Ama başka bir şey isteme, hepsi bu kadar,</p>
			<p>Yanılmıyorsam biraz önce kardeş olduğumuzu söyledin.”</p>
			<p>“Şu kadarcık şüphe etme” dedi frer, bundan emin</p>
			<p>Olabilirsin, mühürlü Kardeşlik Mektubu’nu<a class="noteref" epub:type="noteref" href="#f11">11</a></p>
			<p>Verdim karına, bir kanıt say bunu.”</p>
			<p class="entry">“Yaşıyorken hâlâ, çıkmadan bu can tenden,</p>
			<p>Manastırınıza bir hediyem olsun, al götür, benden</p>
			<p>Yana helal hoş olsun, olsun da ancak</p>
			<p>Onu eline vermeden tek bir şartım olacak:</p>
			<p>Bak sevgili kardeşim burasını iyi işit,</p>
			<p>Hediyemi bütün frer kardeşlerim arasında eşit</p>
			<p>Olarak pay edeceksin, biri ne kadar</p>
			<p>Alıyorsa diğerine de o kadar düşecek. Haydi söz ver</p>
			<p>Şimdi buna, itiraz yok tamam mı, yok üçkâğıt?”</p>
			<p class="entry">“İmanım üstüne yemin, Tanrı şahit!”</p>
			<p>Dedi Frer yatalak adamcağızın tutarak elini,</p>
			<p>Dedi “Sözümü tutmamakla suçlamayacaksın beni.”</p>
			<p class="entry">“Pekâlâ, o zaman elini arkama sok,</p>
			<p>Kalçalarımın arasını iyice yokla, bak</p>
			<p>Orada gizli duruyor manastıra borcum.”</p>
			<p class="entry">“Tamam” diye düşündü Frer “tam benim harcım!”</p>
			<p>Yarığa indirdi elini meraklanıp iyiden iyiye,</p>
			<p>Bulurum umuduyla orda esaslı bir hediye.</p>
			<p>Hasta bekledi Frer’in orasını burasını</p>
			<p>Avuçlayıp aranmasını ve elleyince tam kıçının arasını,</p>
			<p>Bir osuruk yolladı, bu öyle şiddetli bir</p>
			<p>Patlamaydı ki arabaya koşulan hiçbir beygir,</p>
			<p>Mümkün değildi, asla</p>
			<p>İnletemezdi ortalığı böyle muazzam bir sesle</p>
			<p class="entry">Öfkeli bir aslandı Frer şaşkınlığını atar atmaz,</p>
			<span epub:type="pagebreak" id="page389" title="389"/>
			<p>“Seni hilekâr” diye bağırdı “seni düzenbaz.</p>
			<p>Tanrı biliyor ya kasten yaptın bunu. Kötülük</p>
			<p>Olsun diye, ama sana pahalıya mal olacak bu osuruk!”</p>
			<p class="entry">Gürültüyü duyan uşaklar hemen odada bittiler,</p>
			<p>Yaka paça dışarı attılar Frer’i, peşinden seğirttiler.</p>
			<p>Söylene söylene gitti o da, hiddetle sallayarak başını,</p>
			<p>Bulmak için eşyaların yanındaki arkadaşını.</p>
			<p>Koruluktan fırlamış bir yaban domuzu gibiydi, deliydi,</p>
			<p>Dişlerini gıcırdatıyordu hâlâ, öfke seliydi.</p>
			<p class="entry">O civarda oturan epey varlıklı</p>
			<p>Bir adam vardı, onun evine doğru yürüdü aralıklı</p>
			<p>Adımlarla, yabancı sayılmazdı bu adam zaten,</p>
			<p>Frer’i çağırır günah çıkarırdı sık sık eskiden.</p>
			<p>Bu değerli adam efendisiydi o köyün,</p>
			<p>İşte Frer küplere binmiş geldiğinde tam öğün</p>
			<p>Vaktiydi ve oturmuş yemeğini yiyordu o sıra.</p>
			<p>Frer hiddetinden dudaklarını ısıra ısıra</p>
			<p>Dikildi kaldı ve “Tanrı sizi korusun” diyebildi nihayet,</p>
			<p>Ev sahibi dönüp baktı, pek şaşırdı “Hayret!</p>
			<p>Kimi görüyorum, Frer John, dünya ne küçük.</p>
			<p>Ama bir terslik olduğu da gayet açık.</p>
			<p>Ne bu yüzün? Sanki koruyu eşkiyalar istila</p>
			<p>Etmiş gibi, ne oldu, otur şöyle</p>
			<p>Ve anlat hepsini tek tek, ne geldiyse başına,</p>
			<p>Elimden geleni yaparım, tabii söz vermek istemem boşuna!”</p>
			<p class="entry">“En ağır hakarete uğradım” dedi Frer “lanet</p>
			<p>Olsun, sizin kasabanızda –üstünüze afiyet– </p>
			<p>Hiçbir köprü altı çocuğu, hiçbir köle dahi</p>
			<p>Aldırışsız kalamaz buna vallahi.</p>
			<p>İşte öyle iğrenç bir şey geldi başıma,</p>
			<p>Rezil bir şey, anlayacağınız hiç gitmedi hoşuma.</p>
			<p>Ama beni asıl üzen: Bu kır</p>
			<p>Saçlı köylü tarafından aşağılandı bizim manastır.”</p>
			<p class="entry">“Üstadım” dedi yönetici “ricam sizden–”</p>
			<p>“Üstad ne kelime efendim” dedi Frer “uşağınızım ben!</p>
			<p>Gerçi okullar bize bu ünvanı layık gördü ama</p>
			<p>Tanrı biz Frerlerin bir hahama</p>
			<p>Hitap edildiği gibi çağrılmamızı istemiyor hali hazırda,</p>
			<p>Sizin salonunuzda veya çarşı pazarda.”</p>
			<span epub:type="pagebreak" id="page390" title="390"/>
			<p>“Her neyse” dedi ev sahibi “derdini anlat”</p>
			<p>“Efendim, bana ve manastırıma ağır bir hakaret</p>
			<p>Edildi bu gün, per consequens, yani bundan mütevellit,</p>
			<p>Kutsal Kilise’nin kendisine ve ne varsa ona ait</p>
			<p>Hepsi hakarete uğradı, Tanrı yardımcımız olsun.”</p>
			<p class="entry">“Ne yapmak gerektiğini sen biliyorsun”</p>
			<p>Dedi ev sahibi “sakin ol, günah çıkarıcım sensin, değerli biri</p>
			<p>Olduğun bence malum, sensin dünyanın tuzu biberi.</p>
			<p>Allah aşkına şimdi biraz kendine gel,</p>
			<p>Gel de anlat seni üzen neyse güzel güzel.”</p>
			<p>Anlattı o da bildiğiniz hali ahvali,</p>
			<p>Sayıp döktü bir gayret, döndüğünce dili;</p>
			<p>Evin hanımı bu ara sessiz sedasız oturdu,</p>
			<p>Bizim Frer tiradını ne zaman ki bitirdi</p>
			<p>O zaman sordu Frer’e: “Ey Tanrı’nın Annesi”</p>
			<p>Dedi “Ey kutlu bakire! Söyleyin sayın Frer bu mu hepsi?”</p>
			<p class="entry">“Madam” dedi Frer “fikrinizi alabilir miyim?”</p>
			<p>“Fikrim?” dedi Hanım “Allah yardımcınız olsun, ne diyeyim?</p>
			<p>Böylesi bir adama ne desem kifayetsiz,</p>
			<p>Alçakça bir şey yapmış cibilliyetsiz.</p>
			<p>Başka ne desem boş. Huzur nedir bilmesin!</p>
			<p>Hasta kafası kibirle kirli kesin,</p>
			<p>Böyle davranmak için bir krizde</p>
			<p>Filan olmalı insan.” “Madam, söz veriyorum önünüzde,</p>
			<p>Burnundan fitil fitil getireceğim bunu.”</p>
			<p>Dedi Frer “biliyorum bunun bin türlü yolunu.</p>
			<p>Gittiğim yerlerde vaaz eder, onu kötülerim</p>
			<p>Mesela, manyak mıdır nedir, ben nasıl bölerim</p>
			<p>–Hem de eşit parçalara– bölünemez bir şeyi? Töhmet</p>
			<p>Altında bırakacak beni sözde, ne cehalet!”</p>
			<p class="entry">Ev sahibi kendinden geçmiş, derin bir düşünceye</p>
			<p>Dalmıştı, bu meselenin çözümü ne olabilir diye.</p>
			<p>Hayal gücü sayesinde bir soytarı</p>
			<p>Nasıl böyle bir soruyla sıkıştırmıştı bir freri?</p>
			<p class="entry">“Böyle bir şey duymadım” dedi “şimdiye dek,</p>
			<p>Bunu onun kafasına Şeytan sokmuş olsa gerek.</p>
			<p>Matematikte de ne duyduk, ne işittik,</p>
			<p>Bu güne kadar böyle aldatmacalı bir eşitlik.</p>
			<p>Bulamazsın dünyanın neresine gidersen git,</p>
			<span epub:type="pagebreak" id="page391" title="391"/>
			<p>Bir osuruğun hem kokusunu, hem sesini eşit</p>
			<p>Parçalara bölecek birini. Nerden buldun bu problemi?</p>
			<p>Seni Kibirli herif, yüzüne tüküreyim emi!</p>
			<p>Hey efendiler, beyler, ağalar!</p>
			<p>Böyle bir şey duydunuz mu şimdiye kadar?</p>
			<p>Herkese aynı oranda, herkese eşit pay,</p>
			<p>İmkansız bir şey bu, değil, hiç değil kolay.</p>
			<p>Ahha... Seni sevimli köylü. Tanrı hakkı</p>
			<p>İçin osuruk dediğin havada bir yankı,</p>
			<p>Bir aksiseda değil mi, üstelik dağılıp giden?</p>
			<p>Zaten bak, hâlâ şunu iddia ediyorum ben:</p>
			<p>Mümkün değil onun eşit parçalara bölümü.</p>
			<p>Görüyor musunuz benim tebaamı, benim adamımı, benim köylümü...</p>
			<p>Hem de benim rahibime, şunun yaptığına bak.</p>
			<p>Bu adamda Şeytani güçler olduğu muhakkak.</p>
			<p>Şimdi yemeğini ye, köylü bir kenarda kalsın,</p>
			<p>Bırak, belasını Allah’tan bulsun!”</p>
			<p class="spot">Ev sahibinin uşağının söyledikleri ve osuruğu on ikiye bölüştürmesi</p>
			<p class="entry">Ev sahibinin uşağı hizmet ederken efendisine,</p>
			<p>Bütün hikâyeyi dinlemişti kelimesi kelimesine</p>
			<p>Ve eti parçalarken duymuştu bütün meseleyi.</p>
			<p>“Efendim” dedi “mazur görün bu yersiz müdaheleyi</p>
			<p>Fakat bir takımlık kumaş</p>
			<p>Karşılığında, bir osuruk manastırda nasıl başa baş</p>
			<p>Bölüştürülür anlatmak isterdim. Güç</p>
			<p>Durumda kalmasın beyefendi, kolayı var buysa amaç”</p>
			<p class="entry">“Öylese anlat” dedi Efendisi “ne duruyorsun?</p>
			<p>Takımlık kumaşın hazır, Aziz John şahidim olsun.”</p>
			<p class="entry">“Efendim” dedi uşak “havanın durgun</p>
			<p>Olduğu, bir tek yaprağın bile kıpırdamadığı bir gün,</p>
			<p>Bir at arabası tekeri getirin bu salona,</p>
			<p>Ama çubuk sayısı tutsun –dikkat edin ona– </p>
			<p>Tam on iki çubuk olmalı, zaten bir tekerlek</p>
			<p>On iki çubuk ihtiva eder, sayın tek tek.</p>
			<p>Bu iş tamam olunca da birer birer</p>
			<p>Gelsin manastırdaki on iki frer.</p>
			<span epub:type="pagebreak" id="page392" title="392"/>
			<p>Şimdi ‘neden?’ diye soracaksınız eminim,</p>
			<p>Bir manastırda on üç frer olur tahminim.</p>
			<p>Tabii buradaki günah çıkarıcımızı da hiçe</p>
			<p>Sayacak değiliz, onunla tamamlanacak sayı on üçe.</p>
			<p>Sonra rahiplerimiz tekerleğin etrafına gelsinler,</p>
			<p>Ve hep birlikte dikkatlice çömelsinler,</p>
			<p>Her çubuğun ucuna bir rahip –budur önerim– </p>
			<p>Burnunu kemal-i ciddiyetle dayasın derim.</p>
			<p>Bu muhteşem rahibiniz – Tanrı korusun onu,</p>
			<p>Tam tekerlek poyrasının üstüne yerleştirsin burnunu.</p>
			<p>Sonra da göbeği bir davul veya dümbelek</p>
			<p>Gibi gergin olan o köylü getirilerek</p>
			<p>Tekerleğin üstüne oturtulsun, poyranın üstüne tam;</p>
			<p>Bu iş de bitince densin ki ‘Tamam,</p>
			<p>Koyverebilirsin o yeri göğü inleten</p>
			<p>Osuruğunu. Bu şekilde göreceğiz ki cümleten,</p>
			<p>Adım gibi eminim böyle olacağından,</p>
			<p>Hem koku, hem de ses çubukların ucundan</p>
			<p>Eşit olarak yayılacak bütün yönlere, hiç</p>
			<p>Kimse az ya da fazla almayacak – tabii bu rahip hariç.</p>
			<p>Ötekilere daha az düşerken o fazlasıyla alacak payını,</p>
			<p>Kaynağından alacak hem; bu kadarcık olmasın mı yani?</p>
			<p>Soylu bir gelenek vardır ki bunda bütün frerler hemfikir,</p>
			<p>Serviste saygıdeğer beylere öncelik verilir.</p>
			<p>Zaten kanımca, kendileri bunu çoktan hak etti,</p>
			<p>Bu gün vaaz sırasında öyle iyi şeyler öğretti,</p>
			<p>Öyle hoş konuştu ki benden yana helâl,</p>
			<p>Üç osuruğu da ilk koklama hakkı, çekinme al.</p>
			<p>Manastırdaki kardeşlerimiz de kendilerini muaf</p>
			<p>Tutmazlar sanırım böyle bir bağıştan, çünkü öyle saf,</p>
			<p>Öyle adil Frerimiz, öyle mübarek.”</p>
			<p>Bizim Frer’in dışında herkes –yani gerek</p>
			<p>Ev sahibi, gerekse hanımı yeterince tatmin</p>
			<p>Edici buldular bu akıllıca cevabını Jaky’nin,</p>
			<p>Ne Ptolemy’yi aratıyordu doğrusu ne de Öklid’i.</p>
			<p>Köylüye gelince “helal olsun!” dendi,</p>
			<p>“Bu soruyu düşünebilmek kafa işi, valla helâl,</p>
			<p>Ne Şeytan zoru var bu adamda, ne de adam aptal.”</p>
			<span epub:type="pagebreak" id="page393" title="393"/>
			<p>Ve yeni bir takım elbise dikildi Jaky’ye,</p>
			<p>Nerdeyse kasabaya geldik ve bitti bu hikâye.</p>
			<p class="spot">Mübaşir’in Hikâyesi burada bitiyor.</p>
		</section>
	</section>
	<aside class="footnote" epub:type="footnote" id="f1">1 Burada maaşlı din adamları kastediliyor. Bu görevlilere karşılık frerler hiç maaş almıyor, özel mülk sahibi olamıyorlardı.</aside>
	<aside class="footnote" epub:type="footnote" id="f2">2 Araf’taki ruhları oradan kurtarmak için normal olarak her gün bir tane olmak üzere otuz gün süreyle okunması gereken dualar. Fakat ruhları daha kısa sürede kurtarmak için hepsinin art arda ve aynı günde okunmasının uygun olacağı düşünülüyor.</aside>
	<aside class="footnote" epub:type="footnote" id="f3">3 <em>Qui cum Patre:</em> Vaazların bitiş cümlesi: “Babayla birlikte olan...” vs.</aside>
	<aside class="footnote" epub:type="footnote" id="f4">4 Herşeyi Tanrı’ya atfeden halk kesiminin kulandığı bir söyleyiş.</aside>
	<aside class="footnote" epub:type="footnote" id="f5">5 <em>Deus hic:</em> ‘Tanrı burada olsun’</aside>
	<aside class="footnote" epub:type="footnote" id="f6">6 <em>“Je vous dis”</em> (Fransızca): Hiç şüphem yok ki...</aside>
	<aside class="footnote" epub:type="footnote" id="f7">7 Elli yıl hizmet gören frerler bu sürenin sonunda iki kişi değil de tek başlarına dolaşma ayrıcalığına sahip oluyorlardı.</aside>
	<aside class="footnote" epub:type="footnote" id="f8">8 Bu duanın ölüler için okumaya uygun bir dua olmamasıyla alay ediyor.</aside>
	<aside class="footnote" epub:type="footnote" id="f9">9 Aziz Thomas’ın Hindistan’da bulunduğu ve orada pek çok kilise inşa ettiği yazılıyor.</aside>
	<aside class="footnote" epub:type="footnote" id="f10">10 <em>“Placebo”</em> (Latince): İncil’in 114 Numaralı Mezmur’unun ilk sözü. ‘Memnun edeceğim’.</aside>
	<aside class="footnote" epub:type="footnote" id="f11">11 İnsanları bu tip belgelerle kardeşliğe kabul etmek bağış toplamak için başvurulan yaygın bir yöntemdi.</aside>
</body>
</html>