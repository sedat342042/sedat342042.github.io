<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Canterbury Hikâyeleri</title>
	<link href="main.css" rel="stylesheet" type="text/css"/>
</head>
<body class="chapter" epub:type="chapter" id="chapter-20">
	<section>
		<span epub:type="pagebreak" id="page465" title="465"/>
		<h1 class="part-header">Grup F (Fragman V)</h1>
		<section id="bolum-1">
			<h1 class="chapter-header">SİLAHTAR’IN HİKÂYESİ (GİRİŞ)</h1>
			<p class="entry">“Gel bakalım Silahtar, sana zahmet</p>
			<p>Bize biraz aşktan, sevdadan söz et.</p>
			<p>Bilirsin bu konuları sen de herkes kadar.”</p>
			<p>“Aman efendim, hayır” dedi Silahtar,</p>
			<p>“Ama elimden geleni yapacağım, kabul mü?</p>
			<p>Sizi kırmak efendim, haşa, kabil mi?</p>
			<p>Benim de var elbet anlatacak bir hikâyem,</p>
			<p>Ama olur da sürçülisan edersem</p>
			<p>Bağışlayın beni, yok hiçbir ard niyetim,</p>
			<p>Dinleyin, işte hikâyem şöyle nitekim:</p>
		</section>
		<section>
			<h1 class="chapter-header">SİLAHTAR’IN HİKÂYESİ</h1>
			<p class="spot">Silahtar’ın Hikâyesi burada başlıyor.</p>
			<p class="entry">Tataristan’da Sarray’da zamanın evvelinde,<a class="noteref" epub:type="noteref" href="#f1">1</a></p>
			<p>Bir hükümdar varmış Rusya’yla savaş halinde.</p>
			<p>–Ölüm almış bu savaşta pek çok yiğidi– </p>
			<p>Cambinskhan’mış bahsettiğim hükümdarın adı.<a class="noteref" epub:type="noteref" href="#f2">2</a></p>
			<p>Yedi iklim, dört bucak aransa nafileymiş,</p>
			<p>Ondan iyisi yokmuş, mükemmel bir beymiş.</p>
			<p>Fazlası var, eksiği yokmuş herhangi bir kraldan.</p>
			<p>İçine doğduğu dine karşı sarsılmaz bir iman</p>
			<p>Duyuyormuş –doğumunda da kutsanmış ve böyle arzulanmış tabii– </p>
			<span epub:type="pagebreak" id="page466" title="466"/>
			<p>Ayrıca kuvvetli, zeki, zengin, merhamet sahibi,</p>
			<p>Adaletli, davranışlarında tutarlıymış,</p>
			<p>Sözünün eri, iyi yürekli ve onurluymuş;</p>
			<p>Cesarette bir dairenin merkezi gibi sağlam ve sabit,</p>
			<p>Genç, körpe, güçlü ve emrindeki her yiğit</p>
			<p>Gibi ateşli ve cengâvermiş;</p>
			<p>İyi bir insanmış, üstelik şansı yavermiş.</p>
			<p>Öyle bir hükümranlık sürüyormuş ki sormayın gitsin,</p>
			<p>Kimse yokmuş dünyada onunla yarış etsin.</p>
			<p class="entry">Bu soylu kral, Tatar Cambinskhan,</p>
			<p>İki oğul sahibiymiş karısı Elpheta’dan.</p>
			<p>Algarsif adındaymış büyük olanı,</p>
			<p>Cambalo diye çağırırlarmış diğer oğlanı.</p>
			<p>Bir çocuğu daha varmış kralın, bu sefer bir kız,</p>
			<p>En küçükleriymiş Canacee adlı bu parlak yıldız.</p>
			<p>Ama onu anlatmaya kalkarsam eğer,</p>
			<p>Ne aklım yetişir buna, ne dilim döner.</p>
			<p>Harcım değil, aklımdan geçmez böyle bir düşünce,</p>
			<p>Hem nerde bende öyle güzel İngilizce!</p>
			<p>Kızın tüm güzelliklerinin tek tek hakkını vermek</p>
			<p>İçin konusunda uzman bir hatip olmak gerek.</p>
			<p>Eh ben kim, böyle biri olmak kim?</p>
			<p>Anlatmak kalıyor bana döndüğünce dilim.</p>
			<p class="entry">Ve evet, tam tamına yirmi yıl olmuş,</p>
			<p>Cambinskhan taç giyeli, geçmiş tam yirmi kış.</p>
			<p>Âdet olduğu üzere her yıl,</p>
			<p>Sultanın doğum günü tüm şehre tellal</p>
			<p>Çıkartılarak ilan edilmiş ve o gün,</p>
			<p>Onbeşiymiş yeni yılda yeni Mart’ın.</p>
			<p>Göz kamaştırıyormuş Phoebus neşeli, parlak,<a class="noteref" epub:type="noteref" href="#f3">3</a></p>
			<p>Çünkü Koç burcundaki evine varmasına ramak</p>
			<p>Kalmışmış – ki bilindiği gibi Koç burcu</p>
			<p>En ihtiraslı, en kızgın, en boğucu olanıdır tüm burçların. </p>
			<p>Hava güzel, her şey hayat doluymuş,</p>
			<p>Güneş altında pırıltılar içinde yüzüyormuş binbir kuş.</p>
			<p>Yeni gelen mevsime ve körpe yeşile</p>
			<p>Minnet duygularını dile getiriyorlarmış yüksek sesle.</p>
			<p>Korunmuş, kurtulmuşlar, daha iyi ne olur bundan</p>
			<p>Keskin kılıcından kışın, zehir soğuğundan.</p>
			<span epub:type="pagebreak" id="page467" title="467"/>
			<p class="entry">Hikâyemizin kahramanı Cambinskhan,</p>
			<p>Başında tacı ve sultan giysileriyle şölen</p>
			<p>Sofrasına oturmuş, kurulmuş yüce</p>
			<p>Tahtına – her şeyin onun ihtişamına, ondaki güce</p>
			<p>İşaret ettiği bir ortam içinde eğleniyormuş.</p>
			<p>Dengi bir şölen imkânsızdan öte zormuş.</p>
			<p>Oradaki debdebeyi, görkemi anlatmaya kalksam eğer,</p>
			<p>Koca bir yaz günü bu işe gider.</p>
			<p>Aynı şekilde saymaya kalkışsam boşa emek</p>
			<p>Harcamış olurum, ardı ardına geliyormuş sayısız yemek.</p>
			<p>Birbirinden ilginç yemekleri tarif gereksiz,</p>
			<p>Balıkçıl mı istersiniz, kuğu mu istersiniz?</p>
			<p>Cambinskhan’ın ülkesinde, eski şövalyelerin rivayet</p>
			<p>Ettiğine göre, bizim ülkede pek rağbet</p>
			<p>Görmeyen sayısız lezzetler varmış.</p>
			<p>Ama hepsini saymak umutsuz bir iş.</p>
			<p>Bu yüzden vaktinizi almayayım hiç yoktan,</p>
			<p>Ne de olsa geç oldu, sabah geçti çoktan.</p>
			<p>Ve işte başa dönüyorum şimdi yeniden.</p>
			<p>   Üçüncü kap yemekler de yenildikten</p>
			<p>Sonra, maiyeti asillerle birlik</p>
			<p>Otururken hükümdar, salonu doldururken tatlı bir müzik</p>
			<p>Ve tatlı ezgiler, her şey göz açıp kapayana</p>
			<p>Kadar olmuş: Pirinçten bir küheylana</p>
			<p>Binmiş bir şövalye girmiş salonun kapısından,</p>
			<p>Elinde camdan yapılmış bir aynayla, kocaman.</p>
			<p>Altın bir yüzük parıldıyormuş baş parmağında,</p>
			<p>Ve yalın bir kılıç sallanıyormuş yanında.</p>
			<p>Hükümdarın sofrasına sürmüş doğruca,</p>
			<p>Dili tutulmuş ordakilerin onu görünce,</p>
			<p>Merakla bekliyorlarmış bunun hikmeti nedir diye.</p>
			<p class="entry">Böyle yerden bitiveren bu garip şövalye,</p>
			<p>Baştan ayağa kuşanmış, silahlı, tek başı çıplak;</p>
			<p>Durmuş kralı, kraliçeyi, lordları sırayla selamlayarak.</p>
			<p>Öyle büyük bir nezaketle ve öyle derinden</p>
			<p>Gelen bir saygıyla selamlamış ki onları –yalnızca sözlerinden</p>
			<p>Değil mimiklerinden de anlamak mümkünmüş bunu– </p>
			<p>Bütün inceliğine rağmen Gawain dönüp gelmiş olsa hani<a class="noteref" epub:type="noteref" href="#f4">4</a></p>
			<p>Periler ülkesinden, bu şövalyeden daha yüce</p>
			<span epub:type="pagebreak" id="page468" title="468"/>
			<p>Bir saygı gösteremezmiş. Kralın önünde dikilip böylece</p>
			<p>Tek bir harf veya hece hatası bile</p>
			<p>Yapmadan, kendi dilinin özel şivesiyle</p>
			<p>Ve erkekçe sesiyle iletmiş haberini.</p>
			<p>Daha inandırıcı kılmak için de sözlerini,</p>
			<p>Tıpkı belagat sanatında öğrenim görmüş</p>
			<p>Olanların yaptığı gibi mimiklere, jestlere başvurmuş,</p>
			<p>Gereken yerde tabii, hikâyesine uygun.</p>
			<p>Benim onun üslubuna erişmem ne mümkün!</p>
			<p>Ne mümkün onun ikna yetisine ulaşmam.</p>
			<p>Yine de genel kanıya göre, tam</p>
			<p>Tamına aynısı olmasa da, hatırladığım kadarıyla,</p>
			<p>Sözlerinin anlamı aşağı yukarı şöyle:</p>
			<p class="entry">“Bütün Arabistan ve Hindistan topraklarına hâkim,</p>
			<p>Haşmetli sultanım selamlıyor sizi bu mühim</p>
			<p>Günde, en iyi dileklerle sizi taa yüreğinden gelen.</p>
			<p>Ve ben köleniz vasıtasıyla, bu gün, bu şölen</p>
			<p>Onuruna tarafından hediyedir size bu pirinçten at.</p>
			<p>Fazla değil, bir gün içinde –yani yirmi dört saat– </p>
			<p>Canınızın çektiği her yere –artık rast gele </p>
			<p>Bol yağışlı iklimlere ya da kurak bir çöle</p>
			<p>Taşıyabilir sizi, erişip gerekli hıza</p>
			<p>Ve tek zarar getirmez bir tek kılınıza.</p>
			<p>Ya da uçmak dilerse bu atın sahibi,</p>
			<p>Göklere yükselen bir kartal gibi,</p>
			<p>Ulaştıracaktır onu yine bu küheylan,</p>
			<p>İstediği menzile ve yine bir zarar ziyan</p>
			<p>Gelmeyecektir başına sırtında gidenin,</p>
			<p>Rahatına baksın o, hiç korkmadan derin</p>
			<p>Bir uykuya dalsın isterse ve dönmek dilerse eğer</p>
			<p>Kolayı var, şu kolu çevirsin yeter.</p>
			<p class="entry">“Bu atın mucidi inanılmaz</p>
			<p>Bir zekâya sahip biri; bu sonuca varmak için az</p>
			<p>Çalışmadı, işine yarayışlı olanı bulana dek,</p>
			<p>Bütün yıldızları, burçları inceledi tek tek.</p>
			<p>Her tür sihir ve büyünün kapısı açık ona.</p>
			<p class="entry">“Ve şimdi de elimde gördüğünüz şu ayna,</p>
			<p>Evet, bu öyle bir ayna ki ona bakan,</p>
			<p>Şahsınız ya da imparatorluğunuza doğru akan</p>
			<span epub:type="pagebreak" id="page469" title="469"/>
			<p>Her türlü felaketi görebilir anında.</p>
			<p>Görebilir kim düşman, kimler onun yanında.</p>
			<p>Herhangi bir güzel bayan, bütün bunlardan başka,</p>
			<p>Düşmüşse diyelim bir gençle aşka,</p>
			<p>Erkek tarafından gerçekleştirilecek bir ihanet</p>
			<p>Malum olur bu aynada, hem de öyle net</p>
			<p>Görünür ki her şey, hiçbir şey gizli kalmaz,</p>
			<p>Takdir edersiniz, mevsim baştan çıkartıcı yaz.</p>
			<p>İşte bu yüzden, bu ayna ve yüzük çam sakızı,</p>
			<p>Çoban armağanıdır sultanımdan, siz efendimizin kızı</p>
			<p>Mükemmellik timsali, sevgili Canacee’ye.</p>
			<p class="entry">“Soracak olursanız, bu yüzük neye</p>
			<p>Yarar, anlatayım, onun da sebeb-i hikmeti nedir.</p>
			<p>Bunu takar veya çantasında taşırsa eğer,</p>
			<p>Prenses bütün kuşların anlar dilinden,</p>
			<p>Anlar manasından, anlar mealinden.</p>
			<p>Yine kuş dilinde onlara karşılık verir, yahut</p>
			<p>Yeryüzünde mevcut kaç sap ot</p>
			<p>Varsa her birinin hangi derde derman</p>
			<p>Olduğunu bilir, yara istediği kadar olsun kocaman.</p>
			<p class="entry">“Şu yanımdaki kılıç, gördüğünüz gibi kınında</p>
			<p>Değil; kime vurursanız vurun, anında</p>
			<p>Yarar geçer zırhını, koca bir delik açar,</p>
			<p>Kalın olsun fark etmez zırh yaşlı bir meşe kadar;</p>
			<p>Bu kılıçtan aldığı bir darbeyle yaralansa birisi,</p>
			<p>Ondan umudu kesin artık, çünkü yoktur çaresi.</p>
			<p>Ama büyüklük gösterip, bu kadar acı</p>
			<p>Yeter derseniz, yaraya bir daha değdirin kılıcı.</p>
			<p>Anlaşılmayacak bir şey yok, sözün özü,</p>
			<p>Kılıcı yaranın üstüne yatırın ama keskin yüzü</p>
			<p>Gelmesin sakın vücuda, bitti mi? Şimdi durun,</p>
			<p>Durumu muhafaza ederek yaraya şöyle bir vurun.</p>
			<p>Göreceksiniz anında kapanacaktır yara.</p>
			<p>Gerçek olan bu, gerek yok yalanlara,</p>
			<p>Elindeyse bu kılıç, korkma utandırmaz seni.”</p>
			<p class="entry">Şövalye bitirince hikâyesini,</p>
			<p>Salonu terketmiş, inerek atından.</p>
			<p>O harika atı, o güneş gibi ışıldayan küheylan,</p>
			<p>Kıpırtısız, kalakalmış orada.</p>
			<span epub:type="pagebreak" id="page470" title="470"/>
			<p>Derhal şövalyeye bir oda</p>
			<p>Tahsis edilmiş. Yabancı zırhını soyunmuş,</p>
			<p>Sofra başına geçip yemiş, içmiş, doyunmuş.</p>
			<p>Bunlar olup biterken, bu dinlenme esnasında,</p>
			<p>Taşınmış hediyeler asil bir tören havasında.</p>
			<p>Yüksek kuleye taşınmış, kılıç ve ayna,</p>
			<p>Birtakım subaylar da nezaret etmiş buna.</p>
			<p>Aynı ciddi muameleyi görmüş, yüzüğe gelince,</p>
			<p>Zaten şölen sofrasında oturuyormuş Canacee</p>
			<p>Ve almış hediyesini. İnanın bana, sözlerim hep hakikat,</p>
			<p>Yerinden oynatılamıyormuş pirinçten dökülmüş at,</p>
			<p>Öylece duruyormuş, sanki yere mıhlanmış.</p>
			<p>Her yol denenmiş, az mı ahlanıp ıhlanmış.</p>
			<p>Boşunaymış bocurgat, her tür tertibat, makara,</p>
			<p>Tabii işin püf noktasını bilmek asıl numara.</p>
			<p>Bu yüzden at epey zaman yerinde kalmış.</p>
			<p>Neden sonra hükümdar şövalyeye bir haber salmış</p>
			<p>Ve şövalye gelip göstermiş işin kolayını.</p>
			<p>Ama sonra dinleyeceksiniz atın taşınması olayını.</p>
			<p class="entry">“Yerinden kımıldamıyormuş, bu nasıl atmış?”</p>
			<p>Diye meraklanan halk saraya akın etmiş.</p>
			<p>Lombardiya’da yetişen kısraklar gibi</p>
			<p>Yüksek, uzun ve öyle geniş ve tabii</p>
			<p>En azından onlar kadar güçlü bir beygir</p>
			<p>Olduğunu gösterir bir yapıdaymış; nasıl denir?</p>
			<p>Ürkek bakışlıymış, aşağı kalır yanı yokmuş normal</p>
			<p>Bir attan. Uysallığına Apulia atları kadar uysal.<a class="noteref" epub:type="noteref" href="#f5">5</a></p>
			<p>Ve başından kuyruğuna dek öyle mükemmel</p>
			<p>Bir atmış ki daha da güzel yapamazmış onu hiçbir el,</p>
			<p>Ne de Doğa yapabilirmiş ona herhangi bir ek.</p>
			<p>İşte böyle düşünüyormuş atı gören halk.</p>
			<p>İyi hoş ama, herkeslerin açıktan ve içten</p>
			<p>İçe merak ettikleri bir konu varmış: Bu pirinçten</p>
			<p>Yapılmış atın nasıl hareket ettiğiymiş soru.</p>
			<p>Kimisi bu işten sorumlu tutmuş perileri.</p>
			<p>Herkes kendi düşüncesine göre alkış</p>
			<p>Tutmuş, ne kadar kafa varsa o kadar fikir çıkmış.</p>
			<p>Birinin “olur” dediğini diğeri “cık, cık” lamış,</p>
			<p>Herkes hayal gücüne göre olayı açıklamış.</p>
			<span epub:type="pagebreak" id="page471" title="471"/>
			<p>Kaynaşıp tartışmışlar bir oğul arı gibi vız vız vız,</p>
			<p>Kimisi eski şiirlere dalmış bir hız:</p>
			<p>“Tıpkı o at gibi” demişler “dur bi dakka sus,</p>
			<p>Hani şu kanatlı at canım, evet evet, Pegasus.<a class="noteref" epub:type="noteref" href="#f6">6</a></p>
			<p>Tıpkı Yunanlıların atı Sinon gibi veya,<a class="noteref" epub:type="noteref" href="#f7">7</a></p>
			<p>Hatırlayın nasıl yıkım getirmişti Truva’ya.</p>
			<p>Eski destanlarda hep anlatılır bunlar.”</p>
			<p class="entry">“Korkarım bu işin içinde bir bit yeniği var”</p>
			<p>Diyormuş bir başkası, “korkarım bu böyle</p>
			<p>Sessiz duran atın içinde şehrimizi ele</p>
			<p>Geçirmek için bekleyen savaşçılar saklı,</p>
			<p>Bunu öğrensek iyi olur, bakın herkes vermez bu aklı.”</p>
			<p class="entry">Bir başkası arkadaşının kulağına eğilmiş,</p>
			<p>“Sen bakma ona” demiş “konuşuyor yalan yanlış:</p>
			<p>Büyük törenlerde hokkabazların yaptıkları türden</p>
			<p>Bir numara bu, inan bana sihirden</p>
			<p>Kerametten başka bir şey değil.” İşte bu minval üzre,</p>
			<p>Tartışıp durmuşlar; tam cahil kimselere göre</p>
			<p>Bir şeydir bu: Değişik bir durumla karşılaşınca,</p>
			<p>Meselenin boyutları onları aşınca,</p>
			<p>Yanlış karar verirler, tartışıp tartışıp boşuna.</p>
			<p class="entry">Kimisi de “Acaba ana kuleye taşınan ayna</p>
			<p>Neyin nesidir?” diye meraklanıyormuş, “Nasıl oluyor da</p>
			<p>Başka bir yerlerde olup biten şeyleri burda</p>
			<p>Görmek mümkün oluyor?” Başka biri,</p>
			<p>İşin içine katıp melekleri,</p>
			<p>Onların yönlendirmeleriyle bu işin</p>
			<p>Olabileceğini söylüyormuş gerçekten mümkün,</p>
			<p>Işığın yansıma kurallarını da hesaba katmalıymış yine,</p>
			<p>Roma’da da varmış zaten bunlardan bir tane.</p>
			<p>Ondan sonra da herkes okuduklarından</p>
			<p>Sözetmeye başlamış: Aristo, El Hasan, Witelo’dan.<a class="noteref" epub:type="noteref" href="#f8">8</a></p>
			<p>Bu alimler yaşadıkları dönemde bu tip</p>
			<p>İlginç, daha doğrusu garip, özelliklere sahip</p>
			<p>Aynalar hakkında kitaplar yazmışlar.</p>
			<p>Merak eden varsa açsın, okusun arkadaşlar.</p>
			<p>Bazılarının ilgisini de en</p>
			<p>Çok kılıç çekiyormuş, şu her şeyi delip geçen.</p>
			<p>Bu vesileyle Kral Telephus’un adı sık sık geçmiş,<a class="noteref" epub:type="noteref" href="#f9">9</a></p>
			<span epub:type="pagebreak" id="page472" title="472"/>
			<p>Achilles’in mızrağı da aynı ölçüde ilginçmiş,</p>
			<p>Hem öldürür hem ondururmuş bu mızrak,</p>
			<p>Bu kılıç da öyleymiş, yokmuş arada bir fark.</p>
			<p>Hem yaralar hem iyileştirirmiş, duydunuz ya.</p>
			<p class="entry">Bunun üzerine metalleri daha sağlam kılmaya</p>
			<p>Yarayan değişik karışımlardan söz edilmiş bir bir.</p>
			<p>En iyi ne zaman nasıl yapılır bu sihir,</p>
			<p>Uzun uzun bunun tartışmasına girilmiş.</p>
			<p>Neyse, bunlar değil aklımın ereceği bir iş.</p>
			<p class="entry">Sonra Canacee’ye verilen yüzüğü konuşmuşlar biraz,</p>
			<p>Ve şöyle demişler sonunda, kimse etmemiş itiraz:</p>
			<p>“Yok böyle bir yüzüğü daha önce duyan,</p>
			<p>Tek bildiğimiz, Musa Peygamber ve Süleyman</p>
			<p>Oldukça ustaymışlar bu sanatta.”</p>
			<p>Böyle deyip dağılmışlar ve her biri ayrı bir kanatta</p>
			<p>Yine sohbetlerine devam etmişler. “Ne kadar ilginç”</p>
			<p>Diyormuş kimisi “Bir bitkiye benzemediği halde hiç</p>
			<p>Eğreltiotunun küllerinden yapılırmış demek cam.”</p>
			<p>Ama bu yeni öğendiklerine de alışıp, yeniden devam</p>
			<p>Ediyorlarmış tartışmalarına ve –böyleyizdir biz– </p>
			<p>Açığa çıkınca her şey, kalmayınca hiçbir giz,</p>
			<p>Tartışmalar yatışmış, herkes olmuş tatmin.</p>
			<p>Gök gürültüsünün, sisin, selin, gel-gitin,</p>
			<p>Havada uçan bir nesnenin sebebini merak</p>
			<p>Edenler nasıl cevabı öğrenince bu konudan bıkarak</p>
			<p>Tartışmayı keserlerse öyle olmuş, ama herkes tatmin</p>
			<p>Olana dek tartışmış, açıklamalar getirmiş ve tahmin</p>
			<p>Bildirmiş çeşitli konularda ve o zaman,</p>
			<p>Sofradan yavaş yavaş kalkmış Kral Cambinskhan.</p>
			<p class="entry">Bu ulu Tatar hükümdarı bütün görkemiyle şölen</p>
			<p>Sofrasından kalktığında Phoebus meridyen</p>
			<p>Çizgisini aşalı olmuş biraz.</p>
			<p>Ve soylu aslan pençesinde Aldiran adlı yıldız</p>
			<p>Yükselmeye başlamış yavaşça artık.</p>
			<p>Hükümdar, önünde çalgı cümbüş bir şenlik,</p>
			<p>Yürüyüp doğruca eğlence odasına gelmiş.</p>
			<p>Odanın içinde sıra sıra dizilmiş</p>
			<p>Değişik müzik aletlerinin her biri</p>
			<p>Öyle hoş çalınıyormuş ki tüm Cennet sakinleri</p>
			<span epub:type="pagebreak" id="page473" title="473"/>
			<p>Onları dinliyormuş. Venüs’ün çocukları, yüzlerinde mutluluk</p>
			<p>Okunarak dans ederken, Venüs o ara Balık</p>
			<p>Burcu’nda keyifle kurulmuş koltuğuna,</p>
			<p>Göz atıyormuş aşağıda işlerin nasıl olduğuna.</p>
			<p class="entry">Tahtında oturuyormuş haşmetli hükümdar;</p>
			<p>Canacee’yle dans etmeye layık tek bahadır,</p>
			<p>Hediyeleri getiren misafir şövalye seçilmiş.</p>
			<p>Evet, bu safhadan sonra eğlenceye geçilmiş,</p>
			<p>Hem öyle bir eğlence ki onu anlatmak</p>
			<p>Aşkın yüceliğini bilen birinin harcıdır ancak.</p>
			<p>Onu nakledecek adam Mayıs ayı gibi taze</p>
			<p>Olmalı ki her şeyi yeniden yaşatsın size.</p>
			<p class="entry">Kim resmedebilir yaptıkları dansları döne döne?</p>
			<p>Bize öyle yabancı ki, birbirlerine</p>
			<p>Kaçamak bakışlarla mesaj iletmelerini,</p>
			<p>Kaş, göz ve çaktırmadan el etmelerini,</p>
			<p>(Kıskanç kocalardan her birinin koparak ödü)</p>
			<p>Tek Lancelot anlatabilir, maalesef o da öldü.<a class="noteref" epub:type="noteref" href="#f10">10</a></p>
			<p>Geçiyorum işte ben de bu yüzden,</p>
			<p>Gülen, eğlenen, mutluluk içinde yüzen</p>
			<p>Bütün bu insanları daha iyi anlatamam.</p>
			<p>Akşam yemeğine dek etmişler dansa devam.</p>
			<p class="entry">“Hadi artık acele edin biraz” demiş baş uşak</p>
			<p>“Mezeler gelsin, şarap gelsin, haydin çabucak.”</p>
			<p>Bütün bu şamata, bütün bu velvele</p>
			<p>İçinde mihmandarlar, uşaklar koşturmuşlar acele.</p>
			<p>Mezeler ve şarap anında gelmiş,</p>
			<p>İştihayla yenilmiş, kana kana içilmiş,</p>
			<p>Ve yapacak bir şey kalmayınca, âdet</p>
			<p>Olduğu üzre, tapınağa yollanmışlar nihayet.</p>
			<p>Ayinlerini yapmışlar, yiyip içmişler gün boyu,</p>
			<p>Sanırım gereksiz burda tek tek saymak menüyü.</p>
			<p>Herkes bilir ki, bir kralın şöleninde</p>
			<p>Fazlasıyla bulunur en güzide, en nadide</p>
			<p>Nimetler, ve benim bilmediğim sayısız lezzet.</p>
			<p>Yemek bittiğinde Cambinskhan –öyle rivayet</p>
			<p>Olunur– pirinçten atı görmeye gitmiş.</p>
			<p>Asil beyler, hanımlar ardından sökün etmiş.</p>
			<p class="entry">Çevrelenmiş atın etrafında bu şaşkın</p>
			<span epub:type="pagebreak" id="page474" title="474"/>
			<p>Kalabalık. Truva kuşatmasından beri hiçbir atın</p>
			<p>Bunun kadar ilgi çektiği değilmiş vaki.</p>
			<p>Merakla bakıp durmuşlar, taa ki</p>
			<p>Hükümdar sorana dek yabancı şövalyeye</p>
			<p>“Bu atın marifeti, hikmeti nedir?” diye.</p>
			<p>Nasıl çalışır öğrenmek istemiş bizzat.</p>
			<p class="entry">Hoplayıp zıplayıp oynamaya başlamış at</p>
			<p>Şövalye dizginine el atar atmaz.</p>
			<p>“Efendim” demiş şövalye “söyleyeceklerim az,</p>
			<p>Önce nereye gideceğinize karar verin</p>
			<p>Ve şu kulağın içindeki düğmeyi çevirin.</p>
			<p>(Birazdan gösteririm yalnız kalınca ben ve siz)</p>
			<p>Sonra gitmek istediğiniz yeri söyleyiniz,</p>
			<p>Herhangi bir ülke olabilir bu yer,</p>
			<p>Hedefe vardığınızda, arzunuz buysa eğer,</p>
			<p>‘Alçal’ deyip bir başka düğmeyi çevirin, söz dinler.</p>
			<p>Zira bu düğmeyle harekete geçer tüm cinler.</p>
			<p>Ve yavaş yavaş alçalır at, arzunuz üzre,</p>
			<p>Milim oynamaz yerinden bir kez indi mi yere.</p>
			<p>Dünya gelse, yırtınsa, imkânı yok aldırmaz,</p>
			<p>Kimse taşıyamaz onu, çekemez, kaldıramaz.</p>
			<p class="entry">“İşte bakın, şuradaki düğmeye,</p>
			<p>Onu çevirmeniz yeterli atı götürmeye.</p>
			<p>Evet, böyle yaparsanız tamamen kaybolur gözden,</p>
			<p>Ama meraklanmayın, kaçmış değildir sizden.</p>
			<p>Dönüp gelir yeniden, ister gece ister gündüz,</p>
			<p>Ne zaman üstüne binmek olursa arzunuz.</p>
			<p>Anında gelecektir, kapılmayın telaşa,</p>
			<p>Anlatırım size birazdan kalınca baş başa.</p>
			<p>Dilediğiniz zaman binin, bu kadar basit bu iş.”</p>
			<p class="entry">Hükümdar şövalyeden öğreneceğini öğrenmiş,</p>
			<p>Kafasına yerleştirmiş dinlediklerinin tamamını,</p>
			<p>Öğrenmiş atı kontrol etmenin yolunu yordamını.</p>
			<p>Sonra, içi içine sığmayarak bu yiğit hükümdar</p>
			<p>Eğlenceye dönmüş yanındakilerle tekrar.</p>
			<p>Daha sonra başından çıkartılıp dizgin,</p>
			<p>At kuleye taşınmış, yanına hazinelerin,</p>
			<p>Ve yok oluvermiş nasıl olmuşsa birden,</p>
			<p>Hiç sormayın, ben de akıl erdiremedim zaten.</p>
			<span epub:type="pagebreak" id="page475" title="475"/>
			<p>Ama neyse, işte böyle coşkuyla eğlenmiş Cambinskhan,</p>
			<p>Etrafındakilerle birlikte ağarana kadar tan.</p>
			<p class="latin1">Explicit prima pars.</p>
			<p class="latin2">Sequitur pars secunda.</p>
			<p class="entry">Sağlıklı düşünmenin, idrakin gıdası Uyku</p>
			<p>Göz kırpmaya başlamış onlara, “Fazla içki</p>
			<p>Ve fazla iş, dinlenmek gerektirir” diyerek</p>
			<p>Dolaşıp öpmüş herkesi tek tek.</p>
			<p>“Haydi artık yatmak zamanı”</p>
			<p>Diyormuş sürekli, “çünkü gece yarısından sonra kanı</p>
			<p>Etkili kılar uzunca bir süre Tabiat.</p>
			<p>Kanını aziz tut” diyormuş “Haydi artık yat.”<a class="noteref" epub:type="noteref" href="#f11">11</a></p>
			<p class="entry">Herkes esneye esneye teşekkürler etmiş,</p>
			<p>İkişer üçer dağılmış parti, herkes yatmaya gitmiş.</p>
			<p>“Uyumak,” demişler “uykunun dediğini yapmak en iyisi.”</p>
			<p>Tabii burda anlatılmayacak her birinin rüyası.</p>
			<p>Çünkü hepsinin kafası hiçbir ilaca</p>
			<p>Yaramayan rüyalar görmek için dumanlıymış yeterince.</p>
			<p>Anlayacağınız, bütün saray uykuya dalmış,</p>
			<p>Gün iyice ışıyana dek herkes uykuda kalmış.</p>
			<p>Bir kişi dışında yalnız: Sarayın gülü</p>
			<p>Canacee, bir kadın olduğundan ve ölçülü</p>
			<p>Hareket etmeyi sevdiği için, babasını öpüp</p>
			<p>Vakitli ayrılmış partiden ve doğru yatağa “lüp.”</p>
			<p>Al yanağını soldurmaya niyeti yokmuş, hele hele</p>
			<p>Sabahı karşılamaya soluk solgun bir yüzle.</p>
			<p>İlk uykusunu uyumuş ve uyanmış yeniden</p>
			<p>Kanatlanıp uçacakmış nerdeyse sevincinden.</p>
			<p>Sihirli yüzüğü ve aynasını düşünmek öyle bir heyecan</p>
			<p>Veriyormuş ki ona, yüzünü tam yirmi kez kan</p>
			<p>Basmış uykusu esnasında: Armağan ayna</p>
			<p>Çok çeşitli rüyalar gösteriyormuş ona.</p>
			<p class="entry">Böylece güneş başlamadan henüz yükselmeye,</p>
			<p>Seslenip kendine hizmet eden nedimeye,</p>
			<p>Bildirmiş kalkmak istediğini artık.</p>
			<p class="entry">Tüm yaşlı dadılar gibi, en az hanımlarına denk</p>
			<p>Bir zekâsı olduğunu düşünmekten memnun,</p>
			<p>Cevap vermiş hemen kadın:</p>
			<span epub:type="pagebreak" id="page476" title="476"/>
			<p>“Ne diyorsunuz hanımım?</p>
			<p>Herkes uyurken daha, nereye böyle canım?”</p>
			<p class="entry">“Kalkmalıyım” demiş kız, “uyku tutmuyor gözümü,</p>
			<p>Biraz dolaşmak galiba bu sorunun çözümü.”</p>
			<p class="entry">Kadın hemen diğer hizmetçileri uyandırmış,</p>
			<p>Kalabalık bir grupmuş, bir düzine kadarlarmış.</p>
			<p>Ayaklanmış Canacee, taptaze ve güzel mi güzel,</p>
			<p>Etrafa gencecik güneş gibi kızıl</p>
			<p>Işıklar saçarak; tıpkı Koç burcunda, dört</p>
			<p>Derece yükselmiş hali gibiymiş güneşin, evet.</p>
			<p>Güneş daha yüksek değilmiş zaten Canacee hazır</p>
			<p>Olduğunda ve Prenses giyinip ağır ağır</p>
			<p>–Hafif elbiseler giyinmiş mevsime, havaya uygun– </p>
			<p>Hem biraz dolaşmak hem de oyun</p>
			<p>Niyetiyle yanına beş altı kişi daha alaraktan</p>
			<p>Parka doğru salınıp gitmiş bir sokaktan.</p>
			<p class="entry">Yeryüzünden yükselen buhar, sis</p>
			<p>İçinde kocamanmış ve kıpkızılmış güneş. Bu nefis</p>
			<p>Manzara karşısında çatlayacak gibi olmuş Canacee’nin kalbi,</p>
			<p>Mevsimi ve sabahın ışıklarını unutmamalı tabii.</p>
			<p>Cıvıl cıvıl kuş sesleriymiş etrafı saran,</p>
			<p>Prenses kuşların dediklerini anlamış hemen.</p>
			<p class="entry">Bir hikâyenin ana fikri, anlatılış nedeni,</p>
			<p>Geciktirilirse sıkacak kadar dinleyeni,</p>
			<p>Ne çok uzarsa hikâye, o kadar yavan olur,</p>
			<p>Çünkü esas gaye ayrıntıda boğulur.</p>
			<p>İşte bu düşünceden hareketle, müsaade</p>
			<p>Ederseniz, ben de bir an evvel gelip sadede,</p>
			<p>Kısa keseceğim Prenses’in yürüyüşünü.</p>
			<p class="entry">Başı üstünde bir doğanın ötüşünü</p>
			<p>Duyup bakmış, kuru, kupkuru ve kireç</p>
			<p>Gibi bembeyaz bir renk almış bir ağaç</p>
			<p>Görmüş ve ortasında bir dala tünemiş bir doğan. Bu kuş</p>
			<p>Yürek yakan bir sesle ağlıyor, ağlıyormuş.</p>
			<p>Öyle ki çığlıklarıyla yankılanıyormuş tüm koru,</p>
			<p>Vücudunu biteviye döven kanatları</p>
			<p>İne kalka, ine kalka her tarafını kanatmış,</p>
			<p>Ala boyanmış resmen, koca ağaç kana batmış.</p>
			<p>Bu yetmiyormuş gibi, zavallı, durup durup</p>
			<span epub:type="pagebreak" id="page477" title="477"/>
			<p>Yırtıyormuş göğsünü keskin gagasıyla vurup.</p>
			<p>Anlayacağınız tüm kaplanlar ya da ne kadar vahşi hayvan</p>
			<p>Varsa o koruda veya bir başka ormanda yaşayan,</p>
			<p>Dayanamayıp ortalığı inleten o acıklı sese</p>
			<p>Sapır sapır dökerlermiş gözyaşları olsa.</p>
			<p>Yeryüzünde onun kadar güzel bir başka</p>
			<p>Kuş gördüğünü iddia edebilecek yokmuş. Ah keşke,</p>
			<p>Elimden gelse de bu doğanı hakkıyla anlatabilsem</p>
			<p>Göz alıcıymış tüyleri, vücudu biçimliymiş hem.</p>
			<p class="entry">Alaca doğanmış bu galiba, bir yabancı ülkeden,</p>
			<p>Kan kaybından baygınlık geçiriyormuş zaman zaman,</p>
			<p>Nerdeyse ağaçtan düşecek gibi oluyormuş bazı.</p>
			<p class="entry">Prenses Canacee, hükümdarın biriciği, ol peri kızı,</p>
			<p>Parmağında taşıdığı o sihirli yüzüğü</p>
			<p>Sayesinde, kuş dilinde edilen her sözcüğü</p>
			<p>Anlıyor ve cevaplıyormuş aynı dilde.</p>
			<p class="entry">Haliyle, bu doğanı da anlamış bu şekilde.</p>
			<p>Yüreği burkulmuş, kalbi duracak gibi olmuş,</p>
			<p>Doğru ağaca koşmuş telaş telaş.</p>
			<p>Acıyan gözlerle bakarak doğana, “İhtimal</p>
			<p>Biraz sonra hafifleyecek tünediği dal,</p>
			<p>Belli ki düşecek, kan kaybına fazla dayanamayacak.”</p>
			<p>Diye düşünerek eteğini kaldırıp ona kucak</p>
			<p>Açmış ve öyle kalmış epeyce, düşer diye kuş,</p>
			<p>Sonunda seslenmiş kuşa ve şöyle konuşmuş:</p>
			<p class="entry">“Yoksa” demiş “bir mahzuru, nedir söyle,</p>
			<p>Sana Cehennem acıları çektiren böyle?”</p>
			<p>Diye sormuş yukardaki zavallı doğana,</p>
			<p>“Ölüm acısı mı, yitik bir sevgili mi yoksa ne?</p>
			<p>Çünkü benim bildiğim kadarıyla, bu iki</p>
			<p>Sebeptendir yangınlar asil kalplerdeki.</p>
			<p>Diğer talihsizlikleri saymıyorum, onları geç,</p>
			<p>Bütün diğer durumlarda çünkü, öç</p>
			<p>Alma ihtimali söz konusudur. Bu yüzden,</p>
			<p>Aşk acısı ya da acı bir kayıptır seni üzen,</p>
			<p>Gördüğüm kadarıyla yaralamış değil seni hiçbir yabancı.</p>
			<p>Ama Allah aşkına kendine biraz acı,</p>
			<p>Ya da nasıl yardım edebilirim, onu söyle bana,</p>
			<p>Ne batıda, ne doğuda, doğduğum günden bu yana,</p>
			<span epub:type="pagebreak" id="page478" title="478"/>
			<p>Kendisine böyle muamele eden</p>
			<p>Bir kuş veya bir başka hayvan görmedim, yürekten</p>
			<p>Konuşuyorum, inan öldürecek beni senin kederin,</p>
			<p>Sana duyduğum şefkat öyle büyük, öyle derin.</p>
			<p>Hadi gel, şu ağaçtan in artık yere,</p>
			<p>Ben bir hükümdar kızı olduğuma göre,</p>
			<p>Hastalığının sebebini eğer bilirsem,</p>
			<p>Elimden geleni yaparım, bulurum bir merhem.</p>
			<p>Merhem olurum yarana ve umarım,</p>
			<p>Yardım eder bana da Tabiatın Hâkimi Yüce Tanrım,</p>
			<p>Şifalı otlara ulaşıp bir an önce,</p>
			<p>İyileştiririm seni, çökmeden gece.”</p>
			<p class="entry">Doğan o ana kadar attığından daha canhıraş</p>
			<p>Bir çığlık atmış bu sefer, yere düşmüş ve taş</p>
			<p>Kesilmiş, bayılıp kalmış öylece.</p>
			<p>Eğilip onu kucağına alınca Canacee,</p>
			<p>Yavaş yavaş kendine gelmeye başlamış ve doğan</p>
			<p>Diliyle cevap vermiş iyice ayıldığı an:</p>
			<p class="entry">“Şefkat çabuk uyanırmış asil kalplerde,</p>
			<p>Başkasının derdini kendine </p>
			<p>Dert etmek ancak asil yürekli</p>
			<p>Birinin harcıdır, örneklerini görüyoruz sürekli.</p>
			<p>Bu, hem günlük tecrübemizle sabit</p>
			<p>Hem birçok yazılı belge var buna şahit.</p>
			<p>İyi bir kalp iyi davranışlarla eder kendini belli.</p>
			<p>Sen de benim acımı paylaşıyorsun, ey güzeller güzeli</p>
			<p>Canacee, o kadınlara has şefkat</p>
			<p>Duygusunu kalbine cömertçe vermiş Tabiat.</p>
			<p>En küçük bir acımı dindirmek amacıyla değil,</p>
			<p>Yalnızca cömert kalbini kırmamak için, bunu bil,</p>
			<p>Aslanın önünde köpeği cezalandırmaları gibi,<a class="noteref" epub:type="noteref" href="#f12">12</a></p>
			<p>Başkaları da başıma gelenlerden bir hisse sahibi</p>
			<p>Olsunlar düşüncesiyle içimi açacağım,</p>
			<p>Çok az vaktim var zaten, sonra kaçacağım.”</p>
			<p class="entry">İşte böyle, derdini anlatmak üzereyken doğan,</p>
			<p>Eriyip suya dönüşüyormuş sanki göz yaşlarına boğulan</p>
			<p>Prenses. Nihayet kuş “Sakin ol” demeyi akıl etmiş</p>
			<p>Ve kızın arzusu üzre hikâyesini nakletmiş:</p>
			<p class="entry">“Doğmaz olaydım, doğduğum yerde mermer renkli bir kayada,</p>
			<span epub:type="pagebreak" id="page479" title="479"/>
			<p>Kuruluydu yuvamız, yaşıyordum huzurlu bir dünyada.</p>
			<p>Yaşıyordum, çocuk gönlüm kaygılardan azade,</p>
			<p>‘Geldi mi başına en küçük bir kaza?’ de,</p>
			<p>Hayır! Kanat vurup göklerin yaşantısına adım</p>
			<p>Atana dek bu sözcükle inan, hiç tanışmadım.</p>
			<p class="entry">“Bir erkek doğan vardı yakınlarda. Görünüşte</p>
			<p>Tam bir centilmendi ama gel gör işte,</p>
			<p>Esaslı bir sahtekârmış, hainmiş aslına bakarsanız.</p>
			<p>Öyle mütevazi, öyle sadık davranıyordu ki yalnız</p>
			<p>–Ve beni memnun etmek için ne gerekse yapıyordu,</p>
			<p>Hiçbir zahmetten kaçınmıyor ve bana tapıyordu.– </p>
			<p>Kimse demezdi ‘Rol yapıyor, bir gün çıkar foyası,’</p>
			<p>Mükemmel gizliyordu onu, pek kalındı boyası.</p>
			<p>Tıpkı çiçekler arasına saklanıp fırsat kollayan,</p>
			<p>Isırmak için uygun zamanı bekleyen bir yılan</p>
			<p>Gibi, iki yüzlülüğünü örtecek ne varsa yapıyordu derhal,</p>
			<p>Bu sahte Aşk Tanrısı hiçbir inceliği etmiyordu ihmal.</p>
			<p>Yumuşak başlı bir aşıkta bulunması beklenen,</p>
			<p>Âdet haline gelmiş her türlü küçük tören,</p>
			<p>Küçük serzenişlerin hakkını veriyordu, Allah var.</p>
			<p class="entry">“Ama toprağın üstündeki kısmıyla güzeldir her mezar,</p>
			<p>Aşağıda bir ceset olduğu akıllardan uzak.</p>
			<p>Böyle iki yüzlüydü o da: hem soğuktu, hem sıcak.</p>
			<p>Bu şekilde davranmaya devam etti ve hiç</p>
			<p>Kimse anlayamadı kötü niyetini, Şeytan hariç.</p>
			<p>Onun sızlanmalarını, şikâyetlerini duya duya,</p>
			<p>–Evet, yıllar yılı sürüp gitti bu riya– </p>
			<p>O yılanın yalanlarından tamamıyla habersiz,</p>
			<p>Kara sevdadan ölüp gidecek diye kalbim ‘cızz’</p>
			<p>Ede ede, sonunda her türlü tedbiri aklımdan kışladım,</p>
			<p>Ve bir şartla ona aşkımı bağışladım.</p>
			<p>Şartım şuydu: Ne toplum içi, ne özel yaşantıma</p>
			<p>Halel getirmeyecekti, leke sürmeyecekti temiz adıma.</p>
			<p>Uzun sözün kısası, kalbimi verdim ona layık</p>
			<p>Olduğu üzre, sıkı sıkı bağlandım, sırsıklam oldum âşık.</p>
			<p>–Tanrı biliyor ve kendi de biliyordu ya– Fakat,</p>
			<p>O da bana vermişti kalbini, zaten böyle olmazsa sakat.</p>
			<p class="entry">“Ama ne de güzel söylemişler atalarımız:</p>
			<p>Aynı şekilde düşünmez bir masum ve bir hırsız.</p>
			<span epub:type="pagebreak" id="page480" title="480"/>
			<p>Anlar anlamaz istediği sonuca vardığını,</p>
			<p>Benden oldukça cömert bir bağış kopardığını,</p>
			<p>–O nasıl kalbini verdiğini söylüyorsa yeminle–,</p>
			<p>‘Benim kalbim de senindir sevgilim, dinle’</p>
			<p>Dedim ona, ve o da, bu iki yüzlü kaplan,</p>
			<p>Dizlerinin üstüne çöküp rol yapmaya başladı hemen.</p>
			<p>Öyle saygılıydı, öyle mütevazi,</p>
			<p>Gerçek bir âşığın yüzüydü tıpkı yüzü.</p>
			<p>Mutluluk çılgını gerçek bir âşıktı sanki bu habis</p>
			<p>Yürekli adam. Hayır ne Jason, ne de Truva prensi Paris,<a class="noteref" epub:type="noteref" href="#f13">13</a></p>
			<p>Jason mı dedim? Evet Lamech’ten beri başka hiçbir erkek<a class="noteref" epub:type="noteref" href="#f14">14</a></p>
			<p>–İlk kez iki kadın seven Lamech olduğuna göre,</p>
			<p>Doğrusu yazılı kaynaklar böyle diyor bizlere– </p>
			<p>Dedim ya hiçbir erkek, dünya kurulalı beri</p>
			<p>Benim sevgilimin yaptığının yirmide biri</p>
			<p>Kadarcık başarılı olamaz sahtekârlık sanatında,</p>
			<p>Son basamağındaydı o, en yüksek katında.</p>
			<p>Onun pabucunu bağlamaya bile layık olamaz kimse,</p>
			<p>Söz konusu olunca her tür hile, desise.</p>
			<p>Onun gibi dile getiremezdi kimse minnetini,</p>
			<p>Her kadın, bağışlamışlar gibi kendisine Cennet’ini,</p>
			<p>–Değilse kadın elbet yeterince zeki– </p>
			<p>Sevinirdi görünce gönül çelen tavırları ondaki.</p>
			<p>Boyanır, taranır, saklardı gerçek yüzünü,</p>
			<p>Sözleriyle boyardı dinleyenlerin gözünü.</p>
			<p>Sevdim ben de, evet çok sevdim onun itaatli</p>
			<p>Halini. İnandığım için onun sadakatli</p>
			<p>Biri olduğuna, herhangi bir zamanda tüy</p>
			<p>Kadar bir hüzün çökse yüreğine ve söylese bana, oyy!</p>
			<p>Çatlayacak gibi olurdu yüreğim korkunç</p>
			<p>Bir acıyla. Bu durum şöyle bir gelişmeye uç</p>
			<p>Verdi çok geçmeden: Benim iradem</p>
			<p>Onun iradesi oldu onun idaresinde, demem</p>
			<p>O ki sağduyulu bir çerçeve içinde, duruma</p>
			<p>Göre, leke sürülmesine meydan vermeden onuruma</p>
			<p>Yakınlaştık birbirimize, her konuda itaat</p>
			<p>Ediyordum ona çünkü, şu sözlerim hakikat:</p>
			<p>Hayatta kimseyi sevmedim onun kadar çok,</p>
			<p>Tanrı biliyor ya seveceğim de yok.</p>
			<span epub:type="pagebreak" id="page481" title="481"/>
			<p class="entry">“Bu şekilde bir iki yıl sürdü bu durum,</p>
			<p>Bu arada ondan zerre kadar şüphe etmiyorum,</p>
			<p>Fakat şöyle oldu sonunda, Kader ne istediyse bizlerden:</p>
			<p>Ayrılması gerekti onun yaşadığımız yerden.</p>
			<p>Sorma nasıl üzüldüm bu duruma,</p>
			<p>Anlatamam neler çektim, nafile sorma.</p>
			<p>Şu kadarını söylemeye dilim varır sadece,</p>
			<p>Ancak o zaman anladım ölüm nice.</p>
			<p>İşte bunları hissetim ve duygularım gerçekti.</p>
			<p>O lanetli gün gelince yârim çekti</p>
			<p>Gitti. Ama o son bakış ne hüzünlü bakıştı,</p>
			<p>Yüzü sapsarı soldu, pek dokunaklı konuştu.</p>
			<p>Onun da en az benim kadar acı</p>
			<p>Çektiğine inandım onu böyle görünce.</p>
			<p>Ne var ki içimde bir umut vardı hâlâ,</p>
			<p>Onun bana çok derin bir aşkla</p>
			<p>Bağlı olduğunu düşündüğüm için, kısa</p>
			<p>Süre sonra geri dönecek diyordum nasılsa.</p>
			<p class="entry">“Geçerli nedenler vardı sonra gitmesini gerektiren,</p>
			<p>Bir onur meselesi, çoğunluk böyle olur zaten.</p>
			<p>Gerçeği kabullenip uyum sağladım bu duruma,</p>
			<p>‘Gitmesi gerekiyor’ dedim ‘gitmemeli zoruma.’</p>
			<p>Saklamaya çalışarak üzüntümü ondan,</p>
			<p>Şahidim olmasını istiyorum ki Aziz John’dan,</p>
			<p>Elini tutup şöyle dedim: ‘Hiçbir endişen</p>
			<p>Olmasın, senindim ve hep senin kalacağım ben.’</p>
			<p>Onun cevabını şimdi tekrarlamak lüzumsuz,</p>
			<p>Ondan daha iyi konuşacak yoktur biliyorsunuz,</p>
			<p>Ve ondan daha kötüsünü yapamaz kimse, eyvah,</p>
			<p>Diyeceğini dedi ve çekti gitti, eyvallah.</p>
			<p>Boşuna dememişler ‘Kaşığınızın sapı uzun</p>
			<p>Olsun bir şeytanla yemek yiyorsanız’ diye, aklınızda bulunsun.</p>
			<p>Vedalaştık ve işte ayrıldı gitti,</p>
			<p>Önünde uzanan epey bir yoldu, gitti.</p>
			<p>Diyorum ki yerleşip rahat eder etmez,</p>
			<p>Aklına gelmiş olmalı şu söz:</p>
			<p>‘Her şey, bağlı olarak kendi tabiatına,</p>
			<p>Eğlenmek ister, bakmak ister kendi rahatına.’</p>
			<p>Böyleydi sanırım bu söz, böyle demişler.</p>
			<span epub:type="pagebreak" id="page482" title="482"/>
			<p>Erkekler hep daha yeni bir model düşler,</p>
			<p>Şu kafeste beslenen kuşlardan farksız:</p>
			<p>Gece gündüz onların üstüne titreyin siz,</p>
			<p>İster samanla kaplayın kafeslerini, ipek</p>
			<p>Yumuşaklığında; şeker, süt verin, ister bal ve ekmek,</p>
			<p>Heveslenmeyin, daha açılır açılmaz kafesleri,</p>
			<p>Ayaklarıyla tepip uzatılan tasları,</p>
			<p>Doğru koruya kanat vurup uçacaklardır,</p>
			<p>Onları çeken lezzet ordaki kurtçuklardır.</p>
			<p>Doğaları gereği, başka şey aynı zevki sağlamaz,</p>
			<p>Yenilik olsun yeter, asalet onları bağlamaz.</p>
			<p>Yazık! Çok yazık, işte böyleydi bu erkek doğan da,</p>
			<p>Asalet, güç kuvvet, neşe hepsi de vardı onda,</p>
			<p>Yakışıklı, alçak gönüllü ve cömertti ancak,</p>
			<p>Bir gün uçarken tesadüf ettiği bir çaylak,</p>
			<p>Çalıverdi gönlünü ve bu yeni aşkın ateşiyle,</p>
			<p>Unuttu beni tamamen, hatırlamadı bile.</p>
			<p>Yemininden dönmüş oldu işte böylelikle,</p>
			<p>Ve şimdi aşkım bir çaylağa kölelikle</p>
			<p>İştigal ediyor, bense ölmüşüm,</p>
			<p>Derdine deva olmaz zavallı bir kuşum.”</p>
			<p class="entry">Canacee ve yanındaki kadınlar muhteşem</p>
			<p>Bir yas tutmuşlar ardından, görülmemiş bir matem,</p>
			<p>Nasıl teselli edeceklerini bilemeden zavallıcağı.</p>
			<p>Fakat Prenses kuşu kucağına alıp sıcağı</p>
			<p>Sıcağına evine götürmüş, yani saraya.</p>
			<p>Kuşun kendi gagasıyla açtığı her yaraya,</p>
			<p>Özenle bakmış, sarmış üzerlerini yumuşacık bantlarla.</p>
			<p>Sonra da kazıp topraktan çıkardığı otlarla,</p>
			<p>Evet, en değerli olanlardan ve insanın hoşuna</p>
			<p>En çok giden renktekilerden ilaçlar yapmış kuşuna.</p>
			<p>Onu iyileştirmek için ne gece ne gündüz demiş,</p>
			<p>Bu olmuş Prenses’i meşgul eden tek iş.</p>
			<p class="entry">Ayrıca yatağının başına bir kafes, bir kuş evi</p>
			<p>Yapmış, rengi sadakatin sembolü, mavi,</p>
			<p>–Daha çok kadınlarda görülen sadakat– </p>
			<p>Kafesin dış yüzü de yeşile boyanmış kat kat.</p>
			<p>Üzerine resmedilmiş ihanete meyilli kuşlar,</p>
			<p>İncirkuşları, erkek doğanlar ve baykuşlar,<a class="noteref" epub:type="noteref" href="#f15">15</a></p>
			<span epub:type="pagebreak" id="page483" title="483"/>
			<p>Onları azarlaması için bir de yanlarına</p>
			<p>Bir saksağan eklenmiş, dır dır okusun diye canlarına.</p>
			<p class="entry">Şimdilik bırakalım Canacee’yi ve kuşu bir kenara,</p>
			<p>Sihirli yüzükten de söz etmeyelim bu ara,</p>
			<p>Daha sonra, bu kuşun sevgilisi,</p>
			<p>Hükümdarın oğlu önceden andığımız Tataristan prensi</p>
			<p>Cambalo sayesinde nasıl tövbekâr</p>
			<p>Olup geri dönmüş, ona da değineceğim ama zaman var.</p>
			<p>Şimdi konumuz savaş maceraları olacak,</p>
			<p>Hiç duymadığınız türden, ağzınız açık kalacak.</p>
			<p class="entry">Önce size birçok şehrin fatihi,</p>
			<p>Cambinskhan’dan söz edeceğim bizatihi,</p>
			<p>Sonra oğlu Algarsif alacak sırayı,</p>
			<p>Elde edişini anlatacağım karısı Theodora’yı.</p>
			<p>Hangi tehlikeli maceralardan geçtiğini bu zatın,</p>
			<p>Ve ona nasıl yardım ettiğini pirinçten atın.</p>
			<p>Cambalo da hikâyemizden payını alacak layıkıyla,</p>
			<p>İki kardeşiyle teke tek dövüşüp, bileğinin hakkıyla</p>
			<p>Canacee’yi nasıl kazanmış, bekleyelim görelim,</p>
			<p>Nerede kaldıysak sözü oradan sürdürelim.</p>
			<p class="latin1">Explicit secunda pars.</p>
			<p class="latin2">Incipit pars tercia.</p>
			<p>Kurnaz Tanrı Merkür’ün evine kadar, dört nala</p>
			<p>Koşturup atlarını gitmiş arabası üstünde Apollo...<a class="noteref" epub:type="noteref" href="#f16">16</a></p>
			<p class="latin1">Cetera desunt</p>
		</section>
		<span epub:type="pagebreak" id="page484" title="484"/>
		<p class="spot">Toprak Ağası’nın Silahtar’a, Hancı’nın da Toprak Ağası’na söyledikleri.</p>
			<p class="entry">“Helal olsun; çok iyi puan topladın Silahtar, canım,</p>
			<p>Tam bir centilmen gibi! Sana hayranım.</p>
			<p>Beceriklisin” dedi Toprak Ağası “ve sen yaşta bir delikanlı</p>
			<p>İçin ne kadar duygulu konuştun, ne kadar heyecanlı.</p>
			<p>Allah izin verir de uzun yıllar yaşarsan, doğrusu,</p>
			<p>Hitabet sanatında eline kimseler dökemez su.</p>
			<p>Tanrı vergisi seninki, müstesna bir yetenek,</p>
			<p>Gelişir inşallah daha, açılır çiçek çiçek.</p>
			<p>Bayıldım vallahi, anlatımın çok güçlü.</p>
			<p class="entry">“Benim de bir oğlum var –şahit Mukaddes Üçlü–,</p>
			<p>Senin gibi bir yetenek gösterecek olsa açıkçası,</p>
			<p>Nereye giderse gitsin derdim, yirmi poundluk toprak parçası,</p>
			<p>Hemen şu anda geçecek bile olsa elime,</p>
			<p>Malın mülkün –neme lazım– canı Cehennem’e,</p>
			<p>Neye yarar mal varlığı, aptalın biriysen eğer?</p>
			<p>Kaç kez azarladım onu ah, kim bilir kaç kereler.</p>
			<p>Hâlâ da uyarırım ama dinlemez ki! İnsaf,</p>
			<p>Tek bildiği zar atmak, bir de israf.</p>
			<p>Şu sıralar kendisi para kaybetmekle meşgul,</p>
			<p>Centilmenlik esaslarını öğrenmesinden geçtim bi yol,</p>
			<p>Ciddi bir sohbeti bile aciz yürütmekten.</p>
			<p>Ne anlar bilmem yaşıtlarıyla gevezelik etmekten.</p>
			<p>Bir meslek–” “Yerin dibine batsın senin centilmenliğin de”</p>
			<p>Diye söylendi Hancı “Sanırım senin de bilgin dahilinde,</p>
			<span epub:type="pagebreak" id="page485" title="485"/>
			<p>En az bir hikâye anlatacağız ya da sözümüzde durmayıp</p>
			<p>Finaldeki şöleni kaçıracağız, ki büyük kayıp.”</p>
			<p>“Biliyorum” dedi Toprak Ağası “biliyorum hepsini,</p>
			<p>Bu gence iki laf ettim diye kınamayın beni!”</p>
			<p class="entry">“Öyleyse uzatma” dedi Hancı “Haydi kısa kes!</p>
			<p>Kendi hikâyeni anlat, bak bekliyor herkes.”</p>
			<p>“Arzunuz buysa eğer memnuniyetle,</p>
			<p>Size karşı gelmeyi düşünmem katiyyetle,</p>
			<p>Olsa olsa işi beceriksizliğim eder berbat;</p>
			<p>Umarım hepiniz hikâyemden ayrı bir tat</p>
			<p>Alırsınız, seversiniz umarım anlatacağım şeyi,</p>
			<p>Ben de anlarım o zaman hikâyem yeterince iyi.”</p>
	</section>
	<aside class="footnote" epub:type="footnote" id="f1">1 Sarray: Rusya’nın güneydoğusunda Stalingrad yakınındaki Tzarev. 13. yüzyılda Batu Han tarafından kurulmuş, önemli bir ticaret merkezi olmuştur.</aside>
	<aside class="footnote" epub:type="footnote" id="f2">2 Nevill Coghill, Chaucer’ın Cambinskhan adını Cengiz Han’ı çağrıştırmak için tercih ettiğinin söylendiğini (Skeats tarafından) fakat tanımlanan kişinin daha çok Cengiz Han’ın torunu Kubilay Han’a uyduğunu belirtiyor.</aside>
	<aside class="footnote" epub:type="footnote" id="f3">3 Phoebus: Güneş, güneş tanrısı.</aside>
	<aside class="footnote" epub:type="footnote" id="f4">4 Kral Arthur’un Yuvarlak Masa şövalyelerinden birisi. Gawain son derece kibar davranışlarıyla ünlenmişti.</aside>
	<aside class="footnote" epub:type="footnote" id="f5">5 Apulia: Güneydoğu İtalya’da bir yer.</aside>
	<aside class="footnote" epub:type="footnote" id="f6">6 Pegasus: Medusa’nın kanından doğan kanatlı at.</aside>
	<aside class="footnote" epub:type="footnote" id="f7">7 Truva’nın düşmesine neden olan tahta at.</aside>
	<aside class="footnote" epub:type="footnote" id="f8">8 El Hasan, İ.S. 1039’da ölen bir Arap astronomi bilgini. Witelo, 13. yüzyılda yaşamış Polonya’lı bir matematikçi.</aside>
	<aside class="footnote" epub:type="footnote" id="f9">9 Achilles’in mızrağıyla yaralanmış ve yine mızrak tarafından tedavi edilmişti.</aside>
	<aside class="footnote" epub:type="footnote" id="f10">10 Lancelot: Kral Arthur’un eşi Guinivere’nin sevgilisi ve Arthur’un şövalyelerinden biri.</aside>
	<aside class="footnote" epub:type="footnote" id="f11">11 Dört salgıyla ilgili olarak “Genel Giriş” bölümüne bakınız. Otoriteler hangisinin ne zaman etkili olduğu konusunda ayrılıklara düşüyorlar. Galen, <em>De Natura</em>’da<em> </em>kanın üstünlüğünün gece 9’dan gündüz 3’e kadar sürdüğünü belirtiyor.</aside>
	<aside class="footnote" epub:type="footnote" id="f12">12 Daha güçlüye gözdağı vermek için daha güçsüzün dövülmesi kastediliyor.</aside>
	<aside class="footnote" epub:type="footnote" id="f13">13 Jason: “Altın Post’u” elde etmek için Argo gemisiyle yola çıkanların lideri.</aside>
	<aside class="footnote" epub:type="footnote" id="f14">14 Lamech: Tekvin iv.</aside>
	<aside class="footnote" epub:type="footnote" id="f15">15 “Gülün Romansı”nda aşk bahçesinin duvarlarının dış cephesine Yoksulluk, Yaşlılık, İkiyüzlülük vs.nin resimleri çizilmişti. Bu, anılanların bahçeye girmesinin yasak olduğu anlamına geliyordu.</aside>
	<aside class="footnote" epub:type="footnote" id="f16">16 Apollo: Yunan tanrısı.</aside>
</body>
</html>