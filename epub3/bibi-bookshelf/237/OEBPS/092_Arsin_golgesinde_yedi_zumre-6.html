<html xmlns="http://www.w3.org/1999/xhtml">
	<head>
		<title>092_Arsin_golgesinde_yedi_zumre-6.html</title>
		<link href="template.css" rel="stylesheet" type="text/css"/>
	</head>
	<body>
		<div id="x092_Arsin_golgesinde_yedi_zumre-6.html" xml:lang="tr-TR">
			<div class="Basic-Text-Frame">
				<p class="x0-PERDE-E"/>
				<p class="x1-baslik-E" id="toc_marker-7">3. Kalbi Mescidlere Bağlı Mü’min</p>
				<p class="Siirler-E">Gök nûra gark olur nice yüz bin minareden, <br/>Şehbâl açınca rûh-u revân-ı Muhammedî; <br/>Ervah cümleten görür “Allahu Ekber”i, <br/>Aks eyleyince arşa lisân-ı Muhammedî.” <br/>		<span class="x-aleyhisselam--E" style="font-size:0.76em;" xml:lang="tr-TR">			Yahya Kemâl</span></p>
				<p class="a--Paragraf-E">Allah Resûlü’nün <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi </span><span class="x-aleyhisselam--E" style="font-size:0.76em;" xml:lang="tr-TR">ve sellem)</span> hadiste müjdelediği üçüncü sınıf, kalbi sürekli mescidlerde atan ibadet eridir. Mescid, minaresinde günde beş vakit ezanın okunduğu ve içinde Müslümanların günde beş defa Yüce Yaratıcılarına ibadetle yaklaştıkları mukaddes mekânın adıdır. Müslüman bir toplumda mescid, merkezi bir konuma sahiptir. Bütün yeryüzü gerektiğinde Müslümanın mescidi sayılmakla beraber, Cenâb-ı Hakk’ın kendi evi olarak vasıflandırdığı mescidlerin mü’minin hayatında ayrı bir yeri vardır. İnsan hayatı açısından kalp ne kadar önemliyse, toplumun hayatı için de mescid o denli önemlidir. İşte bu önemden dolayıdır ki Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve </span><span class="x-aleyhisselam--E" style="font-size:0.76em;" xml:lang="tr-TR">sellem)</span> mescidle içli-dışlı olan, ondan kopmayan kimseleri böyle güzel bir müjdeyle oralara teşvik etmiştir.</p>
				<p class="a--Paragraf-E">Kur’ân-ı Kerîm, mescidin ne denli kıymetli bir yer olduğunu ve onu bina eden kimselerdeki özellikleri hatırlatırken, aynı zamanda mescidin inşacısı olup oraya devam eden kimseleri de, hidayeti bulmuş kimseler olarak vasıflandırmıştır. </p>
				<p class="a--Paragraf-E">“<span class="italik-E" xml:lang="tr-TR">Allah’ın </span><span class="italik-E" xml:lang="tr-TR">mescitlerini ancak Allah’ı ve âhireti tasdik eden, namazı gereği </span><span class="italik-E" xml:lang="tr-TR">gibi kılan, zekâtı veren ve Allah’tan başka kimseden çekinmeyen </span><span class="italik-E" xml:lang="tr-TR">müminler bina edip şenlendirir. İşte onlar Cennet</span>’<span class="italik-E" xml:lang="tr-TR">e ve diğer ümitlerine </span><span class="italik-E" xml:lang="tr-TR">kavuşmayı umabilirler.</span>” <span class="x-aleyhisselam--E" style="font-size:0.76em;" xml:lang="tr-TR">(Tevbe, 9/18)</span></p>
				<p class="a--Paragraf-E">Mescidin, bir toplum için ne kadar önemli olduğunu, yeryüzündeki ilk binanın, bir mescid olmasından da anlıyoruz. Nitekim Kur’ân-ı Kerîm’de: “<span class="italik-E" xml:lang="tr-TR">Yeryüzünde yapılan ilk bina </span><span class="italik-E" xml:lang="tr-TR">Mekkedeki Kâbe olup, pek feyizlidir, insanlar için hidâyet rehberidir.</span>” <span class="x-aleyhisselam--E" style="font-size:0.76em;" xml:lang="tr-TR">(Âl-</span><span class="x-aleyhisselam--E" style="font-size:0.76em;" xml:lang="tr-TR">i İmrân, 3/96)</span> buyrularak, onun ilkliği ve büyüklüğü hatırlatılmıştır.</p>
				<p class="a--Paragraf-E">Her dinde mescid hükmünde bir bina vardır. Her inanç sahibi, inandığı mabuduna burada ibadet eder. Yahudi havrada, Hristiyan kilisede haftada bir bu görevi yerine getirirken, Müslüman da günün beş ayrı vaktinde mescide giderek, hem ibadetini ifa etmiş olur, hem günün getirdiği değişik streslerden arınma fırsatı bulmuş olur.</p>
				<p class="a--Paragraf-E">Mescidler, Ka’be’nin yeryüzündeki şubeleri hükmündedir. Gönlü mescide bağlı olan her mü’min, içinde Rabb’ine secde ettiği her mescidde, Ka’be’ye dönmekle, onun merkeziyet konumunu hatırlar, merkezle irtibata geçmiş olur. </p>
				<p class="a--Paragraf-E">Mescidlere asıl fonksiyonunu kazandıran İnsanlığın İftihar Tablosu, putlarla dopdolu olan Ka’be’den ayrılmak zorunda kalıp Kutlu Şehir Medine’ye hicret etmiştir. Şehre girmeden önce bir süre Kuba’da kalmış ve orada ilk yaptığı icraat, mescid bina etmek olmuştur. Medine’deki mescidin inşasında da Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu </span><span class="x-aleyhisselam--E" style="font-size:0.76em;" xml:lang="tr-TR">aleyhi ve sellem)</span> bizzat çalışmıştır. Hem ilk iş olarak mescid teşebbüsü hem de bizzat kendisinin bir işçi gibi çalışması, mescidin, Müslümanların hayatındaki yerini göstermesi açısından oldukça önemli bir mesajdır. Bu nebevî sünnettendir ki, her dönemdeki mü’minler, gittikleri yerlere, herkesi toplayıcı birer mescid inşa etmişler, böylece Yüce Mevlâ’yla insanların irtibatını sağlamada önemli bir vesileyi hep diri tutmuşlardır.</p>
				<p class="a--Paragraf-E">Mescid, adeta bir okuldur. Zira Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> mescitte mü’minleri eğitime tâbi tutuyor, çevreye göndereceği mürşidleri yetiştiriyor, gelenleri ağırlayıp, İslâm’ın hakikatleriyle tanıştırıyor, Yüce Mevlâ’dan gelen vahiyleri ashabına bildiriyor, yazdırıyor ve bütün düzenlemeleri oradan yapıyordu. Bu kutlu okulun gündüzlü müdavimleri olduğu gibi, günün 24 saatini orada geçiren ashab-ı suffe dediğimiz sürekli kalıcıları da vardı.</p>
				<p class="a--Paragraf-E">Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> döneminde mescid, bu fonksiyonu icra ettiği gibi, ona yakın dönemde de dünyanın değişik yerlerindeki mescidler benzer fonksiyonu icra ettiler. Zaten her dönemdeki mescid de, ilk dönem mescidleriyle bu konularda ne kadar benzeşirse, o kadar bereketli ve yapılış gayesine uygun değerlendirilmiş olur. </p>
				<p class="a--Paragraf-E">Söz konusu hadiste: “Kalpleri mescidlere bağlı mü’min” ifadesi kullanılmaktadır ki, bu hem mescide devamı, hem de mescidde ifa edilen namazı hatırlatmaktadır. Namazın en makbul olduğu yer mescidlerdir. Mü’minin kalbinin mescidde kılınan namaza bağlı olması, bir namazı eda ettikten sonra, diğer bir namazın vaktini adeta iple çekmesi demektir. Böylece mü’min, günün her bir saatini namaz şuuruyla geçirmiş, Yüce Mevlâsı’yla irtibatını hiç kesmemiş olmaktadır. Aslında böyle bir duygu insana, Cibril Hadisi diye de meşhur olan rivayette anlatılan ve insanın Rabb’ini görüyormuş gibi hareket etmesi anlamına gelen “ihsan şuurunu” kazandırmış olur. İhsan şuurunu kazanan insan, bütün bir hayatına dikkat eden, hatalardan uzak kalan, insani ilişkilerde her türlü haksızlıktan kaçınan, hem kulluk hem de insanlara ait sorumluluklarında bilinçli ve içten hareket eden bir konumu elde etmiş olur. Böylece Yüce Rabbimiz’in: </p>
				<p class="a--Paragraf-E">“<span class="italik-E" xml:lang="tr-TR">Ey gönül huzuruna ermiş</span><span class="italik-E" xml:lang="tr-TR"> ruh! Sen Rabbinden razı, O senden razı olarak dön Rabbine</span><span class="italik-E" xml:lang="tr-TR">! Sen de katıl has kullarımın içine, gir Cennetime!</span>” <span class="x-aleyhisselam--E" style="font-size:0.76em;" xml:lang="tr-TR">(Fecr, 89/27-30</span><span class="x-aleyhisselam--E" style="font-size:0.76em;" xml:lang="tr-TR">)</span> şeklinde taltif ettiği kullar arasına girmiş olur. </p>
				<p class="a--Paragraf-E">Mescid, Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> nazarında o kadar önemlidir ki, mescide devam etmeyi, mü’minliğin alâmetlerinden saymıştır. Bir hadislerinde: “Bir kimseyi mescitlere devam ediyor gördünüz mü, onun mü’min olduğuna şahitlik ediniz.” Zira Cenâb-ı Hak şöyle buyuruyor: “<span class="italik-E" xml:lang="tr-TR">Allah’ın</span><span class="italik-E" xml:lang="tr-TR"> mescidlerini ancak Allah’a ve ahiret gününe inananlar imar ederler.</span>”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-43" id="footnote-288-43-backlink">43</a></span> <span class="x-aleyhisselam--E" style="font-size:0.76em;" xml:lang="tr-TR">(Tevbe, 18)</span> buyurarak, bunun ne derece önemli bir davranış olduğuna açıkça vurgu yapmıştır. </p>
				<p class="a--Paragraf-E">Peygamber Efendimiz’in <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve</span><span class="x-aleyhisselam--E" style="font-size:0.76em;" xml:lang="tr-TR"> sellem)</span>, mescid inşasına verdiği önemdendir ki, içerisinde Allah’ın adının anılması için bir mescid bina edene, Allah Teâlâ’nın da kendisine Cennet’te bir ev bina edeceği<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-44" id="footnote-288-44-backlink">44</a></span> müjdesini vermiştir. </p>
				<p class="a--Paragraf-E">Mü’minin kıldığı namaz, ona mükâfat kazandırır. Kılınan namaz mescidde cemaatle birlikte eda edildiğinde tek başına kılınana oranla daha değerlidir. Hatta mescide giden kişinin sadece kıldığı namaz değil, yoldaki zamanı, attığı adımlar hepsi ibadet hükmünde kabul edilmiş ve bunların hasenat defterine işleneceği müjdelenmiştir. Nitekim Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve </span><span class="x-aleyhisselam--E" style="font-size:0.76em;" xml:lang="tr-TR">sellem)</span> “Kişinin cemaatle kıldığı namaz, evinde ve işyerinde kıldığı namazından yirmi beş kat daha sevaplıdır. Çünkü güzelce abdest alır, mescide gider. Bu gidişte gayesi sadece ve sadece namazdır. Her adım atışında bir derece yükseltilir, günahlarından da biri silinir. Namazını kılınca, namazgahında kıldığı müddetçe melekler ona mağfiret duasında bulunur ve: “Allah’ım ona mağfiret et, Allah’ım ona rahmet et, Allah’ım onun tevbesini kabul et.” derler. Bu kimse için bu durum, orada başkalarını rahatsız etmediği ve abdestli bulunduğu müddetçe böyle devam eder.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-45" id="footnote-288-45-backlink">45</a></span> Başka bir rivayette de bu derece farkının yirmi yedi<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-46" id="footnote-288-46-backlink">46</a></span> olduğu belirtilmiştir.</p>
				<p class="a--Paragraf-E">Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem</span><span class="x-aleyhisselam--E" style="font-size:0.76em;" xml:lang="tr-TR">)</span> mescide gelmenin ne kadar değerli olduğunu, Seleme Oğulları’na yaptığı tavsiyeden de anlayabiliriz. Seleme Oğulları’nın oturduğu mahalle Peygamber Efendimiz’in <span class="x-aleyhisselam--E" style="font-size:0.76em;" xml:lang="tr-TR">(sallallahu</span><span class="x-aleyhisselam--E" style="font-size:0.76em;" xml:lang="tr-TR"> aleyhi ve sellem)</span> mescidine uzak bir yerde bulunuyordu. Onlar her vakit mescide gelmek istiyorlar ancak uzak olduğundan zorlanıyorlardı. Bir defasında Resûlullah’a <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> gelerek mescide yakın bir yere taşınma konusunda izin isteyince Peygamberimiz <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem</span><span class="x-aleyhisselam--E" style="font-size:0.76em;" xml:lang="tr-TR">)</span> onlara yerlerinde kalmalarını söyleyerek, her mescide gelişlerinde adım başı Cenâb-ı Hak tarafından sevap kazandıkları<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-47" id="footnote-288-47-backlink">47</a></span> müjdesini verdi. Onlar da bu müjde karşısında yerlerinde kaldılar, uzak olmasına rağmen mescide gelmeyi asla aksatmadılar. </p>
				<p class="a--Paragraf-E">Mescide bağlılık çerçevesinde Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve </span><span class="x-aleyhisselam--E" style="font-size:0.76em;" xml:lang="tr-TR">sellem)</span> değişik yönlerden teşviklerde bulunuyor, böylece bütün mü’minleri, mescidle yakın bir alaka içerisinde olmaya teşvik ediyordu. Özellikle günün sonu ve başlangıcı olan ve zaman açısından mescide gelmeye farklı engellerin olduğu sabah ve yatsı namazlarına dikkatleri çekiyor, yatsıyı mescidde cemaatle kılanların, adeta gecenin yarısını ihya etmiş gibi olacaklarını, sabah namazını mescidde cemaatle kılanların da sanki gecenin tamamını namazla geçirmiş gibi olacaklarını<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-48" id="footnote-288-48-backlink">48</a></span> müjdeliyordu.</p>
				<p class="a--Paragraf-E">Konuyla ilgili başka bir hadislerinde de Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span>, Allah’ın hataları silmeye ve dereceleri yükseltmeye vesile kıldığı şeyleri size söyleyeyim mi buyurunca Ashab: “Buyurun ey Allah’ın Resûlü, söyleyin!” dediler. O da şöyle buyurdu: (Şartların alabildiğine ağırlaştığı ve) abdestin zorlaştığı durumlarda, eksiksiz tastamam abdest almak, mescidle (ev arasında gelip) gidip çok yol yürümek ve bir namazdan sonra diğer bir namazı beklemeye koyulmak, işte (sınır boylarında nöbet tutma seviyesinde kendini Hakk’la) irtibatlandırma budur.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-49" id="footnote-288-49-backlink">49</a></span> buyurdular. </p>
				<p class="a--Paragraf-E">Namaz, ruhun istirahatı, vicdanın tenezzühüdür. Yukarıdaki nebevî müjdede üç ayrı şeye dikkatler çekilmiş olmakla beraber, aslında sayılan bu üç şeyin de namazla ilgili olduğunu görmekteyiz. Namaz önemli, zira o aynı zamanda insan hayatında, insanı miraca götüren bir merdiven konumundadır. </p>
				<p class="a--Paragraf-E">Aşığın vuslat bekler gibi, namaz vakitlerini beklemesi ve o mübarek vakitleri, tıpkı “vakit çizelgesi” gibi kullanarak, hayat ve faaliyetlerini ona göre tanzim etmesi, öyle tasavvurları aşan bir zaman anlayışıdır ki; insan o sayede, amellerin belli zaman dilimlerine dağılmasından meydana gelen boşlukları, ancak, böyle bir niyet buuduyla doldurabilir, namazdaki huzuru ve Hakk’a yakınlığı namaz dışına da taşıyabilir ve bütün dünyevî meşgalelerini Allah’la irtibatlandırıp hepsini ibadet hâline getirebilir. Bu itibarladır ki, sınırlılığı içinde niyet sayesinde sınırsızlaşan pek çok ibadet gibi, intizar ruhuyla kılınan namaz da, aynen maddî-ma’nevî cihad gibi insanın Rabbi’yle münasebetinin ünvanı olmuştur.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-50" id="footnote-288-50-backlink">50</a></span></p>
				<p class="a--Paragraf-E">Mü’minlerin, hayatın getirdiği yorucu meşgaleler ve boğucu atmosfer karşısında, yüce kudret sahibi Allah Teâlâ’yı unutmamaları ve O’nun kendilerine adeta birer daveti konumunda olan namaz vakitlerini iştiyakla bekliyor olmaları, Cenâb-ı Hakk’ın onları Cennet’e koymasının da garantisi gibidir. Zira kalbi mescide bağlı olan bir mü’min, her zaman Rabbiyle irtibatlı demektir. Bu irtibatı yakalayan kimse de, ebedî hayatta Cenâb-ı Hakk’ın kendisine bahşedeceği Cennet’e girecektir. Nitekim Söz Sultanı <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span>: “Üç kimse vardır ki, her birine Allah Teâlâ garanti vermiştir: Bunlar:</p>
				<p class="a--Paragraf-E">1. Allah uğrunda cihad etmek için yola çıkan kimsedir. Bu kimseye, savaşta öldüğü takdirde, Cennet’e girme konusunda, ölmeyip de döndüğü takdirde de ganimet ve mükâfatla dönme hususunda garanti verilmiştir.</p>
				<p class="a--Paragraf-E">2. Mescide giden kimsedir ki, öldüğü takdirde, Yüce Allah onu Cennet’e koyma hususunda garanti vermiştir.</p>
				<p class="a--Paragraf-E">3. Diğer bir kişi de fitne zamanlarında fitneye bulaşmayıp evine çekilen kimsedir.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-51" id="footnote-288-51-backlink">51</a></span> </p>
				<p class="a--Paragraf-E">Zaten Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> döneminde mescide gelme, insanların arasına katılma ve onlarla birlikte namazları kılma o denli önemlidir ki, mescide gelmeyenler ya münafık ya da zorunlu bir mazereti olanlardır. Hatta ağır hasta olanlar bile, bu konunun ne denli önemli olduğunu bildikleri için, bazen ancak iki kişinin arasında yürüyecek kadar ağır hasta olmalarına rağmen yine de mescide gelmeyi ihmal etmezlerdi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-52" id="footnote-288-52-backlink">52</a></span> </p>
				<p class="a--Paragraf-E">Mü’minin aksatmadan kıldığı, kalbi bağlılık içinde devam ettiği namaz, onun günahlarını silip süpüren, dolayısıyla Rabb’inin katına günahsız olarak gitmesine vesile olan önemli bir ibadettir. Nitekim Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu</span><span class="x-aleyhisselam--E" style="font-size:0.76em;" xml:lang="tr-TR"> aleyhi ve sellem)</span>:</p>
				<p class="a--Paragraf-E">“Sizden birinizin kapısının önünden bir nehir aksa ve bu nehirde her gün beş defa yıkansa, acaba üzerinde hiç kir kalır mı, ne dersiniz?” buyurunca ashap: “Böyle bir durum onun kirlerinden hiçbir şey bırakmaz.” dediler. Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi</span><span class="x-aleyhisselam--E" style="font-size:0.76em;" xml:lang="tr-TR"> ve sellem)</span>: “İşte bu, beş vakit namazın misalidir. Allah onlar sayesinde bütün hataları siler.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-53" id="footnote-288-53-backlink">53</a></span> buyurdu. </p>
				<p class="a--Paragraf-E">Asr-ı Saadet’te cereyan eden şu olay da namazın bu konudaki yerine açıkça işaret etmektedir. Ebû Ümame <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> anlatıyor: </p>
				<p class="a--Paragraf-E">“Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi</span><span class="x-aleyhisselam--E" style="font-size:0.76em;" xml:lang="tr-TR"> ve sellem)</span> ile beraber mescidde idik. O esnada bir adam geldi ve “Ey Allah’ın Resûlü, ben bir hadd (hata, günah) işledim, bana cezasını ver!” dedi. Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> adama cevap vermedi. Adam talebini tekrar etti. Aleyhissalâtu vesselâm yine sükût buyurdu. Derken (namaz vakti girdi ve) namaz kılındı. Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu</span><span class="x-aleyhisselam--E" style="font-size:0.76em;" xml:lang="tr-TR"> aleyhi ve sellem)</span> namazdan çıkınca adam yine peşine düştü, ben de adamı takip ettim. Ona ne cevap vereceğini duymak istiyordum. Efendimiz adama “Evinden çıkınca abdest almış, abdestini de güzel yapmış mıydın?” buyurdu. O “Evet ey Allah’ın Resülü!” dedi. Efendimiz “Sonra da bizimle namaz kıldın mı?” diye sordu. Adam “Evet ey Allah’ın Resülü!” deyince, Efendimiz “Öyleyse Allah Teâlâ haddini –veya günahını– affetti.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-54" id="footnote-288-54-backlink">54</a></span> buyurdu.”</p>
				<p class="a--Paragraf-E">Kur’ân-ı Kerîm’in değişik âyetlerinde de, mescide devam hususunda bazen açık bazen de işârî olarak pek çok teşvikin olduğunu görmekteyiz. </p>
				<p class="a--Paragraf-E">Bu anlamda bazen, “... O iman edenler namazlarını hakkıyla kılmaya devam ederler” <span class="x-aleyhisselam--E" style="font-size:0.76em;" xml:lang="tr-TR">(En’âm, 6/92)</span> buyrularak, namaza devam konusu vurgulanmış, bazen, “Ailene ve ümmetine namaz kılmalarını emret, kendin de namaza devam et. Biz senden rızık istemiyoruz, bilakis senin rızkın Bize aittir. Güzel akıbet, takvadadır, yani Allah’ı sayıp haramlardan korunmaktadır.” <span class="x-aleyhisselam--E" style="font-size:0.76em;" xml:lang="tr-TR">(Tâhâ, 20/132)</span> buyrularak, sorumluluk taşıyanlardan sorumlulukları altındakileri namaza devam ve kalplerinin mescidlere bağlı kalması konusunda teşvik etmeleri istenmiş, bazen, “<span class="italik-E" xml:lang="tr-TR">Gündüzün iki tarafında, gecenin</span><span class="italik-E" xml:lang="tr-TR"> gündüze yakın saatlerinde namaz kıl. Zira böyle güzel işler insandan</span><span class="italik-E" xml:lang="tr-TR"> uzak olmayan günahları silip giderir. Bu, düşünen ve laftan anlayanlara</span><span class="italik-E" xml:lang="tr-TR"> bir nasihattır.</span>” <span class="x-aleyhisselam--E" style="font-size:0.76em;" xml:lang="tr-TR">(Hûd, 11/114)</span> buyrularak, mescidlere devamla vakit namazlarına dikkatin insanlara kazandırdıkları hatırlatılmış, bazen “<span class="italik-E" xml:lang="tr-TR">Muhakkak ki müminler, mutluluk ve başarıya</span><span class="italik-E" xml:lang="tr-TR"> erdiler. Onlar namazlarında tam bir saygı ve tevazu içindedirler. Onlar</span><span class="italik-E" xml:lang="tr-TR"> boş şeylerden uzak dururlar. Onlar zekâtı ifa ederler. Onlar mahrem</span><span class="italik-E" xml:lang="tr-TR"> yerlerini günahlardan korurlar. Yalnız eşleri ve cariyeleri ile ilişki kurarlar</span><span class="italik-E" xml:lang="tr-TR">. Çünkü bunu yapanlar ayıplanamazlar. Ama bu sınırın ötesine geçmek peşinde</span><span class="italik-E" xml:lang="tr-TR"> olanlar işte onlardır haddi aşanlar. O müminler üzerlerindeki emanetleri gözetirler</span><span class="italik-E" xml:lang="tr-TR">, verdikleri sözleri tam tamına tutarlar. (Ahidler: Gerek kendi aralarındaki akitler</span><span class="italik-E" xml:lang="tr-TR">, gerekse Allah Teâlâ</span>’<span class="italik-E" xml:lang="tr-TR">ya karşı verdikleri ahidlerdir.) Onlar namazlarını vaktinde eda</span><span class="italik-E" xml:lang="tr-TR"> edip zayi etmekten korurlar. Namazlarını vakti vaktine huşû içinde devam</span><span class="italik-E" xml:lang="tr-TR"> ettirirler. İşte onlardır vâris olanlar. Onlardır ebedî kalacakları Firdevs Cenneti</span>’<span class="italik-E" xml:lang="tr-TR">ne</span><span class="italik-E" xml:lang="tr-TR"> vâris olanlar.</span>” <span class="x-aleyhisselam--E" style="font-size:0.76em;" xml:lang="tr-TR">(Mü’minûn, 23/1-11)</span> buyrularak mü’minlerin temel özelliklerinin anlatıldığı bir bölümde, hem baş tarafta hem de sonunda namaza devam hususuna işaret edilmiş, bazen, “<span class="italik-E" xml:lang="tr-TR">Kendilerinden sonra yerlerine öyle bir</span><span class="italik-E" xml:lang="tr-TR"> nesil geldi ki namazı zâyi ettiler, şehvetlerinin peşine düştüler. İşte</span><span class="italik-E" xml:lang="tr-TR"> bunlar da azgınlıklarının cezasını bulacaklardır.</span>” <span class="x-aleyhisselam--E" style="font-size:0.76em;" xml:lang="tr-TR">(Meryem, 19/59)</span>, “Onlar mutlaka Cennetlerde mücrimlerin hâllerini hatırlarını soracaklar: “<span class="italik-E" xml:lang="tr-TR">Neydi bu Cehennem</span>’<span class="italik-E" xml:lang="tr-TR">e sizi sürükleyen?” Onlar</span><span class="italik-E" xml:lang="tr-TR"> şöyle cevap verecekler: Biz namaz kılanlardan değildik.</span>” <span class="x-aleyhisselam--E" style="font-size:0.76em;" xml:lang="tr-TR">(Müddessir, 74/40-43)</span>, “<span class="italik-E" xml:lang="tr-TR">Ve</span><span class="italik-E" xml:lang="tr-TR"> nice suratlar vardır o gün asılır. Belini kıran darbeyi yediğini</span><span class="italik-E" xml:lang="tr-TR"> hisseder. Hayır, hayır! Ne zamanki can boğaza gelir. Can çekişenin</span><span class="italik-E" xml:lang="tr-TR"> yanındakiler: “Bunu iyileştiren, kurtaran yok mu?” der. Artık ayrılık vakti</span><span class="italik-E" xml:lang="tr-TR"> geldiğini kendisi de anlar. Bacağı bacağına dolaşır, ölüm acısıyla kıvranır</span><span class="italik-E" xml:lang="tr-TR">. O gün sevkiyat, doğru Rabb’inin divanına olur! Ne dini</span><span class="italik-E" xml:lang="tr-TR"> tasdik eder, ne namaz kılardı. Hep hakkı yalan sayıp ona</span><span class="italik-E" xml:lang="tr-TR"> sırtını dönerdi. Bir de yaptığından memnun olarak, çalımlı çalımlı kendi</span><span class="italik-E" xml:lang="tr-TR"> taraftarlarının yanına varırdı. Yazık sana yazık! Yazık ki sana ne</span><span class="italik-E" xml:lang="tr-TR"> yazık! İnsan başıboş bırakılacağını mı sanır?</span>” <span class="x-aleyhisselam--E" style="font-size:0.76em;" xml:lang="tr-TR">(Kıyâmet, 75/24-36)</span> gibi tehdit edalı beyanlarla, namazla düzenli bir şekilde alakası olmayan, vakitlerine dikkat etmeyen, dolayısıyla namazla arasında kalbî bir bağlantısı olmayan kimselerin başlarına gelecek kötü akıbet bildirilmiştir. </p>
				<p class="a--Paragraf-E">Yine Yüce Beyan, düzenli olarak kılınan namazın, insanlar ve toplumlardaki müspet neticelerine atıfta bulunarak, onun kötülükleri savmada, güzel ahlâkın yerleşmesinde, insanları eğitmesindeki müspet etkilerine vurgu yaparak, namazı, dolayısıyla namazın en ideal anlamda yerine getirildiği mescidi teşvik etmiştir.</p>
				<p class="a--Paragraf-E">Kur’ân-ı Kerîm’in daha ilk sûresinin baş tarafında: “Onlar gayba inanırlar.“ beyanıyla, dinin iman kısmı özetlendikten sonra amel kısmı özetlenerek buyruluyor ki: “Ve namazı ikâme ederler.” Yani belli olan namazı dosdoğru kılarlar ve devam ettirirler. Elbette, “Namazı ikame ederler.” demekte, “Namazı kılarlar.” demekten fazla bir anlam vardır ki bu, “doğru dürüst” yani “namazın şartlarına uymak, Allah’a boyun eğmek ve tevazu göstermek suretiyle güzelce kılmak ve kıldırmak mânâlarını ifade eder. Bunun için namazda ta’dil-i erkân (namazı erkânına uyarak kılmak) vacip olduğu gibi namaza çağırmak ve namazın gereklerini tamamlamak için gayret sarfetmek de dinin lüzumlu gördüğü hususlardandır. Ana-babanın çocuklarına namaz terbiyesi; din kardeşlerin birbirlerine tavsiye ve hatırlatması; âmirlerin engelleri ortadan kaldırma ve imkânları tamamlama suretiyle beğendirmesi ve teşvik etmesi; Cum’a namazına ve cemaatle namaz kılmaya dikkat ve devam etmesi de bu cümledendir. </p>
				<p class="a--Paragraf-E">(İkâme), “kıyam” veya “kıvamdan” “if’âl” bâbında kullanıldığında lügatte “kaldırıp dikmek, düzeltip doğrultmak, kıymetlendirmek, devam ettirmek veya dikkat ederek yapma” anlamlarına geldiğinden, namazla ilgisinde bu mânâların birinden veya ortak noktalarından belîğ bir istiâre yapılmış ve bunun için bir kelimelik “Namaz kılarlar.” yerine, iki kelimelik “Namazı ikame ederler.” ifadesi seçilmiştir. İlk önce “dikmek” veya “doğrultmak” mânâlarını düşünelim: Bu bize “Namaz dinin direğidir.” hadis-i şerifini hatırlatır. Bu hadiste din, yüksek bir binaya benzetiliyor ve namaz o binanın direği gibi gösteriliyor. Şüphesiz bu binanın temeli imandır. Böyle bir benzetmeye “istiâre-i mekniye” ve “istiâre bi’l-kinâye” (kinâye ile istiâre) denilir. Bu âyette de namaz cemaat ile kaldırılabilecek büyük bir direğe benzetiliyor ve onun güzelce dikilmesi veya doğrultulması suretiyle o yüksek binayı dinin inşa, koruma ve devam ettirilmesinin gereği anlatılıyor. Bir de bu binanın ilerde açıklanacak esasları, diğer kısımları, süsleme ve güzelliklerinin bulunduğuna işaret buyruluyor. Bundan dolayı “Namaz kılarlar.” demekle, “Namazı ikame ederler.” demek arasında ne büyük fark vardır. Hakikatte din gayet büyük ve kudsi bir binadır. Bu binanın malzemeleri, şekli ve planı (yani din) bizzat Allah’ın yaptığı ve koyduğu bir bütündür. Ona uygun olarak inşası, kurulup meydana gelmesi ve içinde saadetle yaşanması da insanlara aittir. Bu binanın temeli kalplerin derinliklerinde atılacak ve ağızlardan taşacak, direği tek başına namazlarla hazırlanacak ve cemaat halinde meydana dikilecek sonra da diğer kısımları inşa edilecektir. Fakat şurası unutulmayacaktır ki, bu bina cansız değil canlıdır, aktiftir ve sürekli geliştirilmeye açıktır. Bina ve direk benzetmesi bize İslâm’ın sosyal durumu ile namazın kıymet ve önemini anlatıyor. Hakikaten cemaatle namaz, İslâm toplumunun direğidir, cemaatle namaz kılmak ve kıldırmak, o direği dikmektir. Tek başına kılınan sünnet namazları da bu direğin dikimine hazırlık sürecidir. Dosdoğru, içi-dışı temiz ve muntazam olarak namaz kılmak, imanın teoriden fiilî hayata yansıması ve hayatın gidişatına muntazam ve doğru bir akış vermesidir. Bununla iç ve dış, mümkün olduğu kadar, temizlenir; kalp ve beden mümarese (alışma) ile kuvvetlendirilir. Herhangi bir kimsenin namazsız bulunduğu hâliyle namazına devam ettiği hâlini karşılaştırırsanız, namazlı bulunduğu zamandaki ahlâkını, herhalde yükselmiş bulursunuz. “<span class="italik-E" xml:lang="tr-TR">Muhakkak</span><span class="italik-E" xml:lang="tr-TR"> ki namaz kötü ve iğrenç şeylerden vazgeçirir.</span>” <span class="x-aleyhisselam--E" style="font-size:0.76em;" xml:lang="tr-TR">(Ankebût, 29/45) </span>âyeti, bu gerçeği anlatır.</p>
				<p class="a--Paragraf-E">Namazını kılan kimsenin üçü ferdî biri de ictimaî olmak üzere en az dört kazancı vardır: Birincisi temizlik; ikincisi kalp kuvveti; üçüncüsü vakitlerin intizamı; dördüncüsü de toplumsal düzelmedir.</p>
				<p class="a--Paragraf-E">Bu faydalar, devam şartıyla, her namazda vardır. Namazın büyük faydalarını hesap etmek mümkün değildir. Bununla beraber en temel faydası bilfiil büyüklenmeyi kırmak, kardeşliğe hazırlanmak, Allah rızası için iş yapmaya alışmaktır. Binaenaleyh namaz için en güzel ve en temiz elbiseyi giymek ve gurura sevk edebilecek bu hâl içinde örtülecek nice ayıpların bulunduğunu düşünüp, yüzünü yere koyarak, kalbinde iman ettiği Allah huzurunda o kibir ve gururu kırarak defalarca secdeye kapanmak en mühim bir esastır. “<span class="italik-E" xml:lang="tr-TR">Her cami(ye gidişiniz) de güzel elbisenizi alın.</span>” <span class="x-aleyhisselam--E" style="font-size:0.76em;" xml:lang="tr-TR">(A’râf</span><span class="x-aleyhisselam--E" style="font-size:0.76em;" xml:lang="tr-TR"> 7/31)</span>. Namazda özellikle secdenin bu mühim tesiri dolayısıyladır ki, kibirliler en çok namazın secdesine itiraz ederler. O süslü elbiseler içinde alınlarını Allah rızası için yere koyma zorunluluğu onların damarlarına pek fena dokunur. “<span class="italik-E" xml:lang="tr-TR">Şüphesiz bu, (Allah’a</span><span class="italik-E" xml:lang="tr-TR">) saygı gösterenlerden başkasına ağır gelir.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/45)</span>. Düşünmezler ki o süsler, o alınlar hep Allah’ın vergisidirler. Zamanı gelince o yağlı alınlar toza, toprağa karışacaktır. Hem o topraklar, o yerler o kadar hakaret edilmeye, devamlı olarak çiğnenmeye layık değildir. Zaman olur ki onlar için kanlar dökülür. Beşer hayatı oradan fışkırır ve onu fışkırtan Allah Teâlâ’dır. Şu hâlde o topraklara, o yerlere, toprak ve yer oldukları için değil, yaratıcısı olan Allah Teâlâ’nın büyüklük ve ululuğu adına hakkıyla secdeye kapanıp, kibirden ve bencillikten sıyrılmak ve insanlar ile kardeşçe geçinmek için onların topluluklarına karışmanın pek kudsî bir görev olduğunu unutmamak gerekir. Namaz o kibir ve gururu kırarken, aynı zamanda insanın ruhî hürriyetine öyle bir yükselme verir ki bu yükselme en görkemli kralların huzurundaki saygı duruşundan çok yüksektir. Bunun için namaz mü’minin bir mi’racıdır. Yani onu beşerî olmanın katılığından, tek olan Allah’a ait arşa çıkartan bir merdivendir. Namazda bütün bir beşer hayatının şekli ve dereceleri dürülmüştür. Allah’ın huzurunda bulunmak, hazırlanmak, düşünmek, istemek, defalarca kalkmak, bükülmek, düşmek, rahat edip oturmak nihayet selam ve selametle işini bitirmek, insanı, bütün hayatın kademelerinden geçirterek, varlığın sırlarını, dünya ve ahireti düşündürerek Cenâb-ı Allah’a kavuşturur ve büyük bir iman ve sevap ile yine âleme döndürür.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-55" id="footnote-288-55-backlink">55</a></span></p>
				<p class="a--Paragraf-E">Namazla insan yıkanır, temizlenir, ayıplarını, ayıp yerlerini kapatır. Bunları yapmak için emek ve mal da sarfeder. Yüzünü kıbleye çevirerek yönünü tayin eder. Kalbini iyi niyetle doldurur. Gönül buhranlarını, şeytan vesveselerini atarak, ruhunun birlik duruluğunu incelemeye çalışır, bütün organlarıyla ve büyük bir saygı ile tekbirini alır ve ibadete koyulur. Dünyanın acılarını, tatlılarını şöyle bir tarafa atar, Hak Teâlâ’ya dua eder, onunla konuşur. Kur’ân’ını okur, dinler, onun huzurunda hayatın akışını, başlangıcını, sonucunu arz eder, Kitap okur; dikilip beklemek, eğilmek, defalarca kapanmak, yine kalkıp doğrulmak, nihayet oturup dinlenmek ve sonunda selam ve esenliğe ermek ve o anda gaybtan şehadet (görünürlüğ)e geçerek, şehadet getirmek gibi ruhî, bedenî büyük bir nizam ve intizam ile bir mirac yapar. Hiç şüphesiz bu ulvî manzaralar içinde nefisler, zahir (dış) ve batın (iç)larında kaybetmek üzere bulundukları intizamı yeniden temin ederler. Sabırdaki acılıkları da unutur veya hafifletirler ve bütün bunlar ilâhî yardımın celbine aracı olur. Darlıktan patlayacak dereceye gelen o fena nefisler kuvvetlerini, itimatlarını arttırırlar, sıkıntı zamanlarının kolaylıkla geçmesi için imkân bulurlar ve fazla olarak ayrıca bir saadet zevki, bir bahtiyarlık duyarlar, bir ruh kazanırlar ve bu sayede yalan dolan, karıştırma, hakkı gizleme, aldatma, aldanmak, düşmanlık, tecavüz gibi zilletlerden, düşüklüklerden kendilerini kurtarırlar ve o yüzden gelecek çirkin menfaatlere tenezzül etmeksizin sonunda ilâhî yardımın büyük tecellilerine ererler. Çünkü bütün dünyadaki beşerî ızdırabın esası, genel ahlâkın düşmesinde ve hak yerine batılın itibar kazanmasındadır. Allah’ın gazabını celbeden de budur. Yoksa Allah’ın rahmeti âleme şamildir. Evet ama, bu sabır, bu namaz, böyle yardım dileme kolay mı? Şüphesiz bu da kolay değil, ağır ve büyük bir iştir ama ancak hâşiîne (layıkıyle korkanlara), başını öne alıp düşünen saygılı kimselere ağır gelmez, hatta zevk verir, alışkanlık olur.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-56" id="footnote-288-56-backlink">56</a></span></p>
				<p class="a--Paragraf-E">Gerek Kur’ân ve gerekse Sünnet’te mescid ve mü’minlerin buralara devam etmesine, kalplerinin buralara bağlı olmasına o kadar önem verilmiştir ki, daha sonraki dönemlerde Müslümanlar, nereye gitmişlerse, mutlaka mescidi, mabedi götürmüşlerdir. Bunun için aslında bizim medeniyetimizin en önemli boyutunu, mabed kültürümüz oluşturmuştur. </p>
				<p class="a--Paragraf-E">Mabedler, tamamen kendi ürünümüz olup, bulundukları yerlerde, günün beş vaktinde kendisine gelenlere adeta ana kucağı vazifesi yapmışlardır. Bu sıcak şefkat kucağından en fazla istifade edenler de, kalpleri onlara bağlı olan müdavimler olmuştur. Şairler bile kutsal mabedlerin insanları kucaklayıcılığı karşısında ilhamlarla coşmuş, şiirlerinde bu göz kamaştırıcı manzaraları tasvir etmekten kendilerini alamamışlardır. İşte Yahya Kemal, Mimar Sinan’ın muhteşem eseri Süleymaniye’ye akın eden kalbi mescide bağlıları, şu mısralarla dile getirir:</p>
				<p class="Siirler-E">Bir gelişle ki; ne mübarek, ne garip âlem bu!..<br/>Hava boydan boya binlerce hayalle dolu.<br/>Kimi gökten, kimi yerden uçuşup her kapıya,<br/>Giriyor birbiri ardınca ilâhî yapıya.</p>
				<p class="a--Paragraf-E">İslâm medeniyetinde mabedler/mescidler, tek başına inşa edilen yapılardan ibaret değillerdir. Etraflarındaki medrese, imarethane, misafirhane, şifahane, tekye, zaviye, hamam ve kervansaray gibi yapılarla bir bütünlük oluştururlar. Bu açıdan bu kutsal mekânlara uğrayanlar, sanki bütün organları mükemmel bir insanla karşılaşmış olurlar.</p>
				<p class="a--Paragraf-E">Mabedlerde, doğudan batıya doğru gidildikçe, zaman farkından dolayı günün her saatinde yerden semaya doğru Yüce Mevlâ’yı medheden en güzel kelimeler, cümleler yükselir. Büyük şair Yahya Kemal’in o güzel ifadesiyle:</p>
				<p class="Siirler-E">Gök nûra gark olur nice yüz bin minareden, <br/>Şehbâl açınca rûh-u revân-ı Muhammedî; <br/>Ervah cümleten görür “Allahu Ekber”i, <br/>Aks eyleyince arşa lisân-ı Muhammedî.</p>
				<p class="a--Paragraf-E">her tarafta güzel kelimeler, semalara doğru kanat çırpar.</p>
				<p class="a--Paragraf-E">Mescidler ve mabedler sadece namaz kılınan yerler değildir. Yukarıda da işaret ettiğimiz gibi oralar aynı zamanda birer eğitim müesseseleridir. Öteleri gözetleme kuleleridir. Hak’ka yükselme rampalarıdır. Kendilerine kalpten bağlı olan samimi müdavimleri, mana âlemlerine yolculuğa çıkaran buraklardır. Birbirlerinin dertlerini paylaştıkları, çareler buldukları ve insanlık adına farklı alternatifler geliştirdikleri istişare meclisleridir. Gerçek anlamda eşitliğin uygulamalı olarak gösterildiği ve yaşandığı mekânlardır.</p>
				<p class="b--Paragraf-E">_______________</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-288-43-backlink" id="footnote-288-43">43</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="italik-E" xml:lang="tr-TR">Tefsir</span>-i <span class="italik-E" xml:lang="tr-TR">Sûre (2)</span>.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-44-backlink" id="footnote-288-44">44</a><span class="Preference-E" style="font-size:1.28em;" xml:lang="tr-TR"/>	Nesai, <span class="italik-E" xml:lang="tr-TR">Mesacid</span> 1.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-45-backlink" id="footnote-288-45">45</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Ezan</span> 30, <span class="italik-E" xml:lang="tr-TR">Salat</span> 87; Müslim, <span class="italik-E" xml:lang="tr-TR">Mesacid</span> 246.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-46-backlink" id="footnote-288-46">46</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Ezan</span> 30; Müslim, <span class="italik-E" xml:lang="tr-TR">Salat</span> 272.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-47-backlink" id="footnote-288-47">47</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Fezailu’l-Medine</span> 11, <span class="italik-E" xml:lang="tr-TR">Ezan</span> 33.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-48-backlink" id="footnote-288-48">48</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Mesacid</span> 260; Muvatta, <span class="italik-E" xml:lang="tr-TR">Salatu’l-Cema’a</span> 7.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-49-backlink" id="footnote-288-49">49</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Taharet</span> 41; Tirmizî, <span class="italik-E" xml:lang="tr-TR">Taharet</span> 39.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-50-backlink" id="footnote-288-50">50</a><span class="Preference-E" style="font-size:1.28em;" xml:lang="tr-TR"/>	Gülen, Fethullah, <span class="italik-E" xml:lang="tr-TR">Yeni Ümit </span><span class="italik-E" xml:lang="tr-TR">Dergisi</span>, Peygamberimiz ve Söz 3.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-51-backlink" id="footnote-288-51">51</a><span class="Preference-E" style="font-size:1.28em;" xml:lang="tr-TR"/>	Ebû Dâvûd, <span class="italik-E" xml:lang="tr-TR">Cihad</span> 10.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-52-backlink" id="footnote-288-52">52</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Mesacid</span> 256; Ebû Dâvûd, <span class="italik-E" xml:lang="tr-TR">Mesacid</span> 47.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-53-backlink" id="footnote-288-53">53</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Mevâkît</span> 6; Müslim, <span class="italik-E" xml:lang="tr-TR">Mesâcid</span> 282.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-54-backlink" id="footnote-288-54">54</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Hudûd</span> 27, Müslim, <span class="italik-E" xml:lang="tr-TR">Tevbe</span> 44, 45.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-55-backlink" id="footnote-288-55">55</a><span class="Preference-E" style="font-size:1.28em;" xml:lang="tr-TR"/>	Elmalılı, Hamdi Yazır, <span class="italik-E" xml:lang="tr-TR">Hak Dini Kur’</span><span class="italik-E" xml:lang="tr-TR">ân Dili</span>, Bakara Sûresi 3. Âyetin Tefsirinde.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-56-backlink" id="footnote-288-56">56</a><span class="Preference-E" style="font-size:1.28em;" xml:lang="tr-TR"/>	Elmalılı, Bakara Sûresi 45 Âyetin Tefsirinde.</p>
					</div>
				</div>
			</div>
		</div>
	</body>
</html>