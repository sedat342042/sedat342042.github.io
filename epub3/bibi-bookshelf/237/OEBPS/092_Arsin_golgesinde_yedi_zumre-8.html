<html xmlns="http://www.w3.org/1999/xhtml">
	<head>
		<title>092_Arsin_golgesinde_yedi_zumre-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x092_Arsin_golgesinde_yedi_zumre-8.html" xml:lang="tr-TR">
			<div class="Basic-Text-Frame">
				<p class="x0-PERDE-E"/>
				<p class="x1-baslik-E" id="toc_marker-9">5. Harama Davet Karşısında Hayır Diyebilen Kişi</p>
				<p class="a--Paragraf-E">Hadiste sayılan beşinci grup ise, makam ve cemal sahibi bir kadının talep ağında (nefsine başkaldırıp) “Ben Allah’tan korkarım!” diyen kimsedir.</p>
				<p class="a--Paragraf-E">İnsanın, Cenâb-ı Hakk’ın bir imtihan unsuru olarak içine koyduğu nefsî arzulardan, temayüllerden, şehevi arzu ve isteklerden dolayı bazı durumlarda direnmesi, hayır diyebilmesi adeta imkânsız gibidir. Böylesi durumlarda insanın kendisiyle savaşı, nefsiyle mücadelesi, savaş meydanlarındaki en çetin düşmanı alt etmesinden daha zordur. Onun içindir ki Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> insanın nefsiyle mücadelesine, en büyük cihad anlamında “cihad-ı ekber” demiştir. İnsan için en büyük zorluklardan birisi açık bir haram davet karşısında direnebilmesi, haramdan uzaklaşabilmesidir. Bu haram davet, güzel ve belli bir konumu olan, nefsine mağlup olmuş bir bayan tarafından yapılan davettir. Mü’min bir erkek, böyle bir davete, dişini sıkıp dayanabilse, buna hayır diyebilse, böyle önemli bir irade zaferiyle elde ettiği güçle, manevi zirvelere ulaşmış olur. Zira böyle bir direniş, en mukaddes ve en zor bir direniştir. Bunun için de Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> özellikle bu hususa vurgu yapmıştır. </p>
				<p class="a--Paragraf-E">Nice babayiğitler vardır ki, böyle bir manzara karşısında bir anlık sendelemeyle yıkılmış, sahile yelken açmış ve bir daha da kendine dönememiştir. Yüce Resûl <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi </span><span class="x-aleyhisselam--E" style="font-size:0.76em;" xml:lang="tr-TR">ve sellem)</span> ümmetinin özellikle erkeklerini konuyla ilgili olarak uyarmış, ümmeti için en tehlikeli şeyin fitneye davetiye çıkaran kadınlar olduğunu haber vermiştir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-77" id="footnote-288-77-backlink">77</a></span> Başka bir rivayette ise, dünyanın tatlı ve cazip olduğunu, Cenâb-ı Hakk’ın insanı ona vâris kılacağını ve nasıl hareket edeceğine bakacağını, dolayısıyla dünyaya ve kadına karşı son derece dikkatli olunması gerektiğini, zira İsrailoğulları arasındaki ilk fitnenin kadın yüzünden çıktığını belirtmiştir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-78" id="footnote-288-78-backlink">78</a></span></p>
				<p class="a--Paragraf-E">Bu, kadının değersiz ve tehlikeli olması anlamına gelmeyeceği gibi, Resûlullah’ın <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> kadına hakaret etmesi anlamına da gelmez. Buradaki uyarının anlamı, insanlarda mevcut olan bir duygunun niteliği ve mü’min erkeklerin bu duruma göstermeleri gereken hassasiyettir. Bu uyarılar, adeta aşırı elektrik akımının olduğu yerlere konulan işaretler gibi, çekim alanına girildiği zaman kurtulmanın imkânsız olduğunu bildirmek içindir. Zira kadınların duyguları farklı, erkeklerinki farklıdır. Her iki cinsin de zaaf noktaları, farklı farklıdır. Meyilleri farklı şeyleredir. Cennet tasvirlerindeki farklı nimetlere de bu açıdan bakmamız gerekir. Aksine sanki Cennet sadece erkeklere tasvir ediliyor gibi anlaşılabilir. Aksine Kur’ân-ı Kerîm’de Cennet ile ilgili olarak hem erkeğin hem de kadının hoşuna giden tasvirler ve nimetler vardır.</p>
				<p class="a--Paragraf-E">Kur’ân-ı Kerîm, bu konuda iffet âbidesi Hz. Yusuf’u örnek olarak hatırlatır bizlere. Kur’ân’ın en güzel kıssasında, Hz. Yusuf’un yaşamış olduğu ağır imtihan anlatılır ve denir ki “<span class="italik-E" xml:lang="tr-TR">Derken, bulunduğu evin hanımı, Yusuf’a</span><span class="italik-E" xml:lang="tr-TR"> sahip olmak istedi ve kapıları kapatarak “Haydi yaklaş bana!” dedi</span><span class="italik-E" xml:lang="tr-TR">. O: “Allah’a sığınırım!” dedi. “Doğrusu, senin kocan olan benim</span><span class="italik-E" xml:lang="tr-TR"> efendim’in çok iyiliğini gördüm. Hıyanet ederek zalim olanlar iflah</span><span class="italik-E" xml:lang="tr-TR"> olmazlar.” Doğrusu, hanım ona sahip olmayı iyice aklına koymuş </span><span class="italik-E" xml:lang="tr-TR">ve buna yeltenmişti de. Eğer Rabbinin bürhanını görmeseydi o da </span><span class="italik-E" xml:lang="tr-TR">kadına meyledecekti. İşte böylece Biz fenalığı ve fuhşu ondan uzaklaştırmak </span><span class="italik-E" xml:lang="tr-TR">için burhanımızı gösterdik. Çünkü o, Bizim tam ihlâsa erdirilmiş kullarımızdandı. </span><span class="italik-E" xml:lang="tr-TR">Derken, ikisi de kapıya doğru koşuştular. Kadın, Yusuf’un gömleğini </span><span class="italik-E" xml:lang="tr-TR">arkadan yırttı. (Tam bu sırada) kapıda kadının kocasıyla karşılaştılar! Kadın </span><span class="italik-E" xml:lang="tr-TR">hemen “Senin ailene kötü maksatla yaklaşanın cezası, zindana atılmaktan veya </span><span class="italik-E" xml:lang="tr-TR">gayet acı bir azaptan başka ne olabilir?” dedi. Yusuf ise: “</span><span class="italik-E" xml:lang="tr-TR">Asıl o bana sahip olmak istedi” dedi. Hanımın akrabalarından biri </span><span class="italik-E" xml:lang="tr-TR">de şöyle şahitlik etti: “Eğer gömleği önden yırtılmışsa, kadın doğru </span><span class="italik-E" xml:lang="tr-TR">söylemiştir, delikanlı ise yalancının tekidir. Yok, eğer gömleği arkadan yırtılmışsa </span><span class="italik-E" xml:lang="tr-TR">o yalan söylemiştir, delikanlı doğru söylemektedir.” Gömleğinin arkadan yırtıldığını görünce (</span><span class="italik-E" xml:lang="tr-TR">kocası, eşine:) “Anlaşıldı!” dedi. “Bu, siz kadınların oyunlarınızdan biri! Gerçekten </span><span class="italik-E" xml:lang="tr-TR">sizin fendiniz pek müthiştir! Yusuf! Sakın bunu kimseye söyleme! Kadın! </span><span class="italik-E" xml:lang="tr-TR">Sen de günahından dolayı af dile, çünkü sen günaha girenlerden </span><span class="italik-E" xml:lang="tr-TR">oldun” Şehirde birtakım kadınlar: “Duydunuz mu?” dediler, “Vezirin hanımı </span><span class="italik-E" xml:lang="tr-TR">uşağına gönlünü kaptırmış, ondan kâm almak istemiş! Sevda ateşi bağrını </span><span class="italik-E" xml:lang="tr-TR">yakmış. Kadın besbelli çıldırmış! Doğrusu biz bu hâli ona yakıştıramıyoruz!” </span><span class="italik-E" xml:lang="tr-TR">Hanım o kadınların kendisi aleyhindeki bu dedikodularını işitince onları konağına </span><span class="italik-E" xml:lang="tr-TR">dâvet etmek üzere dâvetçi gönderdi. Onlar için dayalı döşeli bir </span><span class="italik-E" xml:lang="tr-TR">sofra hazırlattı. Sofrada, ikram edilen meyveleri soyup kesmek gayesiyle, her </span><span class="italik-E" xml:lang="tr-TR">misafir için bir de bıçak koydurmuştu. Onlar meyvelerini soyup kesmekle </span><span class="italik-E" xml:lang="tr-TR">meşgul oldukları sırada, beriden de Yusuf’a: “Çık şimdi onların </span><span class="italik-E" xml:lang="tr-TR">karşısına!” dedi. Kadınlar onu görünce hayran kaldılar, onun güzelliğine dalıp </span><span class="italik-E" xml:lang="tr-TR">gittiklerinden, farkında olmadan kendi ellerini kestiler ve: “Hâşâ! Allah için, </span><span class="italik-E" xml:lang="tr-TR">bu bir insan olamaz, bu pek kıymetli bir melek! Başka </span><span class="italik-E" xml:lang="tr-TR">bir şey olamaz!” dediler. Vezirin hanımı: “İşte, beni kınamanıza sebep </span><span class="italik-E" xml:lang="tr-TR">olan genç! Yemin ederim ki ben ondan kâm almak istedim, </span><span class="italik-E" xml:lang="tr-TR">ama o iffetli davrandı. Yine yemin ederim ki kendisine emredeceğim </span><span class="italik-E" xml:lang="tr-TR">işi yapmaması hâlinde o mutlaka zindana atılacak, zelil ve perişan </span><span class="italik-E" xml:lang="tr-TR">olacaktır!” “Ya Rabbî!” dedi, “Zindan, bu kadınların beni dâvet ettikleri </span><span class="italik-E" xml:lang="tr-TR">o işten daha iyidir. Eğer sen onların fendini benden uzaklaştırmazsan, </span><span class="italik-E" xml:lang="tr-TR">onlara meyledip cahilce davrananlardan olabilirim.” Rabbi onun duasını kabul buyurdu</span><span class="italik-E" xml:lang="tr-TR"> ve onu kadınların fendinden korudu. Çünkü O, dua edenlerin dualarını</span><span class="italik-E" xml:lang="tr-TR"> işitir, durumlarına uygun olan şeyleri bilir. Sonra, vezir ve arkadaşları</span><span class="italik-E" xml:lang="tr-TR"> bunca kesin deliller görmelerine rağmen, dedikoduları kesmek gayesiyle, bir müddet</span><span class="italik-E" xml:lang="tr-TR"> için onu hapse atmayı uygun buldular.</span>” <span class="x-aleyhisselam--E" style="font-size:0.76em;" xml:lang="tr-TR">(Yusuf, 12/23-35)</span></p>
				<p class="a--Paragraf-E">Hz. Yusuf, zorla köleleştirilip Mısır’a getirilmiş, çöl hayatının verdiği sağlık, zindelik içerisinde, çiçeği burnunda, yirmi yaşları civarında yakışıklı bir genç. Kader yoluna su serpmiş ve onu, o dönemin en medeni ülkesinin başkentinde üst tabakadan bir bürokratın evine yerleştirmişti. Evin hanımı, kendisine âşık olmuş ve maksadına ulaşmak için her türlü tahriki yaparak onu baştan çıkarmanın bütün yollarını denemişti. Yakışıklılığı çevrede dillere destandı. Herkesin gözünün üzerinde olduğu fiziki ve ahlâkî mükemmelliğe sahip bir genç olarak karşılarında Hz. Yusuf vardı. Kendisini kıskaca alıp yakalayacak ve yutacak tuzaklarla kuşatılmıştı. İnsanî duygularını galeyana getirip, cezbedecek tüm vasıtalar devreye sokulmuştu. Adım başı kurulan bu büyük tuzaklar Hz. Yusuf gibi nezih ve ihsan şuuruyla dolu olan bir iffet kahramanını kendi ağına düşürememişti. Takvanın zirvesinde olduğu gibi tevazuun da zirvesindeydi. Böylesine çetin tuzaklar karşısında asla yıkılmamış ve her türlü engeli aşmasına rağmen hiçbir gurur emaresi taşımamıştı. Bırakın gururu, tam tersine büyük bir yalvarış ve yakarışla Rabbine dua etmekte, kendisini korumasını istemekte, ancak Rabbinden gelecek yardımların kendisini bu türlü tuzaklardan kurtarabileceğini haykırmakta ve kendisine en küçük bir pay çıkarmamaktaydı. </p>
				<p class="a--Paragraf-E">İffet âbidesi olan Hz. Yusuf, kendisine yapılan bir davet karşısında hayır demiş, bu fani dünyanın hapishanesinde bir süre kalmış, ancak daha sonra hem bu dünya hem de ebedî dünyasını kurtarmış bir peygamberdir. Cenâb-ı Hak ona kısa bir süre sonra Mısır’ın hazinelerini teslim etmiş, herkesin saygı gösterip temenna duyduğu bir konum bahşetmiş ve Rabbine karşı sadakatin zirvesi sayılan sıddîk unvanını vererek onu muhsinlerden kılmıştır. O güne kadar çektiği baba ve aile hasreti sona ermiş, kardeşlerinden gördüğü haset duyguları ortadan kalkmış, mutlu bir aile beraberliği tablosuna ulaşmıştır. İşte bu tablo, son derece zehirli ancak çekici bir davet karşısında gösterilen çelik bir iradenin sonucudur. Demek ki dünyanın neresinde ve hangi tarihinde olursa olsun, Hz. Yusuf gibi hayatını kontrol altına alabilmiş, tuzaklar karşısında hayır diyebilmiş her insanı bekleyen son, güzel bir son olacaktır. Zaten Kur’ân-ı Kerîm, kıssaları anlatırken, özellikle ondan ders çıkarmamızı, ibretler almamızı ve kıssada anlatılanların her zaman için olabileceğini bizlere hatırlatmak içindir.</p>
				<p class="a--Paragraf-E">“Mağara hadisi” olarak da bilinen bir hadis-i şerifte de yine böyle bir iffet kahramanından bahsedilmektedir. Gecelemek için bir mağaraya sığınan üç kişi, dağdan kopan büyük bir kaya parçası yuvarlanıp çıkışı kapayınca bir türlü oradan çıkamazlar. Bunun üzerine, sırayla Hak katında makbul olduğuna inandıkları bir ameli vesile edinerek Cenâb-ı Hak’tan kayanın yuvarlanıp gitmesini dilerler. Her birinin duasıyla kaya biraz hareket eder ve nihayet o üç arkadaş kurtulurlar. Onlardan biri, anne-babasına karşı ihsanla davranışını şefaatçi yaparak niyazda bulunur; diğeri çalıştırdığı işçinin ücretini veremeyince onun parasını işletip nemalandırarak sonunda eksiksiz teslim edişi hürmetine rahmet-i ilahiyeden yardım ister. Konumuza da örnek teşkil eden bir diğer şahıs ise, “Allah’ım! Amcamın bir kızı vardı. Onu herkesten çok seviyordum. Ondan kâm almak istedim ama bana hiç yüz vermedi. Fakat, bir kıtlık senesinde elime düştü. Ona kendini teslim etmesi mukabilinde yüz yirmi dinar verdim, mecburen kabul etti. Ne var ki arzuma nail olacağım sırada, “Allah’tan kork da iffetime dokunma!” dedi. Ben de, o söz üzerine, insanlar arasında en çok sevdiğim kimse olduğu hâlde onu bıraktım, verdiğim parayı da geri almadım. Allah’ım! Eğer bunu Senin rızan için yapmışsam, bizi bu sıkıntıdan kurtar!”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-79" id="footnote-288-79-backlink">79</a></span> diyerek iffetini muhafaza edişini makbul bir amel olarak Allah’a arz eder.</p>
				<p class="a--Paragraf-E">İnsanın böyle zehirli bir daveti kabul etmesi, Kur’ân-ı Kerîm’in yasaklamış olduğu ve sadece yapmayı değil, yaklaşmayı bile tehlikeli gördüğü zina gibi büyük bir günahın içine girmesi demektir. Bunun içindir ki İslâm, zinayı yasaklarken, ona götüren vesileleri de dikkate almıştır. Zaruret olmadıkça kadınla erkeğin aynı mekânı paylaşmasına müsaade etmemiştir. Bir kadınla bir erkeğin tek başlarına kalmalarına, kadının yabancı erkeklere karşı süslenip püslenmesine izin vermemiştir. Durumu müsait olanların derhal evlenmesini, müsait olmayanların oruç tutmak suretiyle kendini frenlemesini emretmiştir. Evlenmelerin aşırı miktarda başlık alma ve benzeri şeylerle zorlaştırılmasını istememiş, evlenmek isteyenlere yardımı teşvik etmiştir. Çoluk çocuk sahibi olmanın fakirliğe yol açacağı şeklindeki bâtıl inançları reddetmiş, evlenip kendini haramdan korumak isteyenlere yardımcı olunmasını emretmiştir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-80" id="footnote-288-80-backlink">80</a></span> </p>
				<p class="a--Paragraf-E">Kur’ân-ı Kerim, iman edenlerin iffetli, hayâlı ve edep yerlerini koruyan insanlar olduklarını nazara vermiş;<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-81" id="footnote-288-81-backlink">81</a></span> iffetli yaşamanın mükâfatı olarak Allah’ın mağfiretini ve ahiret sürprizlerini müjdelemiş;<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-82" id="footnote-288-82-backlink">82</a></span> konunun önemine binaen kadınları ve erkekleri ayrı ayrı zikrederek bütün mü’minlere iffetli olmalarını ve iffetsizliğe götüren haram nazardan kaçınmalarını emir buyurmuştur.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-83" id="footnote-288-83-backlink">83</a></span></p>
				<p class="a--Paragraf-E">Erkekle kadının yaratılışlarının gereği olan beraberliklerinin, meşru ve güzel yolu zinada değil, nikâhtadır. Nikâhta hayatın bereketi, zina ve hayasızlıkta ise onun yok olması ve sonuçsuz kalması vardır. Nikâhın kolaylığı, doğruluk ve emniyeti, çoğalması toplum bünyesinin sıhhatine işaret ettiği gibi, tersi olan zinanın yayılması da toplum bünyesini kemiren, çürüten, her türlü ahlâkî kötülüklere sürükleyen tahrip edici şeylerin başıdır. Tıbbî ifade ile ifade edecek olursak zina, toplum bünyesinin firengisidir. Bu konuda Peygamber Efendimiz’den <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> şu hadis rivayet edilmiştir: “Ey insanlar! Zinadan kaçınınız, çünkü onda altı özellik vardır. Üçü dünyada, üçü ahirettedir. Dünyadakiler değerleri giderir, fakirlik getirir, ömrü kısaltır. Ahirette de Allah’ın gazabına, hesabın kötülüğüne, Cehennem’de ebedî kalmaya neden olur.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-84" id="footnote-288-84-backlink">84</a></span></p>
				<p class="a--Paragraf-E">Zina, öteden beri insan aklının, ahlâk ve hukuk düzenlerinin, semavi dinlerin yanlış, ayıp ve kötü gördüğü bir fiil olup İslâm dininde de kesin olarak yasaklanmış, işlenmesi büyük günahlar arasında sayılmış ve önlenebilmesi için değişik tedbirler ortaya konmuştur.</p>
				<p class="a--Paragraf-E">Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> de zinanın çok kötü bir fiil olup, büyük günahlardan olduğunu, ümmetinin bundan sakınması gerektiğini belirtmiş ve bu hususta bir hayli uyarıda bulunmuştur. Mesela bir hadislerinde şöyle buyurmuşlardır: “Zina eden bir kimse, zina yaptığı sırada mü’min olarak zina yapmaz, içkici içki içtiği sırada mü’min olduğu hâlde içki içmez, hırsız da çaldığı sırada mü’min olarak hırsızlık yapmaz.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-85" id="footnote-288-85-backlink">85</a></span></p>
				<p class="a--Paragraf-E">Zina Tevrat’ta da yasaklanmış, On Emrin biri olarak kabul edilmiş ve onu yapanlar için çok ağır müeyyideler konmuştur.</p>
				<p class="a--Paragraf-E">Şartlar müsait olmasına rağmen bir haram karşısında hayır diyebilme, günahlara af davetiyesi çıkaran önemli bir fazilettir. Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> geçmiş dönemlerde yaşamış birisini bu konuda örnek olarak verir: </p>
				<p class="a--Paragraf-E">“Sizden önce yaşayanlar arasında Kifl adında biri vardı. Bildiğinden hiç şaşmazdı. İhtiyaç içinde olduğunu bildiği bir kadına gelerek, altmış dinar verdi. Kadından kâm almak üzere teşebbüse geçince kadın, titredi ve ağladı. “Niye ağlıyorsun?” diye sorunca, kadın: </p>
				<p class="a--Paragraf-E">“Bu benim hiç yapmadığım haram bir davranış. Bu günaha beni razı eden de fakirliğimdir!” dedi. Adam da: “Yani sen şimdi Allah korkusuyla mı ağlıyorsun? Öyleyse, Allah’tan korkmaya ben senden daha layıkım! Haydi git, verdiğim para da senin olsun. Vallahi ben bundan böyle Allah’a hiç âsi olmayacağım!” dedi. Adam o gece öldü. Sabah, kapısında şu yazılı idi: </p>
				<p class="a--Paragraf-E">“Allah Kifl’in günahlarını affetti!” Halk bu duruma şaşırıp kaldı. Allah Teâlâ o devrin peygamberine Kifl’in durumunu vahiyle bildirinceye kadar şaşkınlık devam etti.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-86" id="footnote-288-86-backlink">86</a></span> </p>
				<p class="a--Paragraf-E">Haram bir davete hayır diyebilme babayiğitliğini gösterme, dünyada insanın başına gelebilecek iftiralar ve belalara karşı bir paratoner vazifesi görür. Böyle bir davranışın Cenâb-ı Hak katında son derece makbul bir davranış olduğunu Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem</span><span class="x-aleyhisselam--E" style="font-size:0.76em;" xml:lang="tr-TR">)</span> Cüreyc adlı şahsın hikâyesini anlatarak örneklendirir: </p>
				<p class="a--Paragraf-E">“Cüreyc, kendini ibâdete vermiş âbid bir kuldu. Bir manastıra çekilmiş orada ibadetle meşguldü. Derken bir gün annesi yanına geldi, o namaz kılıyordu. “Ey Cüreyc! (Yanıma gel, seninle konuşacağım! Ben annenim)” diye seslendi. Cüreyc: “Allah’ım! Annem ve namazım (hangisini tercih edeyim?” diye düşündü). Namazına devam etmeye karar verdi. Annesi çağırmasını (her defasında üç kere olmak üzere) üç gün tekrarladı. (Cevap alamayınca) üçüncü çağırmanın sonunda: “Allah’ım, kötü kadınların yüzünü göstermedikçe canını alma!” diye bedduada bulundu. Beni İsrail, aralarında Cüreyc ve onun ibadetini konuşuyorlardı. O diyarda güzelliğiyle herkesin dilinde olan zâniye bir kadın vardı. “Dilerseniz ben onu fitneye atarım” dedi. Gidip Cüreyc’e sataştı. Ancak Cüreyc ona iltifat etmedi. </p>
				<p class="a--Paragraf-E">Kadın bir çobana gitti. Bu çoban, Cüreyc’in manastırı(nın dibi)nde barınak bulmuş birisiydi. Kadın onunla zina yaptı ve hâmile kaldı. Çocuğu doğurunca: “Bu çocuk Cüreyc’tendir!” dedi. Halk (öfkeyle) geldi ve Cüreyc’i çıkarıp manastırı yıktılar, kendisine (hakaret ettiler) ve dövmeye başladılar (neredeyse linç edeceklerdi). Cüreyc onlara “Derdiniz ne?” diye sordu. “Şu fahişe ile zina yaptın ve o senden bir çocuk doğurdu!” dediler. Cüreyc “Çocuk nerede (getirin bana?)” dedi. Halk çocuğu ona getirdi. Cüreyc “Bırakın beni, namazımı kılayım!” dedi. Bıraktılar ve namazını kıldı. Namazı bitince çocuğun yanına gitti, karnına dürttü ve “Ey çocuk! Baban kim?” diye sordu. Çocuk “Falanca çoban.” dedi. Bunun üzerine halk Cüreyc’e gelip onu öpüp okşadı ve: “Senin manastırını altından yapacağız!” dedi. Cüreyc ise: “Hayır! Eskiden olduğu gibi kerpiçten yapın!” dedi. Onlar da yaptılar.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-87" id="footnote-288-87-backlink">87</a></span> </p>
				<p class="a--Paragraf-E">Görüldüğü gibi haram bir davete hayır diyen Cüreyc, başına gelen son derece tehlikeli bir iftiradan, normal şartlarda konuşması mümkün olmayan beşikteki bir bebeğin konuşmasıyla kurtulmuştur. Demek ki, her dönemde aynı irade kahramanlığını gösterebilen, şartların elverişliliğine, daveti yapanın cazibesine, hatta zorlayıcılığına rağmen harama yaklaşmayan kimse, başına gelebilecek en tehlikeli durumlarda bile, Yüce Mevlâ’nın haram sınırlarını koruyup aşmadığı için, Cenâb-ı Hak kendisini gözetleyip korumakta, tehlikeleri başından uzaklaştırmaktadır.</p>
				<p class="b--Paragraf-E">_______________</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-288-77-backlink" id="footnote-288-77">77</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Nikâh</span> 17.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-78-backlink" id="footnote-288-78">78</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Zikr</span> 99; Tirmizî, <span class="italik-E" xml:lang="tr-TR">Fiten</span> 26.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-79-backlink" id="footnote-288-79">79</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Enbiya</span> 50; Müslim, <span class="italik-E" xml:lang="tr-TR">Zikr</span> 100.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-80-backlink" id="footnote-288-80">80</a><span class="Preference-E" style="font-size:1.28em;" xml:lang="tr-TR"/>	Kutup, Seyyid, <span class="italik-E" xml:lang="tr-TR">Fî Zilâli’l-Kur’ân</span>, İsra Sûresi 32. âyetin tefsirinde.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-81-backlink" id="footnote-288-81">81</a><span class="Preference-E" style="font-size:1.28em;" xml:lang="tr-TR"/>	Bkz. Mü’minûn, 23/5-7.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-82-backlink" id="footnote-288-82">82</a><span class="Preference-E" style="font-size:1.28em;" xml:lang="tr-TR"/>	Bkz. Ahzâb Sûresi, 33/35.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-83-backlink" id="footnote-288-83">83</a><span class="Preference-E" style="font-size:1.28em;" xml:lang="tr-TR"/>	Bkz. Nur Sûresi, 24/30-31.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-84-backlink" id="footnote-288-84">84</a><span class="Preference-E" style="font-size:1.28em;" xml:lang="tr-TR"/>	Elmalı, İsra Sûresi 32. âyetin tefsirinde.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-85-backlink" id="footnote-288-85">85</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Mezâlim</span> 30, <span class="italik-E" xml:lang="tr-TR">Eşribe</span> 1, <span class="italik-E" xml:lang="tr-TR">Hudûd</span> 1; Müslim, <span class="italik-E" xml:lang="tr-TR">Îmân</span> 100; Ebû Dâvûd, <span class="italik-E" xml:lang="tr-TR">Sünnet</span> 16.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-86-backlink" id="footnote-288-86">86</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="italik-E" xml:lang="tr-TR">Kıyamet</span> 49.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-87-backlink" id="footnote-288-87">87</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Enbiya</span> 50; Müslim, <span class="italik-E" xml:lang="tr-TR">Birr</span> 7, 8.</p>
					</div>
				</div>
			</div>
		</div>
	</body>
</html>