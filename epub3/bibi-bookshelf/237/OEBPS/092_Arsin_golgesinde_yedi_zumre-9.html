<html xmlns="http://www.w3.org/1999/xhtml">
	<head>
		<title>092_Arsin_golgesinde_yedi_zumre-9.html</title>
		<link href="template.css" rel="stylesheet" type="text/css"/>
	</head>
	<body>
		<div id="x092_Arsin_golgesinde_yedi_zumre-9.html" xml:lang="tr-TR">
			<div class="Basic-Text-Frame">
				<p class="x0-PERDE-E"/>
				<p class="x1-baslik-E" id="toc_marker-10">6. Sadakasını Son Derece Gizli Veren</p>
				<p class="a--Paragraf-E">Hadiste anlatılan altıncı sınıf insan, solundakine infak ettiği şeyden, sağındaki bir şey hissetmeyecek şekilde gizlice veren kimsedir. Mal-mülk, Cenâb-ı Hakk’ın insana verdiği dünya nimetlerindendir. Her nimet, çift yönlü olduğu gibi, mal da çift yönlüdür. Yani insanı hem yücelten hem de alçaltan bir özelliğe sahiptir. Yerinde kullanıldığında, başkalarının belli ölçülerde onda haklarının olduğuna inanıldığında ve ebedî âlemimizi kazandıracak yerlere harcandığında o mal, insan için hayırlı olur, pişmanlık yaşatmaz ve kat kat kazandıran bir ticarete dönüşür. </p>
				<p class="a--Paragraf-E">Ancak ona Karun gibi malın kendi kazancımız olup onda başkasının hiçbir hakkı olmadığı, kazanmanın kendimiz tarafından gerçekleştiği dolayısıyla harcanmasının da tamamen kendimize ait olacağı düşüncesiyle bakıldığında hüsranla biten, pişmanlıkla neticelenen ve her bir kuruşunun ateş hâline geldiği Cehennem’in ateşini netice vermiş olur. </p>
				<p class="a--Paragraf-E">Bundan dolayıdır ki Kur’ân-ı Kerîm, sık sık insanın kazancı üzerine dikkatleri çeker, malda başkalarının haklarının olduğuna vurgu yapar ve: “<span class="italik-E" xml:lang="tr-TR">Allah yolunda malınızı harcayın da, kendi ellerinizle kendinizi tehlikeye atmayın </span><span class="italik-E" xml:lang="tr-TR">ve hep güzel davranın. Çünkü Allah güzel hareket edenleri sever.</span>” <span class="x-aleyhisselam--E" style="font-size:0.76em;" xml:lang="tr-TR">(</span><span class="x-aleyhisselam--E" style="font-size:0.76em;" xml:lang="tr-TR">Bakara, 2/195)</span> ikazlarıyla hep insanı uyanık tutar.</p>
				<p class="a--Paragraf-E">Hiçbir dostun fayda vermeyeceği, şefaatçinin şefaatinin geçerli olmayacağı Mahşer gününde, maldan yapılan harcamaların insanın imdadına yetişeceğini, buna mukabil harcamamanın kâfir ve zalimlerin bir özelliği olduğuna: “<span class="italik-E" xml:lang="tr-TR">Ey iman edenler! Ne alışverişin, ne bir dosttan </span><span class="italik-E" xml:lang="tr-TR">yardım beklemenin, ne de bir kimseden şefaat ummanın mümkün olmadığı </span><span class="italik-E" xml:lang="tr-TR">bir gün gelmeden önce, sizi rızıklandırdığımız şeylerden harcayın. Kâfirler, zalimlerin </span><span class="italik-E" xml:lang="tr-TR">ta kendileridir.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/254)</span> veciz beyanıyla dikkatlerimizi çeker. </p>
				<p class="a--Paragraf-E">Malın infak edilmesi, bereketlenmesine vesile olur.  “<span class="italik-E" xml:lang="tr-TR">Mallarını Allah </span><span class="italik-E" xml:lang="tr-TR">yolunda harcayanların durumu, yedi başak verip her başağında yüz dane </span><span class="italik-E" xml:lang="tr-TR">bulunan danenin hâline benzer. Allah dilediğine kat kat fazlasını da </span><span class="italik-E" xml:lang="tr-TR">verir. Allah ihsanı bol olan, hakkiyle bilendir.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/261)</span>, “<span class="italik-E" xml:lang="tr-TR">Ey </span><span class="italik-E" xml:lang="tr-TR">iman edenler! Kazandığınız şeylerin ve yerden sizin faydanız için bitirdiğimiz </span><span class="italik-E" xml:lang="tr-TR">ürünlerin temiz ve güzel olanlarından Allah yolunda harcayın. Siz göz </span><span class="italik-E" xml:lang="tr-TR">yummadan, içinize yatmaksızın almayacağınız bayağı şeyleri vermeye kalkmayın. İyi bilin </span><span class="italik-E" xml:lang="tr-TR">ki: Allah her şeyden müstağnidir, asıl hamde layık olan O’</span><span class="italik-E" xml:lang="tr-TR">dur.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/267)</span> âyetleri bu gerçeğe dikkatlerimizi çeker. </p>
				<p class="a--Paragraf-E">İnfakta cimri davranıldığında, insanlığı bekleyen faydasız bir pişmanlığın olacağı gerçeğine Yüce Kur’ân: “<span class="italik-E" xml:lang="tr-TR">Sizden her hangi birinize ölüm gelip çatmadan önce, size </span><span class="italik-E" xml:lang="tr-TR">nasip ettiğimiz imkânlardan Allah yolunda harcayın! Ölüm gelip çatınca: “Ya </span><span class="italik-E" xml:lang="tr-TR">Rabbi, az mühlet ver bana, bak nasıl hayırlar yapacağım, tam </span><span class="italik-E" xml:lang="tr-TR">takva ehlinden olacağım!” diyecek olsa da, Allah vâdesi gelen hiçbir </span><span class="italik-E" xml:lang="tr-TR">kimseyi ertelemez. Allah yaptığınız her şeyden haberdardır.</span>” <span class="x-aleyhisselam--E" style="font-size:0.76em;" xml:lang="tr-TR">(Münafikûn, 63/10-11) </span>ikazıyla vurgu yapar.</p>
				<p class="a--Paragraf-E">Hayır yollarında harcanmayan mal, âhirette insanı yakan bir ateş hâline gelecektir. Nitekim: “Allah’ın kendilerine lütfu ile bol bol verdiği nimetlerde cimrilik edip harcamayanlar, sakın bu hâli kendileri için hayırlı sanmasınlar. Hayır, bu onların hakkında şerdir. Cimrilik edip vermedikleri malları kıyamet günü boyunlarına dolanacaktır. Kaldı ki göklerin ve yerin mirası Allah’ındır. Allah ne yaparsanız hepsinden haberdardır.” <span class="x-aleyhisselam--E" style="font-size:0.76em;" xml:lang="tr-TR">(</span><span class="x-aleyhisselam--E" style="font-size:0.76em;" xml:lang="tr-TR">Âl-i İmrân, 3/180)</span> âyeti bu hususu haber vermektedir.</p>
				<p class="a--Paragraf-E">Kur’ân-ı Kerîm, gerçek kurtuluşu başkası için yaşamada, başkası için yaşamanın bir göstergesi olan malın infak edilmesinde görür ve: “<span class="italik-E" xml:lang="tr-TR">Onun </span><span class="italik-E" xml:lang="tr-TR">için gücünüz yettiğince Allah’a karşı gelmekten, haramlara girmekten sakının, </span><span class="italik-E" xml:lang="tr-TR">hakkı dinleyip, itaat edin ve kendi iyiliğinize olarak hayır yolunda </span><span class="italik-E" xml:lang="tr-TR">mal harcayın. Kim nefsinin hırsından ve cimriliğinden kendini kurtarabilirse asıl </span><span class="italik-E" xml:lang="tr-TR">felaha erenler işte onlardır. Eğer Allah’a ödünç verirseniz O </span><span class="italik-E" xml:lang="tr-TR">sizin için, onun kârını kat kat artırarak verir, hem de </span><span class="italik-E" xml:lang="tr-TR">sizin günahlarınızı bağışlar. Çünkü Allah Şekûr’dur: Halimdir: küçük iyiliklerden </span><span class="italik-E" xml:lang="tr-TR">ötürü bile büyük mükâfat verir, müsamahakârdır, cezalandırmada acele etmez.</span>” <span class="x-aleyhisselam--E" style="font-size:0.76em;" xml:lang="tr-TR">(Teğâbün, </span><span class="x-aleyhisselam--E" style="font-size:0.76em;" xml:lang="tr-TR">64/16-17) </span>beyanıyla, kurtuluş yolunun, infaktan geçtiğini, başkasına infakta bulunmanın, aslında Cenâb-ı Hakk’a yardımda bulunma anlamına geldiğini haber verir. </p>
				<p class="a--Paragraf-E">İnfakta bulunma, muhtaç insanları görüp gözetme, insanın başına gelebilecek muhtemel sıkıntılara karşı adeta bir paratoner vazifesi görür. Kıtlık, deprem, kuraklık gibi tabii afetlere karşı bir set hâline dönüşür. Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu </span><span class="x-aleyhisselam--E" style="font-size:0.76em;" xml:lang="tr-TR">aleyhi ve sellem)</span> geçmişte yaşanmış bir vakayı haber vererek bu konuda mü’minlerin dikkatlerini çekmiştir.</p>
				<p class="a--Paragraf-E">“Bir adam boş bir arazide giderken bulut içinden gelen bir ses duydu: “Falancanın bahçesini sula!” diyordu. O bulut uzaklaşarak suyunu bir kayalığa boşalttı. Derken oradaki sel yollarından biri bu suların tamamını toplayıp bir yöne akıtmaya başladı. Adam da suyun istikametini takip ederek yürüdü. Bir müddet sonra, suyu bahçesine çevirmek üzere elinde bir kürek, çalışan bir adam gördü. Ona:</p>
				<p class="a--Paragraf-E">“Ey Allah’ın kulu senin ismin ne?” diye sordu. “Falan!” dedi. Bu isim, adamın buluttan işittiği isimdi. Bu sefer o sordu: “Ey Allah’ın kulu, peki sen benim adımı niye sordun?” “Ben şu suyu sana getiren buluttan bir ses işitmiştim, senin ismini söyleyerek “Falanın bahçesini sula!” diyordu. Sen bahçede ne yapıyorsun?” Adam: “Madem ki sordun söyleyeyim. Ben, bu bahçeden çıkan ürüne nezaret ederim. Ondan çıkan ürünün üçte birini tasadduk ederim. Üçte birini ben ve ailem yeriz, üçte birini de bahçeye iade ederim (tohumluk olarak kullanırım).” dedi.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-88" id="footnote-288-88-backlink">88</a></span></p>
				<p class="a--Paragraf-E">İnfak, Cenâb-ı Hakk’ın gadabını dindirir, ansızın ve kötü bir şekilde insanın başına gelecek ölümden korur.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-89" id="footnote-288-89-backlink">89</a></span> Melek, infak eden kimseye harcanan malın yerine yenisinin konması için, cimrilik yapanın da malına telef vermesi için dua eder.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-90" id="footnote-288-90-backlink">90</a></span></p>
				<p class="a--Paragraf-E">Şeytan, insanı fakirlikle korkutarak, infak etmesine engel olmaya çalışır.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-91" id="footnote-288-91-backlink">91</a></span> Şeytanın böyle bir vesvesesi karşısında mağlup olup, infakta bulunmayan cimrinin vermediği mal, kıyamet gününde boynuna dolanır<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-92" id="footnote-288-92-backlink">92</a></span> ve altını, gümüşü yığıp Allah yolunda harcamayanları acı bir azap beklemektedir. Yığılan bu altın ve gümüş, Cehennem ateşinde kızdırılarak, bunlarla onların alınları, yanları ve sırtları dağlanır. Onlara da şöyle denilir: “<span class="italik-E" xml:lang="tr-TR">İşte! Sizin kendiniz için yığıp hazineye tıktıklarınız</span><span class="italik-E" xml:lang="tr-TR">! Haydi tadın bakalım o tıktığınız şeyleri!</span>” <span class="x-aleyhisselam--E" style="font-size:0.76em;" xml:lang="tr-TR">(Tevbe, 9/34-35)</span></p>
				<p class="a--Paragraf-E">Gerek Kur’ân’ın, gerekse Kur’ân’ın ilk müfessiri Allah Resûlü’nün <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span>, infakla ilgili bir hayli tahşidatı vardır. Biz bunlardan birkaçına işaret ettikten sonra hadiste anlatılan asıl kısma yani infakın nasıl yapılması gerektiği meselesine temas etmek istiyoruz. Bu önemli amelin, veren açısından boşa gitmemesi, gösteriş, riya gibi amelleri yok eden virüslerden uzak kalması, alan için de onur kırıcı olmaması için Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> ilgili hadiste özellikle gizliliğe vurgu yapmıştır.</p>
				<p class="a--Paragraf-E">Hadiste, “sağ elin verdiğinden sol elin haberdar olmaması” ifadesi kullanılmıştır ki bu, vermedeki gizliliğin derecesine işaret etmektedir. Aslında insanın, verdiğinden haberdar olmaması imkânsızdır. Ancak bunun anlamı, insan verdiğini unutmalı, verdiğini içinde büyütmemelidir. </p>
				<p class="a--Paragraf-E">Yapılan infakın, insanı riyakârlığa götürme ihtimali vardır. Böyle bir riyakârlık ise, küçük şirk dediğimiz tehlikeli bir yola götürür. Bu şekilde yapılan bir infak boşa gider ve o infakı yapan kişi âyette belirtilen şu duruma düşmüş olur:  </p>
				<p class="a--Paragraf-E">“<span class="italik-E" xml:lang="tr-TR">Ey iman edenler! Sadaka verdiğiniz</span><span class="italik-E" xml:lang="tr-TR"> kimselere minnet etmek, incitmek suretiyle o sadakalarınızı boşa çıkarmayın. Allah</span><span class="italik-E" xml:lang="tr-TR">’a da, ahirete de inanmadığı hâlde sırf insanlara gösteriş yapmak</span><span class="italik-E" xml:lang="tr-TR"> için malını harcayan kimsenin durumuna düşmeyin. Onun durumu, üzerinde toprak</span><span class="italik-E" xml:lang="tr-TR"> bulunan kaypak bir kayaya benzer ki, şiddetli bir yağmur olur</span><span class="italik-E" xml:lang="tr-TR"> olmaz toprağı kayıverir, cascavlak kalır. Öyleleri işledikleri hiçbir şeyden sevap</span><span class="italik-E" xml:lang="tr-TR"> ve mükâfat elde edemezler. Zira Allah inkârcılar gürûhunu buna muvaffak</span><span class="italik-E" xml:lang="tr-TR"> eylemez.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/264)</span></p>
				<p class="a--Paragraf-E">Gösteriş için verilen mal, kıyamet gününde hayırlı netice vermez. Verirken açıktan verilen, başkaları nazara alınarak yapılan, cömertliğin sergilenmesi için bol bol dağıtılan, birtakım isimler ve payeler belirtilerek ifşa edilen yardımlar, kıyamet gününde değeri olmayan, hatta sahibini Cehennem’e götüren birer amel hâline gelecektir. Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi</span><span class="x-aleyhisselam--E" style="font-size:0.76em;" xml:lang="tr-TR"> ve sellem)</span>, verdiği malı açıktan verip aynı zamanda başka düşünceler peşinde olan kimseleri şöyle haber vermiştir:</p>
				<p class="a--Paragraf-E">“Kıyamet günü ilk çağrılacaklar, Kur’ân-ı ezberleyen, Allah yolunda öldürülen ve bir de çok malı olan kimsedir. Allah Teâlâ Kur’ân okuyana “Ben Resûlüme indirdiğim şeyi sana öğretmedim mi?” diye soracak. Adam “Evet ya Rabbi!” diyecek. “Bildiklerinle ne amelde bulundun?” diye Cenâb-ı Hak tekrar soracak. Adam “Ben onu gündüz ve gece boyunca okurdum.” diyecek. Allah Teâlâ “Yalan söylüyorsun!” diyecek. Melekler de ona “Yalan söylüyorsun!” diye çıkışacaklar. Allah Teâlâ ona “Bilakis sen, “Falanca Kur’ân okuyor.” densin diye okudun ve bu da söylendi.” der. </p>
				<p class="a--Paragraf-E">Sonra, mal sahibi getirilir. Allah Teâlâ “Ben sana bolca mal vermedim mi? Hatta o kadar bol verdim ki, kimseye muhtaç olmadın?” der. Zengin adam “Evet yâ Rabbi” der. “Sana verdiğimle ne amelde bulundun?” diye Rabb Teâlâ sorar. Adam “Sıla-i rahimde bulunur ve tasadduk ederdim.” der. Allâh Teâlâ “Bilakis sen “Falanca cömerttir.” desinler diye bunu yaptın ve bu da denildi.” der.</p>
				<p class="a--Paragraf-E">Sonra Allah yolunda öldürülen getirilir. Allah Teâlâ “Niçin öldürüldün?” diye sorar. Adam “Senin yolunda cihadla emrolundum. Ben de öldürülünceye kadar savaştım.” der. Hak Teâlâ ona “Yalan söylüyorsun!” der. Melekler de “Yalan söylüyorsun!” diye çıkışırlar. Allah Teâlâ ona tekrar “Bilakis sen “Falanca cesurdur.” desinler diye düşündün ve bu da söylendi.” buyurur. Sonra <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> Ebû Hureyre’nin dizine vurup “Ey Ebû Hureyre! Bu üç kimse, Kıyamet günü, Cehennem’in, aleyhlerinde kabaracağı Allah’ın ilk üç mahlukudur!” dedi.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-93" id="footnote-288-93-backlink">93</a></span> </p>
				<p class="a--Paragraf-E">Kur’ân-ı Kerîm, mü’minlere, infakta hem açık hem de gizli verebilme muhayyerliğini vermiştir. Aşağıdaki âyetler bu muhayyerliği açıkça bildiren âyetlerden sadece birkaç örnektir:</p>
				<p class="a--Paragraf-E">“<span class="italik-E" xml:lang="tr-TR">Onlar, sırf Rabb’lerinin </span><span class="italik-E" xml:lang="tr-TR">rızasını kazanmak için sabreder, namazı hakkiyle ifa ederler. Kendilerine ihsan </span><span class="italik-E" xml:lang="tr-TR">ettiğimiz rızıklardan gerek gizli gerek açık bir tarzda infak ederler </span><span class="italik-E" xml:lang="tr-TR">ve kötülüğe iyilikle mukabele ederler. İşte onlardır dünya diyarının güzel </span><span class="italik-E" xml:lang="tr-TR">akıbetini kazananlar.</span>” <span class="x-aleyhisselam--E" style="font-size:0.76em;" xml:lang="tr-TR">(Ra’d, 13/22)</span>,</p>
				<p class="a--Paragraf-E">“<span class="italik-E" xml:lang="tr-TR">Allah’ın Kitabını okuyup ona uyanlar</span><span class="italik-E" xml:lang="tr-TR">, namazı hakkiyle ifa edenler ve kendilerine nasib ettiğimiz imkânlardan, gizli ve</span><span class="italik-E" xml:lang="tr-TR"> âşikâr olarak hayır yolunda harcayanlar, ziyan ihtimali olmayan bir ticaret</span><span class="italik-E" xml:lang="tr-TR"> umarlar.</span>” <span class="x-aleyhisselam--E" style="font-size:0.76em;" xml:lang="tr-TR">(Fâtır, 35/29)</span></p>
				<p class="a--Paragraf-E">“<span class="italik-E" xml:lang="tr-TR">Mallarını gece ve gündüz, gizli ve âşikâr olarak hayra </span><span class="italik-E" xml:lang="tr-TR">harcayanlar var ya! işte onların Rabb’leri katında mükâfatları vardır. </span><span class="italik-E" xml:lang="tr-TR">Onlara korku yoktur ve onlar asla üzülmeyeceklerdir.</span>”<span class="x-aleyhisselam--E" style="font-size:0.76em;" xml:lang="tr-TR"> (Bakara, 2/274)</span>.</p>
				<p class="a--Paragraf-E">Bu âyetlerin yanında gizli infakta bulunmanın daha faziletli olduğunu bildiren âyetler de vardır. Mesela aşağıdaki âyet bu durumu beyan etmektedir:</p>
				<p class="a--Paragraf-E">“<span class="italik-E" xml:lang="tr-TR">Allah rızası için yaptığınız</span><span class="italik-E" xml:lang="tr-TR"> maddi yardımlarınızı açıkça verirseniz ne güzel! Ama bu hayırlarınızı saklı</span><span class="italik-E" xml:lang="tr-TR"> tutar ve muhtaçlara ulaştırırsanız, bu sizin için daha hayırlı olur</span><span class="italik-E" xml:lang="tr-TR"> ve Allah bu sebeple bir kısım günahlarınızı affeder. Allah, yaptığınız</span><span class="italik-E" xml:lang="tr-TR"> bütün şeylerden haberdardır.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/271)</span></p>
				<p class="a--Paragraf-E">Müfessirlerin çoğunluğu bu âyet-i kerimenin nafile sadakalar hakkında olduğu görüşündedir. Bu türlü sadakaların gizli verilmesinin açıktan verilmesinden daha faziletli olduğu bildirilmiştir. Diğer ibadetlerde de aynı prensip esas alınmalıdır. Buna göre ibadetlerin nafile olanlarını mümkün mertebe gizli yapmaya gayret göstermelidir. Zira nafilelerin gizli yapılması, yapanı riyadan, gösterişten uzak tutmuş olur. Fakat bunun yanında şayet başkalarının bunu örnek alması söz konusuysa, yapılan toplumda unutulmaya yüz tutmuş güzel bir davranışsa, başkalarını teşvik adına milletin hayrına güzel ve hayırlı bir proje ise özendirme adına açıktan yapılabilir.</p>
				<p class="a--Paragraf-E">Gizli ve açık eda edilme serbestiyeti tanınan infaklar farz ve vacip olanlarla ilgilidir. Zekât ve sadaka-i fıtır gibi. Bunlar zaten insanın üzerinde birer borçtur. İnsanın borcunu verirken gösteriş yapması, riyakârlığa düşmesi nasıl söz konusu değilse, bu türlü vecibeleri açıktan yerine getirmesinde de gösteriş olamaz. Fakat yine de herhangi geçerli bir maslahat yoksa, tamamını gizliden vermesi, bu çeşit tehlikelerden en uzak olanıdır.</p>
				<p class="a--Paragraf-E">İbn Abbas’dan <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> konuyla ilgili rivayet edilen şu söz de bunu göstermektedir: “Yüce Allah nafile sadakanın gizlice verilmesini açıktan verilmesinden daha faziletli kılmıştır. Bunun yetmiş kat olduğu söylenir. Farz olan sadakanın açıktan verilmesini ise gizlisinden daha faziletli kılmıştır. Böylesinin diğerinden yirmi beş kat faziletli olduğu söylenmiştir.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-94" id="footnote-288-94-backlink">94</a></span></p>
				<p class="a--Paragraf-E">Kul, gizli bir amel yaptığında Allah Teâlâ onu gizli olarak yazar. Eğer onu açığa vurursa Allah nezdindeki defteri de açığa çıkar. Eğer o amelden bahsederek “Ben şöyle yaptım.” derse, gizlilik ve açıklıktan geçilerek riyâ olarak yazılır. Cenâb-ı Hak, verdiği sadakayı şurada burada söyleyen, gösteriş yapan ve başa kakanların sadakalarını kabul etmez. Sadakasını şurada burada söyleyen kimse, bunu herkese duyurmak istiyor demektir. Gösteriş ve riyadan kurtulmanın yolu da yapılan iyilikleri gizlemek ve bu konuda susmaktır. Sadakayı gizlemenin fazileti hakkında bazı kimseler o kadar hassas davranmıştır ki, sadaka verdikleri kişinin kendilerini tanımamasına son derece büyük gayret göstermişlerdir. Bunlardan bazıları sadakasını iki gözü âmâ olanlara vermiş, bazıları verecekleri sadakayı uyumakta olan bir fakirin elbisesinin kenarına bağlamış, bazıları ise vereceğini başka biriyle göndermiş ve kendisini deşifre etmemiştir. </p>
				<p class="a--Paragraf-E">Mü’minlerin konuyla ilgili hassasiyetlerinin kaynağı, Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve</span><span class="x-aleyhisselam--E" style="font-size:0.76em;" xml:lang="tr-TR"> sellem)</span> ve ashabın konuya verdikleri ehemmiyetten kaynaklanmaktadır. Nitekim Enes’in <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> rivayetine göre Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem</span><span class="x-aleyhisselam--E" style="font-size:0.76em;" xml:lang="tr-TR">)</span> bir hadislerinde şöyle buyurmuşlardır:</p>
				<p class="a--Paragraf-E">“Allah arzı yarattığı zaman, arz sallanmaya (tıpkı bir hurma ağacı gibi sağa sola) yalpalar yapmaya başladı, bunun üzerine dağlarla onu sabitleştirdi ve böylece arz istikrarını buldu. Melekler dağların gücüne hayret ettiler. “Ey Rabbimiz, dediler, dağlardan daha güçlü bir mahluk yarattın mı?” Allah Teâlâ “Evet! Demiri yarattım.” buyurdu. “Demirden daha güçlü bir şey yarattın mı?” dediler. Allah Teâlâ “Evet! Ateşi yarattım.”  dedi. “Ateşten daha güçlü bir şey yarattın mı?” diye yine sordular. Hak Teâlâ “Evet! Suyu yarattım.” cevabını verdi. “Sudan daha güçlü bir şey yarattın mı?” dediler. Hak Teâlâ tekrar cevap verdi: “Evet! Rüzgârı yarattım.” “Rüzgârdan daha güçlü bir şey yarattın mı?” diye yine sordular. Hak Teâlâ “Evet insanoğlunu yarattım.” dedi ve “Eğer o, sağ eliyle sadaka verir, sol eli görmeyecek kadar gizlerse (daha güçlüdür).”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-95" id="footnote-288-95-backlink">95</a></span> buyurdu.</p>
				<p class="a--Paragraf-E">Görüldüğü gibi Cenâb-ı Hak, sadakasını gizli veren mü’minin imanını, dağlardan, alevlerden ve şiddetli rüzgarlardan daha güçlü kabul etmiş, böyle bir imanın, karşısına çıkan her türlü zorluğu, engebeyi aşacağına işaret buyurmuştur.</p>
				<p class="a--Paragraf-E">Başka bir rivayette de Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu </span><span class="x-aleyhisselam--E" style="font-size:0.76em;" xml:lang="tr-TR">aleyhi ve sellem)</span> gizli verilen sadakanın Cenâb-ı Hak katındaki değerine açıkça vurgu yapmış, gizliliğin sadakaya kattığı değeri, yaşanmış bir hadiseyle teyid etmiştir.</p>
				<p class="a--Paragraf-E">Ebû Hureyre’nin <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> rivayetine göre Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> şöyle buyurdular: “Bir adam: “Bu gece mutlaka bir sadaka vereceğim!” deyip, sadakasıyla çıktı. Fakat (farkına varmadan) onu bir hırsızın avucuna sıkıştırdı. Sabah olunca herkes: “Bu gece bir hırsıza sadaka verilmiş!”diye dedikodu yaptı.</p>
				<p class="a--Paragraf-E">Adam: “Ya Rabbi bir hırsıza sadaka verdiğim için sana hamdediyorum” dedi ve ilâve etti: “Ancak mutlaka bir sadaka daha vereceğim!” Yine sadakasıyla çıktı. (Gece karanlığında bu sefer de) bir zâniyenin (zinakâr bir kadının) avucuna sıkıştırdı. Sabahleyin herkes: “Bu gece bir zâniyeye sadaka verilmiş!”diye dedikodu yaptı. Adam: “Allah’ım bir hırsız ve zâniyeye sadaka verdiğim için sana hamdolsun! yine de bir sadaka vereceğim!” dedi. Sadakasıyla birlikte sokağa çıktı. (Karanlıkta) bu sefer de bir zenginin eline sıkıştırdı. Sabahleyin herkes: “Bu gece bir zengine sadaka verilmiş!” diye dedikodu yaptı. Adam: “Allah’ım, bir hırsıza, bir zâniyeye ve bir zengine sadaka verdiğim için sana hamdediyorum!” dedi. (Bilahare rüyasında ona gelip şöyle denildi): </p>
				<p class="a--Paragraf-E">“Senin sadakaların kabul edildi. Şöyle ki: (İhlasla yani Allah rızası için vermen sebebiyle) hırsızın hırsızlıktan vazgeçip iffete gelmesi, zâniyenin zinadan vazgeçmesi, zenginin ibret alıp Allah’ın kendine verdiklerinden infakta bulunması umulur.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-96" id="footnote-288-96-backlink">96</a></span></p>
				<p class="a--Paragraf-E">“Sadaka-i câriye çerçevesine giren bir hayır kurumunu topluma kazandıran kimsenin adı bilinsin ya da bilinmesin, o müessesenin vakfiyesinde ismi zikredilsin veya edilmesin, daha girişteki bir tabelaya nâm ü nişanı kazınsın yahut kazınmasın, o kurum hizmet vermeye devam ettiği sürece o insanın amel defterine sevaplar akıp durur. Bir okul, bir hastahane, bir üniversiteye hazırlık kursu ya da bir talebe yurdu yaptıran hayır sahibinin adı, şanı, nâm ü nişanı hiç anılmasa da, insanlar oradan istifade ettikleri müddetçe onun defter-i hasenâtına ecir yağmaya devam eder. O okulda eğitim gören, o hastanede acıları dinen, o kursta istikbale yürüyen ve o yurtta büyüyüp yetişen kimseler ne zaman “sahibü’l-hayrât” sözüyle icmalî dua etseler ve “Allah razı olsun” deseler, o dualar mutlaka adresini bulur ve hayır sahibinin sevap hanesine kaydolur. İsmi o müessesenin alnında yazılı olmasa da, adını hiç kimse açıkça anmasa da, o insan dualara zımnî olarak girer ve onlardan kendi hissesine düşen ecri alır; çünkü Allah herkesin her hayrından haberdârdır. Kur’ân-ı Kerim, “<span class="italik-E" xml:lang="tr-TR">Hayır olarak harcadığınız her şeyi, adadığınız her adağı, </span><span class="italik-E" xml:lang="tr-TR">Allah mutlaka bilir ve mükâfatını verir.</span>” <span class="x-aleyhisselam--E" style="font-size:0.76em;" xml:lang="tr-TR">(Bakara, 2/270)</span> mealindeki beyan-ı ilahî gibi onlarca âyetiyle bu gerçeği nazara vermekte; mallarını Allah yolunda harcayıp da infaklarının ardından minnet etmeyenlerin ve kimseyi incitmeyenlerin mükâfatlarının Cenâb-ı Hak tarafından verileceğini belirtmekte ve iyilikleri Allah’ın sonsuz ilmine havale edip karşılıklarını yalnızca O’ndan beklemeyi ve dünyevî hiçbir beklentiye girmemeyi salık vermektedir.</p>
				<p class="a--Paragraf-E">Ne var ki, bu hakikati tam kavrayamamış ve nefis tezkiyesine muvaffak olamamış bazı kimseler, ille de yaptırdıkları binanın alnına adlarının nakşedilmesini isterler. Eserlerinin “falanın okulu”, “filanın yurdu” denilerek anılmasını şeref, onur ve saygınlık vesilesi kabul ederler; hatta bu vesileyle, aile fertlerinin de itibar görmesini hedeflerler. Böylece o hayırlı işin içine görünme, duyulma, bilinme, kendini ifade etme ve parmakla gösterilme mülahazalarını karıştırmış ve o dupduru sevap kaynağını bulandırmış, belki de kurutmuş olurlar.. bulandırmış ve kurutmuş olurlar; zira, görsünler, duysunlar, bilsinler, itibar etsinler... düşünceleriyle yapılan amellerde dünyevî menfaatler söz konusudur ve o amellerin bütün bütün boşa çıkma ihtimali vardır.</p>
				<p class="a--Paragraf-E">“Nitekim, bir hadis-i kudsîde Allah Teâlâ şöyle buyurur: “Benim ortağa hiç ihtiyacım yoktur, Ben kendisine şirk koşulmasından uzak yegâne Zatım. Her kim bir iş yapar da, onda, Benden başkasını ortak kılarsa (uhrevî bir işte Allah’tan başkasının beğenmesini, alkışlamasını ve mükâfatını ararsa) onu da, o ortaklığını da terk ederim.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-97" id="footnote-288-97-backlink">97</a></span> Kur’ân-ı Kerim, insanlara minnet ve eziyet etmekten kaçınmayan kimseleri Allah’a ve âhiret gününe inanmadığı hâlde riya için sadaka veren zavallının hâline benzetir. Üzerinde az bir toprak bulunan bir kaya parçasının şiddetli bir yağmurdan sonra cascavlak kalmasına benzer şekilde, öyle birinin de verdiği sadakanın dünyevî menfaatlerini gördükten sonra ötelere eli boş varacağını ve âhirette müflis olacağını belirtir. </p>
				<p class="a--Paragraf-E">Şu hâlde, sadece Allah’ın rızasını düşünerek değil de, cömert tanınmak, hayırlı bilinmek ve yardımsever görünmek için tasaddukta bulunmak riyadan ibaret kötü bir davranışın ötesinde bir mana ifade etmemektedir. Allah korusun, bu mülahazaların ağırlığı nisbetinde, zâhiren çok hayırlı görünen amellerin boşa çıkmaları ve âhiret semereleri hesabına kısır kalmaları muhtemeldir. Evet, görünüşte çok hayırlı da olsa, bir işin içine onu yapan insanın adı, şanı, şöhreti, aile fertlerinin saygınlığı ve çoluk-çocuğunun itibarı karıştığı sürece, o işte Cenâb-ı Hakk’a teveccüh nisbeti azalmış olur. Allah Teâlâ’ya teveccühün tam olması mâsivâdan tamamen sıyrılmaya bağlıdır. İnsan kendi adını, nâm ü nişanını, aile efradını ve itibarını aradan çıkarıp onları mülahazalarından sürgün ettiği ölçüde, bakışlarını Cenâb-ı Hakk’a teveccühe yoğunlaştırmış ve sadece rıza noktasına im’ân-ı nazarda bulunmuş olur. Az-buçuk kendi nefsine pay çıkardığı nispette de Mevlâ-yı Müteâl’e hasretmesi gereken teveccühü kısmış, bölmüş, parçalamış sayılır. </p>
				<p class="a--Paragraf-E">Maalesef, dünyanın cazibedâr güzelliklerine aldanan, bu hayatı kalıcı sanan ve şan, şöhret, makam, mevki mülahazalarından sıyrılamayan kimseler, bu mevzuda ne zaman kaybedip ne zaman kazandıklarını bilemediklerinden, kârlı görünenle kârlı olanı ayırt edemediklerinden ve dünyevî menfaatlerin âhirete bakan amellerin sevaplarını azalttığını, hatta yiyip bitirdiğini kestiremediklerinden hayır konusunda da çok yanlışlar yapıyorlar. Bazı güzel amellerini görünme, duyulma ve bilinme duygularına bağlayarak, ucundan tuttukları bir kısım işlerin kendilerine nispet edilmesini şart koşarak âhiretleri hesabına kaybediyorlar. Şayet, böyleleri nasihate açık ve uyarılabilir kimselerse, ötede hüsrana uğramamaları için mutlaka ikaz edilmelidirler. Fakat, eğer samimi ikazları dinlemeye yanaşmıyorlar ve yapacakları lisenin, üniversitenin, hastahanenin ya da talebe yurdunun alnına “falanın lisesi”, “filanın üniversitesi”, “... bey hastanesi” ya da “... hanımefendi yurdu” yazdırılmasında ısrar ediyorlarsa, –kendilerinin kaybına olsa da– öyle bir hayır yapmalarına mânî olunmamalı ve toplumun istifadesi engellenmemelidir. Belki, o müessese hayır sahibi hesabına bir kayba vesile olacaktır ama millet kazanacaktır. (Kim bilir, belki de Cenâb-ı Hak, engin rahmetiyle, bir gün, o hayırlı iş hürmetine sahibinin kalbini de istikamete sevkeder ve ona da kazandırır.)</p>
				<p class="a--Paragraf-E">Yazıktır ki, son zamanlarda, mü’minlerden bazıları da ehl-i dünyayı taklit edercesine ve onlara özenircesine, yaptıkları her işin altına mutlaka kendi imzalarını atmaya ve bir okula sadece tek yazı tahtası hibe etseler onun da bir ucuna isimlerini yazdırmaya başladılar. Belki bunu dua almak ve hayırla yâd edilmek için yapıyorlardır. Zira, bazı sâlih kimseler, nefis tezkiyesine nâil olmuş ve dünyevî isteklerden sıyrılarak yaptıklarını sadece kulluk kasdıyla ve öteler mülahazasıyla yapar hâle gelmişlerdir. İşte böyle biri, bir ameli açıkça yaptığı zaman, başkaları da onu görüp özenecek ve hayır yapma hisleriyle dolacaklarsa, onların da sevap kazanmaları arzusundan başka bir maksat beslemeyen bu insanın yaptırdığı müesseseye kendi adını vermesinde ve bu gayeye matuf bir yâd-ı cemil olmayı istemesinde mahzur olmayabilir. Fakat, bu hususta nefsanî duygulardan bütün bütün arınıp tamamen kulluk hisleriyle dolmak çok zordur; meseleye nefsi karıştırma tehlikesi her zaman söz konusudur. Her an farklı bir oyunla sahibini alt etmeye çalışan nefisten emin olamayacak kimseler çok dikkat etmeli ve ihlâs yolundan asla ayrılmamalıdırlar.</p>
				<p class="a--Paragraf-E">Ayrıca, –arz edildiği gibi– Allah sizin her hayrınızı biliyor ve hasenât defterinize kaydediyor. Yaptırdığınız bir çeşmenin alnında sizin adınız hiç yazılı olmasa da oradan su içen insanların, hatta hayvanların ve haşerâtın sayısınca sizin hanenize sevap yazılıyor. Sizi kimse bilmese de, asıl bilmesi bir şey ifade eden Allâmü’l-Guyûb biliyor. Her biri kulluk açısından sizin gibi olan ve öteler adına hüsn-ü şehadetten başka size faydası dokunmayan insanların tamamı sizi bilse, bu ne ifade eder ki?!. Dünya ve âhiret yed-i kudretinde bulunan Cenâb-ı Hakk’ın bilmesi daha önemli, daha faydalı, daha genişçe ve kâfî değil midir?!. Allah Teâlâ’nın bilmesini yeterli bulmayan kimseler, yapıp ettiklerini bütün insanlara duyursalar bile, bu yine de meseleyi daraltma sayılmaz mı?!. </p>
				<p class="a--Paragraf-E">Bir de, hayr ü hasenât Latîf ü Habîr’in ilmine havale edilince mele-i âlânın sâkinleri de haberdar olur onlardan. Sevgi mülahazasında olduğu gibi; Allah <span class="x-aleyhisselam--E" style="font-size:0.76em;" xml:lang="tr-TR">(celle celâluhû)</span> Cebrâil, Mîkâil, İsrâfil ve Azrâil’e <span class="x-aleyhisselam--E" style="font-size:0.76em;" xml:lang="tr-TR">(aleyhimüsselam)</span> der ki; “Falan şöyle bir iyilik yaptı; siz onun için hayır duada bulunun; mele-i âlânın sâkinlerine de söyleyin, onlar da aynı dilek ve duada bulunsunlar.” Düşünün bir kere; her an yedi yüz bin melek Sidretü’l-müntehâyı tavaf ediyor ve her birine ömründe sadece bir kere sıra geliyor. Kesretten kinâye olarak aynı anda tavaf edenlerin sayısı yedi yüz bin şeklinde ifade edilen bu meleklerin adedi dünya nüfusuyla mukayese edilecek gibi değildir. Dolayısıyla, şuurlu, nûrânî, “Allah’ın hiçbir emrine isyan etmeyen ve kendilerine ne denilirse hemen yerine getiren” mâsum, tertemiz melekler tarafından yapılan “Rabbimiz falanı mağfiret eyle...” duası öyle önemli bir münacaattır ki, ona mukabil yeryüzündeki bütün insanların takdirleri bir hiç hükmündedir. </p>
				<p class="a--Paragraf-E">Evet, tanınma, bilinme ve takdir edilme peşine düşen insanlar bu kadar açık bir hesapta bile yanlışlık yapıyor ve çok değersiz mülahazaların kurbanı oluyorlar. Hazırladığı bir kitabın, yazdığı bir makalenin, düzenlediği bir programın, yaptığı bir bestenin, kaleme aldığı bir şiirin ya da derlediği bir klibin bir yanına mutlaka adını tutuşturmaya çalışanlar da aldanıyorlar. “Söz konusu kitap, makale, program, beste, şiir veya klipten beklenen netice hâsıl olduktan sonra benim ismim bilinse de olur bilinmese de; hatta bilinmese daha da iyi olur, bütün sevabım eksiksiz âhirete kalır!” düşüncesinde olmayanlar, doğrudan kendilerine nispet edilmeyecek işlere omuz vermeyi hiç düşünmeyenler ve her başarıdan sonra kesinlikle kendi adlarının anılmasını bekleyenler de çok geniş dairede takdir görecekken, dar dairede anılmaya kendilerini mahkûm ediyorlar. Sadece bu dünyada bilinmenin arkasına düşüyor ve ona meftûn oluyorlar; âhirette bilinip tanınmayı hafife alıyor ve böylece asıl genişlikle buradaki darlığın ölçüsünü karıştırıyorlar. </p>
				<p class="a--Paragraf-E">Oysa, Hazreti Cebrâil, Mikâil, İsrâfil ve Azrâil’in bilmesi, onların milyarlarca, trilyonlarca yardımcılarının takdir etmeleri, sonra da “Biliyor musunuz, falanı Allah seviyor, biz de seviyoruz; onu bizden birisi kabul ediyoruz; bizden olana zerrât-ı kâinât adedince salât ü selam olsun!..” demeleri yetmez mi?!. Evet, Cenâb-ı Allah insanı göklerde anılacak bir enginlikte yaratmıştır. Ne var ki, bazıları mahiyetlerinin bu yanını görmezlikten gelip kendilerini yeryüzünün darlığı içinde ele almaktadırlar. Semavâtın sakinlerince alkışlanma ve göklerde anılma dururken, dünyada “üç-beş insan tarafından bilinelim” diyerek adeta dar bir urba içine girmekte ve kendilerini bir sıkışıklık mahkumu hâline getirmektedirler. Bu itibarla, hakiki bir mü’min iman ve Kur’ân hizmeti adına yaptığı hiçbir işi adının anılmasına, takdir edilmesine ve alkışlanmasına bağlamamalı; meseleyi Allah’ın bilgisine havale edip mükâfatını yalnızca O’ndan beklemelidir. Unutulmamalıdır ki, insanlar tarafından bilinme, tanınma ve alkışlanma arzusu Allah’ın bilmesini yeterli görmeme hastalığından, dünyevî menfaat mülahazasından ve riya, süm’a düşüncesinden kaynaklanmaktadır.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-98" id="footnote-288-98-backlink">98</a></span></p>
				<p class="a--Paragraf-E">“Bizim kültürümüzde, bir insanın kendi fazilet ve meziyetlerini sayıp dökmesi ayıp kabul edilmiş; ayrıca, iyilikleri gizli yapma anlayışı gelişmiştir. Meselâ, sadakalar, başkalarının görmeyeceği ve bilmeyeceği bir şekilde fakirlerin eline ulaşması için götürülüp bazı yerlere bırakılmış; bu düşünceyle her köşeye “sadaka taşları” yerleştirilmiş; muhtaç kimseleri minnet altında bırakmamaya, onları incitmemeye ve hasede sevk etmemeye azamî gayret gösterilmiştir. Sadakayı verenle onu alan arasına vakıflar gibi aracılar konmuş, bu sayede hem fakirlerin mahcup olmaları ve zımnî bir başa kakma tavrına maruz kalarak incinmeleri önlenmiş, hem de zenginlerin riyaya düşmelerine ve böbürlenmelerine meydan verilmemiştir.</p>
				<p class="a--Paragraf-E">Evet, dinimizde nafile ibadetlerin ve sadakaların gizliliği esastır. Peygamber Efendimiz, “Cenâb-ı Hak, ne ‘desinler’ diye hayır yapan süm’acıdan, ne gösteriş delisi mürâîden, ne de iyiliğini başa kakıp duran mennândan hiçbir şey kabul etmez!” buyurmuştur. Hayır ve hasenâtı gizli yapmak ve sadakayı kimseye göstermeden vermek gösterişten ve “desinler”e iş yapma mülahazasından kurtulmak için iyi bir yoldur. Bizim dünyamızda, gizlice iyilik yapıp, yardım ettiği fakire bile kendini bildirmeden sırra kadem basan insan çoktur. Seleflerimizden bazısı, sadakasını bir fakirin geçeceği ya da oturacağı yere koyup oradan uzaklaşarak; kimisi, uyumakta olan bir muhtacın cebine para koyarak; bir başkası da, sırtındaki yardım çuvalını bir kapının önüne sessizce bırakıp gözlerden kaybolarak infakta bulunmayı tercih etmişler; riyadan, süm’adan ve minnet altında bırakmaktan son derece sakınmışlardır.</p>
				<p class="a--Paragraf-E">Bir menkıbede anlatıldığına göre; bu fedakâr ruhlardan biri de, Peygamber Efendimiz’in torunlarından olan İmam Ali Zeynülâbidîn’di. Kendisini Allah’a kulluğa adamış bu insanın yaşadığı dönemde halkın arasında pek çok fakir, kimsesiz ve bakıma muhtaç insan vardı. Bunların çoğu, ihtiyaçları olan yiyecek, içecek ve giyecek eşyaların bir gece vakti kapılarının önüne konmuş olduğunu görürlerdi. Senelerce kimin getirdiğini bilemedikleri bu eşyaları –bir taraflarına iliştirilen ‘helâldir’ pusulasına da güvenerek– kullanmışlardı. Yıllardan sonra bir sabah, kapıların önü boş kalmıştı. O gece hiçbir muhtacın eşiğine erzak çuvalı bırakılmamıştı. Herkes bunun sebebini merak ediyordu ki, o sırada “İmam Ali vefat etti.” diye bir ses duyuldu. Hak dostunu yıkayan, defin için hazırlayan gassal, imamın sırtına el vurunca kocaman bir nasırın varlığını görmüş ve su yerine onu gözyaşlarıyla yıkamaya başlamıştı. Zira o koca İmam yirmi küsur sene fakire fukaraya çuval çuval yardım taşımıştı sırtında. Taşıdığı yüklerden dolayı sırtı nasır bağlamıştı. Fakat, o ölene kadar bundan kimsenin haberi olmamıştı. Kimsenin haberinin olması da gerekmezdi; çünkü, asıl gaye Allah’ın rızasını kazanmaktı ve her şeyi bilen Allah, bir gece vakti sırtında erzak çuvalı taşıyan Zeynülâbidin’in hâlini de görüyor ve biliyordu.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-99" id="footnote-288-99-backlink">99</a></span> </p>
				<p class="a--Paragraf-E">Her konuda rehberimiz olan Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span>, hadisteki bu vurgusuyla, ümmetine infakın ve infakta nasıl davranılması gerektiğinin yolunu öğretmiş, böylece ümmetine en faydalı ve tehlikeden en uzak olan yolu göstermiştir. Bu şekildeki bir infakı yapanı da Cenâb-ı Hakk’ın, mahşer gününde hususi bir gölgelik içine alacağını müjdelemiştir.</p>
				<p class="b--Paragraf-E">_______________</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-288-88-backlink" id="footnote-288-88">88</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Zühd</span> 45.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-89-backlink" id="footnote-288-89">89</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="italik-E" xml:lang="tr-TR">Zekât</span> 28.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-90-backlink" id="footnote-288-90">90</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Zekât</span> 28, Müslim, <span class="italik-E" xml:lang="tr-TR">Zekât</span> 57.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-91-backlink" id="footnote-288-91">91</a><span class="Preference-E" style="font-size:1.28em;" xml:lang="tr-TR"/>	Bkz. Bakara Sûresi 2/268.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-92-backlink" id="footnote-288-92">92</a><span class="Preference-E" style="font-size:1.28em;" xml:lang="tr-TR"/>	Bkz. Âl-i İmrân Sûresi, 3/180.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-93-backlink" id="footnote-288-93">93</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">İmaret</span> 152; Tirmizî, <span class="italik-E" xml:lang="tr-TR">Zühd</span> 48.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-94-backlink" id="footnote-288-94">94</a><span class="Preference-E" style="font-size:1.28em;" xml:lang="tr-TR"/>	Taberî, <span class="italik-E" xml:lang="tr-TR">Tefsir</span>, Bakara 271. Âyetin tefsirinde. </p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-95-backlink" id="footnote-288-95">95</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="italik-E" xml:lang="tr-TR">Tefsir-i Muavvizeteyn</span> 2.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-96-backlink" id="footnote-288-96">96</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Zekât</span> 14; Müslim, <span class="italik-E" xml:lang="tr-TR">Zekât</span> 78.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-97-backlink" id="footnote-288-97">97</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Zühd</span> 46.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-98-backlink" id="footnote-288-98">98</a><span class="Preference-E" style="font-size:1.28em;" xml:lang="tr-TR"/>	Gülen, M. Fethullah, <span class="italik-E" xml:lang="tr-TR">Ölümsüzlük İksiri</span>, s.168-172. </p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-99-backlink" id="footnote-288-99">99</a><span class="Preference-E" style="font-size:1.28em;" xml:lang="tr-TR"/>	Gülen, M. Fethullah, <span class="italik-E" xml:lang="tr-TR">İkindi Yağmurları</span>, Rakipsiz Yarış, s. 369-370. </p>
					</div>
				</div>
			</div>
		</div>
	</body>
</html>