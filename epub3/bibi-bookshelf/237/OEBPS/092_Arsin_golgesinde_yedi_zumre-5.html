<html xmlns="http://www.w3.org/1999/xhtml">
	<head>
		<title>092_Arsin_golgesinde_yedi_zumre-5.html</title>
		<link href="template.css" rel="stylesheet" type="text/css"/>
	</head>
	<body>
		<div id="x092_Arsin_golgesinde_yedi_zumre-5.html" xml:lang="tr-TR">
			<div class="Basic-Text-Frame">
				<p class="x0-PERDE-E"/>
				<p class="x1-baslik-E" id="toc_marker-6">2. İbadetle İçli-Dışlı Büyüyen Genç</p>
				<p class="a--Paragraf-E">Hadiste hiçbir gölgenin bulunmadığı Mahşer Günü’nde ilahi rahmete mazhar olacak ikinci sınıf, ibadetle içli-dışlı büyüyen gençtir. Gençlik dönemi, genel kabule göre, ergenlik döneminden başlayıp 20-25 yaşlarına kadar devam eden devreyi içine alır. Bu yaş dilimindeki her bir insan, hayatının en hızlı ve güçlü dönemini yaşar. Bu dönem, hem fiziki hem de ruhi yönden pek çok değişikliğin meydana geldiği bir dönemdir. Hatta bu dönem, insan hayatının şekil almaya en müsait olan yaşlarıdır. </p>
				<p class="a--Paragraf-E">Bu yaşlar, bedenin arzu ve isteklerinin en azgın olduğu dönemlerdir. Bu dönemde derin bir ibadet şuuruyla hayatını geçiren genç, cismanî arzularına rağmen, kendini Hakk’a kulluğa adamış, ibadet ruhuyla gelişmiş, kulluğu tabiatının bir derinliği hâline getirmiş ve nereden bakılırsa bakılsın simasında kulluk emareleri görülen bir hâl almıştır. Kanının galeyanda olduğu ve beşerî dürtülerin onu farklı günahlara sevk ettiği bir dönemde, genç bütün cismanî ve şehevî arzulara başkaldırmış, günahlara karşı isyan bayrağı açmıştır. İster kadın ister erkek olsun, bir genç için bu dönemi iffetine toz kondurmadan ve günaha boyun eğmeden geçirmek çok zordur. Bir taraftan Allah’ın emirlerine itaat etme ve O’na kul olma; diğer yandan da, Cenâb-ı Hakk’ın sevmediği şeylere başkaldırma ve başka şeylere kulluğu reddetme iradenin davasını ortaya koymaya bağlıdır ve bu alkışlanacak bir isyan ahlâkıdır.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-27" id="footnote-288-27-backlink">27</a></span></p>
				<p class="a--Paragraf-E">Kur’ân-ı Kerîm, gerek menfi gerekse müspet örneklerle bu önemli devreye dikkatlerimizi çekmiş, bu devreyi sağlam bir iman ve ibadetle geçirenlerin insanlık çapında faydalı işler yaptığını, aksine geçirenlerinse, yüz karası birer varlık olduklarını bildirmiştir.</p>
				<p class="a--Paragraf-E">Bu anlamda, yeryüzünde ilk defa kan dökerek bu kötü çığırı başlatan Hz. Âdem’in oğlu Kâbil, bir genç olduğu gibi, ona karşı af ve müsamahayla yaklaşan, imanı tam, Allah’a yakınlığı ve ibadeti, davranışlarına yansıyan Hâbil de bir gençtir. Himmeti, milleti olduğundan dolayı tek başına bir ümmet kabul edilen ve tevhid gerçeğinin büyük temsilcisi olan Hz. İbrahim de bir gençtir. Kur’ân, Hz. İbrahim’in <span class="x-aleyhisselam--E" style="font-size:0.76em;" xml:lang="tr-TR">(aleyhisselâm)</span> gençlik yıllarındaki hayatının değişik kesitleriyle aynı zamanda ideal gençlere de yol gösterir. Gösterdiği eşsiz iffet ve haramlar karşısındaki babayiğitçe tavrıyla Hz. Yusuf da yine Kur’ân’ın örnek olarak verdiği gençlerdendir. Zulüm ve istibdadıyla malum Firavun’a karşı İsrailoğullarının önüne düşüp onları esaretten kurtaran Hz. Musa ve yaşadıkları dönemde şirke karşı mağaraya kapanarak Allah’a kulluktan ayrılmayan birkaç babayiğitten müteşekkil Ashab-ı Kehf de yine örnek alınacak gençlerdendir. Doğduğu andan itibaren mu’cizelerle desteklenen, inhiraf içinde bulunan ve maddeye dalmış, onun esiri hâline gelmiş İsrailoğullarını yeniden tevhid yörüngesine oturtmak ve âhirzaman peygamberini müjdelemek için gönderilen Ulu’l-Azim peygamberlerden olan Hz. İsa bir genç olduğu gibi, iffet âbidesi olan ve her türlü iftira karşısında metanet göstererek Rabbine tevekkül eden Hz. Meryem de bir gençtir. </p>
				<p class="a--Paragraf-E">Gençlik damarı, akıldan ziyade hissiyatı dinler. His ve heves ise kördür, sonucu göremez. Çok az olan lezzeti, gelecekteki tonlarca lezzete tercih eder. Alacağı bir dakikalık intikam lezzetiyle, birini katleder, ancak senelerce sürecek olan hapis elemlerini çeker. Ve bir saat sefahet keyfiyle, bir namus meselesinde, binlerce gün hem hapsin, hem düşmanının endişesinden sıkıntılarla ömrünün saadeti mahvolur. Aslında gençlerin önüne kurulmuş pek çok tuzak vardır ki, onlar bu tuzaklardan birine düşmekle, hayatlarının en tatlı zamanlarını, en acı ve acınacak bir hayata çevirirler. Böylece hem dünya istikballerini ve mutlu hayatlarını, hem de âhiretteki kesintisiz saadetlerini, azap ve elemlere çevirerek mahvederler. Bu gençler, gençliklerini kötü yollarda harcadıklarından, hem sağlıklarından mahrum olup hastahanelere ve hem de yaptıkları taşkınlıklardan dolayı hapishanelere düşerler. Gençliklerini güzel bir şekilde geçirmediklerinden, ihtiyarlıklarında bir sürü eyvahlar ve pişmanlıklarla ağlayıp sızlarlar. Şayet hayatlarını Kur’ân’ın gölgesinde geçirmiş olsalar, tam bir kahraman genç, mükemmel bir insan, bahtiyar bir Müslüman ve diğer varlıklara bir yönüyle sultan olarak hayatını geçirir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-28" id="footnote-288-28-backlink">28</a></span></p>
				<p class="a--Paragraf-E">İbadetten mahrum olarak hayatlarını geçirdiklerinden, pek çok kötülüğün ağına düşen gençlerin, yeniden hayata dönmeleri, hatalarının farkına varmaları ve hapishanelerden çıkarken hayata yepyeni temiz bir yüzle çıkmaları da yine ibadetleriyle mümkündür. Konuyu Bediüzzaman Hazretleri şu cümleleriyle ortaya koymuştur: Evet, bir genç hapiste, yirmi dört saat her günkü ömründen tek bir saatini beş farz namazına harcasa ve o musibete sebebiyet veren hatasından tevbe edip diğer zararlı, elemli günahlardan çekilse, hem hayatına, hem geleceğine, hem vatanına, hem milletine, hem akrabasına büyük faydası olacağı gibi, 10-15 senelik fâni gençlikle ebedî, parlak, bâki bir gençliği kazanmış olur. Evet bir genç, o şirin güzel gençlik nimetine, hayatı güzel bir çizgide yaşamakla ve Allah’a kullukla geçirerek şükretse, hem gençliğin bereketini görür, hem geçici olan gençliğini bâkileştirmiş olur, hem de gençliğinden zevk alır. Aksine gençlik başına dert olur, elemler, gam ve kederlerle kâbusa dönüşür. Hem akrabasına, hem vatanına, hem milletine zararlı bir serseri konumuna düşer.</p>
				<p class="a--Paragraf-E">Aslında bir genç gençliğine şöyle baksa: “Gençlik nasıl olsa gidecek. Sefahette gitmişse, hem dünyada, hem âhirette binler belâ ve elemler netice verecektir.” Zaten böyle gençler ekseriyetle gençliklerini kötü yolda tüketmekle, son derece tehlikeli hastalıklara maruz kalarak hastahanelere, taşkınlıklarıyla hapishanelere veya sefalethanelere, mânevî elemlerden gelen sıkıntılarla meyhanelere düşecekler. Hastahaneler, hapishaneler ve kabristanlar yüzlerce bu türlü örneklerle doludur. Hastahaneler, büyük bir çoğunluğu itibariyle, gençlikte hayatlarını kötü yollarda geçirdiklerinden, başlarına gelen hastalıklar sebebiyle ağlayan sızlayan eyvahlar çekenlerle doludur. Hapishaneler, genellikle gençliğini taşkınlık sebebiyle gayr-ı meşru yollarda tüketmiş kimselerin pişmanlıklarıyla inlemektedir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-29" id="footnote-288-29-backlink">29</a></span></p>
				<p class="a--Paragraf-E">Günümüz dünyasına baktığımızda, ibadetten mahrum bir şekilde yetişen gençlerin büyük bir çoğunluğunun hayatlarının karanlık, geleceklerinin bataklık içerisinde olduğunu görmekteyiz. Sadece ülkemiz değil, bütün dünya ülkelerine, oradaki gençlerin medyaya yansıyan haberlerine göz gezdirdiğimizde, maddî yönden her türlü imkâna sahip olmalarına rağmen, rûhlarının ibadetle doyurulmamasından dolayı, çareyi uyuşturucuda bulduklarını, sapık birtakım akımlara kapıldıklarını, tatmin için yanlış yolları seçtiklerini müşahede etmekteyiz. Zira gerçek anlamda muhtaç olduğu gıda verilmeyen rûh, doyumu yanlış yerlerde aramakta, bu arayışa giren genç de sonu hüsranla biten denemelere baş vurmaktadır.</p>
				<p class="a--Paragraf-E">Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span>, hayatı ibadetle içli-dışlı geçen genci böyle bir müjdeyle taltif etmekle, gençlerin hem bu türlü bataklıklardan uzaklaşmalarına teşvikte bulunmakta, hem de gencin gerçek saadetinin ibadetten geçtiğine dikkatlerimizi çekmektedir. Demek ki ibadetin gencin hayatında hem kötülüklerden koruyan koruyucu yönü, hem de onun gerçek anlamda huzur bulmasına, karakterinin sağlam bir şekilde oluşmasına, sorumluluk bilincine ulaşmasına ve dürüst olarak yaşamasına sebep olan bir yönü vardır. </p>
				<p class="a--Paragraf-E">Kur’ân-ı Kerîm, ibadetlerin özü olan namaza ve oruca dikkatlerimizi çekerken, onun önleyici ve koruyucu yönlerine vurgu yapmaktadır. Zaten ibadetler, insan hayatına müspet anlamda tesir eder. İnsan namaz ibadetinde: “Yalnızca sana kullukta bulunurum!” demekle, kâinatta ben Allah’tan başkasına hürriyetimi veremem ve ancak O’na ve O’nun emrine boyun eğerim, itaat etmeyi sever, isyandan nefret ederim, iyiliğe koşar, kötülükten sakınırım, iyiliğin başını da hakta bilirim. Allah’ın emrine uymayan, Allah Teâlâ hesabına yapılmayan hiçbir şeye ölürüm de baş eğmem. Çünkü ben yoktum O beni var etti ve terbiye edip bana hürriyet verdi. Bu can, bu vicdan ve bu hürriyet bende O’nun bir emanetidir. Bunu yapan isterse sonsuz defalar daha yapabilir. Bundan dolayı O’nun yolunda her şeyi feda ederim. Dilediği zaman alacağı canımı da feda ederim. İstediği zaman yıkıp, istediği zaman yapabileceği dünyaları da feda ederim. Bu uğurda acılara katlanır, iyilik ve haksızlıklara göğüs gererim. Katlanamaz, geremezsem ölürüm. Onun emri; zaten öleceğim. Ölürsem de böyle bir imanla, böyle bir dostlukla ölürüm. Başlangıcım toprak, sonum toprak olur. Allah’tan gelir Allah’a giderim. İşte ben Allah’ın böyle bir kuluyum. Kendime kalırsam bir hiçim, O’na bağlanmakla her şeyim demektedir.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-30" id="footnote-288-30-backlink">30</a></span> </p>
				<p class="a--Paragraf-E">Bütün mahlûkâtın ibadetlerini kendisinde toplayan namaz ibadeti, genci adeta bir sera gibi koruması altına alır. Çünkü Rabbimiz onu emrederken, özellikle değişik hikmetlerinin yanında bu sera vazifesi görmesine dikkatlerimizi çekmiş ve: “<span class="italik-E" xml:lang="tr-TR">Sana vahyedilen kitabı okuyup tebliğ et, namazı hakkıyla ifa </span><span class="italik-E" xml:lang="tr-TR">et! Muhakkak ki namaz, insanı, ahlâk dışı davranışlardan, meşrû olmayan </span><span class="italik-E" xml:lang="tr-TR">işlerden uzak tutar. Allah’ı namazla anmak, elbette en büyük </span><span class="italik-E" xml:lang="tr-TR">fazilettir. Allah bütün işlediklerinizi bilir.</span>” <span class="x-aleyhisselam--E" style="font-size:0.76em;" xml:lang="tr-TR">(Ankebût, 29/45)</span> buyurmuştur. </p>
				<p class="a--Paragraf-E">Bir genç, ideal anlamda namaz ibadetini yerine getirdiğinde, iğrenç işlerden ve kötülüklerden uzaklaşır. Çünkü namaz, kulun kendisini yaratan, her zaman görüp gözeten ve bütün varlığın sahibi olan Allah’la irtibata geçmedir. Bu irtibatla genç, namazla birlikte büyük günah işlemekten, kötülüklere bulaşmaktan utanır, bu günahkâr hâliyle Allah Teâlâ’nın karşısına çıkmaktan haya eder. Namaz bir arınmadır, kötülüklerle araya mesafe koymadır. Zaten kötülüklerle arasına mesafe koymayan kişinin namazı da Yüce Mevlâ katında bir anlam ifade etmez. Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> “Kim bir namaz kılar da kendisini açık ve gizli kötülüklerden alıkoymazsa, o namazla Allah’tan uzaklaşmaktan başka bir şey artırmış olmaz.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-31" id="footnote-288-31-backlink">31</a></span> buyurarak, gerçek namazın fonksiyonuna işaret etmiştir. </p>
				<p class="a--Paragraf-E">Namaz kılmak, Allah’ı anmak demektir. Allah’ı anmak ise Yüce Allah katında en büyük ve en önemli bir iştir. Allah’ı insana hatırlatan namaz ibadeti, insanı akla hayale gelen her türlü çirkin davranıştan uzaklaştırmaya götürür. Zira anmak, anılmayı gerektirir. Yani bir varlık olarak insanın, Cenâb-ı Hakk’ı anması, kendisinin anılması sonucunu doğurur. Kendisini anan ise, her şeyin sahibi olan Allah’tır. Böyle bir ruh hâletiyle günün beş ayrı vaktinde Rabb’inin huzurunda duran genç, hiçbir zaman Mevlâ’sı katında kötü bir hâl ile anılmak istemez. Böyle bir şuur hâli, gencin bütün bir benliğini sararak, onu hem kötülüklerden korur, hem de genç hiç bir zaman yalnız olmadığını, şefkatli bir el tarafından hatırlandığını, duyulduğunu ve hissedildiğini bilir. Bu bilinçle hayatın ve gençliğin bütün iniş-çıkışlarını büyük bir kolaylıkla aşmış olur.</p>
				<p class="a--Paragraf-E">Nefsin dizginlerini elde tutmak, insanlar için mühim bir vazifedir. Zira nefsin istek ve alışkanlıkları, insan için öldürücü birer zehir ve insanı aşağılara çeken ağırlıklar gibidir. Nefis daima insana kötülüğü emreder. Nefis, verdikçe büyüyen, büyüdükçe isteyen bir özelliğe sahiptir. Nefsi kontrol altına almanın en müessir yolu ise oruçtur. Bunun içindir ki Müslümanın yılda bir ay tuttuğu oruç, İslâm’ın beş temel esasından biri olmuş, günahlardan korunarak nefsin esaretinden kurtulma olarak da ifade edeceğimiz takvaya ulaştıran yollardan biri sayılmıştır. Nitekim Yüce Allah <span class="x-aleyhisselam--E" style="font-size:0.76em;" xml:lang="tr-TR">(celle celâluhû)</span> orucun farz kılındığını beyan buyurduğu yerde, aynı amanda bu önemli hikmetine de dikkatlerimizi çekmiştir: “<span class="italik-E" xml:lang="tr-TR">Ey insanlar Oruç, sizden öncekilere farz kılındığı gibi (günahlardan) korunmanız </span><span class="italik-E" xml:lang="tr-TR">için size de farz kılındı.</span>”<span class="x-aleyhisselam--E" style="font-size:0.76em;" xml:lang="tr-TR"> (Bakara, 2/183)</span></p>
				<p class="a--Paragraf-E">Nefsin gemlenmesi, frenlenmesi bakımından oruç, oldukça önemli bir fonksiyona sahiptir. Bundan dolayıdır ki, maneviyat dünyası büyüklerinin hayatlarına baktığımızda, az yeme, az uyuma ve az konuşma anlamına gelen riyâzetle ruhlarının formlarını koruduklarını görürüz ki, aslında bu üç unsuru da oruç kendi bünyesinde barındırmaktadır.</p>
				<p class="a--Paragraf-E">Oruç ibadeti, aynı zamanda nefsin azgınlığına ve aşırı isteklerine karşı da bir koruyucudur. Bu hususa işaret sadedinde hadis olarak rivayet edilen bir eserde şöyle buyrulmuştur: “Cenâb-ı Hak, nefsi terbiye için ona çeşitli cezalar verdi. Önce ateşle yaktı. Sordu: Sen kimsin ben kimim? Nefis: Sen sensin, ben benim dedi. Bunun üzerine Cenâb Hak onu açlıkla terbiye etti. Neticede Ben kimim sen kimsin sorusuna nefsin cevabı: “Sen âlemlerin Rabbisin ben ise senin hakir bir kulunum dedi.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-32" id="footnote-288-32-backlink">32</a></span></p>
				<p class="a--Paragraf-E">Oruç, gencin nefsini Cenâb-ı Hak karşısında serkeşlik yapmaktan kurtarmış olur ve onu itaat eden bir kul hâline getirir. Oruç ibadetiyle hayatını bereketlendiren genç, oruçlu olmadığı günlere nispeten, daha bir melekleştiğini vicdanında hisseder. </p>
				<p class="a--Paragraf-E">Oruç ibadeti, bütün günahlara açık olan genci, kendisi için bir iç çöküntü, fıtratıyla zıtlaşması anlamına gelen günahlara karşı da korur. Gencin geçtiği, gezip dolaştığı yollarda, binbir türlü günah vardır. Bunlardan her biri, en tehlikeli yırtıcılardan daha sinsi ve tehlikeli olarak her köşe başında özellikle gençleri beklemektedir. Kanı kıpır kıpır olan genç, bu tehlikeli kapanların birinden kurtulsa bile, diğerlerine takılıp kalması sıradandır. Bu yolları takılıp kalmadan aşmaya, çok ciddi bir irade gerekir. İşte bu tehlikeye karşı oruç, bir kefil ve teminattır. Hatta o gencin üzerine giydiği bir zırhtır. Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu </span><span class="x-aleyhisselam--E" style="font-size:0.76em;" xml:lang="tr-TR">aleyhi ve sellem)</span> önlerine çıkacak bu türlü tuzaklara karşı gençlere şu tavsiyeyi yapmaktadır: </p>
				<p class="a--Paragraf-E">“Ey gençler! Sizden her kim evlenmeye güç yetirebiliyorsa evlensin. Zira evlilik, gözü haramlardan daha koruyucu, namusu daha çok muhafaza edicidir. Kim de evlenmeye muktedir değilse, o zaman oruç tutsun. Zira oruç, onun için bir kalkandır.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-33" id="footnote-288-33-backlink">33</a></span> </p>
				<p class="a--Paragraf-E">Oruç, gencin adeta bir sığınağı gibidir. O, gençte var olan ve onu sürekli günah işlemeye kışkırtan bedeni arzuları gemler. Genç, oruçlu olduğu günlerde her türlü negatif istek ve meyillere karşı sağlam durur ve kazandığı dirençle oruçlu olmadığı günlerde de bu tür istek ve meyillere engel olmaya güç yetirebilir. Böylece o, helal dairesinde bir hayat yaşar. Midesine oruç tutturduğu gibi, gözüne, kulağına, düşüncelerine hatta hayallerine de oruç tutturmakla adeta melekleşen bir hâl almış olur.</p>
				<p class="a--Paragraf-E">İbadetten mahrum yetişen gençler, hem toplumun başına dert, hem de kendi içlerinde kendileriyle barışık olmayan kimselerdir. Özellikle batı toplumu günümüzde bu sıkıntıları çok ağır bir şekilde yaşamaktadır. Yapılan araştırmalar da göstermektedir ki, ibadetten yoksun yetişen gençler, toplumun başına dert olmuş ve psikolojik olarak da bunalım içinde geçen bir hayat sürmektedirler. Nitekim Dr. Henry Link, “Dine Dönüş” kitabında, ABD’de Psikoloji Araştırma Dairesi Şefi olarak 15.321 kadın ve erkek üzerinde yaptığı incelemede 73.226 psikoloji testinin tatbik neticesini şöyle değerlendirmekteir: “Bir dine inanan ve mabedlere devam eden kimselerde şahsiyet ve karakter, dine karşı lâkayd olan ve mabede gitmeyenlerden daha sağlam ve üstündür.”</p>
				<p class="a--Paragraf-E">Yine meşhur psikiyatristlerden olan Dr. Carl Jung, “Modern Man in Search of Soul” isimli kitabında şu tespitleri yazmaktadır: “Son otuz sene içinde dünyanın her tarafından hastalar bana müracaat ettiler. Yüzlercesini tedavi ettim. Otuz beş yaşını geçmiş olanlarının hasta olmalarının asıl sebebi, dinî inançlarını kaybetmeleri idi. Bunlar hayata din açısından bakmıyorlar, dindar arkadaşları gibi davranmıyorlardı. Dîni inançlarına yeniden kavuşmadan da tamamen iyileşmiyorlardı.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-34" id="footnote-288-34-backlink">34</a></span></p>
				<p class="a--Paragraf-E">Yaratılışı gereği insanın pek çok şeye ihtiyacı vardır. Onları gidermeden veya gidereceğine inanmadan doyum noktasına ulaşamaz. Binaenaleyh onların düşünceleri sonsuz, istekleri sınırsız, arzuları sayısızdır. İnsanların bütün isteklerine bu dünyada ulaşmaları imkânsızdır. Zenginlikte, makamda, yaşam tarzında üst limit yoktur, ulaşılan her üst seviyede bir müddet sonra sıkılan insan, ondan daha üstününü ister ve bu istek de hiç bitmez. Yani ulaştığı hiçbir makam ve yaşam tarzı onu tatmin etmez. Çünkü onun duyguları, düşünceleri ve arzuları bu kısa ömürlü dünyada doymayacak kadar geniştir. Her ulaştığı seviyede aradığını bulamayan insan, bu defa tatmini başka şeylerde aramaya başlar, bunun için de her yolu mubah sayar.</p>
				<p class="a--Paragraf-E">Günümüz gençliğine baktığımızda bu durum açıkça kendisini göstermektedir. Son zamanlarda özellikle kendilerine göre sanatın zirvesine ulaşmış olmalarına rağmen uyuşturucunun pençesine düşenlerin bu acı durumu ibret vericidir. Zirvede olmalarına rağmen bir türlü tatmin olamayan bu kimseler, çareyi kendilerini uyuşturucunun kucağına atmada aramaktadırlar. Hâlbuki kalpler ancak Allah’ı anmakla huzura erer, ruhî problemler şifa bulur, sükûna kavuşur ve yatışır. Çünkü her şeyin başlangıcı ve sonu Allah’a bağlıdır. Bütünüyle sebepler zinciri Allah’tan başlar ve yine dönüp dolaşır O’nda son bulur. Allah deyince düşünceler hareket hedefinin son noktasına erişmiş, mantıklar durmuş, bütün duygular, bütün korkular ve ümitler son durağına dayanmış bulunur. Gönüller O’nun dışında hangi dünya nimetine meylederse etsin, hangi isteğe ulaşırsa ulaşsın, onların hepsinin daha iyisi ve daha üstünü, daha ötesi bulunduğundan, hiçbirinde karar kılamaz. Hiçbiri rûhun özlemini gideremez, heyecanını doyum noktasına ulaştıramaz. Haz ve lezzette daha yükseğine ulaşmak ister. Fakat kalp İlâhî marifetten, Allah’ı zikirden zevk almaya başlayınca, bütün maksatların ve bütün işlerin Allah’a yönelmiş olduğunu anlar ve artık O’ndan yüksek bir makam ve merciye, O’nun dışında bir maksuda geçmek mümkün olmaz. Bundan dolayıdır ki marifetullaha yükselemeyen ve Allah’ı hatırlamayan kâfir ve gâfil kalpler, hiçbir zaman ıstıraptan kurtulamaz, kalp huzuru, gönül huzuru tadamaz. Huzur bulamaz, çırpınır da çırpınır durur.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-35" id="footnote-288-35-backlink">35</a></span> “..İyi bilin ki gönüller ancak Allah’ı anmakla huzur bulur.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-36" id="footnote-288-36-backlink">36</a></span> gerçeği de bunu göstermektedir.</p>
				<p class="a--Paragraf-E">Peygamber Efendimiz’in <span class="x-aleyhisselam--E" style="font-size:0.76em;" xml:lang="tr-TR">(sallallahu </span><span class="x-aleyhisselam--E" style="font-size:0.76em;" xml:lang="tr-TR">aleyhi ve sellem)</span> bu hadislerinde özellikle gençleri zikretmesi manidardır. Zira hadisin diğer maddesinde, “kalbi mescidlere bağlı olan kimseler” buyurmasına rağmen, ibadetle yetişen gençleri ayrıca zikretmiştir. Bu da ibadetin bir genç için ne kadar önemli olduğunu göstermektedir. Konuyla ilgili bir hadislerinde Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span>: “Allah, gençliğini Hakk’a itaat yoluna bağlayan ve gayr-i meşrû şehvet peşinde olmayan genci pek beğenir.” buyurmuş ve bahtiyar bir gence bütün dünyevîlikleri unutturacak şu müjdeyi vermiştir: “Allah, kendini ibadete hasreden bir genci meleklerine gösterir; Kendisine has münezzehiyet ve mukaddesiyetiyle onunla iftihar eder ve ona şöyle der: Ey şehvetini Benim için bırakan genç! Ey gençliğini Bana adayan yiğit! Sen Benim nezdimde meleklerimin bazısı gibisin.” </p>
				<p class="a--Paragraf-E">Başka bir hadislerinde de Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve </span><span class="x-aleyhisselam--E" style="font-size:0.76em;" xml:lang="tr-TR">sellem)</span>:</p>
				<p class="a--Paragraf-E">“En hayırlı genç odur ki; ihtiyar gibi ölümü düşünüp âhiretine çalışarak, gençlik hevesatına esir olmayıp gaflette boğulmayandır. Ve ihtiyarlarınızın en kötüsü odur ki; gaflette ve hevesatta gençlere benzemek ister; çocukçasına hevesat-ı nefsaniyeye tâbi olur.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-37" id="footnote-288-37-backlink">37</a></span> buyurarak, gençlikteki ibadetin önemime vurgu yapmıştır.</p>
				<p class="a--Paragraf-E">İman ve imanın gereği yapılan ibadetler, her türlü kötülüğe açık olan gençleri, kısa sürede değiştiren hatta önceki kötü hayatlarından hiçbir eser bırakmayan bir özelliğe sahiptir. Konumuzla ilgili Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> zamanında yaşanmış şu örnek de bu hususu teyid etmektedir. 15-16 yaşlarındayken henüz İslâm ahlâkını bilmediğinden çevredeki kadınları rahatsız eden Cüleybib adında bir genç sahabi vardır. Peygamber Efendimiz’le <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> tanışıp, ibadetle hayatını farklı bir mecraya taşıyınca ve iffetini koruma konusunda Resûlullah’tan <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> dua alınca, artık Medine’nin en hayâlı gençlerinden biri hâline gelir. Çok geçmeden Allah Rasûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> onu evlenecek kızları olan bir aileye gönderir, bu konuda vesile olur ve onu evlendirir. Ancak üç-beş hafta sonra Cüleybib’in cihada çıkması gerekir. Cüleybib <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> orada şehadet şerbeti içer. Savaş sona erince herkes cesedini mücahede meydanında bırakıp ruhuyla ötelere kanatlanan şehitlerini arar, bulur ve onların techîz ve tekfîn işiyle uğraşır. O hengâmede Şefkat Peygamberi <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> yüksek sesle sorar:</p>
				<p class="a--Paragraf-E">“Aranızda kaybı olan, herhangi bir yakınını bulamayan var mı?” Sahabe efendilerimiz “Hayır, ya Resûlallah, aradığımız herkesi bulduk.” derler. İşte o zaman Mahzun Nebi, gözleri yaşlı, “Ama benim bir kaybım var.” der. “Ben Cüleybib’imi kaybettim.” diye ekler ve evladını yitirmiş, yüreği yaralı bir baba gibi yitiğini, yiğidini arar. Uzun arayışlar sonunda onu bulur, başını mübarek dizine koyarak şöyle buyurur: “Allah’ım, bu bendendir, ben de ondanım.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-38" id="footnote-288-38-backlink">38</a></span></p>
				<p class="a--Paragraf-E">Allah Resûlü’yle <span class="x-aleyhisselam--E" style="font-size:0.76em;" xml:lang="tr-TR">(sallallahu</span><span class="x-aleyhisselam--E" style="font-size:0.76em;" xml:lang="tr-TR"> aleyhi ve sellem)</span> tanışan, O’ndan hayata dair altın prensipleri alıp uygulayan Cüleybib, eski hayatından tamamen uzaklaşarak, Resûlullah’ın <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi</span><span class="x-aleyhisselam--E" style="font-size:0.76em;" xml:lang="tr-TR"> ve sellem)</span> gönlündeki yerini alır. İşte Cüleybib’in <span class="x-aleyhisselam--E" style="font-size:0.76em;" xml:lang="tr-TR">(rad</span><span class="x-aleyhisselam--E" style="font-size:0.76em;" xml:lang="tr-TR">ıyallahu anh)</span> hayatındaki bu hızlı değişimin altında, İslâm’la tanıştıktan sonra günün değişik vakitlerinde insanı meleklerle kol kola gezdirecek güce sahip ibadetleri yatmaktadır.</p>
				<p class="a--Paragraf-E">Ömrünü ibadetin ruhânî dünyasında geçiren genç, oradan aldığı güç ve kuvvetle, önüne çıkan tehlikeleri aşıp yoluna devam edebilir. İbadetten yoksun olan, namazla tanışmayıp, yol azığını almayan, orucun bereketli ikliminden nasiplenmeyen genç de, en sığ sularda bile boğulup kalmaya mahkumdur. Hz. Ömer <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> devrinde, devamlı mescide gelip giden, ibadetinde derin mi derin, başını yere koyunca güller açan ve seccadesini gözyaşlarıyla ıslatmadan mescitten ayrılmayan bir genç vardır. Bu gencin, birdenbire mescitten ayağının kesildiğini fark eden Hz. Ömer <span class="x-aleyhisselam--E" style="font-size:0.76em;" xml:lang="tr-TR">(r</span><span class="x-aleyhisselam--E" style="font-size:0.76em;" xml:lang="tr-TR">adıyallahu anh)</span>, gencin nerede olduğunu sorunca, onun vefat ettiğini söylerler. Evine gelip giderken bu gence nasılsa kötü duygulu bir kadın musallat olmuştur; kadın genci ağına çekmek ister. Genç, bu kadının tuzağına tam düşmek üzereyken, birden diline: “<span class="italik-E" xml:lang="tr-TR">Sineleri</span><span class="italik-E" xml:lang="tr-TR"> her zaman Allah’a karşı saygıyla çarpan müttakîler, şeytandan bir</span><span class="italik-E" xml:lang="tr-TR"> tayf, bir vesvese dokunduğu zaman hemen Allah’ı anarlar ve</span><span class="italik-E" xml:lang="tr-TR"> derken gözleri açılıverir.”</span> <span class="x-aleyhisselam--E" style="font-size:0.76em;" xml:lang="tr-TR">(A’raf, 7/201)</span> âyetinin takıldığını fark eder. Bu duygunun vermiş olduğu heyecan, utanma ve ar duygusu içinde kalbi durur ve oraya yıkılıverir. Hz. Ömer <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span>, gencin ölüm sebebini anlayınca hemen defnedildiği yere gider ve kabrinin başında ona şu âyetle seslenir: “<span class="italik-E" xml:lang="tr-TR">Rabbinin huzurunda durmaktan</span><span class="italik-E" xml:lang="tr-TR"> korkan kimselere iki Cennet vardır.</span>” <span class="x-aleyhisselam--E" style="font-size:0.76em;" xml:lang="tr-TR">(Rahman, 55/46)</span> Şimdi sen istediğine girebilirsin.” Hz. Ömer <span class="x-aleyhisselam--E" style="font-size:0.76em;" xml:lang="tr-TR">(radıyallahu anh)</span> sözlerini bitirdikten sonra herkesin duyacağı şekilde mezardan şöyle bir ses yükselir: “Yâ Emire’l-Mü’minîn! Allah bana onun iki katını verdi.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-39" id="footnote-288-39-backlink">39</a></span> </p>
				<p class="a--Paragraf-E">Gençliğini ibadetle geçiren, böylece nefsin ve şeytanın bütün kötü arzularına karşı kendisini frenleyebilen gençlerden birisi de Mecmau’l-Enhür sahibi Muhammed b. Süleyman’dır. “Damat Efendi” lakabıyla meşhur olmuştur. Çünkü bu zat iffet âbidesi, talebelik döneminde bir gece yarısı, mum ışığı altında ders çalışmaktadır. İlmî mütâlaalara daldığı bir esnada kapısı çalınır. O vakitte birinin gelmesinin hâsıl ettiği hayret ve misafirin kimliği hakkındaki merakla hemen kapıyı açar. Karşısında genç ve güzel bir kızcağız durmaktadır. Misafir, yolunu kaybettiğini ve etrafta başka bir ışık göremediği için onun kapısını çalmaya mecbur kaldığını söyler. </p>
				<p class="a--Paragraf-E">Genç talebe, misafirini geri çeviremez, onu gece karanlığına ve sokağın soğuğuna terk edemez, çaresizce kızı içeri alır. Ona oturup dinlenebileceği bir köşe gösterdikten sonra da sabaha kadar dersine çalışmaya devam eder. Utangaç ve gizli-saklı nazarlarla onu seyreden kızcağız, bu iffetli talebenin bir hâline hayret eder; genç, arada bir parmağını önünde yanan mumun alevine tutmakta ve bir müddet öylece bekledikten sonra geri çekmektedir. Bir defa ile de yetinmemekte ve bunu ara ara sürekli tekrarlamaktadır. Bu hâl üzere sabah olur. </p>
				<p class="a--Paragraf-E">Gün ışıdıktan sonra genç kız oradan ayrılıp evine döner. Halkın yardımıyla yolunu bularak ulaştığı ev, Osmanlı vezirlerinden birinin sarayıdır; bu genç kız da, o vezirin kerimesidir. Saray halkı, ona geceyi nerede ve nasıl geçirdiğini merakla sorarlar; zira, bütün gece onu aramış ama bir türlü bulamamışlardır. Genç kız başından geçenleri, gördüklerini ve hususiyle de kendisini misafir eden talebenin tuhaf hâlini bir bir anlatır. Vezir, kızına yardım eden o genci sarayına davet eder ve niçin sabaha kadar elini yanan mumun üzerinde tuttuğunu sorar. Yusuf yüzlü genç, “Yolunu kaybettiği için kapımı çalan bir misafiri dışarıda bırakamazdım; bu sebeple onu kulübeme aldım. Nefsimin desiselerine karşı koyabilmek için de, elimi ara sıra mumun bana Cehennem’i hatırlatan alevi üzerine koydum. Şeytan beni kandırmaya yeltendiğinde, parmağımı ateşe tutarak, nefsime Cehennem azabını hatırlattım ve böylece yanlış bir şey yapmaktan kurtuldum.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-40" id="footnote-288-40-backlink">40</a></span> </p>
				<p class="a--Paragraf-E">İbadetle gençlik çağını geçiren kimseler de bazen günah işleyebilir. Ancak böyle bir genç, kendisini zehirleyen bu günaha karşı hemen tepkisini koyar, seccadesine koşar, günaha yaşama hakkı bırakmaz, tevbeyle, namazla, oruçla, hac ve sadakayla bu kirlerden kendisini temizlemenin yollarını arar. Gençliğin geçtiği yıllar, Hak katında son derece önemlidir ki, Allah Resûlü <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi</span><span class="x-aleyhisselam--E" style="font-size:0.76em;" xml:lang="tr-TR"> ve sellem)</span>: “Hesap gününde insan, gençliğini nerede tükettiği konusunda hesap vermeden oradan ayrılamaz.”<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-41" id="footnote-288-41-backlink">41</a></span> buyurmuştur. </p>
				<p class="a--Paragraf-E">Gençliğin önemindendir ki, bütün ilim ve hâl erbabı insanlar, yaşadıkları dönemlerde hitap ettikleri kimselerin merkezine gençleri koymuş, onlara bu konuyla ilgili tavsiyelerde bulunmuşlardır. Mesela ikinci bin yılın müceddidi olarak kabul edilen İmam-ı Rabbani hazretleri Mektubat isimli eserinin 73. Mektubunda gençlere şu öğütleri verir: </p>
				<p class="a--Paragraf-E">Ey oğul! </p>
				<p class="a--Paragraf-E">İbadete yönelme vakti gençliktir. Akıllı olan bu vakti kaçırmaz, fırsatı ganimet bilir. Zira iş önemlidir. İnsan yaşlılık zamanına kalmayabilir. Kaldığını farz edelim, derlenip toparlanmak nasip olmaz. Böyle bir derlenip toparlanmanın mümkün olduğunu farz edelim, bir amel işlemeye güç yetiremez. Zira o zaman, zaafın ve aczin bastırdığı zamandır. Hâlbuki şu anda derlenip toparlanma durumu vardır, elde edilmesi kolaydır. </p>
				<p class="a--Paragraf-E">Hele anne-babanın hayatta olmaları Yüce Hakkın nimetlerinden biridir. Senin geçimini, onlar üzerine almıştır. İşte bu mevsim fırsat mevsimidir. Güç ve kuvvetinin yettiği mevsimdir. Bugünün işini yarına bırakmak için şu andaki durum nasıl bir özür olabilir? Ertelemeye ne gerek var? Resûlullah <span class="x-aleyhisselam--E" style="font-size:0.76em;" xml:lang="tr-TR">(sallallahu aleyhi ve sellem)</span> bu manada şöyle buyurmuştur: “İşi erteleyen helak olur.” </p>
				<p class="a--Paragraf-E">Evet, bugün ahirete ait işlerle bir meşguliyet varsa, bu düşük dünyanın işini yarına bırakmak cidden güzel olur, tam bunun aksi ise pek çirkin bir şey olur. Şu zaman gençlik zamanıdır. Nefsin, şeytanın ve din düşmanlarının istilası zamanıdır. Bu zamanda yapılan az amele biçilen itibar, bu vakitlerden başka zamanlarda yapılan amellere biçilmez.<span class="Preference-E" style="font-size:1.1em;" xml:lang="tr-TR"><a class="footnote-link" href="#footnote-288-42" id="footnote-288-42-backlink">42</a></span></p>
				<p class="a--Paragraf-E"> Bediüzzaman hazretleri, gençleri bu konuda uyarmış, gerek eserlerinin değişik yerlerinde, gerekse konuyla ilgili müstakil olarak telif ettiği Gençlik Rehberi’nde bir hayli tahşidatta bulunmuş, gençleri ikna için akli mantıki deliller kullanmış ve gençliğin ibadetle geçirilmesi gereken bir çağ olduğunu belirtmiştir.</p>
				<p class="b--Paragraf-E">_______________</p>
				<div class="footnotes">
					<div class="footnote">
						<p class="b--Paragraf-E"><a class="footnote-anchor" href="#footnote-288-27-backlink" id="footnote-288-27">27</a><span class="Preference-E" style="font-size:1.28em;" xml:lang="tr-TR"/>	Gülen, Fethullah, <span class="italik-E" xml:lang="tr-TR">İkindi Yağmurları</span>, s.141.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-28-backlink" id="footnote-288-28">28</a><span class="Preference-E" style="font-size:1.28em;" xml:lang="tr-TR"/>	Nursî, <span class="italik-E" xml:lang="tr-TR">Şualar</span>, 14. Şua, s.1073.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-29-backlink" id="footnote-288-29">29</a><span class="Preference-E" style="font-size:1.28em;" xml:lang="tr-TR"/>	Nursi, <span class="italik-E" xml:lang="tr-TR">Sözler</span>, 13. Söz, s. 57.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-30-backlink" id="footnote-288-30">30</a><span class="Preference-E" style="font-size:1.28em;" xml:lang="tr-TR"/>	Elmalılı, Yazır, <span class="italik-E" xml:lang="tr-TR">Hak Dîni Kur’ân Dili</span>, Fatiha Sûresi'nin Tefsirinde.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-31-backlink" id="footnote-288-31">31</a><span class="Preference-E" style="font-size:1.28em;" xml:lang="tr-TR"/>	Münavî,<span class="italik-E" xml:lang="tr-TR"> Feyzu’l-Kadîr</span>, 6/221.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-32-backlink" id="footnote-288-32">32</a><span class="Preference-E" style="font-size:1.28em;" xml:lang="tr-TR"/>	Osman b. Hasan el-Havbevi, <span class="italik-E" xml:lang="tr-TR">Dürretü’l-Vaizin</span>, s. 25.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-33-backlink" id="footnote-288-33">33</a><span class="Preference-E" style="font-size:1.28em;" xml:lang="tr-TR"/>	Buhârî, <span class="italik-E" xml:lang="tr-TR">Savm</span> 10; Ebû Dâvûd, <span class="italik-E" xml:lang="tr-TR">Nikâh</span> 1.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-34-backlink" id="footnote-288-34">34</a><span class="Preference-E" style="font-size:1.28em;" xml:lang="tr-TR"/>	Saffet Senih,<span class="italik-E" xml:lang="tr-TR"> İbadetin Getirdikleri</span>, Nil Yayınları, İzmir 1995, s. 21-22.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-35-backlink" id="footnote-288-35">35</a><span class="Preference-E" style="font-size:1.28em;" xml:lang="tr-TR"/>	Elmalılı, Ra’d Sûresi 28. âyetin tefsirinde.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-36-backlink" id="footnote-288-36">36</a><span class="Preference-E" style="font-size:1.28em;" xml:lang="tr-TR"/>	Bkz. Ra’d Sûresi, 13/28.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-37-backlink" id="footnote-288-37">37</a><span class="Preference-E" style="font-size:1.28em;" xml:lang="tr-TR"/>	Taberânî, <span class="italik-E" xml:lang="tr-TR">el-Mu’cemu’l-Kebîr</span>, 22/83.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-38-backlink" id="footnote-288-38">38</a><span class="Preference-E" style="font-size:1.28em;" xml:lang="tr-TR"/>	Müslim, <span class="italik-E" xml:lang="tr-TR">Fedâilü’s-sahabe</span> 131; Ahmed b. Hanbel, <span class="italik-E" xml:lang="tr-TR">Müsned</span>, 4/422.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-39-backlink" id="footnote-288-39">39</a><span class="Preference-E" style="font-size:1.28em;" xml:lang="tr-TR"/>	İbn Kesîr, <span class="italik-E" xml:lang="tr-TR">Tefsir</span>, A’raf Sûresi 201. âyetin tefsirinde.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-40-backlink" id="footnote-288-40">40</a><span class="Preference-E" style="font-size:1.28em;" xml:lang="tr-TR"/>	Gülen, Fethullah, <span class="italik-E" xml:lang="tr-TR">Ölümsüzlük İksiri</span>, s.46.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-41-backlink" id="footnote-288-41">41</a><span class="Preference-E" style="font-size:1.28em;" xml:lang="tr-TR"/>	Tirmizî, <span class="italik-E" xml:lang="tr-TR">Kıyamet</span> 1.</p>
					</div>
					<div class="footnote">
						<p class="b--Paragraf-E"><a class="footnote-anchor" href="#footnote-288-42-backlink" id="footnote-288-42">42</a><span class="Preference-E" style="font-size:1.28em;" xml:lang="tr-TR"/>	İmam Rabbani, <span class="italik-E" xml:lang="tr-TR">Mektûbat.</span></p>
					</div>
				</div>
			</div>
		</div>
	</body>
</html>