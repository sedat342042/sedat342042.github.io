<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gecis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_12">III<br class="calibre3"/> Küçümsenen ve İstenmeyen KİT’ler...</h2>
				<h3 class="normal2" id="calibre_toc_65">KİT’lerin Kurtuluşu Bir İnanç Sorunudur</h3>
				<p class="normal">Kamu İktisadi Teşebbüsleri’nin (KİT) yeniden düzenlenmesine ilişkin çalışmalar bir başka tarihe ertelenmişe benzemektedir. Üzerinde anlaşmaya varıldığı bildirilen ve 
				KİT’lerin üç ayrı grupta, devlet holdingleri çerçevesinde biçimlenmesini öngören plandan vazgeçildiği haber verilmektedir.<sup class="calibre4"><a class="footnote-link" href="gecis_split_026.html#footnote-100-12" id="footnote-100-12-backlink" name="footnote-100-12-backlink">[12]</a></sup>
				Öte yandan, Türk Sanayici ve İşadamları Derneği’nin (TÜSİAD) yayınladığı 
				KİT Raporu (15 Mayıs 1982), hem ayrıntılı ve özenli hazırlanışıyla, hem de genel yargı ve gözlemlerdeki farklılıkla dikkati çekmektedir. 
				KİT konusundaki yaygın belirsizliğe, bu raporda da rastlamak mümkündür:</p>
				<p class="normal">TÜSİAD’a göre, “... Türkiye bu eskimiş KİT modeli nedeniyle elektriksiz, susuz, kömürsüz kalırken, temel mal ve hizmetler için dünya fiyatları üstünde bedeller ödemek zorunda bulunurken, kime hizmet ettikleri anlaşılmayan bâzı gruplar 
				KİT’lerin Türk halkına istihdam olanakları sağladığını ve KİT’lere dokunulmaması gerektiğini iddia etmişlerdir” (s. 11).</p>
				<p class="normal">Hakkında bu yargıya varılabilen KİT’ler için, savunucularının “kime hizmet ettikleri anlaşılamayan” bu kuruluşlar için, aynı 
				TÜSİAD raporunda, yanlış bir hesaplamayla “1970-80 yılları arasında yatırımlarının yılda ortalama yüzde 325 oranında arttığı” da (s. 12) belirtilmektedir. Bu, her ne kadar yılda “yüzde 325” gibi inanılmaz bir oran değilse de, gerçek, fiyatların 16 kat arttığı 10 yılda, 36 kat artan bir yatırım miktarıdır. Ayrıca, 
				KİT’lerin toplam üretiminde, “1980 yılında 127.8’lik, 1981’de ise 66.5’lik artışlar görüldüğü”, “1980’de yüzde 62.2’lik artış gösteren finansman ihtiyacının 1981’de yüzde 36.2’ye düştüğü,” 1982’de bu desteğin “yüzde 3.6 olarak planlandığı”, “KİT’lerin mal ihracının 1981’de yüzde 58.8 arttığı”, “15 kuruluşun 1979-80 döneminde zarardan çıkıp verimli hale geldiği veya verimliliğini arttırdığı” (s. 84) söz konusu 
				TÜSİAD raporunda belirtilmektedir.</p>
				<p class="normal">Başka bir deyişle, raporun verilerine bakıldığında, aynı raporun açtığı “savunucularının kime hizmet ettikleri anlaşılmayan” sorusunun cevabı, bu verilere dayanarak, “Türkiye’ye ve Türk halkına” şeklinde getirilebilmektedir.</p>
				<p class="normal">KİT’ler üzerine, yıllardan beri çelişkili yargılara varılır. Atmaktan-satmaktan söz edilirken, bir yandan da ekonomideki olağan-üstü güçleri ve katkıları belgelenir. Yatırımsızlıktan yakınan bir ülkede, 
				KİT’lerin yatırımlarını 10 yılda 36 kat arttırdığı açıklanır. 
				KİT’lerin yönetiminde, işleyişinde herkesin kabul ettiği eksikler kalem kalem sıralanırken, bu kuruluşların yeniden düzenlenmesi, daha etkili ve verimli kılınması için öngörülmüş çözümler, bir türlü ve yıllardan beri uygulamaya konamaz.</p>
				<p class="normal">Bunun nedeni, görülebildiği kadarıyla, teknik yetersizlik yahut yönetimlerin beceri eksikliği değildir. Neden, 
				KİT’lere yaklaşımla ilgilidir. KİT’leri yeniden düzenleyebilmek, onları asli sahiplerine, yani ülkenin tümüne daha yararlı kılabilmek, 
				KİT’lere ve devletin ekonomideki işlevine inanmayı, güvenmeyi gerektirmektedir. 
				KİT’leri bir tür “yük” gibi gören, “baş belası” diye yorumlayan bir ekonomi yaklaşımıyla 
				KİT’leri yeniden düzenleyip mükemmelleştirmek elbette mümkün değildir.</p>
				<p class="normal">Gene görülebildiği kadarıyla, KİT’lerin yeniden düzenlenmesi bir kez daha ertelenmekte ve geleceğin Türkiye’sine, 
				KİT’leri “başka açıdan” değerlendiren bir ekonomi anlayışına bu görev bırakılmaktadır.</p>
				<p class="sagnormal">18 Mayıs 1982</p>
				<h3 class="normal2" id="calibre_toc_66">Şu KİT’leri Ne Yapmalı?</h3>
				<p class="normal">Bir toplumun kendi öz varlığına “üvey 
				muamelesi” yapmasının ya da yaptırtmasının çarpıcı örneği, 
				Türkiye’deki Kamu İktisadi Teşekkülleri’dir. Madencilik 
				sektörünün neredeyse tümünü, enerjinin yarıya yakın bölümünü, 
				banka ve sigorta hizmetlerinin yüzde 40’ını, imâlât sanayiinin ve ulaştırma sektörünün yüzde 20’lik bölümlerini, toplam ithalatın yarısını, 
				KİT’ler gerçekleştirmektedir. KİT’lerin içinde bırakıldıkları olumsuz koşullarla her şeye rağmen verdikleri başarılı sonuçlar, iki farklı gözleme yol açmaktadır.</p>
				<p class="normal">1) İlk gözlem fevkalâde olumsuzdur: 20. yüzyılın son çeyreğinde bir toplum kendi çok önemli ekonomik varlığına böylesine “geri kalmış” bir yönetim ve işletmecilik anlayışıyla eğilebilmekteyse, bu kadar umursamazsa, çok şeyden umudu kesmek gerekir.</p>
				<p class="normal">2) İkinci gözlem ise aynı ölçüde olumludur: En temel kurumlarının yani 
				KİT’lerin böylesine ters ve yetersiz koşullara mahkûm edilmiş olmasına rağmen bir ekonomi hâlâ ayaktaysa ve canlılığını koruyorsa, bu ekonominin ileride yapabileceği daha çok şey vardır. </p>
				<p class="normal">KİT’lerin temel hastalığı, öncelikle yönetim anlayışından ve karma ekonomide yer almış bir devlet kurumunun “bürokratik” mekanizmalarından kaynaklanmaktadır.</p>
				<p class="normal">Bu iki noktayı açmaya çalışalım: Bir ekonomik işletmenin, hele 
				KİT’ler gibi dev nitelikli bir işletmenin sahibi, doğal olarak, o işletmenin yönetimini en yetkili kişilere emanet etmek, onlara akılcılığın düzeyinde en geniş imkânları sağlamak zorundadır. Bu, iş sahibinin “kendi” menfaati gereğidir.</p>
				<p class="normal">Bütün toplumun, hepimizin “sahip” olduğu KİT’lere gelince: 
				KİT’lerin en sorumlu görevine getirdiğimiz genel müdürler, özel sektördeki benzerlerinin aldığından yaklaşık 5 ila 10 kat daha az ücret almaktadır. Yönetim başarılarından bağımsız nedenlerle her an görevden uzaklaştırılabilirler. Karar verme imkânları alabildiğine sınırlanmıştır.</p>
				<p class="normal">Başka bir deyişle, bir yöneticinin başarılı olamaması için hem bütün koşulları işin “sahibi” bizzat yaratmıştır, hem de –istisnalarının dışında– o işe yetenekli olanların gelmemesi, gelirse de bir süre sonra kaçması, kaçırılması için her tür önlem alınmıştır...</p>
				<p class="normal">Bu durumun, akılla ve mantıkla açıklanması mümkün değildir. Aynı şekilde akıl ve mantıkla açıklanması mümkün olmayan, 
				KİT’lerin genel müdürden hemen sonraki en yetkili organı, yani, yönetim kurullarıdır. Gene “sahiplik” açısından olaya bakalım: Sizin bir özel şirketiniz olsa, bu şirketin yönetim kuruluna getireceğiniz dokuz kişiyi kimlerden seçersiniz? Doğal olarak, o şirketin iş alanını en iyi bilen uzmanlardan, teknisyenlerden, iktisatçılardan, vb.</p>
				<p class="normal">Devlet ise, kendine ait, daha doğrusu hepimize ait 
				KİT’lerin yönetim kurullarını, on yıllardan beri, o işle hiçbir ilgisi bulunmayanlardan seçmeyi kesin kural haline getirmiştir. İktidarların, hükümetlerin eğilimine, tercihine göre, yapılacak işle ilgisiz insanlar, bize ait olan bir işin yönetimine getirilmişlerdir.</p>
				<p class="normal">Bu konuda ilgililer bir açıklama yapsa, tek tek her 
				KİT’in yönetim kurulunda o KİT’in çalışma alanında uzmanlaşmış kaç kişinin yer aldığını açıklasa; çok ilginç oranlar karşısında kalıp birlikte şaşardık.</p>
				<p class="normal">Şimdi, bir yandan yetenekli insanları barındırmayan, onlar memleket görevi bilip çalışmak istese bile ellerini kollarını bağlayarak kendilerini çaresiz bırakan bir “genel müdürlük” sistemi getirmişiz; ardından yapılacak işle ilgisiz insanları yönetim kurullarına doldurmuşuz. Sonra da, “Şu 
				KİT’ler neden başarısız, bunları özel sektöre devredelim” diye sonuçlar çıkarmadayız.</p>
				<p class="normal">Bırakınız millete ait milyarlık işletmeleri, insan komşusunun aktar dükkânını emaneten yönetecek olsa bile bu anlayışla davranmaz.</p>
				<p class="normal">KİT’ler, on yıllardan beri işte böyle yönetilmektedir...</p>
				<p class="sagnormal">21 Aralık 1982</p>
				<h3 class="normal2" id="calibre_toc_67">KİT’lerin Çözümü Ne Olabilir?</h3>
				<p class="normal">Bir ülkede ekonomi tümüyle devletin yönetiminde ise, o ülkedeki işletmelerin bürokratik birer yapıya sahip bulunması önemli bir sorun olmayabilir. Yok eğer karma bir sistem uygulanmaktaysa, hele ekonomi gelişmeye başlamış ve giderek daha karmaşık ilişkiler oluşmuşsa, ortaya, çözümü zor bir çelişki çıkacaktır.</p>
				<p class="normal">Bürokratik yapılanma, kaçınılmaz olarak ağır bir işleyişe sahiptir, kalabalıktır, “sorumlu” ve “sorumluluk,” daire amirleri, bölüm müdürleri, kısım şefleri arasında ve mevzuat sayfalarında adetâ kaybolmuştur.</p>
				<p class="normal">Bu yapıdaki bir kurumun içinde görev alacağı “piyasa ortamı”nın ise, kendine özgü kuralları vardır: Hızlı bir işleyişi, acele karar verilmesini rahatlıkla üstlenebilecek belirgin sorumlulukları, her şeyden önce ekonominin kendi mantığı uyarınca davranılmasını, başarının önkoşulu olarak “piyasa ortamı” öngörmüştür.</p>
				<p class="normal">Başka bir deyişle, KİT’lerin “yapısı” ile içinde yer aldıkları “ortam” arasındaki terslik, sürekli olarak 
				KİT’lerin aleyhine sonuçlar yaratmaktadır.</p>
				<p class="normal">Bu durumda, yapılabilecek olan nedir?</p>
				<p class="normal">İlki, KİT’leri bugünkü özellikleriyle kendi hallerine terk etmektir, onların, verimlilik ve akılcılıktan giderek uzaklaşmasını kabullenmektir. Çağın gerisindeki bir yönetim ve işletmecilik anlayışında direnmektir.</p>
				<p class="normal">Bu, hem KİT’lere, hem KİT’lerde çalışanlara, hem de ekonomi ve topluma yazıktır.</p>
				<p class="normal">İkinci çözüm, “kolaycı” ve bize göre yanlış çözüm, 
				KİT’lerin özel sektöre devredilmesidir.</p>
				<p class="normal">Üçüncü çözüm, KİT’lerin, devlet kuruluşu niteliğini ve geleneğini sürdürürken, piyasa ortamıyla uyumlu işletmecilik ve akılcılık özellikleri kazanmasıdır. Böylece, hem halkın ortak varlığı olmaya 
				KİT’lerin devam etmesidir, hem de devletin ekonomiyi yönlendirmek ve geliştirmek işlevine 
				KİT’lerin yardımcı olmasıdır.</p>
				<p class="normal">Bu, zor çözümdür. Fakat “imkânsız” çözüm değildir.</p>
				<p class="normal">Böyle bir anlayışla soruna yaklaşıldığında, dikkate alınabilecek “klasik” bir model vardır: Devletin sahip olduğu ekonomik kuruluşların, serbest piyasa kurallarını öngörerek, verimlilik ve akılcılık ölçülerine öncelik tanıyarak, kendi iç işleyişlerinde birer özel şirket esnekliğine ve serbestliğine kavuşturularak yeniden örgütlenmeleri. Böyle bir anlayışın kural olduğu Fransa ve Avusturya’da, devletin mülkiyetindeki şirketler çok başarılı sonuç vermektedir. Türkiye’de de bu yaklaşımın sınırlı uygulamaları hemen her zaman başarılı olmuştur.</p>
				<p class="normal">Bu çerçevede, devlet, tümüyle yahut büyük bölümüyle sahibi olduğu ekonomik kuruluşun hedeflerini belirlemekte, yönetimini oluşturmakta, denetimini gerçekleştirmektedir. Ancak kuruluşa, bu sınırlar içinde serbestçe davranmak, kendi kararlarını almak, içyapısını düzenlemek özgürlüğü tanınmaktadır. Bir bakıma, mülkiyeti topluma ve devlete ait olan bir özel şirket statüsü oluşturulmaktadır.</p>
				<p class="normal">Böylece, hem devletin ekonomiyi yönlendirme ve geliştirme amacı gerçekleşmektedir, hem de özel kuruluş yapılanmasındaki devlet şirketleri daha verimli ve daha özgür bir çalışmaya girebilmektedir.</p>
				<p class="normal">KİT’lerin böyle bir yeniden düzenlemeye yönlendirilmesi, bunun zaman içinde ve pilot uygulamalarla gerçekleşmesi, bize göre, 
				KİT’lerin ekonomiye katkısını büyük ölçüde arttırabilir. Böyle bir yapı değişimine en elverişli bir yahut birkaç 
				KİT’in zaman içinde yaratacağı örnek, giderek bütün KİT’lere, hattâ anlayış olarak, hizmet üreten 
				KİT’lere bile yayılabilir. Türkiye, ekonomisinde büyük yeri olan bu kuruluşları, en verimli işletmelere dönüştürmenin yararına kavuşabilir.</p>
				<p class="normal">KİT konusu, hemen her zaman gündemde olmuştur. “Reorganizasyon planları,” bizim önerdiğimiz yaklaşımın benzerlerini de kapsayan örnekleriyle hazırlanmıştır. Ne var ki, bir türlü harekete geçilmemiştir.</p>
				<p class="normal">Oysa, KİT’leri çağdaş yönetim ve işletmecilik özelliklerine ve hareket imkânına kavuşturmaksızın Türk ekonomisinin ciddi bir atılımı gerçekleştirmesi günümüzde mümkün değildir.</p>
				<p class="normal">Toplumun ortak varlığına toplum adına sahip çıkmak için geç bile kalınmıştır.</p>
				<p class="sagnormal">22 Aralık 1982</p>
				<h3 class="normal2" id="calibre_toc_68">Sigaranın Dumanı</h3>
				<p class="normal">Türkiye’de isteyen özel girişimcinin sigara fabrikası kurması, anlaşılabilir bir özlemdir. Aynı şekilde, her türlü yabancı sigaranın ithali ve isteyenin parasını verip, vergisini ödeyerek gönlünce sigara alması da doğal bir taleptir.</p>
				<p class="normal">Ancak sorun, hem çok yönlü, hem de çok boyutludur.</p>
				<p class="normal">Önce, hemen belirtmek ve bir noktayı kabullenmek gerekir: Dış ülkelerle ilişkileri artan, kendi iç gelişimi belirli bir talebi oluşturan ülkemizde, yabancı sigaraların bir yol bulup girmesi, bir bölüm tiryakinin bunları satın alması, şaşırtıcı değildir.</p>
				<p class="normal">Bu gerçek göz ardı edilemez. Ancak bir başka gerçek de şudur: Sigara tekeli, yaklaşık 165 milyar liralık bir hasılatı 1982’de devlete sağlamıştır. Bu hasılatın çok küçük bölümü maliyeti karşılamaya yetmekte, Tekel kârının yanı sıra, 85 milyar dolayındaki bir vergi de bunun içinden alınmaktadır. Yabancı sigaranın ithali ya da yurtiçi üretimi ile tekel’in bir rekabete açılması durumunda, devletin vergi kaybına değilse de gelir zararına uğrayacağı açıktır. Oysa bu devletten hizmet istenmekte, yol, baraj, hastane, okul beklenmektedir.</p>
				<p class="normal">Bir yanda, daha çeşitli ve kaliteli sigara tüketiminin çekiciliği vardır, öte yanda, kendisinden çok şey istediğimiz devletin gelirini azaltması kaygısı. Bu gerçeğin zorladığı tercih, ya benzer ve genelde kötü yapılmış sigaraları içmek ya da devlet gelirlerinden kaybı göze almak mıdır?</p>
				<p class="normal">Türkiye’nin tercihi, bu iki yol arasında sıkışıp kalmış değildir. Denenmesi gereken, hâlâ neden denenmediğinin anlaşılması zor olan, şudur: tekel, kendi imkânları çerçevesinde, “Amerikan tipi” sigarayı kendisi üreterek piyasada çeşitliliği sağlayabilir; bu çeşitlilik, yabancı sigara talebini önemli ölçüde sınırlayabilir.</p>
				<p class="normal">Konunun uzmanları, böyle bir girişimin büyük ve ileri bir teknoloji sorunu olmadığını belirtmektedir. Yani, dumanı rahatça çekilebilen yeni bir sigarayı üretmek, bunun harmanına bir miktar ithal edilmiş Amerikan türü tütün katmak, “Marlboro”ların, “Kent”lerin ve öteki abd sigaralarının zaten birbirine benzeyen içim özelliğini Türkiye’de gerçekleştirmek, bir sorun değildir. Amerikan tütünü ithalinin maliyeti ise, bu tür sigarayı tekel de yapsa, özel sektör de yapsa değişmez. Kaldı ki, kaçak Marlboro’lardan devletçe uğranılan döviz ve vergi kaybı, ithal edilecek tütünün maliyetinden herhalde birkaç kat fazladır.</p>
				<p class="normal">Amerika’da, Avrupa ülkelerinde, komşu Bulgaristan’da kolaylıkla erişilen kaliteli sigara üretimini, yani, içimi zahmetsiz sigaraları bizim yapmamamız için bir haklı gerekçe bulabilmek zordur. Eğer sorun farklı harmanla değişik bir tercih sunmak, bu harmana abd sigaralarının özelliğini katmak ise, bunun çözümü bir miktar yabancı tütün ithalidir ki, günümüz Türkiye’sinde böyle bir harcama herhalde problem yaratmaz.</p>
				<p class="normal">Asıl sorun, girişimci ve yenilikçi bir anlayışı devlet işletmeciliğinde egemen kılmaktır.</p>
				<p class="normal">Türkiye’nin ekonomisi bir gün elbette kendi sigara tekelini özel girişime ve dış rekabete açacak düzeye gelecektir; o gün geldiğinde böyle bir serbestlik gerçekleşecektir.</p>
				<p class="normal">Bugün ise, devlet, kendi imkânlarından yararlanarak farklı tercihleri vatandaşa, piyasaya tekel aracılığıyla sunabilir.</p>
				<p class="normal">Böyle bir yolun henüz denenmemiş olması, o yolun yokluğunu kanıtlamaz; sadece denenmemiş olduğunu gösterir...</p>
				<p class="sagnormal">15 Mart 1983</p>
				</body>
</html>