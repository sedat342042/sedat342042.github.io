<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gecis</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_22">II<br class="calibre3"/> Solun Geçmişinden Gözlemler</h2>
				<h3 class="normal2" id="calibre_toc_130">Geçmiş Siyasetin “Yanlışı” Nerede?</h3>
				<p class="normal">Türkiye’nin demokrasiye ara vererek bir geçiş dönemini yaşamakta olması, hiç kuşkusuz, Türkiye’nin geçmişteki kurumları adına bir yenilgidir. Bu kurumların siyasetten eğitime, kültürden ekonomiye kadar birçok alandaki başarısızlığı, ülkenin bir olağan-<br class="chapter"/>üstü durumla karşılaşmasına temel neden olmuştur.</p>
				<p class="normal">Peki, toplum olarak uğradığımız bir başarısızlığın, bir yenilginin nedenleri yeterince araştırılmış mıdır? Görüldüğü kadarıyla, hayır. Geleceğe hazırlanan, kurumsal yapısında ciddi değişimler geçiren toplumun günümüzdeki başlıca zaafı, bu eksikte özetlenmektedir: Geçmişin temel yanlışları araştırılmadan, tartışılmadan, çok yönlü bir düşünce üretimine girişilmeden, gelecek inşa edilmektedir. Çeşitli kurumların 1980’de neden iflâs ettiğine dair akademik çalışmalar, köklü araştırmalar şöyle dursun, bilimsel bir yayında yer almış makaleler bile pek gözükmemektedir. Oysa, düşmanlıkların üzerinde filizlendiği kültür bölünmüşlükleri oldukları yerde durmaktadır; ahlâk ölçüleri ve değer yargıları, yozlaşma süreçlerine aynı hızla devam etmektedir: Varlığından yakınılan her düzeydeki bağnazlıkların başlıca kaynağını getiren, insanları birbirine ve topluma karşı öfkeye şartlayan bir eğitim anlayışı kendini aynen sürdürmektedir, vb.</p>
				<p class="normal">Olumsuzları yaratan nedenler üzerine gidilmeksizin geleceğin dünden ve bugünden daha güzel olmasını beklemek, aşırı bir iyimserlik değil midir?</p>
				<p class="normal">Konuyu dar bir alanla, siyaset sosyolojisiyle sınırlayarak bakmaya çalışalım: Geleceğin siyasal partiler yasasını, siyaset kurumunu biçimlediğimiz şu günlerde, geçmiş tecrübenin yeterince değerlendirildiğini söylemek zordur. Türkiye’deki siyaset kurumunun belirli bir zaman kesitinde neden çözümsüz kaldığı, sadece kişilerin yahut kadroların yetersizliği düşüncesiyle açıklanamaz.</p>
				<p class="normal">Çözümsüzlüğün nedenlerini, gazetelerin amacı ve iddiası sınırlı sütunlarında belirlemek mümkün değildir; burada yapılabilecek olan, bâzı muhtemel nedenlere işaret etmekten, dikkat çekmekten ibarettir.</p>
				<p class="normal">Siyaset kurumunun, Türkiye’nin büyüyen ihtiyaçları gereğince demokratik bir gelişme göstermeyişi, yeni organizasyon becerileri edinmeyişi ve akılcı özellikler almayışı, bir çözülmenin özet nedenleri arasında gözükmektedir.</p>
				<p class="normal">Siyaset olayı, birbirini tamamlayan iki farklı unsurdan oluşmaktadır, ilki mobilizasyon, yani kitleleri hareketlendirmektir; ikincisi organizasyon, yani kitleleri ve yapılacak politikayı, gerçekleşecek uygulamayı örgütlemektir.</p>
				<p class="normal">Türkiye’nin siyaset kurumu, mobilizasyon alanında her zaman başarılı çıkmıştır da, meselenin organizasyon yanında hayli geri kalınmıştır. Hareketlendirilmiş kitlenin, siyaset kurumu içindeki siyaset ve karar üretimine yönlendirilmesi örgütlenememiştir. Aynı kitlenin sosyolojik yapısı ve partilerin siyaseti doğrultusunda plan ve programların, uygulama projelerinin örgütlenmesi de, eksik kalmıştır. Kitlelerin titreşiminden ve özlemlerinden kopuk, zahmetli çalışmaların desteğinden yoksun, çoğu el yordamıyla ve sezgilerle biçimlenmiş iktidar yahut muhalefet programları, siyaset kurumunun özelliği olabilmiştir.</p>
				<p class="normal">Akılcılık, çok genel tanımıyla, doğru bilgilerden ve gerçekçi verilerden hareketle, mümkün olanı en üst düzeyde gerçekleştirmektir. Aynı kavram, siyasal düşüncenin amacı ve ideali ile, sosyal, ekonomik, siyasal gerçekler arasındaki optimal denge olarak da tanımlanabilir.</p>
				<p class="normal">Siyaset kurumu, akılcı özellikleri gündem dışına iten eğilim ve özelliklerinden geçmişte pek kurtulamamıştır: Düşünce üretimini ve üyenin katılımını hep ikinci planda bırakmış yapılanma modelleri çerçevesinde, siyaset kurumunun iç mantığı müşteri ve patron ilişkilerinden kaynaklanmıştır. Maddi ya da manevi olan yasal menfaatlerin (belediye meclisi üyelikleri, iş imkânları, bâzı partilerde şirket bayilikleri, vb.) dağıtımı, siyasetteki başlıca müteharrik unsur olabilmiştir. Siyasal etkinlik, çoğu durumda, dağıtım merkezindeki etkinlikle eşanlamlı gelişebilmiştir.</p>
				<p class="normal">Siyaset kurumunun bu özelliği, kaynakların, insanların ve zamanın akılcılık-dışı tüketilmesinde, çözümsüzlüğün oluşmasında en önemli etkenlerdendir.</p>
				<p class="normal">Nihayet, siyaset kurumu, demokratik niteliğini Türkiye’nin gelişen yapısı, artan ihtiyaçları ve ağırlaşan sorunlarıyla koşut olarak geliştirememiştir. Hem kendi dışındaki kurumlarla, temsilcisi olduğu kitlelerle, hem de kendi içindeki kurumlar arasında sürekli ve demokratik bir diyaloğu, siyaset gerçekleştirememiştir. Bilâkis, her farklı eğilimin kendisini ülkenin tek kurtarıcısı –rakibini ise vatan haini– olarak niteleyebildiği, demokratik anlayış ve hoşgörüden tümüyle uzak bir siyaset kurumu oluşmuştur. Bu yapıdaki bir kurumun hem de çok zor koşullardaki demokrasiyi koruması, demokrasiyle uyumlu çözümler üretmesi, giderek imkânsıza dönüşebilmiştir.</p>
				<p class="normal">Siyaset kurumunun geçmişteki başarısızlığı, bize göre, bu üç temel nedenden kaynaklanmıştır. Ancak burada, siyasete karşı haksızlık etmemek için, hemen şunu belirtmek gerekir: Bir toplumun hiçbir kurumu, bir başkasından çok ileri yahut çok geri olamaz; bâzı özelliklerini eleştirdiğimiz siyaset de, kültürden eğitime, ekonomiden spora kadar bütün kurumlar gibi, aynı bütünün ayrılmaz parçasıdır.</p>
				<p class="normal">Siyasetin önde gelen bir etken olarak değerlendirilmesi, öteki kurumlardaki gelişmeden yahut yozlaşmadan da sorumlu olmanın işlevini taşımasından başka şey değildir...</p>
				<p class="sagnormal">4 Ocak 1983</p>
				<h3 class="normal2" id="calibre_toc_131">Sol, Doğuşundaki “Eksiği” Gideremedi</h3>
				<p class="normal">Siyaset kurumunun 1980’deki çözümsüzlüğünü incelerken, önce kurumun tümündeki bâzı eksikler, (yeterince demokratik, organizasyoncu, akılcı olamayışı) dikkati çekmişti.</p>
				<p class="normal">Geçmişin siyaset kurumunun zayıflamasında, bu kurumun ikinci büyük unsuru olan sol anlayışın kendi eksikleri ne ölçüde pay sahibidir? (Burada, geçmişte iktidar yahut muhalefet olarak en etkin yerde bulunan demokratik yahut sosyal demokrat diye tanımlanabilecek solu kastetmekteyiz.)</p>
				<p class="normal">Konuya dünkü yazımızdaki özelliği koruyarak, belirli bir siyasal kuruluşun yorumlanması açısından değil, sol anlayışın, kolaycı eleştirisi olarak da değil, tecrübenin geleceğe dönük değerlendirilmesi açısından eğilelim:</p>
				<p class="normal">Türkiye’de sosyal demokrat nitelikli bir sol anlayışın 1970’lerde siyaset kurumunda etkinlik kazandığı söylenebilir. Bu anlayışın kendinden kaynaklanan ve siyaset kurumunun zayıflamasında payı bulunan eksiği, bize göre, şudur:</p>
				<p class="normal">Türkiye’de sosyal demokrat solun doğuşu, radikalizmin felsefi, siyasi, sosyal özelliklerinden, klasik radikal parti yapılanmasından, “sosyal demokrasiye dönüşüm” biçiminde olmuştur. Ve bu dönüşümün tam olarak başarılamayışı, “radikalizme özgü bir sosyal ve siyasal yapılanmada, radikalizmin felsefesinde, sosyal demokrat politikalar üretmek” gibi gerçekleşmesi çok zor bir amaç çıkarmıştır ortaya.</p>
				<p class="normal">Bu varsayımı açmaya çalışalım: “Radikalizm” 
				öncelikle Fransa’da gelişmiş, kaynakları, çeşitli türevleri ve 
				özellikleriyle, Genç Osmanlılar’ı, Genç Türkler’i, Türkiye’deki 
				Masonluğu, İttihat ve Terakki’yi, nihayet Cumhuriyet’in kimi 
				kuruluş özelliğini etkilemiş güçlü bir felsefi-siyasi akımdır. 
				Bu akımın çok özet olarak başlıca özellikleri şöyle 
				sıralanabilir: Cumhuriyetçilik, köşeli bir laiklik, teknokrasi, 
				pozitivizm, pragmatizm, ideolojilere karşı güvensizlik, orta 
				sınıfın tercihlerine ve orta sınıf ile onun üst kesiminden 
				kaynaklanan kadrolara dayanmak.<sup class="calibre4"><a class="footnote-link" href="gecis_split_026.html#footnote-100-35" id="footnote-100-35-backlink" name="footnote-100-35-backlink">[35]</a></sup></p>
				<p class="normal">Cumhuriyet’in siyasal oluşumu, kendi ihtiyaçları, kendi amaçları, kendi doğruları içinde gerçekleşirken, radikalizmin esintilerinden bilerek ya da bilmeyerek etkilenmiştir. En azından, tarihsel koşullar, Cumhuriyet’in siyasal çözümleriyle radikalizmin çözümleri arasında rastlantısal bir benzeşme getirmiştir.</p>
				<p class="normal">İncelemekte olduğumuz sol anlayış, bu çerçevenin bir uzantısı içinden doğmuştur. Dolayısıyla, söz konusu doğuş, radikalizm ile sosyal demokrasinin farklılaşmalarından kaynaklanan bir dizi eksiği beraberinde taşımıştır:</p>
				<p class="normal">Sosyal demokrat nitelikli sol, radikalizmin çoğu özelliğini (cumhuriyetçilik, laiklik, vb.) taşımakla beraber, başarılı olmak için, radikalizmi aşan ve sola özgü bir kültür-tarih-teori boyutuna sahip olmak zorundadır.</p>
				<p class="normal">Kendi doğuş özellikleri ve kökenleri bakımından bu boyuta sahip olmayan Türkiye’deki demokratik sol anlayış, bu eksiğini giderememiştir. Bir mücadele içine doğmuş olmanın kendisine vakit bırakmaması gibi haklı gerekçeleri olmakla beraber, bu eksik başlıca zaafı yaratmıştır. Bu noktayı da açmaya çalışalım:</p>
				<p class="normal">Burada incelenen nitelikteki bir solun evrensel özelliği, çok eskilerden kaynaklanabilecek kültür ve tarih değerleriyle, sol diye bir tanımın dahi var olmadığı çağlarla, köprülerini kurabilmesidir.</p>
				<p class="normal">Örneğin, Fransız Cumhurbaşkanı Mitterrand, seçiminden sonraki ilk resmi konuşmasında, “... Bizim hareketimiz, 1789 Fransız İhtilâli’nden, uzak tarihimizdeki halk hareketlerinden kaynaklanır” demektedir. Alman Sosyal Demokrat Partisi Başkanı Brandt, Avrupa sosyal demokrasisini “... Kültür kökleri Hıristiyan ahlâkında, hümanizmde, klasik felsefede olan hareket”<sup class="calibre4"><a class="footnote-link" href="gecis_split_026.html#footnote-100-36" id="footnote-100-36-backlink" name="footnote-100-36-backlink">[36]</a></sup>
				diye tanımlamaktadır.</p>
				<p class="normal">Türkiye’deki siyaset kurumunun önemli unsuru olan sol anlayış ise, kendi doğuşunun özellikleri çerçevesinde, geniş kapsamlı bir tarih ve kültür boyutundan yoksun doğmuştur; sosyal demokrat teorinin var olmadığı bir ortamda meydana çıkmıştır. Bu durumda, hızla teorik çalışmaların ve düşüncelerin üretilmesi zorunluluğu varken, çok yönlü ve herkesin kendi payına düşeni yapması gereken böyle bir çabayla, hareket liderinden başkası pek ilgilenmemiştir. Dolayısıyla, radikalizmin klasik felsefesi üzerine bina edilen, kendi teorik temellerinden yoksun, sosyal demokrat nitelikli politikalar, ister istemez, yetersiz kalabilmiştir.</p>
				<p class="sagnormal">6 Ocak 1983</p>
				<h3 class="normal2" id="calibre_toc_132">“Siyasal Sözleşmede” Taraf Olabilmek...</h3>
				<p class="normal">Geçmişteki konumunu dün incelemeye başladığımız sol anlayış, bilimsel tanımıyla sosyal demokrat niteliklidir.</p>
				<p class="normal">Sosyal demokrasi, temelinde, “... Siyasete 
				uygulanmış bir tür toplusözleşme” özelliğindedir; sosyal 
				demokrasinin öncelikle temsil ettiği kitlelerle, toplumun daha 
				varlıklı kesimleri arasında hem siyasal iktidarın, hem de 
				ekonomik iktidarın paylaşılması amacına dönüktür.<sup class="calibre4"><a class="footnote-link" href="gecis_split_026.html#footnote-100-37" id="footnote-100-37-backlink" name="footnote-100-37-backlink">[37]</a></sup></p>
				<p class="normal">Böyle bir sözleşmede taraf olabilmek ise, “... kimin temsil edildiği” ve “ne ölçüde temsil edildiği”<sup class="calibre4"><a class="footnote-link" href="gecis_split_026.html#footnote-100-38" id="footnote-100-38-backlink" name="footnote-100-38-backlink">[38]</a></sup>
				sorusunun cevabına yakından bağlıdır.</p>
				<p class="normal">Başka bir deyişle, radikalizmin partilerine özgü bir yapılanma içinde ve büyük oranda orta sınıfın temsilciliği sıfatıyla, sosyal demokrat anlayışın sözleşmesinde taraf olunamaz. Sol anlayış, eğer sosyal demokrat nitelikliyse, kendi sosyolojik iç dengelerini ve bundan kaynaklanmış kadrolarını belirli bir sosyal örgütlenmenin ışığında geliştirmek, böylece, bir toplumsal sözleşmede taraf olmasını mümkün kılan özellikleri kazanmak durumundadır.</p>
				<p class="normal">Peki, sosyal demokrasi bir siyasal sözleşme anlayışına dayanmakta ise, sosyal demokrat nitelikli sol, bu sözleşmenin geçerli ve etkili tarafı olabilmek için hangi temel özelliğe sahip olmak durumundadır?</p>
				<p class="normal">Bunun gereği, sosyal demokrat nitelikli hareketin, işçi, dar gelirli memur ve köylü kitlelerini büyük ölçüde ve klasik orta sınıf unsurlarını (esnaf, serbest meslek sahipleri, eğitimciler, bürokratlar, küçük ve orta sanayiciler) bir ölçüde temsil etmesidir.</p>
				<p class="normal">Sol, eğer hem yapısı, hem de kadroları açısından bu özelliği taşımıyorsa, büyük oranda orta sınıfa dayanmaktaysa, o zaman, sosyal demokrat anlayış çerçevesindeki temsilcilik sıfatı zayıflamış, ciddi ve etkili muhatap olmak işlevi zorlaşmış bulunacaktır.</p>
				<p class="normal">Geçmişin siyaset kurumu incelenirken, bu kurumun ikinci önemli unsuru olan sol anlayışın, kendine öngördüğü sosyal demokrat amaç ve işlevi kolaylaştırmayan bir sosyolojik yapılanma içinde bulunduğu görülmektedir. Bu terslik, hareketin gelişimini ve etkinliğini belirli ölçüde engellemiştir.</p>
				<p class="normal">Söz konusu sosyal demokrat anlayış, kendi kökenlerindeki radikalizme özgü nitelikleri dengeleyemediği ve yeterince sosyal demok-rat olamadığı için, iddiasını taşıdığı türdeki solculuğun politikalarını, gereken nitelik ve düzeyde üretememiştir. Bu durum, siyaset kurumunun geneldeki çözümsüzlüğünde pay sahibi eksikliklerden birini meydana getirmiştir.</p>
				<p class="normal">Sonuç olarak, şu yoruma getirmek istiyoruz: Geçmiş siyaset kurumunun yetersizliklerinden söz ettik; sorunu bu açıdan incelemeye çalıştık.</p>
				<p class="normal">Bizim kanaatimiz, söz konusu eksiklerin insanlardan, kişisel hattâ kurumsal yanlışlardan çok, belirli bir zaman kesitinin objektif koşullarından kaynaklandığıdır; bir tür kaçınılmazlığı, yaşanılmak zorunluluğunu, bu eksiklerin beraberlerinde taşıdığıdır.</p>
				<p class="normal">Zaten gelişmenin bir tanımı da, tecrübe kazanmak ve tecrübeden ders çıkararak daha doğruyu, daha güzeli aramak değil midir?..</p>
				<p class="sagnormal">7 Ocak 1983</p>
				</body>
</html>