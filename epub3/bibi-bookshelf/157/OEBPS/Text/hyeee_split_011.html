<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hyeee</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="ideitalik">1.</span></p>

    <p class="normal1">Ben, Gecenin Bir Yarısı, Kendini Tanımadığı Birinin Çiftliğinde Bulan Adamlardan Değilim</p>

    <p class="normal">Gecenin bir yarısı, bilinmezin ortasında bir yerlerde siyahlar içindeyim. Giydiğim kullan-at ayakkabıların üzerinde galoşlar, titreyen ellerimde lateks eldivenler var. Üstümü baştan aşağı yokluyorum, beş kez, her şeyi yanıma aldığıma emin olmak için: Kırmızı filtreli fener, kimlik, 40 dolar nakit, video kamera, Kaliforniya ceza kanunun 597. maddesinin "e" bendinin fotokopisi, bir şişe su (kendime değil,) sessize alınmış cep telefonu, borazan. Son otuz metrede motoru kapatıp günün erken saatlerinde yanından altı kez geçip birinde de keşif yaptığımız noktaya arabayı iterek yaklaşıyoruz. Henüz işin korkunç kısımları başlamış değil.</p>

    <p class="normal">Bu gece bana, hayvan hakları aktivisti "C" eşlik ediyor. Kafamda güven uyandıran birini canlandırdığımı, onu evinden arabayla aldığım ana kadar fark etmemiştim. C, kısa boylu ve incecik bir kadın. Pilot gözlüğü takıyor, parmak arası terlik giyiyor ve dişlerinde tel var.</p>

    <p class="normal">"Bir sürü arabanız varmış," dedim, evinden uzaklaşırken.</p>

    <p class="normal">"Annemlerle oturuyorum şimdilik."</p>

    <p class="normal">Kazaların ve hayvanları mezbahaya taşıyan kamyonların sıklığından dolayı bölge halkının Kanlı Yol olarak adlandırdığı otobanda ilerlerken C, "giriş"in bazen açık kapıdan geçmek kadar basit olduğunu ama biyogüvenlik ve "baş belaları" için alınan önlemlerden sonra giderek zorlaştığını anlattı. Bu aralar içeri girmek için çitleri aşmak gerekiyormuş. Ara sıra ışıklar yanıyor ve alarmlar çalmaya başlıyormuş. Arada bir köpekler peydahlanıyormuş, bazıları tasmasız. C bir keresinde, işlerine burunlarını sokacak vejetaryenlere boynuz taksın diye barakaların arasına salınmış bir boğayla karşılaşmış.</p>

    <p class="normal">"Boğa," diye soru sorarcasına tekrarladım, ne dediğimi bilmez halde.</p>

    <p class="normal">"Erkek sığır," dedi haşin bir biçimde, içinde dişçi araç gereçleri varmış gibi görünen çantayı karıştırırken.</p>

    <p class="normal">"Peki bu gece bir boğayla karşılaşırsak ne olacak?"</p>

    <p class="normal">"Karşılaşmayız."</p>

    <p class="normal">Arkadan arabamın dibine kadar giren bir araç, beni mezbahaya gitmekte olan tıka basa ve tepeleme tavukla dolu kamyona doğru biraz sıkıştırdı.</p>

    <p class="normal">"Karşılaştığımızı varsayalım."</p>

    <p class="normal">"Kıpırdamadan dururuz," diye tembihledi C. "Sabit nesneleri göremiyorlar sanırım."</p>

    <p class="normal"><span class="ideitalik">C'nin gece ziyaretlerinde işler hiç gerçek anlamda kötü gitti mi?</span> diye sorulacak olursa, cevabı evet. Bir keresinde bir gübre çukuruna düşmüş; her iki kolunun altında da ölü tavşanlar varmış, kendini boğazına kadar (gerçek anlamıyla) bokun (gerçek anlamda) içinde bulmuş. Bir defasında kazara içerde kaldığında, geceyi zifiri karanlıkta, yirmi bin sersefil hayvanla beraber, pis kokulu gazlar soluyarak geçirmek zorunda kalmış. Bir de yandaşlarından birinin tavuk kurtarayım derken kaptığı kampilobakterden dolayı ölümle pençeleşme hadisesi var.</p>

    <p class="normal">Ön cama tüyler yapışıyordu. Silecekleri çalıştırdım ve, "Çantandaki o ıvır zıvır nedir?" diye sordum.</p>

    <p class="normal">"Kurtarma gerekirse diye."</p>

    <p class="normal">Neyi ima ettiği hakkında hiçbir fikrim yoktu ama huzursuz olmuştum.</p>

    <p class="normal">"Şimdi, boğalar sabit nesneleri göremez <span class="ideitalik">sanırım</span>, dedin. Bu kesin olarak <span class="ideitalik">bilmen</span> gereken bir şey değil mi sence? Lafı uzatmak istemiyorum, ama..."</p>

    <p class="normal">... <span class="ideitalik">Ama ne demeye bulaştım ki ben bu işlere?</span> Gazeteci, aktivist, veteriner, avukat veya filozof değilim. Bildiğim kadarıyla bu tür ziyaretleri hep bu kişiler yapar. Hiçbir şey yapmaya hazır değilim. Üstelik bekçi bir boğanın karşısında kımıldamadan durabilecek adamlardan da değilim.</p>

    <p class="normal">Önceden belirlediğimiz noktadaki çakıl kaplı mola yerine varıyor ve eşzamanlı ayarladığımız saatlerimizin, önceden belirlediğimiz gibi gecenin üçünü göstermesini bekliyoruz. Günün erken saatlerinde gördüğümüz köpeğin sesi duyulmasa da rahatlamak güç. Cebimdeki kâğıt parçasını çıkarıp son bir kez daha okuyorum...</p>

    <p class="indentmetin">Şayet herhangi bir evcil hayvan, her ne zaman olursa olsun... kapatılmış ve gerekli yiyecek-içecekten aralıksız olarak on iki saatten fazla süreyle yoksun bırakılmış ise, herhangi bir kimsenin, zaman zaman, gerek olduğu takdirde, hayvanın kapatıldığı bölümle sınırlı olmak şartıyla, içeri girerek gerekli yiyecek ve içeceği sağlaması yasaldır. Söz konusu şahıs haneye tecavüzden suçlanamaz...</p>

    <p class="normal">... Bu bir eyalet yasası olsa da ancak Cujo'nun<sup class="calibre3"><a href="../Text/hyeee_split_585.html#footnote-602-13" id="footnote-602-13-backlink">[13]</a></sup> sessizliği kadar güven veriyor. REM-uykusundan-uyanmış-ve-baştan-aşağı-silahlı bir besici canlandırıyorum gözümde. Roka-ve-rugela-arasındaki-farkı-bilirim<sup class="calibre3"><a href="../Text/hyeee_split_586.html#footnote-602-14" id="footnote-602-14-backlink">[14]</a></sup> edasıyla karşısında durmuş, hindilerinin yaşam koşullarını dikkatle inceleyen bendenizin üzerine yürüyor. Çiftesinin horozunu kaldırıyor, yutkunuyorum, peki ya sonra? Birden cebimden Kaliforniya ceza kanununun 597. maddesinin "e" bendini mi çıkarıyorum? Ya bu hamle, adamın tetikteki parmağını daha çok kaşındırırsa?</p>

    <p class="normal">Vakit geldi.</p>

    <p class="normal">Haberleşmek için aynı işi görebileceği halde basit bir ıslık yerine birtakım el işaretleri kullanıyoruz. Ama sessiz kalmaya söz verdik: Dönüşe geçene kadar tek kelime etmek yok. Lateksli işaretparmağını kıvırmak <span class="ideitalik">hareket zamanı</span> anlamına geliyor.</p>

    <p class="normal">"Önce sen," diye çıkıveriyor ağzımdan.</p>

    <p class="normal">Ve şimdi hikâyenin esas korkunç kısmı başlıyor.</p>
  </div>

  <div class="calibre1" id="calibre_pb_12"/>
</body>
</html>
