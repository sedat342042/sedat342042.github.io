<html xmlns="http://www.w3.org/1999/xhtml">
	<head>
		<title>5-2.html</title>
		<link href="template.css" rel="stylesheet" type="text/css"/>
	</head>
	<body>
		<div id="x5-2.html" xml:lang="tr-TR">
			<div class="Basic-Text-Frame">
				<p class="ALT" id="toc_marker-1-2" xml:lang="en-US">2-Şimdi ya da Asla</p>
				<p class="Style17 para-style-override-42" xml:lang="en-US"/>
				<p class="Style17 para-style-override-42" xml:lang="en-US"/>
				<p class="Style17 para-style-override-50" xml:lang="en-US"><span class="Font-Style40" xml:lang="tr-TR">Felaket zamanları gerçekliği olduğu gibi fark etmeni sağlar. Yaşam her zaman kırılgandır; herkes daima tehlike içindedir. Sadece normal zamanlarda ölü gibi uyuduğun için bunu görmezsin. Rüya görmeye, gelecek günler için, gelecek için güzel şeyler hayal etmeye devam edersin. Fakat tehlikenin yakın olduğu anlarda, birden gelecek olmayabileceğini, sahip olduğun tek anın bu olduğunu fark edersin.</span></p>
				<p class="Style17 para-style-override-51" xml:lang="en-US"><span class="Font-Style40" xml:lang="tr-TR">Bu nedenle, felaket zamanları son derece açıklayıcıdır; dünyaya yeni hiçbir şey getirmez; sadece dünyayı olduğu gibi fark etmeni sağlar. Seni uyandırır. Bunu anlamazsan, aklını kaybedebilirsin; eğer anlarsan, uyanabilirsin.</span></p>
				<p class="Style22 para-style-override-52" xml:lang="en-US"/>
				<p class="Style22 para-style-override-52" xml:lang="en-US"/>
				<p class="Style3" xml:lang="en-US"><span class="Font-Style41">İnsanın kendinde temizlemesi gereken şeyleri düşündü­ğümde, karmaşık görünüyor. İnsanın vazgeçmekte en çok zorlanacağı şeyin, ister dünyevi olsun ister ruhani, sözde gücü olduğunu düşünüyorum. Bana göre, böyle insanlar güçlerinden vazgeçtiklerini görmektense, dünyanın havaya uçtuğunu görmeyi tercih ederler. Bu doğru mu?</span></p>
				<p class="Style19" xml:lang="en-US"/>
				<p class="Style19" xml:lang="en-US"/>
				<p class="Style19 para-style-override-48" xml:lang="en-US"><span class="Font-Style43" xml:lang="tr-TR">Bu doğru. İnsanlar o kadar bilinçsiz ki bunun anlamı bütün dünyayı havaya uçurmak olsa bile güçlerini, saygınlıklarını korumak için her şeyi yapabilirler. Egolarını korumak için her şeyi tehlikeye atabilirler. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bunlar güçlü pozisyonlara doğal olarak ulaşmış insanlardır, çünkü sadece güç arayan kişilerdir.</span></p>
				<p class="Style19 para-style-override-17" xml:lang="en-US"/>
				<p class="Style19 para-style-override-17" xml:lang="en-US"><span class="Font-Style43" xml:lang="tr-TR">Yaratıcı, zeki bir insan güç peşinde koşmaz. Zeki insan başkaları üzerinde hâkimiyet kurmakla ilgilenmez. Onun ilgilendiği konu, kendini bilmektir. Dolayısıyla en yüksek zekâ özelliğine sahip insanlar mistisizme yönelir, en vasat olanlar güç peşinde koşar. O güç dünyevi, politik olabilir; para olabilir, milyonlarca insan üzerinde ruhsal hâkimiyet kurmak olabilir ama asıl dürtü daha daha çok insana hükmetmektir.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Bu dürtü kendini bilmemekten ve kendini bilmediğini bil­mek istememekten doğar. Varlığının tam merkezinde hüküm süren cehaletin farkına varmaktan çok korkuyorsun. Bu karanlıktan bu yöntemlerle kaçıyorsun: para hırsı, güç hırsı, saygınlık hırsı, rütbe hırsı. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> kendi içinde karanlık olan bir insan, yıkıcı her şeyi yapabilir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Yaratıcılığın böyle bir insandan çıkması imkânsızdır; çünkü yaratıcılık bilinçli, biraz uyanık olmandan doğar. Işık, sevgi ve yaratıcılık kimseye hükmetmekle ilgilenmez. Ne için? Başkası, başkasıdır; ne sen kimseye hükmetmek istersin ne de başkası sana hükmetsin istersin. Özgürlük, sadece birazcık uyanık olmanın lezzetidir.</span></p>
				<p class="Style19 para-style-override-37" xml:lang="en-US"><span class="Font-Style43" xml:lang="tr-TR">Fakat bu insanlar tamamen uykuda. Uykularında ne yaptık­larını bilmeden atom bombaları, nükleer silahlar yapıyorlar. Onları yalnızca bir şey ayakta tutuyor ve o da daha fazla güce kavuşma düşüncesi. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> yollarına çıkan herkesin yok edilmesi gerekiyor. Başka bir şey bilmiyorlar. Bunlar insana evrimleş-memiş barbarlar. Evet, bütün dünyayı yok edebilirler; bunu yapmaya çoktan hazırlar.</span></p>
				<p class="Style19 para-style-override-17" xml:lang="en-US"><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bu koca dünyada benimle el ele verecek kimsenin olmamasına şaşırıyorum, çünkü insanlar güçlü olanlardan korkuyor, onlar tarafından yok edilebilirler. Kişi ancak yok edilemeyeceğini bildiği zaman korkusuzdur; onu öldürebilir­sin ama varlığını yok edemezsin. Ancak böyle insanlar yeryü­zünden yavaş yavaş kayboldu. Onları desteklemedik. Onları öldürüyoruz ve sonra da onlara tapıyoruz.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Öldürdüğümüz bütün insanların -örneğin İsa, Sokrates, Hallac-ı Mansur, Sarmad-, öldürüldükten sonra büyük saygınlık kazanmasının nedeninin de anlaşılması gerekiyor. Hayattayken herkes tarafından suçlandılar; yalnız iktidarda olanlar tarafından değil, iktidarda olmayanlar tarafından bile. İktidarda olmayanlar onları güçlülere “Sizin yanınızdayız” demek için suçladı. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> güçlü de bu insanları bir vizyon getir­dikleri için suçladı; eğer bu vizyon başarılı olursa dünyada hâkimiyet olmayacak. O zaman sadece her biri benzersiz, kendi tarzında çiçek açan insanlar olacak.</span></p>
				<p class="Style19 para-style-override-17" xml:lang="en-US"><span class="Font-Style43" xml:lang="tr-TR">Ancak öldüklerinde, bu insanların hepsine tapıldı. Bu suçluluktan kaynaklanıyor. İnsanlar önce onları öldürüyor; öldürenler güçlüler. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> güçlüyü destekleyenler -istemeden ama son derece bağnazca, çünkü herkese “Biz onlara sizden daha çok karşıyız, biz sizden daha çok güçlünün yanındayız” demek istiyorlar- güçsüzler, hükmedilenlerdir. Ancak adam öldürüldü mü, çarmıha gerildi mi, zehirlendi mi, suçluluk duymaya başlayanlar bu insanlar... çünkü en başından beri onları öldürmeye gerçekten hazır değillerdi. Adamla hiçbir sorunları yoktu; onların çıkarlarını yok etmiyordu. Sadece güçlüyü desteklediler, çünkü eğer böyle yapmazlarsa, sessiz kalırlarsa, öldürülen insanı desteklediklerinden şüphelenilme-sinden korkuyorlardı.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">İsa çarmıha gerilirken müritlerinden biri kalabalığın ara­sındaydı ve soruldu -çünkü diğerlerinden farklı görünüyordu, aynı yerden değildi, yabancıydı ve kimse onu tanımıyordu-”Sen kimsin? Çarmıha gerilen adamı tanıyor musun?” diye tekrar tekrar soruldu. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> o “Hayır, onu hiç duymadım. Sadece bu kadar çok insanın bu yöne gittiğini görünce, ne olduğunu görmek için buraya geldim” dedi. İsa’nın takipçisi olduğunu bile açıklayamadı, çünkü sonucun bir çarmıh daha olacağını biliyordu.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Böylece sonuçta, bu insanlar çarmıha gerilirken, istemeden destekleyen insanlar suçluluk duymaya başladı. “Kimseye zararı dokunmamış, masum bir insana ne yaptık? </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> söylediği her şey doğruydu.” İktidardaki insanların herkesi istismar ettiğini anlayabilirler.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">Garip bir dünya. Şimdi insanları kral ve kraliçeler olarak tanıyorsun ama eğer atalarını araştırırsan başta hırsız olduk­larını bulursun. Krallıklarını nereden kurdular? Pek çok insan öldürmüş, para, toprak biriktirmiş, kendini toprak ağası ilan etmiş büyük hırsızların soyundan geliyorlar ve şimdi asil kan taşıyorlar. Suçlulardan oluşan bir soydan geliyorlar -ve sıradan suçlular değil, büyük suçlular! Ama güç ve paraya sahipler-, haliyle kanları özel.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">Sıradan insanlar yavaş yavaş parçalandıklarını, katledildik­lerini başından beri biliyordu. Çok çalışıyor, günde tek öğünü bile bir araya getiremiyorlar. Üretiyorlar ama hepsi iktidardaki insanlara gidiyor. Dolayısıyla bu insanları desteklediklerinde, bunu gönülsüz yapıyorlar. Bu isteksizlik, o insan öldüğünde suçluluğa dönüşüyor; bir suça katıldıklarını hissetmeye başlı­yorlar. Doğrudan hiçbir şey yapmadılar ama bir açıdan katı­lımcı oldular; güçlü insanları desteklediklerini gösteriyorlardı.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">O suçluluğu yok etmek için tapınma ortaya çıkıyor. Tapın­ma basit bir biçimde suçun giderilmesi, suçun temizlenmesidir. Bu nedenle Hıristiyanlık gibi dinler bu kadar büyüdü. yoksa İsa bu kadar büyük bir din yaratacak dehaya sahip değildi. Ondan çok daha zeki, ondan daha bilgili yüzlerce rabbi vardı; İsa eğitimsiz bir adamdı. Ancak çarmıh bütün durumu değiş­tirdi. Onu çarmıha gerdiler, onu bir tanrı yaptılar; çarmıhı destekleyen herkesin tanrısı. Suçluluk duymaya başladılar.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Derinlemesine bakarsan, bunu görebilirsin. İsa, Yahudilerin tapınağının başrahibinin onayıyla, Roma imparatorunun emri doğrultusunda Cudi’de, onun valisi Pontius Pilate tarafından öldürüldü. Şimdi Roma yirmi yüzyıldan beri Hıristiyanlığın kalesi oldu ama ilk başta öldürme emri Roma’dan çıkmıştı. Bütün Roma uygarlığının Hıristiyan bir uygarlığa dönüştüğü bir gün geldi. Şimdi papa küçük bir toprak parçasına sahip ama bu toprak parçası bağımsız bir ülke. Yavaş yavaş küçü­lüyor; bir zamanlar bütün İtalya’ya sahipti. Devletten daha yüksek yetkiye sahipti.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Ancak yüzyıllar önce, insanlar Hıristiyan oldukları için öldürüldü. İsa ilk öldürülendi, sonra kim Hıristiyanlığa dön­düyse aynı şekilde öldürüldü; yüzlerce insan çarmıha gerildi. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bütün bu çarmıha germe insanlarda o kadar büyük bir suçluluk yarattı ki bundan büyük bir din doğdu. Ancak böyle bir din yalnızca psikolojik bir kılıf olabilir; gerçek bir din olamaz. Sadece senin suçluluğunu gizliyor. Dindar bir insan ne kadar bağnazsa. bağnazlığıyla ne kadar suçlu hissettiğini, gerisinde sakladığı şeyi ölçebilirsin. Ancak yalnız İsa değil Hıristiyan olan birçok insan yargılanmadan çarmıha gerildiği için Hıristiyanlık dünyanın en büyük dini haline geldi. Kitleler güçlü insanları destekliyordu ama derinlerde incindiklerini hissediyorlardı: “Bu yaşanan insanlık dışı, olmamalıydı.” Fakat yoksullar, güçleri yok; öldürülenlere ölümlerinden sonra tapınmaktan başka bir şey yapamazlar.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Gerçek bir din daima meditasyondur. Sahte bir din daima tapınmadır. Tapınma, elindeki kanı temizlemek için psikolojik bir yöntemdir. Pontius Pilate bile. İsa’nın çarmıha gerilmesini emrettikten sonra ilk yaptığı şey ellerini yıkamaktı, çünkü bu masum insanı öldürmeye istekli değildi. Onunla konuşmuştu,havarileriyle konuşmasını gizlice dinlemişti ve bu insanı bir yönüyle sevmeye başlamıştı: “O masum. Delice şeyler söylüyor ama bunları söyleme şekli güzel. Eğitimsiz ama şairane konu­şuyor. Fazla şey bilmiyor ama bildiğini temsil gücü yüksek. </span><span class="Font-Style43" xml:lang="tr-TR">Ve </span><span class="Font-Style43" xml:lang="tr-TR">kimseye zarar vermiyor: Onu dinlemek istemiyorsanız, dinle­meyin; arkasından gitmek istemiyorsanız, gitmeyin. İnsanlara tehlikeli fikirler vaaz etmiyor.”</span></p>
				<p class="Style19" xml:lang="en-US"><span class="Font-Style43" xml:lang="tr-TR">Pontius Pilate onun serbest bırakılmasını istedi. Rahipleri serbest bırakılması gerektiğine ikna etmeye çalıştı, çünkü masum görünüyordu. Ancak Yahudiler onu serbest bırakmaya hazır değildi ve büyük bir hata işlediler. Hıristiyanlığın yara­tılmasından sorumlu olanlar onlar! Dolayısıyla Hıristiyanlığın neden olduğu katliamın tamamından özünde Yahudiler sorumludur. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> Hıristiyanlık intikam aldı, Yahudilere işkence etti, Yahudileri öldürdü, onları evsiz bıraktı. Bu yüzyıllardan beri sürüp gidiyor.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Hıristiyan olan insanlar kimler? Şahsın masumiyetini his­seden ama papazlardan, iktidardaki dini hiyerarşiden korkan birkaç Yahudi. Fakat Roma’da daha birçok insan çarmıha gerildi ve sonra daha birçok Romalı Hıristiyan oldu. Şimdinin İtalyanları olan Romalılar sırf İsa ve öğretileriyle ilgileniyorlar diye insanların çarmıha gerilmesinden suçluluk duymaya başladılar. Sonunda Roma İmparatorluğu ortadan kalktı ve Romalıların bütün toprakları Hıristiyan oldu. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> oradan da Hıristiyanlık dünyanın her yerine ilerlemeye başladı.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Suçluluk duygusu Hıristiyan olmanın, sahte bir dindar olmanın temelidir. Gerçek dindarlık suçluluktan değil sessiz­likten, sevgiden, meditasyon halinde doğar.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">İktidardaki insanların güçlerini kaybetmek yerine dünyayı yok etmenin neredeyse eşiğinde olduğu doğru. Onların man­tığını anlayabiliyorum; onlar bunun farkında olmayabilir.</span></p>
				<p class="Style20" xml:lang="en-US"/>
				<p class="Style20" xml:lang="en-US"><span class="Font-Style43" xml:lang="tr-TR">Onların mantığı şu: Biz nasıl olsa öleceğiz, bütün dünya ölse ne olur? Bizim ölümümüz kesin, o zaman dünya bizden sonra yaşamış ya da yaşamamış bizi ne ilgilendirir? Burada oldu­ğumuz sürece iktidarda yaşamalıyız ve dünyanın bir üçüncü dünya savaşında patlarsa olacaklardan endişe etmeye gerek yok.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">İçteki mantık kişinin öldüğü gün, onun için bütün dünyanın da öldüğüdür. Bir gün burada değildin; dünyanın burada olup olmaması senin açından bir fark yaratmayacaktı. Bir gün burada olmayacaksın; dünyanın orada olması veya nükleer silahlarla patlaması senin açından bir şey fark ettirmeyecek. Onlar için fark yaratan, iktidarda olmalarıdır ve bütün dünya­ya en güçlü insanlar olduklarını kanıtlamak isterler.</span></p>
				<p class="Style3" xml:lang="en-US"/>
				<p class="Style3" xml:lang="en-US"><span class="Font-Style41">Kulağa komik gelmesi pahasına, dünyanın geleceğiyle ilgili bütün bu karanlığın ortasında, dünyanın yarın sona erip ermemesi gerçekten umurumda değil. Bu konuda konuşmanın ve insanlığın kasvetli zihninde ebediyen yanacak görünen çoktan harlanmış kıyamet ateşini körük­lemenin ne anlamı var? Bu kadarı fazla. “Şimdi ya da asla” olduğunu anlıyorum, öyleyse şimdi yapalım. Dans edelim!</span></p>
				<p class="Style19 para-style-override-16" xml:lang="en-US"/>
				<p class="Style19 para-style-override-16" xml:lang="en-US"/>
				<p class="Style19 para-style-override-53" xml:lang="en-US"><span class="Font-Style43" xml:lang="tr-TR">“Dünyayı gerçekten umursamıyorum” demek kolay ama kalbinin bunu hissetmesine izin ver. Dünya yalnızca senin dışında bir şey değil; dünya aynı zamanda senin içinde. Dünya sensin.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Tercihin “şimdi” olması ve ertelemeyi bırakman için giderek yaklaşan karanlık meselesine önem verilmesi gerekiyor. Doğru -”şimdi ya da asla”- ama dünyada şimdi yaşayan çok az insan var. Hep ya geçmişte ya da gelecekte yaşıyorlar.</span></p>
				<p class="Style19" xml:lang="en-US"><span class="Font-Style43" xml:lang="tr-TR">İlk kez hiçbir şekilde bir yarın olmaması ihtimalinin var olduğunda neden ısrar ediyorum? Eski bir atasözü vardır: “Yarın asla gelmez.” Ancak eski atasözü yalnızca bir atasözü oldu ve bu atasözüne rağmen yarın gelmeye devam ediyor. Yarın olarak gelmeyebilir; daima bugün olarak gelecektir; bu anlamda atasözü doğru. Ancak bugün durum tamamen farklı: Yarın gerçekten gelmeyebilir.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">Bunun varlığına derinlemesine işlemesini istiyorum; yolun en sonuna geldik ve dans etmekten ve keyiflenmekten başka bir şey kalmadı. Onu </span><span class="Font-Style38" xml:lang="tr-TR">şimdi </span><span class="Font-Style43" xml:lang="tr-TR">yapmak için, yarınını tamamen yok ediyorum. Onu yarınlarla çok ilgili zihninden uzaklaştı-rıyorum. Belki yarın dünyanın sonunun geleceğini anladığını söylesen bile, derinde zihnin “Binlerce savaş oldu ve dünya ayakta kaldı. Bir savaş daha büyük bir fark yaratmayacak” demeye devam ediyor.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Zihin, şu ya da bu şeyin yıkımı önleyeceğine dair gerekçeler bulma konusunda çok beceriklidir. Ben yıkımın önlenmemesi gerektiğini söylemiyorum. Benim söylediğim senin zihninde erteleme için hiçbir gerekçenin kalmaması gerektiği; böylece bütün enerjin şimdide toplanır, geleceğe dağılmaz. Eğer bütün enerji bu noktada yoğunlaşırsa, o zaman bu an aydınlanma anı olabilir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Aydınlanma bilincinin tek bir noktaya -şimdi ve burada-yoğunlaşmasından başka bir şey değildir.</span></p>
				<p class="Style19 para-style-override-26" xml:lang="en-US"><span class="Font-Style43" xml:lang="tr-TR">“Bu kadarı fazla” diyorsun. Hayır. İnsan zihnine baktığında hiçbir şey fazla değil. İsa ve Buddha gibi dünyanın sonunu haber veren insanların her zaman olmasına rağmen dünya hâlâ yerinde durduğu için, insanlar ümidini kesmeyerek eski bilinçsiz hallerinde yaşamaya devam edecek.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Bu sefer durum tamamen farklı. Ben dünyanın sonunu haber vermiyorum; sadece o kadar kesin, mantıken o kadar kesin </span><span class="Font-Style43" xml:lang="tr-TR">hale geliyor ki bunu önleme ihtimali yokmuş gibi görünüyor. Fakat ben bunu önlemekle ilgilenmiyorum -eğer önlenebiliyor-sa, önlenecektir- benim ilgilendiğim bunun önlenemeyeceğini ve enerjini yatıracak bir geleceğin olmadığını, bütün enerjini şimdiki ana geri çekmen gerektiğini sana çok iyice açıklamak. Bütün enerji bir havuz haline geldiğin anda, burada ve şimdi, ışık patlaması meydana gelir ve sen ilk kez, kesinlikle kendin -sonsuz bir varlık, ölümsüz bir varlık, ölümle ilgili hiçbir şey bilmeyen, karanlıkla hiç karşılaşmamış- olursun.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Öyleyse şimdi yapalım. Dans edelim” diyorsun. Fakat dansının tam olması gerekir, çünkü dans edebilir ve yine geleceği düşünebilirsin; dans edebilir ve yarın yine dans ediyor olacağımızı düşünebilirsin.</span></p>
				<p class="Style19 para-style-override-33" xml:lang="en-US"><span class="Font-Style43" xml:lang="tr-TR">Bu son dansmış gibi dans et. Kendinden geçerek dans et, Hiçbir şeyi saklamadan. Varlığına dönüşümü ve diğer insanla­ra da dönüşüm olanağını getirecek olan budur.</span></p>
				<p class="Style17 para-style-override-54" xml:lang="en-US"/>
				<p class="Style17 para-style-override-55" xml:lang="en-US"><span class="Font-Style40" xml:lang="tr-TR">Bir politikacı konuşma yapar ve şöyle der: “Sevgili seçmen­ler, statükoyu eski haline getirmeliyiz.” Kalabalığın arasından bir adam bağırır: “ ‘Statüko’ ne demek?”</span></p>
				<p class="Style17 para-style-override-44" xml:lang="en-US"><span class="Font-Style40" xml:lang="tr-TR">Politikacı az bulunur bir dürüstlükle karşılık verir: “Aslın­da, ‘içinde bulunduğumuz karmaşa’nın Latincesi.”</span></p>
				<p class="Style19 para-style-override-15" xml:lang="en-US"/>
				<p class="Style19 para-style-override-56" xml:lang="en-US"><span class="Font-Style43" xml:lang="tr-TR">Yüzeyde her şey mükemmel gidiyormuş gibi görünür ama derinde insanların bilinçaltı katmanlarında büyük bir kar­gaşa vardır. Dolayısıyla, bilinçaltı kâbuslarının farkında bile değilsin ama insanlık daha önce hiç yaşamadığı şekilde ıstırap çekiyor. Daha önce hiç olmadığı kadar huzursuz. Gevşemenin dilini unuttu, bütünlüğün dilini unuttu, yoğunluğun dilini unuttu. Meditasyonunu varlığında bir devrime dönüştürmek için bu özelliklerin hepsi gereklidir.</span></p>
				<p class="Style19 para-style-override-16" xml:lang="en-US"/>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Bu bir ahlak meselesi, bir karakter meselesi, bir erdem meselesi değil. Dinler binlerce yıldır bu tarz şeylerle ilgilendi ve insanı değiştirme konusunda başarılı olamadılar. Bu tamamen farklı bir yaklaşım, farklı bir boyut: enerji boyutu ve enerji yoğunlaşması.</span></p>
				<p class="Style19 para-style-override-35" xml:lang="en-US"><span class="Font-Style43" xml:lang="tr-TR">Nasıl atom enerjisi küçük bir atomun patlamasıysa -gözle görülmez ama patlama o kadar büyüktür ki Nagasaki veya Hiroshima gibi büyük bir şehri yok edebilir- canlı hücrenin içsel patlaması da aynısıdır. Atom enerjisi dışta ve yıkıcı, tarafsız ve yıkıcıdır.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">İçsel enerji, varlığının tarafsız hücresi de aynı özelliklere, patladığında aynı muazzam güce sahiptir, ancak yaratıcıdır. Zincirleme bir reaksiyondur: İçinde bir hücre patlar ve sonra içinde birbiri ardına diğer hücreler de patlamaya başlar. Yaşa­mın bütünü bir ışık festivaline dönüşür. Her hareket bir dansa dönüşür; her hareket mutlak bir keyfe dönüşür.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Gelecek olmadığını vurgulamamın karanlıkla hiçbir ilgisi yok, seninle bir ilgisi var. Gelecek fikrini tamamen bırakabilir-sen, aydınlanman derhal mümkün olur. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bu gelecek fikrini bırakmak için iyi bir fırsat, çünkü geleceğin kendisi ortadan kayboluyor. Ancak aklının bir köşesinde belki bunun da bir araç olabileceği düşüncesini taşımaya devam etme. Bunlar zihninin seni hep aynı zombi olarak tutmak için kullandığı stratejiler.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Zihin akıllıdır. Sabah erken kalkmak istediğinde, saat kurarsın ve alarmı duyarsın... zihin o kadar akıllıdır ki kilise-deymişsin de çanlar çalıyormuş gibi rüya görmeye başlayabilir. Zavallı alarmlı saatin elinden bundan fazlası gelmez; zihin bir rüya yarattı ve uyumaya devam etmeni sağladı.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Eski dinler temelde bir şeyde ısrarcıydı, o da gelecekti. Buna dikkat etmelisin, sadece bu yaşamdaki gelecek değil öbür dünyada da; onların bütün programı cennette, çok ama çok uzak gelecekte bir hayatı, ölümden sonrasını sağlama almak için bir plan olarak enerjini kullanmaktı. Bu strateji işe yaradı; insan yaşamının enerjisini emdi. insanlar cennette yaşamak için bekliyordu; bu yer, bu yeryüzü herkesin tren beklediği bir istasyonun bekleme odası gibiydi. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> tren asla gelmiyor ve insanlar tarifeye bakmaya devam ediyor.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">insanlar bekleme odasını da iyileştirmiyor, çünkü alt tarafı bir bekleme odası. Hindistan’da çok yolculuk ettim, yüzlerce bekleme odasından geçtim ve insanların bekleme odasında evlerindekinden nasıl farklı davrandığını gördüm. Muz yiyor­lar ve kabuklarını yerlere atıyorlar; alt tarafı bekleme odası, orada yaşamayacaklar. Trenleri gelecek ve gidecekler. Bekleme odaları o kadar pis, tuvaletler o kadar çekilmez ki insanlar daha çok kirletmemeye bile dikkat etmiyor, çünkü herkesin gözleri geleceğe kitlenmiş. Trenlerinin ne zaman geleceğini görmek için tarifelerine bakıyorlar, o zaman gidecekler.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bütün kutsal kitaplar bu dünyanın bekleme odasından başka bir şey olmadığını söyler; gerçek yuvan çok uzaklarda, bulutların üzerindedir. Gerçek hayat </span><span class="Font-Style38" xml:lang="tr-TR">oradadır; </span><span class="Font-Style43" xml:lang="tr-TR">burası yalnızca beklemek içindir.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Dindar düşünce kalıbını bütünüyle değiştirmeye çalışıyo­rum. Sana şunu söylemeye çalışıyorum: Yuvan </span><span class="Font-Style38" xml:lang="tr-TR">burası; </span><span class="Font-Style43" xml:lang="tr-TR">cennetin tam bu anda. Hepsi sana bağlı. Bütünlük içinde dans etmek için erdemli olman gerekmez; bütünlük içinde dans etmek için eğitimli olman gerekmez; bütünlük içinde dans etmek için din­dar olman gerekmez. Bütünlük içinde dans etmek için gereken tek şey, yalnızca bu anın gerçekliğini kabul etmemizdir. Bir sonraki anın gerçekliğini geldiği zaman kabul edeceğiz ama onu beklemeyeceğiz.Bütün dinler sana beklemeyi öğretiyor. Ben sana yaşamayı,</span><span class="Font-Style43" xml:lang="tr-TR">sevmeyi, dans etmeyi, şarkı söylemeyi öğretiyorum ve bekle­memeyi.</span></p>
				<p class="Style5 para-style-override-57" xml:lang="en-US"/>
				<p class="Style3" xml:lang="en-US"><span class="Font-Style41">İçgüdü, zekâ ve sezginin bilincin üç kademesini temsil ettiğini anlattın. Siyaset ve bu üç farklı kademenin neresine oturduğu konusunda biraz aydınlatabilir misin?</span></p>
				<p class="Style19 para-style-override-16" xml:lang="en-US"/>
				<p class="Style19 para-style-override-16" xml:lang="en-US"/>
				<p class="Style19 para-style-override-58" xml:lang="en-US"><span class="Font-Style43" xml:lang="tr-TR">Siyaset dünyası temelde içgüdü kademesindedir. Orman kanununa bağlıdır: Güçlü olan haklıdır. Politikayla ilgilenen insanlar çoğunlukla sıradandır. Politika bir tanesi dışında baş­ka bir vasıf gerektirmez; o da derin bir aşağılık duygusudur.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Politika neredeyse matematiksel bir ilkeye indirgenebilir: Politika güç istemi demektir.</span></p>
				<p class="Style19 para-style-override-35" xml:lang="en-US"><span class="Font-Style43" xml:lang="tr-TR">Friedrich Nietzsche </span><span class="Font-Style38" xml:lang="tr-TR">Güç istenci </span><span class="Font-Style43" xml:lang="tr-TR">diye bir kitap bile yazdı. Çok önemlidir, çünkü güç istemi kendini birçok yoldan ifade eder. Yani politika denince yalnızca kelime itibarıyla bilinen politikayı anlamamalısın. Her nerede birisi bir güç sayısı deni­yorsa, bu politikadır. Devlet, hükümet ve benzeri meselelerle ilişkili olup olmaması önemli değil.</span></p>
				<p class="Style19 para-style-override-21" xml:lang="en-US"><span class="Font-Style43" xml:lang="tr-TR">Bana göre </span><span class="Font-Style38" xml:lang="tr-TR">politika </span><span class="Font-Style43" xml:lang="tr-TR">kelimesi genel olarak anlaşıldığından çok daha kapsamlıdır. Erkekler tarih boyunca kadınlar üzerinde politik bir strateji -kadının kendisinden aşağı olması- kul­lanmaya çalıştı. Erkek buna kadını bile inandırdı. Kadınların çaresiz olmasının ve bu tamamen saçma ve çirkin düşünceyi kabul etmesinin nedenleri vardı. Kadınlar erkeklerden ne aşağıdır, ne de üstündür. ikisi insanlığın iki farklı türüdür, karşılaştırılamazlar. Kıyaslamanın kendisi aptalcadır ve karşı­laştırmaya başlarsan başın derde girecektir.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Neden kadın bütün dünyada erkek tarafından aşağı ilan edildi? Çünkü onu sınırlar içinde tutmanın, onu köleleştirme­nin tek yolu buydu. Böyle daha kolaydı. Eşit olsaydı, sorun çıkacaktı; aşağı olduğu fikrine koşullandırılmalıydı. Buna gerekçe olarak kas kuvvetinin daha az olması, boyunun daha kısa olması, herhangi bir felsefe veya teoloji ortaya koymamış olması, herhangi bir din kurmamış olması; önemli bir kadın sanatçı, müzisyen ve ressam bulunmaması gösterildi. Bu yeterli zekâya sahip olmadığını, entelektüel olmadığını, hayatın daha yüce problemleriyle ilgilenmediğini gösterir; kadının kaygısı son derece sınırlıdır, sadece ev kadınıdır.</span></p>
				<p class="Style19 para-style-override-38" xml:lang="en-US"><span class="Font-Style43" xml:lang="tr-TR">Şimdi, bu şekilde karşılaştırmayı seçtiğinde, kadını kolayca aşağı olduğuna ikna edebilirsin. Ancak bu çok kurnazca bir yöntem. Karşılaştırılması gereken başka şeyler de var. Kadın çocuk doğurabilir, erkek yapamaz. Erkek kesinlikle aşağıdır, anne olamaz. Aşağı olduğunu bildiği için doğa ona bu kadar sorumluluk vermemiştir; sorumluluk üstün olana verilir. Doğa erkeğe rahim vermemiştir.</span></p>
				<p class="Style19 para-style-override-17" xml:lang="en-US"><span class="Font-Style43" xml:lang="tr-TR">Aslında bir çocuğun dünyaya getirilmesinde erkeğin sorum­luluğu bir şırınganın yaptığından daha fazlası değildir; çok anlık bir fonksiyon. Annenin çocuğu dokuz ay taşıması ve çocuğu taşımanın getirdiği bütün sorunları üstlenmesi gerekir. Bu kolay bir iş değildir! Sonra da çocuğu dünyaya getirmek... adeta ölümün içinden geçmek gibi bir şey. Sonra da yıllarca çocuğun yetişmesiyle ilgilenir; geçmişte kadın sürekli çocuk doğuruyordu. Büyük bir müzisyen, şair, ressam olması için ona ne kadar zaman verdin? Ona hiç zaman verdin mi? Sürekli ya hamileydi ya da doğurduğu çocuklarla ilgileniyordu. Sen daha yüce şeylere kafa yorabilesin diye evle ilgileniyordu.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Sadece bir gün için, yirmi dört saatliğine, işleri değiştirin: O düşünsün, şiir yazsın veya müzik yapsın; sen de yirmi dört saat boyunca çocuklarla, mutfakla, evle ilgilen. O zaman kimin üstün olduğunu anlayacaksın. O kadar çocukla ilgilenmenin tımarhanede yaşamak gibi bir şey olduğunu anlamana yirmi dört saat yetecektir.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Çocuklar göründüğü kadar masum değildir. Tasavvur edebileceğin gibi yaramazlar ve her türlü haylazlığı yapıyorlar. İnsana tek bir dakika bırakmazlar; sürekli ilgi isterler; belki de bu doğal bir ihtiyaçtır. İlgi gıdadır.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Sadece bir gün aile ve misafirler için yemek pişirdiğinde, yirmi dört saat içinde cehennemi yaşadığını göreceksin. Üstün olduğun fikrini unutacaksın, çünkü yirmi dört saat boyunca felsefe, teoloji veya din konusunu tek bir saniye bile düşün­meyeceksin.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Başka yönlerden düşün: Kadın daha az kas gücüne sahip, çünkü milyonlarca yıldır kadına kas yapan işler verilmedi. Hindistan’da kadının kaslı olduğu, erkeğinse kaslı olmadığı yerlileri ziyaret ettim. Yani bu doğal bir şey değil, tarihsel bir şey. Ancak çok uzun zamandır kadınlara kas işi verilmediğinden, vücutları doğal olarak yavaş yavaş o kas gelişiminden yoksun kaldı.</span></p>
				<p class="Style19 para-style-override-17" xml:lang="en-US"><span class="Font-Style43" xml:lang="tr-TR">Ancak bu yerli kabilelerde erkek neredeyse ev kadını ve karısı da gerçekte koca gibi, çünkü işe gidiyor. Kadın odun kesiyor, yiye­cek için avlanıyor; erkek de sadece oturuyor, içki içiyor, aylaklık ediyor, çocuklarla ve evle ilgileniyor. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> yüz yıllardan beri bunu yapıyor; haliyle küçülmüş, kaslarını kaybetmiş. Tuhaf bir şekilde kas kuvvetiyle birlikte boyu da kısalmış; kadın daha uzun.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Böyle bir yerli kabilesine ilk girdiğimde, gözlerime inanama­dım. Bunun doğayla ilgili bir şey değil tarihsel bir şey olduğunu hiç düşünmemiştim. O yerli kabilelerindeki erkekler neden bu yolu seçmişti? Bu da kurnazca, çünkü o kabileler istediğin kadar eş almana izin verir. Bu güzel bir şey! Bir erkek beş veya altı kadınla evleniyor ve sonra da dinleniyor, içiyor ama kadınlar çalışmak zorunda.Kadınlar erkeklerin yapması beklenen her türlü işte çalı­şıyor. Haliyle daha kuvvetli olmuşlar. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> müzik aletlerini çalanın, dans edenin, güzel sanat eserleri, heykel yapmaya çalışanın kadın olduğunu öğrenince şaşıracaksın. Yapılan her güzel şey kadın tarafından yapılıyor. İplik eğiriyor ve güzel desenli elbiseler yapıyor.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Erkek hiçbir şey yapmadı; kuşaklardan beridir o kabileler­de yaratıcı olmadı. Tam bir ayyaş hayatı yaşadı ve genellikle sarhoş olduğu için çocuklara bile bakamıyor veya yemek hazırlayamıyor. Bu nedenle eşlerin eve döndüklerinde yemek de hazırlaması, çocuklarla da ilgilenmesi, onları sokaklardan toplaması gerekiyor, çünkü koca devrilmiş yatıyor. Devrilip yatabiliyor, çünkü yaptığı tek harika şey altı-yedi kadınla evlenmek oldu. Artık ondan daha fazla ne bekliyorsun? Göre­vini yaptı.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bu yerli kabilelerde toplum anaerkildir ve toplumda mevki sahibi olanlar kadınlardır. Yaşamlarıyla ilgili sorunlar hakkın­da kararlar almak için bir komiteleri var. Karar yetkisine sahip olanlar erkekler değildir.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Başka açılardan da düşünmek zorundasın. Kadın hastalığa erkekten daha dirençlidir. Bu tıbben kabul edilmiş bir gerçek­tir. Kadınlar erkeklerden daha az hasta olur; erkeklerden daha uzun yaşar, beş yıl daha uzun. Kocanın kadından dört-beş yaş büyük olması gerektiğine -sırf kocanın daha deneyimli, daha büyük olduğunu göstermek için; üstünlüğü zarar görmesin diye- karar verdiğimiz için çok akılsız bir toplumuz. Fakat bu tıbben doğru değil, çünkü kadın beş yıl daha uzun yaşayacak. Tıbbi yönden düşünürsen, aynı zamanda veya hemen hemen aynı zamanda ölebilmeleri için kocanın beş yaş küçük olması gerekir.Bir taraftan kocanın dört-beş yaş büyük olması gerekir,diğer taraftan da birçok toplumda kadınların yeniden evlen­mesine izin verilmez. Kadınların tekrar evlenmesine izin veril­mesi yeni bir gelişme ve o da ancak daha gelişmiş ülkelerde. Tekrar evlenmesine izin vermiyorsun, dolayısıyla en az on yıl dul yaşayacak. Bu tıbben geçersiz; hesap doğru değil. Zavallı kadını neden on yıl dul kalmaya mecbur ediyorsun? En iyi yol kadının erkekten beş yaş büyük olması olabilirdi. Bütün mesele çözülmüş olurdu. Aşağı yukarı aynı zamanda ölürlerdi. Erkek ya da kadın dul kalmaz ve bundan doğan problemler ortadan kalkardı.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Şimdi, kadının erkekten beş yıl daha uzun yaşadığını düşü­nürsen, o zaman kim üstün? Daha az hasta oluyorsa, daha dirençliyse, o zaman kim üstün? Kadınlarda intihar oranı erkeklere göre yüzde elli daha düşük. Aynı oran delilik için de geçerli: Erkeklere göre yüzde elli daha az kadın deliriyor. Şimdi, bu gerçekler asla göz önünde bulundurulmadı. Neden?</span></p>
				<p class="Style19 para-style-override-27" xml:lang="en-US"><span class="Font-Style43" xml:lang="tr-TR">Neden erkeklerde intihar oranı kadınların iki katı? Erkeğin hayata sabrı yokmuş gibi görünüyor. Fazla sabırsız ve fazla hırslı, beklentili; işler bu yönde gitmediğinde kendini yok etmek istiyor. Çok çabuk hayal kırıklığı yaşıyor. Bu bir zayıf­lık göstergesidir: Hayatın problemleriyle yüzleşme cesaretine sahip değil. İntihar korkak bir adımdır. Sorunlardan kaçmak­tır, onları çözmek değil.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Kadının daha çok sorunu var: kendi sorunları ve erkeğinin başına açtığı sorunlar! İki katı problemli ve yine de bu prob­lemlerle cesaretle yüzleşmeyi beceriyor. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> sen onun daha zayıf olduğunu söyleyip duruyorsun. Neden erkekler kadınların iki katı deliriyor? Bu sadece erkeğin aklının güçlü malzemeden yapılmadığını gösterir, her an patlayabilir.İyi de neden sürekli kadının aşağı olduğu konusunda ısrar </span><span class="Font-Style43" xml:lang="tr-TR">edildi?</span></p>
				<p class="Style19 para-style-override-18" xml:lang="en-US"><span class="Font-Style43" xml:lang="tr-TR">Politika sebebiyle. Bu bir güç oyunudur.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bir ülkenin başkanı olamazsın... kolay değil, çünkü büyük rekabet var. Mesih olamazsın, çünkü o kadar kolay değil; Mesih olmayı düşündüğün anda gözünün önüne çarmıh geliyor. Daha geçen gün yeni üyeler arayan bir Hıristiyan misyonunun haçın üzerinde İsa’nın asılı olduğu bir ilanını gör­düm; ilan şöyle diyor: “Rahip olmak cesaret ister.” Muhteşem bir ilan! Fakat bu İsa hariç demek oluyor. diğer Hıristiyan rahiplerden ne haber? Onlar gerçek rahip değil, o ilan bunun yeterli bir kanıtı. Dolayısıyla tek bir rahip oldu.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Bütün bu papalar, kardinaller, piskoposlar; bunlar ne? Bunlar rahip değil. çünkü İsa fikirlerini açıkladığında, cevap haçtı. Bu papalar dünyayı dolaştığında kırmızı halılarla; ülkelerin başkanlarının, ülkelerin başbakanlarının, kral ve kraliçelerin sıcak karşılamalarıyla buyur ediliyor. Bu tuhaf! Papalara ve piskoposlara terbiyesizlik etmemelisin. Evet, bu terbiyesizliktir, onun rahip olmadığını ilan ediyorsun. Bunun yerine onu çarmıha ger! Onun gerçek bir Hıristiyan olduğunu sadece bu belgeleyecektir. Olabildiğince çok rahibi çarmıha ger. Bu benim fikrim değil, onların fikri. Haçın üzerinde İsa resmiyle “Cesaret lazım” diye ilan veriyorlar.</span></p>
				<p class="Style19 para-style-override-21" xml:lang="en-US"><span class="Font-Style43" xml:lang="tr-TR">Politikacı olmak çok basittir. Kişinin yalnızca hükümetle, devletle ve bağlantılı işlerle ilgili olması gerekmez. Her tür güç tribi seni politikacı yapar. Karısından üstün olmaya çalışan koca; bu politikadır. Kocasından üstün olmaya çalışan eş. çünkü eş sadece fikri kabul edemez. Milyonlarca yıldır koşul­lanmış olmasına rağmen, bunu baltalamanın yollarını bulur.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Eşlerin sürekli dırdır etmesinin, huysuzluklar yapmasının, en ufak meselede ağlamaya başlamasının, her şeyden -kavga­ya neden olacağını aklına bile getirmediğin şeylerden- kavga çıkarmasının tek nedeni budur. Bütün bunlar neden olur?</span></p>
				<p class="Style20" xml:lang="en-US"><span class="Font-Style43" xml:lang="tr-TR">Bu, onun senin politik stratejini baltalamak için kullandığı kadınca yöntemdir: “Üstün olduğunu sanıyorsun? Üstün olduğunu düşünmeye devam et, ben sana kimin üstün olduğu­nu göstereceğim.” Her koca kimin üstün olduğunu bilir; yine de üstün olma çabasını sürdürür. En azından evin dışında dik durur, kravatını düzeltir, gülümser ve her şey yolundaymış gibi devam eder.</span></p>
				<p class="Style19 para-style-override-34" xml:lang="en-US"><span class="Font-Style43" xml:lang="tr-TR">Küçük bir okulda, öğretmen öğrencilere, “Aslan gibi gelip kuzu gibi gidenin ne olduğunu söyleyebilir misiniz?” diye sordu.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Küçük bir çocuk elini kaldırdı. “Evet, cevabın nedir?” dedi öğretmen.</span></p>
				<p class="Style19 para-style-override-49" xml:lang="en-US"><span class="Font-Style43" xml:lang="tr-TR">“Babam” dedi çocuk.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Çocuklar çok gözlemcidir. Olan biteni izlerler. Baba günün sonunda eve aslan gibi geliyor ama eve geldiğinde ve tekrar dışarı çıkıncaya kadar, tam bir kuzu. Her koca kılıbıktır. Başka bir koca sınıfı yoktur. Neden? Bu çirkin durum neden ortaya çıktı? Bir erkek usulü politika vardır, bir de kadın usulü poli­tika vardır ama her ikisi de birbirinin üstüne çıkmaya çalışır.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Aynı şey başka alanlarda, örneğin üniversitede olur. Dersi anlatan kişi profesör yardımcısı olmak ister, profesör yardım­cısı profesör olmak ister, profesör dekan olmak ister, dekan rektör yardımcısı olmak ister; sürekli bir güç savaşı vardır. İnsan en azından eğitimde böyle olmaması gerektiğini düşü­nür. Kimsenin eğitimle ilgilendiği yok, herkes güçle ilgileniyor.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Dinde de aynıdır. Piskopos kardinal olmak ister, kardinal papa olmak ister. Herkes daha yukarı tırmanmaya çalıştığı bir merdivendedir ve daha yukarıda olanlar onların seviyesine çıkamasın diye onu aşağıya itmeye çalışırken diğerleri de onu aşağı indirmek için bacaklarına asılır. Merdivenin her bir basamağında herkese aynısı yapılıyor: Bazıları bacaklarından çekiyor; diğerleri onları olabildiğince aşağıda kalmaları için tekmeliyor ve yumrukluyor. Sadece gözlemci olarak izlerseniz, merdiven bir sirktir! </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bu her tarafta, her yerde oluyor.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bu yüzden bana göre politika üstün olduğunu kanıtlama çabası demektir. Fakat neden? Çünkü derinlerde aşağılık duygusu hissedersin. İçgüdüleriyle yaşayan erkeğin aşağılık duygusu hissetmesi kaçınılmazdır; aşağıdır. Bu bir “aşağılık kompleksi” değildir; bu bir hakikat, bir gerçektir; erkek aşağı­dır. İçgüdülere dayanan bir hayat yaşamak hayatın olası en alt seviyesinde yaşamak demektir.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Üstünlük mücadelesini, üstünlük kavgasını anlarsan ve kavgadan vazgeçersen, sadece “Ben kendimim, ne üstünüm ne de aşağı” dersen. Sadece kenarda durur, gösteriyi izlersen, ikinci dünyaya, zekâ ve bilinç dünyasına girmiş olursun.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Bütün mesele herkesin yakalandığı bu çürümüş durumu anlamakla ilgilidir. Tek yapman gereken bütün durumu biraz sabırlı bir gözlemle izlemendir: “Ne oluyor? Merdivenin en üst basamağına ulaşsam bile, ne anlamı var? Gökyüzünden aptal gibi asılı duruyorsun. Gidecek başka yer yok.”</span></p>
				<p class="Style19 para-style-override-41" xml:lang="en-US"><span class="Font-Style43" xml:lang="tr-TR">Elbette aşağı inemezsin, çünkü insanlar seninle dalga geçmeye başlayacak: “Nereye gidiyorsun? Ne oldu? Yenildin mi?” Aşağıya gelemezsin ve başka bir yere de gidemezsin, çün­kü daha üstte basamak yoktur; bu nedenle varmışsın, hayatın amacını bulmuşsun gibi yaparak gökyüzünde asılı durursun. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> hiçbir şey bulmadığını bilirsin! Yalnızca aptal oldun ve bütün hayatın boşa gitti. Şimdi yukarı gitmenin yolu yok ve aşağıya inersen herkes gülecek.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Bu nedenle bir ülkenin başkanı veya başbakanı olan her insanın tek duası vazife başında ölmektir. Çünkü daha aşağı gidemezsin; bu onur kırıcıdır, küçük düşürücüdür. Daha yük­seğe gitmek için de yol yoktur. Takıldın kaldın; ancak ölüm seni açmazdan kurtarabilir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Madhya Pradesh’in başkanlarından biri bana karşı çok dostçaydı. Çok gençtim ama beni severdi ve benimle olayları tartışmaktan zevk alırdı. Ona birçok sefer, “Politikadan anla­maya muktedir insanlarla tartışmalısın. Ben politika bilmem” dedim.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Bu yüzden seninle tartışıyorum” dedi, “çünkü bu gibi şey­leri başkasına söyleyemem. Bunları ancak sana söyleyebilirim, çünkü sen kimseye söylemezsin. Aslına bakılırsa problemin ne olduğunu bile anlayamayacaksın. Fakat sana sadece anlatarak rahatladığımı hissediyorum.”</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Tamam” dedim, “eğer rahatlıyorsan dinlemeye hazırım.” Tekrar tekrar ortaya çıkan temel problem şuydu: “Tek umu­dum başkan olarak ölmek. Emeklilikte ölmek istemiyorum.”</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Henüz görev başındayken ölmenin nasıl bir cazibesi olabi­lir? Rahatlayabilir, emekli olabilirsin; yeterince yaşlısın.”</span></p>
				<p class="Style19 para-style-override-19" xml:lang="en-US"><span class="Font-Style43" xml:lang="tr-TR">“Bunu asla önerme” dedi, “çünkü güçsüz kalmam küçük düşürücü olacaktır. Gücü kaybettiğin anda herkes seni unutur. Ben bir başkanın sahip olduğu bütün payelerle ölmek istiyo­rum; ordudan, hükümetten, polisten payelerle. Uygun bütün payelerle.”</span></p>
				<p class="Style19" xml:lang="en-US"><span class="Font-Style43" xml:lang="tr-TR">Madhya Pradesh’in ilk başkanıydı ve son dakikaya kadar bırakmadı. Başkanlığı sırasında öldü ve çok mutluydu.</span></p>
				<p class="Style19 para-style-override-34" xml:lang="en-US"><span class="Font-Style43" xml:lang="tr-TR">Ölmeden bir gün önce onu görmeye gittim ve “Nasıl hisse­diyorsun?” diye sordum.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Çok iyi hissediyorum, çünkü zamanı gelmiş gibi görünü­yor ve hâlâ görevdeyim” dedi.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Üzücü geliyor. Bu adam hayatı boyunca başkan olmak için mücadele etti. Sade bir okul müdürüydü. Lise öğretmenliğin­den çıkıp bütün politikacıları atlamak için uzun bir yol kat etmişti ve bunların hepsi de harika, kurnaz, akıllı politika­cılardı; mümkün olan her şekilde onu engellemeye çalıştılar. Fakat o kararlıydı ve sonunda başardı.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Sırf harika bir törenle, askeri geçit töreni ve yirmi bir pare top atışı ve bütün eyalette yedi günlük bir tatille uğurlanmak için bütün hayatını heba etti. Onuruna bütün bayraklar yedi gün boyunca yarıya indirildi. Ne anlamı var? Adam ölmüştü! İster çöp kamyonuna at ister bunları yap, fark etmez. Sırf bu askeri tören için yaşadı ve öldü.</span></p>
				<p class="Style19" xml:lang="en-US"><span class="Font-Style43" xml:lang="tr-TR">İzlersen tümüyle şaşıracaksın; adamın zihninde onu daha daha yükseğe çıkması için sürekli yönlendiren delice bir şey olmalı.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Everest’in tepesine ilk ulaşan insanın bütün dünya tarafın­dan bilinen kişi olmadığından kesinlikle eminim. İlk ulaşan asıl kişiyi dünya bilmiyor, çünkü o kişi sade bir hizmetçiydi. Adı Tensing’di; Nepalli, yoksul bir adamdı. Önce o çıktı... çünkü çok çetin bir yerdi. Yıllardır Everest’in tepesine çıkmaya çalı­şırken yüzlerce insan öldü. Elbette bunu düzenleyen ve bu işe para yatıran adam birinciliği riske atmayacaktı, çünkü Everest sadece bir zirvedir. Ancak bir kişi orada durabilir ve o da çok uzun süre değil, çünkü rüzgâr çok kuvvetlidir ve yükseklik çok fazladır. Önce yoksul hizmetçi denedi ve güvenli olduğunu gör­dü, sonra geri geldi. Sonra büyük kâşif ve Everest’in tepesine ulaşan “ilk” insan Edmund Hillary fotoğraf için poz vermeye hazır bir şekilde orada durdu. Birleşik Krallık, Hindistan ve Nepal bayraklarını dikti, çünkü üç ülke de bu işle ilgiliydi. Bu nedenle üç bayrak orada bırakıldı ama kendisi orada on dakikadan fazla kalmadı; daha uzun kalmak tehlikeliydi.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Fakat oraya gerçekten ilk çıkan yoksul adamdan tarih güçbela bahsedecek. Elbette Hillary ona çenesini kapalı tutmasına yetecek parayı verdi. Büyük bir enstitü kurdu ve Tensing’i insanlara dağlara tırmanmayı, dağcılık sanatını </span><span class="Font-Style43" xml:lang="tr-TR">öğreten enstitünün yöneticisi yaptı. Ancak böyle şeyler gizli kalamaz; çünkü Tensing tek başına değildi, her türlü cihaz, çadır, yiyecek ve giysiyi taşıyan en az elli hizmetkâr vardı. İlk kimin çıktığını hepsi görmüştü. Hepsine rüşvet verilmişti ama elli kişi böyle bir şeyi gördüğünde dedikodunun yayılmaması çok küçük bir ihtimaldir.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Ekipten biriyle tanıştım. “Bu gerçek ama biz fakir insan­larız ve hizmetçiyiz” dedi. “Tıpkı iki ordunun savaşması ve askerlerin birbirinin öldürmesi gibi: Bir taraf kazanır, bir taraf yenilir ama kazananın adı daima gerçekte hiç savaşmamış olan, askerlerin çok gerisinde duran, ilk tehlikeli durumda tehlike noktasından herkesten önce ayrılmak için yeterince uzakta bekleyen komutandır. Zafer geldiğinde, madalyaları ve her şeyi o alır. Ama dünya böyle. Bizler fakir insanlarız ve şikâyetimiz yok, çünkü bize para verdi.”</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">İnsan sürekli mümkün olan her şekilde daha üstte, özel ve üstün biri olmaya çabalıyor ama bunların hepsi politikadır. Bana göre ancak sıradan insanların ilgisini çeker. Zeki insanla­rın yapacak çok daha önemli işleri vardır. Zekâ kendini üçüncü sınıf, çirkin politikalarla, kirli politikalarla mücadele ederek harcayamaz. Ancak üçüncü sınıf insanlar başkan, başbakan olur. Zeki insan böyle hiçbir yere, bir vahaya bile götürmeyen bir çölle dikkatini dağıtmayacaktır.</span></p>
				<p class="Style19 para-style-override-59" xml:lang="en-US"><span class="Font-Style43" xml:lang="tr-TR">Dolayısıyla içgüdü seviyesinde politika sadece “güçlü haklı­dır” -orman kanunu- meselesidir. Adolf Hitler, Joseph Stalin, Mussolini, Bonaparte, İskender, Timurlenk; bu insanların hepsi insandan ziyade vahşi kurtlar gibidir.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Dünyada gerçek bir insanlık istiyorsak, bu insanların isim­lerini tamamen karalamalıyız. Bu insanların yaşadığını unut-malıyız; onlar yalnızca kâbustu. Ancak tuhaf şekilde bütün tarih bu insanlarla dolu.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Üniversitede tarih dersine tek bir gün gittim. Dersler için form doldurmaya gittiğimde, müdür “Hangi dersleri almak istiyorsun? Dört konu seçebilirsin” dedi.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Formu dolduracağım, imzalayacağım ve harcını yatıra­cağım ama ders veren profesörlerle ilgili biraz bilgi edinmek istiyorum, çünkü bana göre öğretmen öğrettiği şeyden daha önemlidir. Dahası, bu insanların ne tür konuları öğrettiğinden biraz haberdar olmam lazım” dedim.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Görülmemiş şey” dedi müdür. “Bu form önce doldurman gereken bir şey, ancak ondan sonra okula girebilirsin.”</span></p>
				<p class="Style19 para-style-override-60" xml:lang="en-US"><span class="Font-Style43" xml:lang="tr-TR">“İstisna yapmak zorunda kalacaksınız; aksi takdirde beni ikna etmeleri için okulu idare eden komitenin karşısına çık­maya hazırım. Bilmediğim konuları nasıl seçebilirim? Çok şey istemiyorum; sadece mevcut konularla ilgili şuradan buradan küçük bir örnek. Sadece iki hafta zaman istiyorum: Bütün okulu dolaşacağım ve mevcut bütün derslere gireceğim. Konu­lar, öğrenciler, öğretmen hakkında biraz fikir edineceğim ve sonra da formları dolduracağım” dedim.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Tamam” dedi, “ama lütfen bu konuyu gizli tut. Kimseye bir şey söyleme, çünkü sanırım komiteyi ikna edeceksin ve o zaman bu fikir diğer öğrenciler tarafından duyulur.”</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Açıkçası bir insan alelade toprak bir çanak almak için pazara gittiğinde bile birkaç dükkân dolaşır, yoklar ve hisse­der” dedim. Hindistan’da o sıralar güzel bir toprak kap sadece bir-iki peniydi ama yine de deliği var mı yok mu diye kontrol ederdin. Deliği varsa belirgin bir ses çıkarır; eğer çatlak varsa farklı bir sesi vardır. Eğer gerçekten kusursuzsa müzik gibi bir ses çıkarır. “Üç kuruşluk toprak bir kap için bile, insanlar bütün pazarı dolaşır. Ben hayatımın dört senesi için karar vereceğim! Formları ne yaptığımı bilmeden doldurmamı mı istiyorsunuz?”</span></p>
				<p class="Style19 para-style-override-30" xml:lang="en-US"/>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Müdür, “Tamam, bunu dosyamda tutacağım. İki hafta dolaş ama sorun yaratma, çünkü eğer bu doldurulmamış formla yakalanırsam, başım derde girer” dedi.</span></p>
				<p class="Style19 para-style-override-49" xml:lang="en-US"><span class="Font-Style43" xml:lang="tr-TR">“Endişelenmeyin” dedim.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">Girdiğim ilk ders tarihti, çünkü tesadüfen binaya girdiğimde ilk ders buydu. “Tamam, bu iyi; tarihle başla” dedim. Öğretim görevlisi genel bir giriş yapıyordu ve anlattığı kişiler sadece bu aptallardı: Nadir Şah, Timurlenk, Cengiz Han, Babür, Hüma­yun, Alemgir, hepsi Hindistan’ın istilacıları.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Bize ders mi veriyorsunuz yoksa sadece köle olmak için doğduğumuzu mu hatırlatıyorsunuz? Bize tarih mi öğretiyor­sunuz yoksa sadece binlerce yıldan beri köle olduğumuzu ve açıkça bu kadar büyük bir ülke bile barbar ve medeniyetsiz küçük ordularla fethedildiği için hep köle olacağımızı mı hatırlatıyorsunuz” diye sordum ona.</span></p>
				<p class="Style19 para-style-override-19" xml:lang="en-US"><span class="Font-Style43" xml:lang="tr-TR">“Biraz haysiyet duygunuz varsa lütfen bu saçmalığı durdu­run. İnsanı birazcık onurlandıran, geçmişin yalnızca ahmaklık ve aptallıkla geçmediğini hissettiren bir şey bulamaz mısınız? Geçmişte ona güzel, soylu bir şey miras aldığını hissettiren ve geleceğe umutla bakmasını sağlayan bir şey olduğunu?” dedim.</span></p>
				<p class="Style19 para-style-override-49" xml:lang="en-US"><span class="Font-Style43" xml:lang="tr-TR">“Buraya bütün tarih müfredatını değiştirmeye mi geldin?”</span></p>
				<p class="Style19 para-style-override-61" xml:lang="en-US"><span class="Font-Style43" xml:lang="tr-TR">“Kesinlikle, çünkü ancak o zaman burada eğitim görebilirim. Sadece zaman harcamaya değer olup olmadığını görmeye geldim, çünkü bunların hepsi kâbus... Nadir Şah’la ne yapmam gerekiyor? Onu neden öğrenmek isteyeyim? Çok daha güzel bir şey var. Buddha’dan, Bodhidharma Nagarjuna’dan,Shankara’dan,	Parshwanath’dan, Mahavira’dan,Vasubandhu’dan bahsedemez misiniz? Bu insanları anlatamaz mısınız?” dedim.</span></p>
				<p class="Style19 para-style-override-61" xml:lang="en-US"><span class="Font-Style43" xml:lang="tr-TR">“Aman Tanrım!” dedi. “Bu isimleri hiç duymadım! Vasu­ bandhu mu? Benim doktoram var, tarih bölümünde doktora yaptım ama Vasubandhu mu? Bu ismi hiç duymadım.”</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“O zaman buraya gelin ve oturun. Vasubandhu’yla ilgili bir şey öğreteceğim. Bilmediğiniz tek isim bu değil. Bilmediğiniz başka birkaç isim daha söyleyeceğim size. Dharmakirti’yi biliyor musunuz? Chandrakirti’yi biliyor musunuz?” dedim.</span></p>
				<p class="Style19 para-style-override-49" xml:lang="en-US"><span class="Font-Style43" xml:lang="tr-TR">“Hayır. Bu isimleri uyduruyor musun?” dedi.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Onları ben uydurmuyorum” dedim. “Bunlar </span><span class="Font-Style38" xml:lang="tr-TR">gerçek </span><span class="Font-Style43" xml:lang="tr-TR">insanlar. Ama dipnotlarınızda bile yoklar, çünkü kimseyi öldürmediler, hiçbir ülkeyi fethetmediler, hiç imparatorluk kurmadılar. İnsanları asla kılıçtan geçirmediler, asla katliam yapmadılar, asla kadınlara tecavüz etmediler, asla insanları canlı canlı yakmadılar.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Tarih nedir? Eski zamanların gazete kırpıntıları sadece. Gidip birine yardım ederseniz, hiçbir gazete bunu anlatmaz; git birini öldür, bütün gazeteler haberi verir. Sizin tarihiniz başkalarına zarar vermiş, insan bilincinde yaralar açmış bu insanlar dışında neyle ilgili? Siz buna tarih mi diyorsunuz?</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Eğer tarih buysa, o zaman bana göre değil, çünkü ben tarihin farklı bir boyutuna sahibim. Sizin öğrettiğiniz aslında politika tarihi. Konunuzun adını değiştirmelisiniz. Tarih bu değil, bu politik tarih. Benim size anlattığım insan zekâsının tarihi ve sonuçta insanın aydınlanma tarihidir.”</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Tamamen şoktaydı. Sınıfa, “Şu anda bir şey söyleyebilecek durumda değilim. Önce bu çocuk konusunda müdürle görüş­mem lazım” dedi.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Müdürü görmeye gerek yok” dedim. “Ben onu zaten gör­düm; ne yaptığımı biliyor. Bir daha gelmeyeceğim, bu yüzden endişelenmenize gerek yok; siz bu aptalları öğretmeye devam edin. Kafanızın içinde bir tek bu çöplük var. Gerçek zekâ çiçeklerinin adının bile geçmemesi çok tuhaf.”</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Bu insanlar hakkında bilgi edinmek benim için çok zordu. Gerçekten yaratıcı bu insanlar hakkında -temelleri onlar attı-daha fazla şey öğrenme çabası içinde bir sürü kütüphanede araştırma yaptım. Ancak biz tek bir dünyayı, güçlünün haklı olduğu bir dünyayı biliyoruz.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">Hayır; ikinci seviyede hak güçtür. Zekâ haklı olanı bulmaya inanır.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Kılıçlar veya bombalarla boğuşmaya ve birbirini öldürme­ye gerek yoktur, çünkü güç bir şeyin haklılığını kanıtlamaz. Muhammed Ali’nin Buddha’yla boks yaptığını düşünebiliyor musun?... elbette Ali ilk rauntta kazanacak; ikinci bir raunt olmayacak. İlk yumruk yeterli gelecek; zavallı Buddha dümdüz olacak! Durumu görünce kendisi saymaya başlayacak: bir, iki, üç, dört, beş, altı, yedi, sekiz, dokuz, on. Hakemin saymasını beklemeyecek. Yerden kalkmayacak; yerde dümdüz yatarken ona kadar sayacak ve “Bitti, sen kazandın” diyecek.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Ancak güç senin haklılığını kanıtlamaz. Hayvanların dün­yasında ve içgüdü dünyasında bu tümüyle makbuldür. Zekâ bütün ilişkiyi tersine çevirir. Hak güçtür; ve haklıya zekâyla, mantıkla, akılla, tartışarak karar verilmesi gerekir.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Mahkemeye çıkarıldığında Sokrates Atina’da bunu yapı­yordu. Jürilerin ve hâkimlerin sormak istediği her soruyu cevaplamaya hazırdı. Onlara sordu: “Ne suçlar işlemişim? Sadece birer birer ne olduklarını söylemeye başlayın. Ben suçlamaları cevaplamaya hazırım.” Bu adamla tartışmanın imkânsız olduğunu biliyorlardı. Ancak ona belirsiz suçlar yükleyerek. Sokrates’in bunlara karşılık veremeyebileceğini düşündüler. Verse bile jüri üyeleri ikna olmayacaktı, çünkü bütün koşullanmalarına ters düşecekti.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Sokrates’e söyledikleri ilk şey, “İşlemekte olduğun en büyük suç, genç zihinleri yozlaştırmaktır” oldu.</span></p>
				<p class="Style19 para-style-override-16" xml:lang="en-US"/>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Bu doğru” dedi Sokrates, “ama bu bir suç değil. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> sizin yozlaşma dediğiniz şeye ben yaratım diyorum. Siz o insanların zihinlerini yozlaştırdınız; şimdi benim yozlaşmayı ortadan kaldırmam gerekiyor. Eğer siz haklıysanız, neden ben nasıl kendi okulumu ve akademimi açtıysam siz de bir okul, bir akademi açmıyorsunuz? O zaman insanlar seçim yapabilir ve kim haklıysa oraya gideceklerdir.”</span></p>
				<p class="Style19 para-style-override-21" xml:lang="en-US"><span class="Font-Style43" xml:lang="tr-TR">Sokrates kendi okulunu açtığı için, Atina’nın neredeyse bütün okulları boştu, çünkü Sokrates gibi bir insan ders verdiğinde, kim rekabet edebilir? Aslında okulları idare eden öğretmenlerin hepsi Sokrates’in öğrencisi oldu. O gerçek bir ustaydı.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Önüme benim tarafımdan yozlaştırılmış tek bir genç insan çıkarın... ve açıklayın; yozlaşmayla ne demek istiyorsunuz?” dedi Sokrates.</span></p>
				<p class="Style19 para-style-override-49" xml:lang="en-US"><span class="Font-Style43" xml:lang="tr-TR">“Tanrı veya tanrıların olmadığını öğretiyorsun” dediler.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Evet” dedi, “çünkü Tanrı, tanrılar yok. Bunun için ne yapabilirim? Bu benim sorumluluğum. Eğer Tanrı yoksa, gençliğin zihnini siz mi yozlaştırıyorsunuz yoksa ben mi yozlaştırıyorum? Ben sadece hakikati söylüyorum. Hakikatin gençlerin zihinlerini yozlaştırabileceğini mi sanıyorsunuz?” Münazara günlerce sürdü. Sonunda hâkimler karar verdi: “Söz konusu zekâ olduğunda, hepinizi susturdu” -vasat Atina toplumunun tamamına karşı tek bir adam- “dolayısıyla artık onunla tartışmamalıyız. Sadece oylama isteyeceğiz.”</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Oylamak neyin doğru neyin yanlış olduğunu kanıtlaya-maz. Aslında çok büyük olasılıkla insanlar yanlıştan yana oy verecek, çünkü çoğunluk vasat insanlardan oluşuyor” dedi Sokrates.</span></p>
				<p class="Style19 para-style-override-27" xml:lang="en-US"><span class="Font-Style43" xml:lang="tr-TR">Sokrates doğruya zekâyla karar verilmesi gerektiğini oturt­maya çalışıyordu. Sonunda bilimin evrimini sağlayan budur.</span></p>
				<p class="Style20 para-style-override-30" xml:lang="en-US"><span class="Font-Style43" xml:lang="tr-TR">Sokrates bütün bilimin babası olarak bilinmelidir, çünkü bilimde bu bir güçlü olma ve senin bu nedenle haklı olman meselesi değildir. Herkes haklılığını kanıtlayabilir; ne kadar güçlü olduğun fark etmez. Soruna mantıkla, akılla -laboratu­arda, deneylerle ve deneyimle- karar verilmesi gerekir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bu nedenle ikinci bilinç seviyesinde, politika tamamen farklı bir meseledir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Hindistan iki bin yıldır kölelikle yaşadı. Birçok nedeni var ama nedenlerden biri ve en temel neden Hindistan’ın zeki insanlarının hepsinin en düşük, içgüdüsel seviyenin politika­sına sırt çevirmesiydi. Zeki insanların hiçbiri politikaya veya güce ilgi duymuyordu. Tek ilgilendikleri neyin gerçek oldu­ğuna, hayatın anlamının ne olduğuna karar vermekti. Neden buradayız?</span></p>
				<p class="Style19" xml:lang="en-US"><span class="Font-Style43" xml:lang="tr-TR">Buddha zamanında, ikinci bilinç düzeyi neredeyse dünyanın her tarafında en yüksek noktasına ulaştı. Çin’de Konfüçyüs, Lao Tzu, Mencius, Chuang Tzu, Lieh Tzu vardı; bunlar aynı niteliklere sahip insanlardı, çağdaşlarıydı. Hindistan’da Budd-ha, Mahavira, Makhkhali Ghosal, Ajit Keshkambal, Sanjay Vilethiputta vardı; bunlar çok kuvvetli devlerdi. Yunanistan’da Sokrates, Plato, Aristo, Plotinus, Heraklitas, Pisagor vardı; bunlar zekânın en yüksek noktasına ulaştı. Bütün dünyayı birdenbire bir zekâ dalgası vurmuştu. Sadece aptallar savaş­maya devam etti; bütün zeki insanlar neyin doğru neyin yanlış olduğuna karar vermenin yollarını bulmakla meşguldü.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Hindistan’da her filozofun bütün Hindistan’ı dolaşması, diğer­lerine meydan okuması bir gelenekti. Meydan okuma düşmanca değildi; bunu anlamalısın. İkinci seviyede düşmanlık yoktur; iki tarafta da hakikati arayan insanlar vardır. Dostane bir olaydır, kavga değildir; ikisi de hakikatin kazanmasını ister. Hiç kimse ötekine galip gelmeyi istemez. Mesele kesinlikle bu değildir.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Shankara, Mandan Mishra’yla tartışmasına başladığında onun ayağına dokundu ve hakikatin kazanması için hayır duasını istedi. Şimdi, düşmanının ayağına dokunmak, neyi gösterir? O kişiyi ele geçirmek söz konusu değildir; yaşlı ve ülkenin her yerinde saygınlığı olan birisidir. Shankara genç, otuz yaşında bir adam; Mandan Mishra onun büyükbabasının yaşında. Shankara, Mandan Mishra’nın ayağına dokunuyor, çünkü söz konusu olan onu yenmek değil; ve ondan hayır duasını istiyor, kendisi kazansın diye değil, hakikat kazansın diye. Hakikat kimsenin malı değildir.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Ülkenin her yerinde bu oluyordu. Bu kadar büyük fikir adamları doğmuştu; bu nitelikte, bu keskinlikte bugün bile bulamayız. Bunun nedeni bugün bütün entelektüellerin bilime kaymış olması. Felsefe terk edildi. O zamanlar bu insanların hepsi felsefe dünyasındaydı.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Ancak hatırlamak zorundasın, bu bir çekişmedir ama artık kişisel bir münakaşa değildir; kendi üstünlüğünü kanıtlama arzusu değil, hakikati bulmaya yönelik bir sorgulamadır. Bütün vurgu değişir: Gerçeğin zaferiyle ilgilidir. Hindistan’ın felsefe tarihinde ünlü özdeyiş </span><span class="Font-Style38" xml:lang="tr-TR">Satyameva jayate</span><span class="Font-Style47" xml:lang="tr-TR">’dir: </span><span class="Font-Style43" xml:lang="tr-TR">“Kim yenilirse yenilsin hakikat kazanmalı.” Bu bir aşağılık kompleksinden ortaya çıkmıyor, gerçekten üstün bir zekâdan doğuyor.</span></p>
				<p class="Style19 para-style-override-41" xml:lang="en-US"><span class="Font-Style43" xml:lang="tr-TR">Gelenek Çin’e, Japonya’ya gitti ve diğer alanlara da yayıldı. Bu yüzden iki Japon boksör veya aikidocu ya da jujitsu veya judocu gördüğünde şaşıracaksın; önce büyük bir saygıyla birbirlerinin önünde eğilirler. Düşmanlık söz konusu değildir.</span></p>
				<p class="Style19 para-style-override-62" xml:lang="en-US"><span class="Font-Style43" xml:lang="tr-TR">Japonya’da judoda ve bütün savaş sanatlarında öğretilerden biri budur; birisiyle kavga ediyorsan, kişisel bir düşmanlık söz konusu değildir. Eğer kişiselse, yenilgiye çoktan hazırsın demektir, çünkü bu tavır egoya dayanır: daha aşağıda olana, içgüdü seviyesine düşüyorsun.</span></p>
				<p class="Style19 para-style-override-17" xml:lang="en-US"><span class="Font-Style43" xml:lang="tr-TR">Judo sanatında, judo sanatının üstünlüğünü kim kanıtlarsa kazanan odur. Kazanan kişi değil sanattır. Aynı felsefede kaza­nanın hakikat olması gibi, şimdi kazanan sanattır. Tek bir an bile kendini ve zaferini düşünmemelisin, çünkü bu yenildiğin an olacaktır.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Bu pek çok sefer oldu; bunu Doğulu davranış geleneğini anlayan biri dışında kimse anlayamaz. Bazen eşit derecede egoist olmayan iki savaşçı vardır; o zaman kimse kazanmaz. Her gün gelir, birbirlerinin önünde eğilirler; büyük keyifle, büyük saygıyla. Aslında karşılarındaki insandan onur duyar­lar, çünkü sıradan bir insan değildir; onunla dövüşmek bile yeterince büyük bir onurdur. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> dövüş devam eder.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Sonunda hakemler “Kimse kazanamaz, çünkü iki taraf da eşit düzeyde egosuz - kimse diğerini yenmenin yolunu bulamaz” demek zorundadır. Ego bir kaçamak noktasıdır. Ego içindeyken yenilgiye uğratılabileceğiniz bir uyku gibidir. Sadece bir anlığına bir düşünce gelebilir ve bu senin sonun olur. Judo, jujitsu, aikido sanatları, küçük farklarla, küçük inceliklerle hepsi benzerdir ama temel yapı aynıdır. Altyapı, dövüşürken orada bulunmaman, tam anlamıyla yok olmandır; o zaman hiçbir kılıç seni kesemez. İki kılıç ustasını dövüşürken görürsen, şaşırıp kalacaksın...</span></p>
				<p class="Style19 para-style-override-38" xml:lang="en-US"><span class="Font-Style43" xml:lang="tr-TR">Arkadaşlarımdan biri II. Dünya Savaşı’nda yakalandı. İngiliz ordusunda albaydı. Bir Sih, bir </span><span class="Font-Style38" xml:lang="tr-TR">sardafdı; </span><span class="Font-Style43" xml:lang="tr-TR">adı Chanchal Singh’di. Japonlar tarafından savaş tutsağı olarak yakalan­dı. O zaman Hintli devrimcilerden biri, Subhash Chandra Almanya’da Adolf Hitler’e ve sonra da Japonya’ya gitti ve Hitler’in tavsiyesiyle Japonlar bütün Hintli savaş tutsaklarının Subhash tarafından İngiliz ordusuna karşı savaşmak üzere eğitilmesine izin verdi.Japonlar bunun iyi bir fikir olduğunu düşündü; aksi tak­dirde bu Hintli tutsaklar gereksiz bir yüktü. Subhash kendi ülkelerinin özgürlüğü için savaşıyordu, bu yüzden Hintli tut­sakları kolayca ikna etti. Bu onlar için de iyiydi. Her şeyden önce, kim kendi ülkesi için savaşmak istemez? İkincisi, böylesi tutsak olmaktan iyiydi. Hem kaçma şansı da vardı!</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Subhash onları bütün savaş sanatlarında eğitti. Savaştan sonra, tutsaklar serbest bırakıldığında, Chanchal Singh geri döndü. Ben bir otelde bir arkadaşımla oturmuş ülkenin özgür­lüğü konusunda tartışıyordum ve arkadaşıma “Sadece İngi­lizleri kovmak aslında özgürlük anlamına gelmez” diyordum. “Özgürlük olumlu bir kavramdır. İngilizleri kovabilirsin ama zihnin bir kölenin zihni olarak kalırsa, yöneten kim olursa olsun -Hintli olabilir- özgür olmayacaksın.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Evet, yöneticiler değişecek: Beyaz derili gider, yerine siyah derili gelir. Ancak derinin rengi değişince, köleliğin özgürlüğe dönüşeceğini mi sanıyorsun? Özgürlük zihinde olumlu bir değişim ve dönüşüm gerektirir. Eğer bir kölenin zihnine sahip-sen, köle olacaksın; kimin tahtta olduğu fark etmez.”</span></p>
				<p class="Style19 para-style-override-35" xml:lang="en-US"><span class="Font-Style43" xml:lang="tr-TR">Bu iddiayı hâlâ koruyorum, çünkü on yıllar geçti ve Hin­distan hâlâ köle, hiç olmadığı kadar. En azından Britanya egemenliğindeyken sorumluluğu İngilizlerin üzerine atma ve onların sorumlu olduğunu söyleme imkânı vardı. Şimdi bu mazeretleri bile yok.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Daha geçen gün bana ancak zihni köleliğe bu kadar alışmış, ne yaparsan yap kendini özgür kabul edemeyecek bir ülkede yaşanabilecek bir şeyin bilgisi geldi. Bilgiye göre, Hindistan hükümetine ait kamyon dolusu gizli evrak -bütün gizli evraklar- başka bir ülkeye gitmek üzere ülke sınırını geçerken yakalanmıştı! Şoför Hintliydi, refakatçi Hintliydi ve kamyon büyük bir sanayiciye aitti. Kamyon yakalandığında bu sana­yici de yakalandı, dahası neredeyse bir düzine insan daha yakalandı ve bunun belki de daha önce giden kamyonlardan sonuncusu olduğu öğrenildi. Hindistan’da herhangi bir sır kalıp kalmadığı şüpheli.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bu tarihte asla olmadı. Bütün sırlar Hintliler tarafından satılıyordu! Bunun arkasında başka ülkelerin ajanları yoktu, onlar önayak olmamıştı. Hintliler onlarla bağlantıya geçmiş -kölelik ve zihni- ve “Hindistan’ın yaptığı nükleer santra­lin gizli dosyasını ister misiniz?” sormuştu. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> elli milyon değerinde bir santralin bilgisi elli dolara satılmıştı. Bütün gizli dosya, bütün plan, yerin, her şeyin şemaları. Fransız bir özel dedektif bütün bilgiyi satın alıyordu. Hindistan’a karşı bir amacı yoktu ama böyle sırlar bu kadar ucuza veriliyorsa toplamaya değerdir; her an milyonlar kazanmak için eline bir fırsat geçebilir. Eğer Hindistan Çin’le savaşa girerse, Çin bu sırlar için her şeyi ödemeye hazır olacaktır. Eğer Pakistan Hindistan’a savaş açarsa, her şeyi ödemeye hazır olacaktır: Ne istersen, alacaksın.</span></p>
				<p class="Style19 para-style-override-34" xml:lang="en-US"><span class="Font-Style43" xml:lang="tr-TR">Rusya, Amerika’ya casuslar göndermeye çalışıyor ve Ame­rika Hindistan’a casuslar gönderiyor... O zaman bile sırları bulmak kolay bir iş değil. Ama bu Fransız ajan “öğleden sonra Indira Gandhi tarafından bir karar alındı ve akşamına benim elimdeydi. En fazla üç-dört saat içinde. Indira’nın kabinesinde tartışılan her sır üç saat içinde elimdeydi” diye haberi basına verdi.</span></p>
				<p class="Style19 para-style-override-34" xml:lang="en-US"><span class="Font-Style43" xml:lang="tr-TR">Yani sadece bir sanayici ve başka insanlar değil, kabine bakan­ları bile, hükümetin en üst düzey yetkilileri. çünkü birkaç sır sadece kabinedeki en üst düzey üç bakan ve başkanla tartışılmıştı. Sırları sadece dört kişi biliyor olmasına rağmen, açık pazarda her yere satılmıştı. Kim kime ihanet ediyor? Bunlar nasıl insanlar? Kölelik iliklerine işlemiş. </span><span class="Font-Style43" xml:lang="tr-TR">Tam</span><span class="Font-Style43" xml:lang="tr-TR"> bir kan değişimi ve dönüşümüne ihtiyaçları </span><span class="Font-Style43" xml:lang="tr-TR">var.</span><span class="Font-Style43" xml:lang="tr-TR"> Yeni bir zihne ihtiyaçları </span><span class="Font-Style43" xml:lang="tr-TR">var.</span></p>
				<p class="Style19 para-style-override-34" xml:lang="en-US"><span class="Font-Style43" xml:lang="tr-TR">Bu köleliği bir arkadaşla tartışıyordum ve bu </span><span class="Font-Style38" xml:lang="tr-TR">sardar </span><span class="Font-Style43" xml:lang="tr-TR">da dinliyordu; çay içerken dinliyordu. Sonunda dayanamadı ve yanımıza gelip “Buraya oturabilir miyim? Tartışma gerçekten ilginç. Eğer oturmama izin verirseniz ve size kendimi tanıta­yım, çünkü özgürlük savaşçısı oldum. Japon hapishanelerinde ve İngiliz hapishanelerinde bulundum; başta İngiliz ordusunda binbaşıydım. İngiliz ordusu ülkeyi terk ettiği için yeni serbest bırakıldım; bütün tutsaklar serbest bırakıldı. Bir iş, bir meslek arıyorum, çünkü savaşmak dışında bir şey bilmiyorum. Fakat Japon savaş sanatlarını biliyorum. Belki bana yardım edebilir­siniz; savaş sanatları öğrencileri için bir sınıf açabilirim” dedi. Arkadaş olduk.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Ona bir okul açmayı başardık ve bu işe gerçekten derinleme­sine girdi. Bazen sırf eğlence için bize küçük şeyler gösterirdi. “Japonya’da ses için belli bir eğitim var. Biri sana bir kılıçla saldırırsa ve senin silahın yoksa sadece bu sesi çıkarıyorsun ve kılıç elinden düşüyor” dedi.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Bu gerçekten önemli bir şey!” dedim. “Görmek istiyorum. Güreşçi bir arkadaşım var. Onunla bağlantıya geçebilirim ve bu deneyi yapabiliriz. Kılıçlardan anlamaz ama sopayla dövüşebilir. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bu iyi, çünkü eğer kaçırırsan veya bir şey ters giderse, senin kafanı uçurur ve gereksiz yere başım derde girer. Sen öleceksin ama ben de gereksiz yere başıma iş açacağım, bu yüzden büyük bir sopayla denemek daha iyi.”</span></p>
				<p class="Style19 para-style-override-21" xml:lang="en-US"><span class="Font-Style43" xml:lang="tr-TR">Chanchal Singh kabul etti. Güreşçiyi buldum ve ona bu olaydan bahsettim. “Sorun yok” dedi. “O </span><span class="Font-Style38" xml:lang="tr-TR">Sardar</span><span class="Font-Style43" xml:lang="tr-TR">’ın kafasını ortadan ikiye ayıracağım; tek bir vuruş ve o kadarı yeter.” Güçlü bir adamdı ve Chanchal Singh’e vurmaya gittiğinde, tam vurmak için elini kaldırdığında Chanchal Singh bir çığlık attı ve sopa sanki kalbi durmuş gibi güreşçinin elinden düştü! Ne olduysa, eli bütün gücünü kaybetmişti, sadece sesle!</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“Bu sesi nasıl yapıyorsun?” diye sordum ona. “Çünkü özel bir şeymiş gibi durmuyor; çok kolay öğrenilebilir.”</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Chanchal Singh “Ses kolayca öğrenilebilir; bunun anahtarı senin orada olmamandır. Bu zor bir şeydir. Bunca yıl Japon­ya’daydım, onların savaş sanatlarında her şey basittir. Bir tek bu sorundur; orada olmaman gerekiyor. Biri kafatasını ikiye ayıracağı zaman, böyle bir zamanda orada sana kesinlikle ihtiyaç vardır!”</span></p>
				<p class="Style19" xml:lang="en-US"><span class="Font-Style43" xml:lang="tr-TR">Böyle bir zamanda bile orada olmaman gerekiyor; sadece ses, gerisinde ego olmadan. Sana saldıran adam birden yaptığı şeyi unutacak; tam anlamıyla eli ayağı dolaşacak. Bir an için hafızasını bile kaybedecek. Ne olduğunun, ne yaptığının, daha önce ne yaptığının farkında değil. Kendine gelmesi biraz zaman alacak. Sadece egon yok olmak zorunda. Bu yokluk kişinin zihninde belli bir değişim, belli bir kopma, ani bir kopma yaratır.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Ancak eğer iki kişi de egosuzsa, o zaman çok zordur. Japonya’da o zaman tuhaf bir şey olduğu biliniyor, neredeyse her gün olan bir şey: Öteki adama vurmak için kılıcını kaldır­madan önce, diğer kişinin kılıcı çoktan savunmaya hazırdır. Senin hareketinden sonra değil, hayır, kılıç sen hareketi düşün­meden önce kalkar. Adeta senin hareketi düşündüğün o bir anlık sürede, elin hareketi yapmadan önce düşünce o kişiye ulaşmış ve adam savunmaya hazırmış gibidir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Bu da ancak sen yoksan olur. O zaman kılıç senden ayrı değildir. Sen hiçbir şey yapmıyorsun; sen sadece oradasın, yok­sun, olayların olmasına izin veriyorsun. Ancak eğer iki taraf da egosuzsa o zaman bu iş günlerce sürebilir. Kimse vuramaz veya diğer insana çizik bile atamaz.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Bu gücün olağan, içgüdüsel seviyesi değildir. Bir üst seviyeye yükseldin, ikincisinin de üzerine; üçüncü seviyeye, sezgi seviye­sine yükseldin. Tıpkı kılıçlarla, boksta veya Doğu stili güreşte olduğu gibi, aynısı üçüncü düzlemdeki zekâyla da olabilir.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Sana anlattığım profesörlerimden biri... kariyerim boyunca sadece iki profesörü sevdim. Birçoğunun başına dert oldum ve bu ikisini de rahat bırakmadım ama onları sevdim. Bir tanesiy­le, Doktor S.K. Saxena’yla ilgili bir şey anlattım. Diğeri Profe­sör S.S. Roy’du. Doktora tezini Shankara ve Bradley üzerine yazmıştı: karşılaştırmalı bir çalışma. İlk kopyasını bana verdi. “Bu doğru gelmiyor: Ben sizin öğrencinizim ve siz matbaadan geldiği gibi tezinizin ilk kopyasını bana veriyorsunuz” dedim.</span></p>
				<p class="Style19 para-style-override-49" xml:lang="en-US"><span class="Font-Style43" xml:lang="tr-TR">“Benim düşünceme göre, bunu hak ediyorsun” dedi.</span></p>
				<p class="Style19 para-style-override-19" xml:lang="en-US"><span class="Font-Style43" xml:lang="tr-TR">“Ama benim düşünceme göre tezinizin tamamı... başlık bile yanlış” dedim, “çünkü farklı düzeylerde iki insanı karşılaştı­rıyorsunuz. Bradley bir fikir adamı, büyük bir fikir adamı. Bu yüzyılın başında bütün felsefe dünyasına yön vermiş. En büyük fikir adamıydı. Shankara hiçbir şekilde fikir adamı değil.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Elbette ikisi de aynı sonuçlara ulaştı, bu nedenle onları kar­şılaştırdınız; sonuçların aynı olduğunu görüyorsunuz. Ancak aynı sonuçlara farklı yollardan geldiklerini görmüyorsunuz. İtirazım bu noktada, çünkü Bradley bu sonuçlara yalnız man­tık yoluyla gelirken, Shankara bu sonuçlara deneyim yoluyla ulaşıyor.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">“Shankara bunları yalnızca bir felsefeci olarak savunmu­yor. Felsefeci olarak da savunuyor ama bu ikinci sırada. O bir hakikat deneyimledi. Şimdi, o hakikati ifade etmek için mantığı, aklı, zekâyı kullanıyor. Bradley deneyim sahibi değil ve deneyimi olmadığını itiraf ediyor ama akıl yoluyla bunları en kabul edilebilir, en geçerli sonuçlar olarak görüyor.”</span></p>
				<p class="Style19 para-style-override-37" xml:lang="en-US"><span class="Font-Style43" xml:lang="tr-TR">Profesör Roy’a “Bana sorarsanız karşılaştırılması imkânsız tamamen farklı iki insanı karşılaştırdınız” dedim.</span></p>
				<p class="Style19 para-style-override-25" xml:lang="en-US"><span class="Font-Style43" xml:lang="tr-TR">“İlk kopyamı bu yüzden sana verdim” dedi. “Bu konuda düşünecek, derinliklerine inecek biri varsa, o da sensin. Bu kitabı rektör yardımcısına, departman başkanına ve bütün arkadaşlarıma sunacağım ama başlığı gördüğünde bile kimse­nin itiraz edeceğini sanmıyorum.”</span></p>
				<p class="Style19 para-style-override-19" xml:lang="en-US"><span class="Font-Style43" xml:lang="tr-TR">“Tekrar üzerinden geçmelisiniz” dedim, “çünkü ben oku­yacağım ve yüzlerce soru olacak. Bu yüzden yeniden geçin. Bazı noktaları tamamen unutmuş olabilirsiniz, çünkü beş-altı yıldan beri bu tez üzerinde çalışıyorsunuz.”</span></p>
				<p class="Style19 para-style-override-41" xml:lang="en-US"><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> başka noktalar da vardı ama asıl nokta sürekli, tekrar tekrar ortaya çıkıyordu. Sadece mantıkla bir sonuca varmak mümkündür ve doğru olabilir, doğru olmayabilir; doğrulu­ğundan emin olamazsın. Ancak Shankara için bu bir doğru olabilir veya olmayabilir meselesi değildir: doğrudur. Mantık yoluyla onun hatalı olduğunu kanıtlasan bile, o kendi konu­munu değiştirmeyecektir. Bradley bunu yapar; ona hatalı olduğunu kanıtlarsan, yer değiştirecektir. Profesör Roy’a sadece hatırladığım bir örneği verdim.</span></p>
				<p class="Style19 para-style-override-30" xml:lang="en-US"><span class="Font-Style43" xml:lang="tr-TR">Bradley evrenin, varoluşun “mutlak” olduğunu söyler. Shankara ona “Brahma” der ama tanım aynıdır, mutlak demektir. Bir çember çizdim ve S.S. Roy’a sordum:”Eğer bu çember kusursuzsa, o zaman herhangi bir gelişim, evrim, ilerleme olasılığı yok demektir. Mükemmellik hiçbir değişime izin vermez. Eğer varoluş mutlaksa, mükemmelse, o zaman ölüdür. Canlı olmasını istiyorsan, o zaman onu açık tut. Çem­beri kapatma; bırak büyüsün, ilerlesin, gelişsin.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">“Ben Bradley’ye katılmıyorum, çünkü şunun gibi basit bir iddiayı cevaplamayı bile beceremeyecektir: ‘Senin evrenin ölü mü canlı mı?’ Elbette ölü olduğunu kabul edemez. Eğer ölüyse, Bradley de ölüdür, her şey ölüdür. O zaman kim tar­tışıyor ve ne için? Tam bir sessizlik olmalı, her şey ölü. Bunu kabul edemez. Ancak yaşadığını kabul ediyorsa, o zaman da kesinlikle henüz mutlak olmadığını ve hiçbir zaman mutlak olmayacağını kabul etmek zorunda kalacaktır.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">“Benim sonucum daima mutlağa yaklaştığı ama asla mut­lak olmayacağıdır. Hep geliyor, geliyor ve geliyor olacak ama mutlağa asla ulaşmıyor: Canlı kalacak.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">“Bradley fikrini değiştirmek zorunda kalacak. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> siz Bradley’nin bir müridi olarak” -Profesör Roy felsefi olarak Bradley’nin müridiydi- “Bradley namına bunu kabul etmek zorunda kalacaksınız, aksi takdirde ben hazırım. Söyleyin bana, canlı bir evren fikrini ‘mükemmel, mutlak’ bir fikirle nasıl koruyabilirsiniz?”</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">“Bu doğru, bunu hiç düşünmemiştim; Bradley savunula­maz.” dedi.</span></p>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">“Ancak” dedim, “Shankara da Tanrı, Brahma, hakikat mutlaktır diyor. O da kendi iddiasını savunamaz, çünkü iddia aynı. Fakat fark Bradley’nin bakış açısını değiştirmek zorunda kalacak olması ve Shankara’nın sadece gülecek ve ‘Haklısın. Benim ifadem yanlıştı ve bilen birinin ifadenin yanlış olduğu­nu bulacağını biliyordum. Kesinlikle haklısın, ifadem yanlıştı’ diyecek olmasıdır. Fakat Shankara </span><span class="Font-Style38" xml:lang="tr-TR">kendisinin </span><span class="Font-Style43" xml:lang="tr-TR">yanıldığını kabul etmeyecek. Onun konumu deneyim yoluyladır, sezgiseldir.”</span></p>
				<p class="Style19 para-style-override-18" xml:lang="en-US"><span class="Font-Style43" xml:lang="tr-TR">Sezgi düzeyinde hiçbir şekilde kavga yoktur.</span></p>
				<p class="Style19" xml:lang="en-US"><span class="Font-Style43" xml:lang="tr-TR">İçgüdü seviyesindeki politikacı yabani bir hayvandır. Muzaffer olmak dışında hiçbir şeye inanmaz. Muzaffer olmak için gereken her yöntemi kullanacaktır. Ne kadar çirkin olurlarsa olsunlar, son yöntemleri haklı gösterecektir. Adolf Hitler otobiyografisinde “Yöntemler önemli değil; önemli olan sondur. Başarılı olursan, yaptığın her şey doğrudur; başa­rısızlığa uğrarsan, yaptığın her şey yanlıştır. Yalan söylersin ama başarıya ulaşırsan hakikat olacaktır. Her şeyi yap, sadece sonunda başarı olması gerektiğini aklında tut; o zaman başarı, geriye dönük olarak her şeyi doğru hale getirir. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> yenilgi... her şeyi doğru yapıyor olabilirsin ama yenilgi her şeyin yanlış olduğunu gösterecektir” </span><span class="Font-Style43" xml:lang="tr-TR">der.</span></p>
				<p class="Style19 para-style-override-34" xml:lang="en-US"><span class="Font-Style43" xml:lang="tr-TR">İkinci seviyede mücadele vardır ama şimdi mücadele insa­nidir; zekâyladır. Evet, savunduğun şeyin doğru olduğunu kanıtlamak için hâlâ belli bir mücadele vardır ama hakikat senden daha önemlidir. Daha büyük hakikatten yana yenilgiye uğrasan bile mutlu olacaksın, mutsuz değil. Shankara, Mandan Mishra’yı yendiğinde, Mandan Mishra hemen ayağa kalktı, Shankara’nın ayaklarına dokundu ve inisiye edilmek istedi. Kavga söz konusu değildir; bu insanca ve çok daha üstün bir zekâ dünyasıdır. Ancak yine de bir yerde hakikat adına biraz politika pusuda bekliyor. Aksi takdirde bu adama meydan okuma ihtiyacı bile neden? Hakikati biliyorsan, tadını çıkar! İnsanları yenerek bütün ülkeyi dolaşmanın ne anlamı var? Hakikati biliyorsan, insanlar sana gelecektir. Bunun içinde ince bir politika var. Buna felsefi/dini politika diyebilirsin ama yine de son derece arıtılmış bir politikadır.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Ancak üçüncü seviyede, sezgi işlev görmeye başladığında, hiçbir mücadele yoktur. Buddha ele geçirmek için asla kimseye gitmedi, Mahavira ele geçirmek için asla kimseye gitmedi, Lao Tzu ele geçirmek için asla kimseye gitmedi. İnsanlar geldi; kim susamışsa, onlara geldi. Entelektüel bir tartışma için onlara meydan okumaya gelenlerle bile ilgilenmediler. Çok gelen oldu: Sariputta geldi, Moggalayan geldi, Mahakashyap geldi. Bu insanların hepsi binlerce müridi olan büyük filozoflardı ve Buddha’ya meydan okumaya geldiler. Bütün yaşamı boyunca tek yolu “Eğer biliyorsan, mutlu oldum. Zafer kazandığını düşünebilirsin! Fakat biliyor musun? Ben biliyorum ve kim­seye meydan okumak zorunda olduğumu düşünmüyorum.</span></p>
				<p class="Style19" xml:lang="en-US"><span class="Font-Style43" xml:lang="tr-TR">çünkü sadece iki tip insan vardır: bilenler ve bilmeyenler. Bilmeyenler; o zavallı insanlara nasıl meydan okuyabilirim? Bu söz konusu değil. Bilenler; o zengin insanlara nasıl meydan okuyabilirim? Söz konusu değil” demek oldu.</span></p>
				<p class="Style19 para-style-override-21" xml:lang="en-US"><span class="Font-Style43" xml:lang="tr-TR">Sariputta’ya sordu: “Eğer biliyorsan, mutlu olurum; ama biliyor musun? Sana meydan okumuyorum, sadece soruyo­rum. Sen kimsin? Bilmiyorsan, o zaman bana meydan okuma fikrinden vazgeç. O zaman sadece benimle birlikte burada ol. Bir gün, doğru bir zamanda, bu olabilir; meydan okumayla değil, tartışmayla değil, anlatarak bile değil.”</span></p>
				<p class="Style19" xml:lang="en-US"><span class="Font-Style43" xml:lang="tr-TR">İnsanlar gerçekten dürüsttü. Sariputta eğildi ve “Lütfen sana meydan okuduğum için beni bağışla. Ben bilmiyorum. Yetenekli bir tartışmacıyım ve pek çok filozofu yendim ama senin filozof olmadığını görebiliyorum. Şimdi benim için tes­lim olma ve bu yeni açıdan görme zamanı geldi. Ne yapmam gerekiyor?” dedi.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Buddha, “Sadece iki yıl sessiz kalmak zorundasın” dedi. Bu oraya meydan okumaya gelen herkes için basit bir yöntemdi ve birçok insan gelmişti. Buddha onlara “İki yıl tam sessizlik, sonra her soruyu sorabilirsin” derdi. İki sene sessizlik yeter, yeter de artar bile. İki yıl sonra kendi isimlerini bile unutuyor­lardı; meydan okumayı, zafer fikrini tamamen unutuyorlardı. Adamı tanımışlardı. Hakikati tanımışlardı.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Sezgi düzeyinde hiçbir şekilde politika yoktur. Daha iyi bir dünyada, sezgi insanları en azından akılla onları anlayabilen insanlara yol gösterici ışıklar olacak. Entelektüel politikacılar -politika profesörleri, aydın kesim, teorisyenler- onlar içgü­düsel politikacılara rehber olacak. Dünya ancak bu şekilde rahat edebilir, huzurlu yaşayabilir.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Işık en yüksek seviyeden gelmelidir. İkinci tabakadan geçiril­mesi gerekecektir, çünkü ancak o zaman üçüncü tabaka ondan </span><span class="Font-Style43" xml:lang="tr-TR">bir şey yakalayabilir; ikinci tabaka köprü görevi yapacaktır. Eski Hindistan’da böyleydi. Bir kez oldu.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Gerçekten sezgisel insanlar ormanlarda ya da dağlarda yaşardı ve entelektüeller, profesörler, Hintli bilgeler, âlimler, başbakanlar sorunlarıyla onlara gelirdi, çünkü derlerdi; “Biz körüz, sizin gözleriniz var.”</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Bir keresinde Buddha’nın başına geldi. Kampını bir nehrin kenarına kurmuştu ve nehrin iki tarafında ordular duruyordu. Bunlar iki krallıktı ve nehir de sınırdı; su değerli olduğu için nehrin hangi tarafa ait olduğu konusunda kuşaklardır savaşı­yorlardı. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> karara varamamışlardı; birçok sefer nehri kanla kırmızıya boyamışlardı ve kavga devam etmişti. Buddha’nın kampı oradaydı ve iki ordunun generalleri ona geldi. Tesadü­fen kampa aynı anda geldiler ve birbirlerini gördüler. Bu tuhaf tesadüf karşısında şoke olmuşlardı ama artık geri dönmenin yolu yoktu.</span></p>
				<p class="Style19 para-style-override-33" xml:lang="en-US"><span class="Font-Style43" xml:lang="tr-TR">Buddha, “Endişelenmeyin; birlikte gelmeniz iyi oldu. İkiniz de körsünüz, atalarınız da kördü. Nehir akmaya devam ediyor ve siz de insanları öldürmeye devam ediyorsunuz. Basit bir gerçeği göremiyor musunuz? İkinizin de suya ihtiyacı var ve nehir yeterince büyük. Nehre sahip olmaya gerek yok. Hem sahip kim olabilir? Bütün su okyanusa akıyor! Neden ikiniz de kullanamayasınız? Bir taraf bir krallığa ait, öteki taraf öteki krallığa ait; problem yok. Nehrin ortasına bir çizgi çekmeye bile gerek yok, çünkü suyun üzerine çizgiler çekilemez. Bunun için savaşmak yerine sadece suyu kullanın” dedi.</span></p>
				<p class="Style19 para-style-override-28" xml:lang="en-US"><span class="Font-Style43" xml:lang="tr-TR">Bu kadar basitti. Tarlalarının ve mahsullerinin öldüğünü, çünkü onlarla kimsenin ilgilenmediğini anladılar. Nehrin kime ait olduğu konusunda savaşmak birinci planda geliyordu. Önce suya sahip olunması gerekiyordu; ancak o zaman bütün </span><span class="Font-Style43" xml:lang="tr-TR">tarlalarını sulayabilirdin.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Aptal zihin ancak sahiplik yönünden düşünür. İçgörü sahibi insan işe yararlılığı düşünür.</span></p>
				<p class="Style19 para-style-override-21" xml:lang="en-US"><span class="Font-Style43" xml:lang="tr-TR">Buddha sade bir şekilde, “Onu kullanın! </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> bütün suyu kullandığınızda yeniden bana gelin. O zaman ortada bir sorun olacak, o zaman göreceğiz. Fakat bana ancak bütün suyu bitirdiğiniz zaman gelin” dedi.</span></p>
				<p class="Style19" xml:lang="en-US"><span class="Font-Style43" xml:lang="tr-TR">Su yirmi beş yüzyıldan beri hâlâ akıyor. Bütün suyu nasıl kullanabilirsin? Kocaman, binlerce kilometre uzunluğunda bir nehir. Himalayalar’ın sonsuz karlarından suyu getiriyor ve</span></p>
				<p class="Style23 para-style-override-63" xml:lang="en-US"><span class="Font-Style43" xml:lang="tr-TR">0	suyu Bengal Denizi’ne götürüyor. Onu nasıl tüketebilirsin? Hem o krallıklar, küçük krallıklardı. Bitirmek isteselerdi bile yolu yoktu.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">İçgörü sezgili insandan gelmelidir. Ancak içgörü yalnızca zeki insan tarafından anlaşılır ve o zaman zeki insan tek arzu­su güç olan, içgüdüleriyle hareket eden politikacıya yardım edebilir.</span></p>
				<p class="Style19 para-style-override-41" xml:lang="en-US"><span class="Font-Style43" xml:lang="tr-TR">Ben buna meritokrasi</span><span class="char-style-override-4" xml:lang="tr-TR"><a class="footnote-link" href="#footnote-225-1" id="footnote-225-1-backlink">1</a></span><span class="Font-Style43" xml:lang="tr-TR"> diyorum, çünkü en yüksek yetenek alttaki basamaklara hükmeder ve etkiler ve seviyelerinin üze­rine çıkmalarına yardım eder. Hiçbir çıkarı yoktur ve çıkarı olmadığı için özgürdür ve içgörüsü berraktır.</span></p>
				<div class="footnote">
					<p class="Basic-Paragraph" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a>	<span class="Font-Style45" xml:lang="tr-TR">	Yeteneğe göre atama. (ç.n.)</span></p>
				</div>
				<p class="Style19 para-style-override-20" xml:lang="en-US"><span class="Font-Style43" xml:lang="tr-TR">Sezgisel insanın içgüdüsel insana herhangi bir şeyi açıkla­ması zor olacaktır, çünkü çok ayrıdırlar, aralarında bir köprü­nün olmadığı iki farklı boyuta aittirler. Ortada fikir adamının büyük yardımı olabilir.</span></p>
				<p class="Style19 para-style-override-15" xml:lang="en-US"><span class="Font-Style43" xml:lang="tr-TR">Üniversitelerin, kolejlerin, okulların yalnızca siyaset bilimi öğretmemesi gerekir; sadece siyaset bilimi öğretmek çok aptal­ca bir fikir! Siyaset bilimi öğret ama siyaset sanatı da öğret, çünkü bilimin faydası yok; uygulamalı politika öğretmek zorundasın. Üniversitelerde profesörler politikacıları hazırla­</span><span class="Font-Style43" xml:lang="tr-TR">malı, onlara belli nitelikler kazandırmalı. Eğer bu olabilirse, şu anda dünyayı yöneten insanlar hiçbir suretle hiçbir yerde olmayacak. O zaman iyi eğitimli, kültürlü, siyaset sanatını ve bilimini bilen ve profesörlere, âlimlere gitmeye her zaman hazır yöneticiler bulacaksın. </span><span class="Font-Style43" xml:lang="tr-TR">Ve</span><span class="Font-Style43" xml:lang="tr-TR"> yavaş yavaş meritokrasinin en yüksek seviyesine yaklaşmaları mümkün olabilir; sezgisel insanlara.</span></p>
				<p class="Style19 para-style-override-16" xml:lang="en-US"><span class="Font-Style43" xml:lang="tr-TR">Eğer bu mümkünse, o zaman ilk kez gerçekten insanca -insanlığa haysiyet, bireylere bütünlük vererek- bir şeye sahip olacağız.</span></p>
				<p class="Style24 para-style-override-64" xml:lang="en-US"/>
				<p class="Style19 para-style-override-65" xml:lang="en-US"><span class="Font-Style43" xml:lang="tr-TR">İlk kez dünyada gerçek bir demokrasiye sahip olacaksın. Şu anda demokrasi diye mevcut olan şey demokrasi değil, mobokrasi.</span><span class="char-style-override-4" xml:lang="tr-TR"><a class="footnote-link" href="#footnote-225-2" id="footnote-225-2-backlink">2</a></span></p>
				<div class="footnote">
					<p class="Basic-Paragraph" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a>	<span class="Font-Style45" xml:lang="tr-TR">  Halk yönetimi. (ç.n.)</span></p>
				</div>
			</div>
		</div>
	</body>
</html>