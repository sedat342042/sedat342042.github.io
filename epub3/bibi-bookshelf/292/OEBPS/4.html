<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="en-US">
			<div class="Basic-Text-Frame">
				<p class="Style11 para-style-override-12"><span class="Font-Style39-1 char-style-override-3" xml:lang="tr-TR">ÖNSÖZ</span></p>
				<p class="Style18-1"/>
				<p class="Style18-1"/>
				<p class="Style18-1"/>
				<p class="Style18-1 para-style-override-13"><span class="Font-Style41-1" xml:lang="tr-TR">Osho, aleyhimize olasılıklar bu kadar yüksek göründüğü için bu olağanüstü, güzel gezegeni kurtarma konusunda çok çaresiz olduğumu ve dehşete kapıldığımı ve bir şey yapa­mayacak kadar değersiz ve güçsüz olduğumu hissediyorum! Yapılabilecek bir şey var mı?</span></p>
				<p class="BO-" xml:lang="en-GB"/>
				<p class="Style19-1 para-style-override-14"><span class="Font-Style43-1" xml:lang="tr-TR">Umutsuzluğunu ve çaresizliğini anlayabiliyorum. Belki de mevcut krizin farkında olan her insan bu şekilde hisseder. Ancak daha büyük bir gücün farkında değilsin. Yıkım, gücün düşük bir biçimidir; yaratım gücün yüksek bir biçimidir. Yıkım nefretten gelir, yaratım sevgiden gelir.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Nefretin insanlığı nereye götürebileceğini, nihai intiharına götürebileceğini gördün; ama en yüksek mertebesine yük­seldiğinde, sevginin bu krizin meydana gelmesini tamamen önleyebileceği ihtimalini görmedin. Kimse değersiz değildir, çünkü herkesin bir kalbi var ve herkeste sevgi var ve herkesin duyarlılığı, bilinci var ve herkes varoluşun nihai zirvesine ula­şabilir. Tek bir kişi bu büyük krizi önleyebiliyorsa; sevgi, keyif ve sessizlik dolu milyonlarca insana ne demeli?</span></p>
				<p class="Style19-1"><span class="Font-Style43-1" xml:lang="tr-TR">İki şehirle, Sodom ve Gomore’yle ilgili bir Eski Ahit hikâyesi aklıma geldi. Bu iki şehirde insanlar tamamen yoldan çıkmıştır; her tür sapkınlık hüküm sürmektedir. Hikâye çok güzel; sana cesaret verecek, umutsuzluğunu ortadan kaldıracak. Hiçbir nükleer silah, hiçbir politikacı tarafından yok edilemeyecek yaşamı ve sevgiyi temsil eden bir birey olarak ayağa kalkmanı sağlayacak. Sodom ve Gomore’yi Tanrı bile yok edemedi.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Sana bu noktada Eski Ahit versiyonunda şehirleri yerle bir ettiğini hatırlatmak zorundayım. O insanları değiştirmek imkânsızdı; sapkınlıkları o derece âdet edinmişlerdi. Ancak hikâyenin çok özel bir şekil alan başka bir versiyonu daha var ve benim vurgulamak istediğim nokta da bu. Yahudi dininin Hasid denen devrimcilerden, asilerden oluşan küçük bir kolu vardır. Varlığı Ortodokslar tarafından kabul görmez; çünkü Hasidler Ortodoksluğun, insan yüreğine, mantığa, hassasiye­te, bilince başvurmayan bir geleneğin her şeyine karşı çıkarlar. Kendi tarihlerini yazmışlardır.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Onların hikâyesine göre, altı ay Gomore’de, altı ay Sodom’da yaşayan bir adam -bir Hasid, bir mistik- varmış. Hasid Tanrı’ya varmış ve O’na, “Bu iki büyük şehirde kesin­likle doğal, bilge yüz kişinin olabileceği ihtimalini dikkate aldın mı? Diğerleri sapkın diye onları da mı yok edeceksin? O zaman büyük bir adaletsizlik, safi adaletsizlik olur ve bu senin için yüz karası olur. Böyle düşün!” demiş.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Tanrı, neredeyse Hiroşima ve Nagasaki kadar büyük bu iki şehirde zeki, doğal, uyanık yüz kişinin olması ihtimalini düşünmemişti. Onlar da yok olacaklardı ve bu da Tanrı’nın kutsiyetine uygun düşmeyecekti, tam manasıyla çirkin olacak­tı. O zaman Tanrı, “Yüz iyi insan olduğunu kanıtlayabilirsen, o iki şehri yok etmeyeceğim” demiş.</span></p>
				<p class="Style19-1 para-style-override-16"><span class="Font-Style43-1" xml:lang="tr-TR">“Sadece elli kişi varsa, şehirleri yok edecek misin?” demiş Hasid.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Tanrı, hazırlıksız yakalanmıştı. “Eğer elli kişi olduğunu kanıtlayabilirsen...” demiş.</span></p>
				<p class="Style19-1 para-style-override-17"><span class="Font-Style43-1" xml:lang="tr-TR">Mistik, “Ya sadece yirmi beş kişi varsa? Fark eder mi? Senin için sayı mı önemli, yoksa nitelik mi? Nicelikle mi ilgileniyor­sun, yoksa nitelikle mi?” demiş.</span></p>
				<p class="Style19-1 para-style-override-18"><span class="Font-Style43-1" xml:lang="tr-TR">“Elbette nitelikle” demiş Tanrı.</span></p>
				<p class="Style19-1 para-style-override-19"><span class="Font-Style43-1" xml:lang="tr-TR">“Eğer önemli olan nitelikse, doğrusu sapkın olmayan, doğal, huzurlu bir hayat yaşayan bir tek ben varım. Ancak ben de altı ay Gomore’de, altı ay Sodom’da yaşıyorum. Bu şehirleri yok edecek misin?” demiş Hasid.</span></p>
				<p class="Style19-1 para-style-override-17"><span class="Font-Style43-1" xml:lang="tr-TR">Tanrı hiç bu kadar akıllı bir insanla karşılaşmamıştı. Bu adam O’nu yüz kişiden bir kişiye kadar getirmişti. Hikâyenin Ortodoks versiyonunda Tanrı şehirleri yok eder ama mistikle­rin versiyonunda bunu yapmaz. Şehirler kurtulur, çünkü Tanrı sırf bütün şehir yoldan çıkmış diye nitelikli tek bir insanı, bilge tek bir insanı bile yok edemez.</span></p>
				<p class="Style19-1 para-style-override-16"><span class="Font-Style43-1" xml:lang="tr-TR">Sen sadece uyanık olmak zorundasın. Çaresiz hissetmeye gerek yok, dehşete kapılmaya gerek yok. Eğer bir adam varoluşu iki şehri korumaya razı edebiliyorsa, bizim binlerce Hasidimiz var. Her sannyasin bir Hasid’dir. Varoluş, birkaç aptal politikacının bu dünyayı yok etmesine izin veremez.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Fakat bu sessiz kalmak zorunda olduğun anlamına gelmi­yor. Etrafında, koruma olacak büyük bir sevgi ortamı yarat­mak zorundasın. Dans etmeyi ve şarkı söylemeyi öğrenmek zorundasın. Politikacılar bu yeryüzünün hâlâ güzel insanlarla dolu olduğunu öğrensin; bunca şarkı ve bunca müzik ve bunca yaratıcılık ve meditasyon yapan bunca insan. bir kez daha düşünmek zorundalar.</span></p>
				<p class="Style19-1 para-style-override-20"><span class="Font-Style43-1" xml:lang="tr-TR">Kendi tarafımızda, savaşı durdurmak için daha büyük nükleer silahlara ihtiyacımız yok; mesele burada. Bizim tama­men farklı bir şeye ihtiyacımız var. Sevgi enerjiyi sağlayacak, meditasyon sana büyük kuvvet sağlayacaktır. O kadar değer­siz hissetmeyeceksin; çünkü sevgin, meditasyonun, saadetin dünyayı koruyacak.</span></p>
				<p class="Style19-1 para-style-override-16"><span class="Font-Style43-1" xml:lang="tr-TR">Bir şey yapamadığın için endişelenme. Çaresizlik fikri sana kaynaklarının neler olduğu asla anlatılmadığı için ortaya çıktı. Kaynaklarına -sevgin, sessizliğin, huzurun, merhametin,keyfin- hiç bakmadın. Varlığının bu bitmez tükenmez potansi­yelini hiç araştırmadın. Ve eğer binlerce insan sevgi, müzik ve dansla çiçek açar ve bütün yeryüzü bir kutlamaya dönüşürse, o zaman akılsız bir politikacı bu dünyayı yok edemeyecek. O politikacı çaresiz kalacak; böyle güzel insanları ve bu kadar güzel bir gezegeni yok etmenin suçluluğunu duyacak.</span></p>
				<p class="Style19-1 para-style-override-18"><span class="Font-Style43-1" xml:lang="tr-TR">Bana soruyorsun: “Yapılabilecek bir şey var mı?”</span></p>
				<p class="Style19-1 para-style-override-16"><span class="Font-Style43-1" xml:lang="tr-TR">Sevgin, sessizliğin, keyfin yeterli. Daha fazlasına gerek yok; fazlası seni gereksiz yere endişeli yapacaktır. Endişe sallanan koltuk gibidir; seni hareket halinde tutar ama hiçbir yere götürmez! Endişelenmeye gerek yok; çaresiz, umutsuz hisset­meye de gerek yok. Birkaç aptal gezegenin ölümünü hazırladı; sadece sevgisi, keyfi, güzelliği, coşkusuyla bunu önleyebilecek milyonlarca zeki insan var. Bunlar çok daha güçlü deneyim­lerdir; çünkü atom enerjisi veya nükleer enerji fiziki dünyanın parçasıdır. Atomun; maddenin en düşük, en küçük parçasının patlamasıdır.</span></p>
				<p class="Style19-1"><span class="Font-Style43-1" xml:lang="tr-TR">Doğanın mutlak bir dengeye sahip olduğunu daha anla­madık. Küçük bir atomun patlaması bu kadar tahrip edebili­yorsa. Varlığının canlı bir atomunu ve onun patlamasını hiç düşündün mü? Başka bir deyişle, buna aydınlanma diyoruz. Aydınlanma, varlığının ışık içinde patlamasından başka bir şey değildir. O zaman birden çok daha yüksek ve üstün bir güce sahip olursun. Düşük olanla savaşmaya gerek yok; onun mevcudiyeti düşük olanı etkisiz hale getirecektir.</span></p>
				<p class="Style19-1 para-style-override-21"><span class="Font-Style43-1" xml:lang="tr-TR">Bu büyük ölçekte çaba gösterilmedi, ancak arada bir. Fakat o ender olaylar, eğer çalışılırsa her insanın bir bilinç patlaması­na dönüşebileceğinin -çok daha üstün bir enerjidir- ve bütün bu nükleer silahları ve onlara sahip insanları tamamen etkisiz ve suçlu hale getireceğinin kesin kanıtıdır.Birkaç örnek sana yardım edecek. Nadir oldukları için</span></p>
				<p class="Style19-1 para-style-override-22"><span class="Font-Style43-1" xml:lang="tr-TR">gerçek değilmiş gibi görünüyor, çünkü çok insan denemedi.</span></p>
				<p class="Style19-1 para-style-override-16"><span class="Font-Style43-1" xml:lang="tr-TR">Buddha’nın bir takipçisi, Devadutta -kuzeni- haliyle onun muazzam ihtişamını, etkileyiciliğini ve insanlar üzerindeki etkisini kıskanıyordu. Ona gelen hiç kimse, oradan aynı çıkmıyordu. Varlığında bir şey değişmiş oluyordu. Buddha bir tohum ekiyordu; adam doğru zamanda, ilk bulutlar yağmur yağdırmaya başladığında dönüyordu. Ancak bu durum kör Devadutta’ya görünmüyordu; fiziksel olarak kör değildi, ruh­sal bakımdan kördü. Meselenin ne olduğunu anlayamıyordu. O da Buddha kadar güzel, eğitimli, o günün sanatlarında bilgiliydi. Buddha’nın üstün olduğu, kendisinin olmadığı orta­daydı; çünkü Buddha’yı kuşatan üstün kokuyu göremiyordu.</span></p>
				<p class="Style19-1 para-style-override-20"><span class="Font-Style43-1" xml:lang="tr-TR">Sonunda ona “Senin halefin olduğumun ilan edilmesini isterim” dedi.</span></p>
				<p class="Style19-1"><span class="Font-Style43-1" xml:lang="tr-TR">Buddha, “Halefim olmaya gücü yeten yerime geçecektir, onu ilan etmeyeceğim. Zaten henüz hayattayım, daha hayatımın ortasındayım. Ve seçmek benim işim değil! Ben kim oluyorum da bir halef seçiyorum? Varoluş kendisi seçecektir” dedi.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Devadutta o kadar kırılır ki komünü terk eder ve defalarca Buddha’yı öldürme girişiminde bulunur. Bu girişimler uydurma görünüyor; çünkü sevginin gücünü bilmiyoruz, farkındalığın gücünü bilmiyoruz ve vecdin güzelliğini ve muazzam koruma gücünü bilmiyoruz.</span></p>
				<p class="Style19-1 para-style-override-16"><span class="Font-Style43-1" xml:lang="tr-TR">Buddha yüksek bir dağın eteğindeki küçük bir kayanın üze­rinde meditasyon yapardı. Devadutta dağdan Buddha’nın üze­rine büyük bir kaya yuvarlamaya çalışmış; böylece kaya onu kesin bir şekilde öldürecek ve suçlanacak kimse olmayacak, kimse onu birinin öldürdüğünü bile düşünmeyecekmiş. Kaya dağdan yuvarlanarak geliyormuş ve orada bulunan herkes şaşırmış, olanlara inanamamış: Kaya Buddha’ya altmış santim kala durmuş, yönünü değiştirmiş ve ondan uzaklaşmış. Sonra düşmeye devam etmiş. Kaya açısından tuhaf bir hareket; bir kayanın bunu yapacağı kimsenin aklına gelmez. Devadutta bile şaşırmış.</span></p>
				<p class="Style19-1"><span class="Font-Style43-1" xml:lang="tr-TR">Devadutta küçük bir krallığın kralıydı ve tehlikeli, deli bir fili vardı. Fil hep zincirlerle bir mağarada tutuluyordu, çünkü insanları öldürüyordu. Devadutta başka bir fırsat daha gördü. Fil, Buddha’nın yakınına getirildi ve serbest bırakıldı. Fil, her­hangi bir insana yapacağı gibi Buddha’ya doğru koştu. Ancak yakınına geldiğinde, aniden durdu ve gözlerinde yaşlarla Buddha’nın önünde boyun eğdi ve başını onun ayaklarına değdirdi.</span></p>
				<p class="Style19-1 para-style-override-21"><span class="Font-Style43-1" xml:lang="tr-TR">Kimse inanamadı, deli bir fil... nasıl ayırt ediyor? Ancak kör, kördür! Devadutta kayanın gördüğünü, deli filin görebil­diğini; ince, görünmez bir sevgi aurasını göremiyordu.</span></p>
				<p class="Style19-1 para-style-override-15"><span class="Font-Style43-1" xml:lang="tr-TR">Milyonlarca insan sevgi ve meditasyonla dolu olduğunda, umutsuz veya çaresiz hissetmek için hiçbir neden yok. Sana doğa tarafından bütün nükleer silahları hükümsüz kılabilen büyük bir güç verildi.</span></p>
				<p class="Style19-1"><span class="Font-Style43-1" xml:lang="tr-TR">Ben bunu yapmaya çalışıyorum: Seni koşulsuz sevmeye hazırlamaya; seni yabancılarla bile dostluğa hazırlamaya; çatışma yarattıkları için seni örgütlü dinlerini bırakmaya, ülkene aidiyetini bile bırakmaya hazırlamaya çalışıyorum. Şeklen ülkenin pasaportunu taşımak zorunda kalacaksın ama bu sadece bir formalite. Varlığının derinlerinde, bir Hindu olmamalısın ve bir Hintli olmamalısın; bir Alman olmamalısın ve bir Hıristiyan olmamalısın.</span></p>
				<p class="Style19-1"><span class="Font-Style43-1" xml:lang="tr-TR">Bu dalga yayılırsa -ve yayılacağından umutluyum- o zaman üçüncü dünya savaşına dair her şeyi unutabilirsin; ikincisi sonuncuydu. Üçüncüsü, ancak onu önleyecek yeterince sevgi ve meditasyon enerjisi yoksa olasıdır.</span></p>
			</div>
			<div class="Basic-Text-Frame">
				<p class="Basic-Paragraph-3" xml:lang="en-GB"/>
			</div>
		</div>
	</body>
</html>