<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>IKINCI_BOLUM.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Minion Pro;
    font-style: normal;
    font-weight: normal;
    src: url(../Fonts/MinionPro-Regular0001.otf)
    }
  /*]]>*/
  </style>
</head>

<body class="calibre">
  <div class="generated-style" id="ikinci-bolum">
    <p class="bolum-ismi1" xml:lang="tr"><span class="bolum-ismi">İkinci bölüm</span></p>

    <p class="bolum-ismi-2-satir" xml:lang="tr"><span class="bolum-ismi">Yedi yaşında bir “aile reisi”</span></p>

    <p class="duz" xml:lang="tr"><span class="duz1">Dedem ölünce (ya da öldürülünce) dört çocuklu ailenin “reisliği”(!) o zamanlar daha yedi yaşında olan babama geçer.</span></p>

    <p class="duz" xml:lang="tr"><span class="duz1">Kendisinden dinleyelim:</span></p>

    <p class="duz" xml:lang="tr"><span class="duz1">“İslamiyet öncesi Türk törelerinden süzülüp gelen Seymenlikte paraya pula önem verilmezdi. Nitekim, ölümünün üzerinden fazla bir zaman geçmeden, onca güçlü ve etkili Halil Efe’nin fazla bir maddi varlığı olmadığı anlaşıldı. Daha kötüsü, gencecik annem de –sanırım üzüntüden ve kendine yeterince özen göstermediğinden– ‘ince hastalığa’ yakalanmıştı.</span></p>

    <p class="duz" xml:lang="tr"><span class="duz1">İlkokulun ikinci sınıfına yeni başlamıştım. Hocalarımın gözdesi çok iyi bir öğrenciydim. Okumak ve öğrenmek için yanıp tutuşuyordum. Bir keresinde akıllıca bir söz söylemiş olmalıyım ki babam nadiren yaptığı bir şey yapmış ve beni kucağına alarak ‘Sadrazam oğlum!..’ diye sevmişti.</span></p>

    <p class="duz" xml:lang="tr"><span class="duz1">Annem o akşam kardeşlerimi erkenden yatırdı ve yanıma gelerek:</span></p>

    <p class="duz" xml:lang="tr"><span class="duz1">– Sen artık ailenin reisi oldun, dedi. Okula şimdilik ara verecek ve yarından tezi yok eve ekmek getireceksin.</span></p>

    <p class="duz" xml:lang="tr"><span class="duz1">Şaşırmış ve çok üzülmüştüm. Gizli gizli ağlayarak kitap ve defterlerimi topladım ve yattım. Annemin niçin Ankara’nın sayılı esnafından olan dayılarımdan yardım istemediğine bir cevap bulmaya çalışıyordum. Sabah karanlığında uyandım. Kimseye haber vermeden, okuluma gidemediğim için kızgın ve küskün sokağa çıktım. Önce Koyunpazarı’na doğru yürüdüm. Babamın nalbant dükkânı kepenkleri inik öylece duruyordu. Ne kadar da severdim kendisini. Oturup ağlamamak için kendimi zor tutuyordum. Beni gören babamın dükkân komşuları arkamdan:</span></p>

    <p class="duz" xml:lang="tr"><span class="duz1">– Gel Mahmut. Bir çayımızı iç, diye sesleniyorlardı ama karnım da çok aç olduğu halde ya duymazdan geliyor ya da:</span></p>

    <p class="duz" xml:lang="tr"><span class="duz1">– Sağ ol amca. Ben çayımı çoktan içtim, diyerek ve soru sormalarına fırsat vermeden çekip gidiyordum.</span></p>

    <p class="duz" xml:lang="tr"><span class="duz1">Güneş batıncaya kadar koca Ankara’nın hemen her yerini dolaştım durdum ama annemin getirmemi istediği ekmeği nereden ve nasıl bulacağıma bir türlü akıl erdiremedim. Hava iyice kararınca da aç susuz ve boynu bükük eve döndüm:</span></p>

    <p class="duz" xml:lang="tr"><span class="duz1">– Anne ben ekmek getiremedim, dedim.</span></p>

    <p class="duz" xml:lang="tr"><span class="duz1">Annem aldırmaz göründü. Önüme bir tas da çorba koyarken:</span></p>

    <p class="duz" xml:lang="tr"><span class="duz1">– Zararı yok. Yarın getirirsin, dedi. Sesinde, anlayış ve sevecenlik vardı.</span></p>

    <p class="duz" xml:lang="tr"><span class="duz1">Ertesi gün de ilkinden farklı geçmedi. Üçüncü günün sabahı gene ‘nereden ekmek bulabileceğimi’ düşüne düşüne yürürken, babası öldüğü için okuldan ayrılan bir arkadaşımın:</span></p>

    <p class="duz" xml:lang="tr"><span class="duz1">– Ceride... ceride... diye bağırarak koştuğunu gördüm. Heyecanla kolundan tutup durdurdum:</span></p>

    <p class="duz" xml:lang="tr"><span class="duz1">– Sen ne yapıyorsun böyle? diye sordum.</span></p>

    <p class="duz" xml:lang="tr"><span class="duz1">– Görmüyor musun? Ceride (gazete) satıyorum.</span></p>

    <p class="duz" xml:lang="tr"><span class="duz1">Ayaküstü ve nefes nefese ‘cerideleri’ nereden ve nasıl aldığını... kimlere sattığını... kaç para kazandığını anlattı. Aklım yatmıştı bu işe. Koşa koşa tarif ettiği yere gittim. Eski ve küçük bir binanın dibinde birkaç çocuk bekleşiyor, yaşlı başlı ve temiz giyimli bir adam da basılı kâğıt destelerini sayıp katlayarak bu çocuklara veriyordu. Bir deftere de bir şeyler yazıyordu. Beni görünce:</span></p>

    <p class="duz" xml:lang="tr"><span class="duz1">– Sen de mi gazete satacaksın evlat? diye sordu.</span></p>

    <p class="duz" xml:lang="tr"><span class="duz1">– Evet efendim.</span></p>

    <p class="duz" xml:lang="tr"><span class="duz1">– Paran var mı?</span></p>

    <p class="duz" xml:lang="tr"><span class="duz1">– Yok?</span></p>

    <p class="duz" xml:lang="tr"><span class="duz1">Bu yeni müvezzi adayına sanırım olumsuz bir şeyler söylemek üzereydi ki konuşmasına fırsat vermeden atıldım:</span></p>

    <p class="duz" xml:lang="tr"><span class="duz1">– Cerideleri satınca parasını hemen getiririm. Merak etmeyin...</span></p>

    <p class="duz" xml:lang="tr"><span class="duz1">İyi kalpli birine benziyordu:</span></p>

    <p class="duz" xml:lang="tr"><span class="duz1">– Zaten usul de bu, dedi. Hiç olmazsa kimlerden olduğunu ve nerede oturduğunu bilmeliyim.</span></p>

    <p class="duz" xml:lang="tr"><span class="duz1">– Ben Halil Efe’nin oğluyum amca... sözleri ağzımdan dökülünce yaşlı adam elindeki küçük defteri kızgınlıkla yere atıp hüngür hüngür ağlamaya başlamasın mı?</span></p>

    <p class="duz" xml:lang="tr"><span class="duz1">– Vay benim koca efem... Arslan gibi Halil Efem... Daha toprağın kurumadan el kadar oğlun ceride satarak mı karnını doyuracaktı? Yazıklar olsun bizlere... Yazıklar olsun bu millete...</span></p>

    <p class="duz" xml:lang="tr"><span class="duz1">Ben ise olanca safiyetimle adamcağızı –güya– teselli etmeye çalışıyorum:</span></p>

    <p class="duz" xml:lang="tr"><span class="duz1">– Amca... Amca... Üzülme, benim karnım tok vallahi. Anamla kardeşlerime ekmek götürmek için ceride satacağım.</span></p>

    <p class="duz" xml:lang="tr"><span class="duz1">– Vah vaaaah! Anasıyla kardeşlerine de bakacakmış. Yuh olsun bizlere...</span></p>

    <p class="duz" xml:lang="tr"><span class="duz1">Bu, ‘ceride’nin necisi olduğunu o tarihte bilmediğim yaşlı adam çöktüğü yerde biraz daha ağladıktan sonra nihayet kendini toplayarak elime bir tomar gazete tutuşturdu ve:</span></p>

    <p class="duz" xml:lang="tr"><span class="duz1">– Bunları satınca parasını getir, dedi. İçinden ‘hakkını’ alacaksın.</span></p>

    <p class="duz" xml:lang="tr"><span class="duz1">Ceride... Ceride, diye avazım çıktığı kadar bağırarak Ankara’nın eğri büğrü sokaklarıyla tozlu meydanlarında o kadar çok koşmuş ve ortalığı birbirine öylesine katmış olmalıyım ki, çok geçmeden:</span></p>

    <p class="duz" xml:lang="tr"><span class="duz1">– Daha ceride var mı? diye yaşlı adamın karşısına dikildim. Öteki müvezzi çocukların hiçbiri henüz dönmemişti. Adam yarı şaşkın, küçücük avucumla uzattığım paraları aldı, bir bir ve dikkatle saydı, çoğunu kendisine ayırdı, bana da bir değil birkaç ekmek almaya yetecek kadar parayı uzatırken:</span></p>

    <p class="duz" xml:lang="tr"><span class="duz1">– Bugünün cerideleri tükendi, diye konuştu. Aferin sana be efemin oğlu. Yarın gene gel, daha fazla ceride sat, daha çok para kazan... Bunları söylerken bir de yanağımı okşadı.</span></p>

    <p class="duz" xml:lang="tr"><span class="duz1">Akşamı beklemeden eve koştum. Giderken, kale kapısındaki fırından iki tane okkalık ekmek aldım. Param bitmemişti. Bitişikteki dükkândan da biraz tahin helvasıyla yağ ve tarhana eklettim çıkınıma.</span></p>

    <p class="duz" xml:lang="tr"><span class="duz1">Annem:</span></p>

    <p class="duz" xml:lang="tr"><span class="duz1">– Aç ana aç. Ben geldim... diye heyecanla yumrukladığım avlu kapısını açıp da karşısında elleri dolu oğlunu görünce heyecanlandı:</span></p>

    <p class="duz" xml:lang="tr"><span class="duz1">– Nereden buldun bunları? diye sordu.</span></p>

    <p class="duz" xml:lang="tr"><span class="duz1">– Bulmadım.</span></p>

    <p class="duz" xml:lang="tr"><span class="duz1">– O halde kim verdi?</span></p>

    <p class="duz" xml:lang="tr"><span class="duz1">Başımdan geçenleri soluk soluğa anlattım. Rahatlamıştı. Gene de fazla bir şey söylemedi. Yalnızca, büsbütün incelmiş parmaklarını saçlarımda gezdirdiğini anımsıyorum...”</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">Gazete satarak annesine ve kardeşlerine bakmaya başlayan küçük Mahmut her gün alıp herkesten fazla sattığı ceridelerin sonuncusunu eve getiriyor ve gaz lambasının solgun ışığında geç vakitlere kadar okudukça:</span></p>

    <p class="duz" xml:lang="tr"><span class="duz1">– Vay canına... Meğer dünyada neler oluyormuş diye heyecanlanıyordu. Öğrendiklerini, sıcağı sıcağına annesine ve kardeşlerine anlatmayı da ihmal etmiyordu.</span></p>

    <p class="duz" xml:lang="tr"><span class="duz1">“İşinden” artakalan zamanlarda çocukluğunu da yaşamıyor değildi. Bir gün, yaptığı bir muziplik yüzünden mahalleyi ayağa kaldırmıştı. Aslanhane taraflarında tarikatlardan birine ait derme çatma bir tekke vardı. Buradaki mürit ve dervişlerin zaman zaman ayin yapıp “zikrettikleri” söylenirdi. Vücutlarına şiş filan sokuyor ama güya acı duymuyorlardı. Ne var ki küçük Mahmut böylesi akıldışı şeylere o zaman bile inanmamaktadır. Bir gün, en yakın arkadaşıyla birlikte ayinin yapılacağı tekkeye girip bir köşeye gizlenirler. Bir de ucu sivri şiş hazırlamışlardır. Akşam olur. Ölgün mum ışığında kimse kimseyi seçememektedir. Tam dervişlerinden biri sözde kendinden geçince Mahmut elindeki şişi adamın bacağına dürtüverir. Acıyla yerinden fırlayan derviş ve müritler hep birlikte sokağa fırlayıp Mahmut’la arkadaşını yakalamak ve bir güzel pataklamak için mahallenin altını üstüne getirirler ama iki yaramaz çoktan kaybolmuştur...</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">“Ceride!.. Ceride!.. diye bağırarak Ankara sokaklarını arşınladığım bir gündü. Her gün ceride alan ve İstanbul’dan gelen daha ‘büyük’ gazeteleri de okuduğu söylenen ‘münevver’ lakaplı bir terzi amca:</span></p>

    <p class="duz" xml:lang="tr"><span class="duz1">– Bana bak evlat. Sen Halil Efe’nin oğlusun değil mi? diye sordu.</span></p>

    <p class="duz" xml:lang="tr"><span class="duz1">– Evet efendim.</span></p>

    <p class="duz" xml:lang="tr"><span class="duz1">– Bak oğlum, sabahtan akşama böyle sokaklarda koşturup duracağına bir meslek öğrenmek istemez misin? Örneğin, benim yanımda terziliği?</span></p>

    <p class="duz" xml:lang="tr"><span class="duz1">– Bilmem ki... Önce anneme sormalıyım. Hem niçin beni terzi yapmak istiyorsunuz?</span></p>

    <p class="duz" xml:lang="tr"><span class="duz1">Bu sorum terzi amcanın hoşuna gitmiş olmalıydı ki:</span></p>

    <p class="duz" xml:lang="tr"><span class="duz1">– Ben senin babanı tanırdım, dedi, derin bir soluk alıp vererek. Benim, genç yaşta yitirdiğim oğlum da onun seymenlerindendi. Ben de eski bir seymenim. Başka çocuğum yok. İşte bu nedenle seni yetiştirmek geldi içimden.</span></p>

    <p class="duz" xml:lang="tr"><span class="duz1">Ankara’nın para getiren hemen bütün işleri ve zanaatları oldum olası gayrimüslimlerin elindeydi. Türkler askere gidip çoğu geri dönmezken onlar Türk çoğunluktan kazandıkları paranın küçük bir kısmını ‘bedel’ diye devlete verip askere gitmezlerdi. Refah içinde yaşarlar ve zanaatlarını da kendi çocuklarına öğretirlerdi. Türk çocuklarını yanlarına çırak diye almaktan ve mesleklerini öğretmekten ise özenle kaçınırlardı. Bu nedenle –pek belli etmedim ama– iyi niyetli terzi amcanın teklifi beni çok sevindirmişti.</span></p>

    <p class="duz" xml:lang="tr"><span class="duz1">Annemin aklının da bu işe yatacağı umuduyla:</span></p>

    <p class="duz" xml:lang="tr"><span class="duz1">– Sağ ol amca, dedim. Yarın ceridelerimi satınca gelip başlarım...”</span></p>

    <p class="duz" xml:lang="tr"><span class="duz1">Tabii annesi de sevinir bu işe ve kısa sürede güzel yelek hatta ceket dikmeye başlar küçük Mahmut. Ne var ki, genç kadının “efe”yi kaybettikten sonra yakalandığı “verem illeti” onu da alıp götürür çok geçmeden. Annesinin baba tarafı “Otabatmaz”lardan gelen, kız kardeşi Zehra’yı iyi bir aile yanına “yerleştirme” önerisini ise:</span></p>

    <p class="duz" xml:lang="tr"><span class="duz1">– Benim evlatlık verecek kardeşim yok, diye öfkeyle reddeder. Hisseder ki, Zehra’yı bir yerlere yerleştirirse sıra İbrahim ile Enver’e gelecektir.</span></p>

    <p class="duz" xml:lang="tr"><span class="duz1">Yedi yaşını tamamlamış bulunan kız kardeşine:</span></p>

    <p class="duz" xml:lang="tr"><span class="duz1">– Bu evin erkeği bensem kadını da sensin artık, der. İki küçük kardeşimizi birlikte büyüteceğiz. Merak etme. Kimseye de muhtaç olacak değiliz...</span></p>

    <p class="duz-son-paragraf1" xml:lang="tr"><span class="duz1">“Kış yaklaşıyordu. Ceride satışıyla terzi çıraklığından kazanıp biriktirdiğim paranın bir kısmıyla pazardan kocaman bir peynir topağı satın aldım. Buna ‘kelbaş peyniri’ derlerdi o zamanlar. Keçi sütünden yapılırdı. Pek lezzetli olurdu ve güce güç kattığına inanılırdı. Çok sert geçen koca kış boyunca dört kardeş karnımızı bu peynir topağıyla doyurduk. Öyle günler oldu ki, kar cümle kapısını arkadan ve adam boyu kapattığı için sokağa bile çıkamadık. Küçük avlumuzun kuytusundaki toprak fırınımızda yedi yaşındaki Zehra’nın çalı çırpı yakarak pişirdiği ekmeğe bu peyniri katık ettik. Ama, ne gam! Kardeşlerim yanımdaydı. Zehra’yı kimselere vermemiştim evlatlık diye. Sıcacık ev ekmeğimizin içine tıkılıp yenen bu ‘kelbaş peyniri’yle geçirilen o uzun kışın tadını yediğim hiçbir yemekte ve yaşamımın hiçbir döneminde bulamadım.</span></p>
  </div>
</body>
</html>