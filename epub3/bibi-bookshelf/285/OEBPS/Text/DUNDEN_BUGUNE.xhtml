<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>DUNDEN_BUGUNE.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Minion Pro;
    font-style: normal;
    font-weight: normal;
    src: url(../Fonts/MinionPro-Regular0001.otf)
    }
  /*]]>*/
  </style>
</head>

<body class="calibre">
  <div class="generated-style" id="dunden-bugune">
    <div class="calibre2" id="calibre_pb_0"/>

    <h1 class="bolum-ismi-tek-satir" id="toc-anchor" xml:lang="tr"><span class="bolum-ismi">Dünden bugüne</span></h1>

    <p class="duz" xml:lang="tr"><span class="duz1">1841’de doğan ve sırtında taşıdığı ağır bir taş yüzünden felç geçirip genç yaşta ölen “Pazvant” İbrahim Ağa, çoğu hemşerisi gibi Ankara dışına adım atmamış ve tabii “deniz”i hiç görmemişti. Ondan yüz altmış yıl kadar sonra torununun torunu Osman Atasoy’un, sekiz buçuk metrelik bir küçük yelkenli tekneyle dünyayı dolaşacağını bilseydi acaba ne yapardı? Galatasaray’dan arkadaşım Sadun Boro’nun 1960’larda “Kısmet”le yaptığını Osman Atasoy “Uzaklar”la gerçekleştirdi.</span></p>

    <p class="duz" xml:lang="tr"><span class="duz1">İstanbul Üniversitesi Edebiyat Fakültesi Sosyoloji Bölümü mezunu Osman, aynı eğitimi gören eşi Zuhal’le birlikte 1992’de Ege’nin sevimli “Sığacık Limanı’ndan yelken basmış ve çok tehlikeli, çok maceralı bir beş yıl sonra 1997’de önce Girne’ye, birkaç gün sonra da Antalya’ya ulaşmıştı. “Uzaklar” böylece dünyayı dolaşan ikinci Türk bayraklı tekne, Zuhal de bu başarıya imza atan ilk Türk kadını oluyordu. Bitmedi. Pasifik’te bir de kızları oldu Atasoyların: böyle bir yolculukta doğan ilk Türk kızı olan Deniz! Atasoylar bir özveri, deniz sevgisi ve cesaret anıtı olan “Uzaklar”ı çok yerinde bir kararla ve karşılığında bir şey talep etmeden Deniz Kuvvetlerimize armağan ettiler. Beşiktaş’ta Barbaros Hayretin Paşa’nın türbesine birkaç adım uzaklıkta ve “Barbaros Vakfiyesi” olarak bilinen topraklar üzerindeki “Müze”nin bahçesindeki, Deniz Kuvvetlerimiz tarafından yaptırılan özel yerinde uzunca bir süre kalan “Uzaklar”, buradaki yeni yapılanma nedeniyle Haliç’teki “Rahmi Koç Müzesi”ne taşınmış bulunuyor. Osman Atasoy’a gelince, denizseverlerin Tuzla tersanelerinde yaptırıp kendisine hediye ettikleri daha büyük ve donanımlı “Uzaklar II” ile yeniden okyanuslara açıldı. Bu kez, Güney Amerika’nın en güney ucuna doğru yelken basıyor.</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">“Seymenbaşı Halil Efe” acaba Amerika hakkında ne biliyordu? Onun torununun oğlu Dr. Seymen Atasoy, İstanbul Erkek Lisesi’ni ve Boğaziçi Üniversitesi’nin İşletme Bölümü’nü bitirdikten sonra 8 yıl öğrenci ve öğretim üyesi olarak kaldığı Amerika’da Uluslararası İlişkiler “Master”ı (Wyoming) ve Siyaset Bilimi Doktorası (Buffalo) yaptı. Ankara’da Bilkent Üniversitesi’nde 5,5 yıl yardımcı doçent olarak çalıştıktan sonra, halen, Kıbrıs’ın Doğu Akdeniz Üniversitesi’nde (Magosa) yeni öğrenciler yetiştiriyor.</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">Ayşe ve Azime hanımların Ankara’sında resim yapmak günahtı ama torunlarının torunu, şimdi İsveç’te yaşayan Suzan Karaveli, bu ülkenin genç kuşak ressamları arasında seçkin bir yer edindi. Resimleri itibarlı galerilerde sergilendi ve özel koleksiyonların yanı sıra sanat okulları tarafından satın alındı.</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz" xml:lang="tr"><span class="duz1">Ortaokulu Galatasaray’da, lise ve üniversiteyi ise (Göteborg, Siyasal Bilimler Fakültesi) İsveç’te tamamlayan Halil Mahmut Karaveli, bir süre</span> <span class="italik">Göteborg Posten</span> <span class="duz1">gazetesinde çalıştıktan sonra on dört yıl boyunca ülkenin önemli gazetelerinden</span> <span class="italik">Östgöta Correspondenten</span><span class="duz1">’in (Corren) “başyazarlığını” üstlendi.</span></p>

    <p class="duz" xml:lang="tr"><span class="duz1">Birkaç yıl önce, İsveç’in önemli yazar ve politikacılarına layık görülen itibarlı ‘Türk-İsveç Dostluk Ödülü’nü yapılan törenle Halil’e verirken, Türkiye’nin Stockholm Büyükelçisi şöyle konuşmuştu: “Türkiye’nin bu ülkedeki gerçek elçisi ben değilim, Halil’dir!..” Nitekim Halil, yıllardan beri yazdığı başyazılar ve televizyon kanallarındaki konuşmalarıyla Türkiye’nin doğru tanınmasına önemli katkılarda bulunmuş; genellikle tek yanlı ve gerçeklerden uzak İsveç medyası ve kamuoyunu temellerinden sarsmıştı.</span></p>

    <p class="duz" xml:lang="tr"><span class="duz1">Halen de, Amerika’daki ünlü John Hopkins Üniversitesi ile İsveç’in birlikte yürüttükleri bir araştırma kurumunda Türkiye ve Ortadoğu uzmanı olarak görev yapıyor. Çalışmalarına sık sık Türk basınında da yer veriliyor. Yayınladığı kitap ve yazıları dünya medyasının dikkatini çekiyor.</span></p>

    <p class="x3-uc-nokta" xml:lang="tr"><span class="duz1">***</span></p>

    <p class="duz-son-paragraf1" xml:lang="tr"><span class="duz1">“Bir Ankara Ailesi”nden, Atatürk Cumhuriyeti’nin açtığı ufuklarla başarılı bankacılar, işadamları, işkadınları, öğretmenler, hukukçular, yayıncılar, sporcular, arkeologlar, gazeteciler, mimarlar, eczacı ve matbaacıların yanı sıra Dr. Keriman (Karaveli) Pekkan gibi seramik mühendisleri ve akademisyenler de yetişti. Sırada, kim bilir daha niceleri olacak? Bakalım, göreceğiz.</span></p>
  </div>
</body>
</html>