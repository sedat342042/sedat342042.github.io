<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>SUNUS.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Minion Pro;
    font-style: normal;
    font-weight: normal;
    src: url(../Fonts/MinionPro-Regular0001.otf)
    }
  /*]]>*/
  </style>
</head>

<body class="calibre">
  <div class="generated-style" id="sunus">
    <div class="calibre2" id="calibre_pb_0"/>

    <h1 class="bolum-ismi-tek-satir" id="toc-anchor" xml:lang="tr"><span class="bolum-ismi">Sunuş</span></h1>

    <p class="baslik" xml:lang="tr"><span class="duyuru-baslik">Niçin yazdım?</span></p>

    <p class="duz" xml:lang="tr"><span class="duz1">Sözün “uçup gideceği” ama yazının “kalacağı” bilinir bilinmesine de, toplumumuzda “yazma” alışkanlığı “konuşma” alışkanlığı kadar gelişmemiştir nedense. Hele kendi yaşantı ve anılarını kaleme alanımıza hemen hiç rastlanmaz. Bunun, eski askerlerle politikacılar gibi ünlü kişilerin tekelinde olduğunu düşünürüz.</span></p>

    <p class="duz" xml:lang="tr"><span class="duz1">Oysa, toplum yapımızın tuğlaları olan sıradan birey veya ailelerin geçmişinde de bir devre ışık tutacak nitelikte kim bilir nice zengin olay ve renkli kişilikler vardır.</span></p>

    <p class="duz" xml:lang="tr"><span class="duz1">Doğrusu, geçmişimiz ve ecdadımızla pek öyle ahım şahım ilgili olduğumuz söylenemez.</span></p>

    <p class="duz" xml:lang="tr"><span class="duz1">Eskiyi pek umursamaz, bugünü kurtarmaya bakarız çoğunlukla. Çevrenize bir göz atın. Soylarının birkaç kuşak öncesinde kimlerin yaşadığını, bunların başlarından nelerin geçtiğini, nasıl bir yaşantı sürdürdüklerini bilen, en azından irdeleyen kaç kişiye rastlarsınız? Ben, daha iki kuşak ötedeki dedelerinin, ninelerinin adını bile bilmeyenleri çok gördüm. “Babamın babası mı? Sanırım Ahmet adında biriymiş!..”</span></p>

    <p class="duz" xml:lang="tr"><span class="duz1">50 yıl kadar önce konuğu olduğum bir İsveçli aile bana büyük bir gururla ve mensup oldukları kilise kayıtlarına dayanarak hazırladıkları tam 480 yıllık “soyağaçlarını” göstermişti. Şimdilerde bu soyağacı 520 yıl gerilere gidiyor. Benim de bir süre kaldığım ahşap yazlık evlerinin bile “sicili” vardı ve o tarihte 360 yıllıktı. Yapıldığı yıldan beri nerelerinin onarıldığı, kaç kez ve hangi renklere boyandığı bile kayıtlıydı talihli binanın “defterinde”.</span></p>

    <p class="duz" xml:lang="tr"><span class="duz1">Ailemin geçmişini araştırmak fikri bende işte bu İsveç ailesini tanıyınca doğdu. İlk olarak başvurduğum Ankara’daki nüfus memurluğunda hiçbir şey bulamayacağımı hemen anladım. Cumhuriyet öncesine ait bilgiler –söylendiğine göre– arşive, oradan da yeniden kâğıda dönüşmek üzere –korkarım– kâğıt fabrikasına gitmişti.</span></p>

    <p class="duz" xml:lang="tr"><span class="duz1">Yaşlı bir görevli:</span></p>

    <p class="duz" xml:lang="tr"><span class="duz1">“Bulsan da okuyamazsın! Okutacak adam da bulamazsın! Hepsi Arap harfleriyledir. Başka işin yok mu senin?” diye adeta başından savdı beni. Daha genç görevliler ise “deli mi ne?” diye fiskos ettiler arkamdan. Anladığım kadarıyla ilk kez benim gibi biri geliyordu “memurluklarına”.</span></p>

    <p class="duz" xml:lang="tr"><span class="duz1">Allah’tan, uzunca bir süre yakınında bulunduğum babamdan, 90’ında ölen dedemden ve kısa süre önce 92’sinde kaybettiğim annemle diğer yakınlarımdan topladığım “birinci el” bilgileri özenle kaydetmiştim. Daha üç dört yaşındayken belleğime kazınan –benim için çok önemli– bazı anılar da olanca tazeliğiyle duruyordu yerlerinde. Bu naçiz kitabın omurgasını işte bu bilgi ve anılar oluşturdu. Gene de ancak 1840’lara kadar gidebilmiş ve beş kuşak ötede tıkanıp kalmıştım.</span></p>

    <p class="duz" xml:lang="tr"><span class="duz1">Ailemle ve tabii kendimle ilgili az çok ilgi uyandıracağını sandığım hemen her şeyi saklayıp gizlemeden yazdım.</span></p>

    <p class="duz" xml:lang="tr"><span class="duz1">50 yıllık gazetecilik mesleğimde, bir yakınım(!) yüzünden beni ve ailemi çok üzen bazı olayların içyüzünü açıklamak olanağını da 70’ime bir adım kala böylece bulmuş oluyorum.</span></p>

    <p class="duz" xml:lang="tr"><span class="duz1">Umarım bu naçiz satırlar başka ailelerin de “öykülerini” yazmaları konusunda bir teşvik yerine geçer.</span></p>

    <p class="duz-son-paragraf" xml:lang="tr"><span class="duz1">Bu vesile ile kitabın yazılmasına gösterdikleri ilgi nedeniyle Antalya Dedeman Oteli yöneticilerinden Caner Şişmantürk’e, Ankaralı dostlarım Müjde Bulgurluoğlu ve Dr. Necet Ecder’le Nevin/İbrahim Süer, Ziya Nebioğlu, Gürbüz Kadirbeyoğlu ve özellikle sevgili Sait Maden’e teşekkür ederim.</span></p>

    <p class="duz-sagdan-blok-yakin" xml:lang="tr"><span class="italik">Antalya,</span></p>

    <p class="duz-sagdan-blok-altta-bosluk" xml:lang="tr"><span class="italik">19 şubat 1999</span></p>

    <p class="baslik" xml:lang="tr"><span class="duyuru-baslik">Kitabın beşinci baskısı nedeniyle birkaç söz</span></p>

    <p class="italik1" xml:lang="tr"><span class="duz1">Neredeyse “klasik” olan ve hemen her yıl yeniden basılan</span> <span class="italik">Bir Ankara Ailesinin Öyküsü</span> <span class="duz1">son yıllarda birbirini izleyen ve ülke çapında geniş ilgi uyandıran</span> <span class="italik">Görgü Tanığı</span><span class="duz1">,</span> <span class="italik">Tanıdığım Nâzım Hikmet</span><span class="duz1">,</span> <span class="italik">Sakallı Celâl</span> <span class="duz1">ve</span> <span class="italik">Tevfik Fikret ve Halûk Gerçeği</span> <span class="duz1">başlıklı kitaplarımın da önünü açmış oldu.</span></p>

    <p class="duz" xml:lang="tr"><span class="italik">Bir Ankara Ailesinin Öyküsü</span><span class="duz1">’nde yakınlarımdan birini eleştirmemi başlangıçta yadırgayanlar zamanla bana hak verdiler ve herkesin her eyleminin sonuçlarına katlanması gerektiğini belirttiler. Amacım da zaten birilerini teşhir etmek değil, kişisel çıkar peşinde koşanlarla bir ilişiğimin bulunmadığını –özellikle basın tarihimiz açısından– belgelemekten ibaretti. Kitabın haziran 1999’da yayınlanarak öncelik alması ise davranışımdaki isabeti ortaya koydu. Aksi halde gazeteci ve yazar dostum Naim Tirali’nin tam bir yıl sonra yayınlanan kitabındaki beni de içeren belge ve bilgilere cevap vermek ve kendini savunmak amacıyla bu satırları yazmak durumunda kaldığım düşünülebilirdi. (Bkz. Tirali Naim,</span> <span class="italik">Karanlığa Işık Tutmak</span><span class="duz1">, Yön Yayıncılık, İstanbul temmuz 2000, sayfa 359, 360.)</span></p>

    <p class="duz" xml:lang="tr"><span class="italik">Vatan</span> <span class="duz1">gazetesi başyazarı Ahmet Emin Yalman’ın hapisteki Naim Tirali’ye el yazısı ile yazdığı, 20 mart 1960 tarihli mektubun fotokopisini bu baskıda bulacaksınız..</span></p>

    <p class="duz-son-paragraf" xml:lang="tr"><span class="duz1">Kitabın beşinci baskısına kimi yeni bilgi ve orijinal fotoğrafları da ekledim.</span></p>

    <p class="duz-sagdan-blok-yakin" xml:lang="tr"><span class="italik">İstanbul,</span></p>

    <p class="duz-sagdan-blok-altta-bosluk" xml:lang="tr"><span class="italik">Ataköy, 1 ağustos 2006</span></p>

    <p class="baslik" xml:lang="tr"><span class="duyuru-baslik">Altıncı baskı hakkında...</span></p>

    <p class="duz-son-paragraf" xml:lang="tr"><span class="duz1">Kitabın genişletilmiş 5. baskısı iki ay önce yapılmıştı. Ankara’da ve İstanbul’da bazı üniversiteler ile ortaöğretim kurumlarında,</span> <span class="italik">Bir Ankara Ailesinin Öyküsü</span><span class="duz1">’nün yardımcı ders kitabı olarak okutulmaya başlanması üzerine yeni bir baskının yapılması gerekti.</span></p>

    <p class="duz-sagdan-blok-yakin" xml:lang="tr"><span class="italik">İstanbul,</span></p>

    <p class="duz-sagdan-blok-altta-bosluk" xml:lang="tr"><span class="italik">Ataköy, 19 ekim 2006</span></p>
  </div>
</body>
</html>