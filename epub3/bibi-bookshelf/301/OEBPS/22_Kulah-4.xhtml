<html xmlns="http://www.w3.org/1999/xhtml">
  <head>
    <title>
      22_Kulah-4
    </title>
    <link href="css/22_Kulah.css" rel="stylesheet" type="text/css"/>
  </head>
  <body id="x22_Kulah" xml:lang="tr-TR">
    <div>
      <p class="BASLIK01 bizsmart" id="toc_marker-4">
        KIZIL ELMA NERESİ?
      </p>
      <div class="frame-4">
        <img alt="KizilElma_01.tif" class="frame-8" src="image/KizilElma_01_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Kızıl Elma’ya...
      </p>
      <p class="govde-metin bizsmart">
        – Kızıl Elma’ya...
      </p>
      <p class="govde-metin bizsmart">
        – Kızıl Elma’ya gideceğiz.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Zamanın Süleyman’ı, aniden kükremiş bir tufan hâlinde yankılanan bu naraları duydu. Otağında yalnızdı.
      </p>
      <p class="govde-metin bizsmart">
        Yarım saat önce dağılan divanın savaş için gösterdiği kahraman isteği düşünüyordu. Bugün yalnız vezirleri değil, kazaskerleri, defterdarları, nişancıları, yeniçeri subaylarını hatta solakları bile çağırmış, hepsini huzurunda toplamıştı. Hepsi ”Kaf Dağı’na kadar arkandan gelmeye hazırız padişahımız!” diye ayaklarına kapanmışlar, sevinç gözyaşları dökmüşlerdir.
      </p>
      <p class="govde-metin bizsmart">
        İşte şimdi savaş kararı ordu içinde yayılmıştı. Otağın biraz uzağında, az önceki divanın sevinci, büyük bir heyecan okyanusu gibi kaynıyor, kabarıyordu. Bu okyanusun dalgaları ufukların bulutlu sahillerine değil, sanki bütün cihanın kubbesine çarpıyordu:
      </p>
      <p class="govde-metin bizsmart">
        – Kızıl Elma’ya...
      </p>
      <p class="govde-metin bizsmart">
        – Kızıl Elma’ya..
      </p>
      <p class="govde-metin bizsmart">
        Padişah, tahtından yavaşça ayağa kalktı. Sağ elini koltuğa dayadı. Gökten inen, manası anlaşılmaz bir sese kulak verir gibi başını eğdi. Ordunun çıkardığı sesi dikkatle dinledi. “Kızıl Elma, Kızıl Elma...” Bu ismi şehzadeliğinden beri binlerce defa duymuştu. Sonra tekrar tahta oturdu. Gözlerinin üstüne kadar eğilmiş kavuğunu geri itti. Geniş alnını, esmer uzun parmaklarıyla tuttu. Düşündü, düşündü.
      </p>
      <p class="govde-metin bizsmart">
        – Kızıl Elma neresi, diye mırıldandı.
      </p>
      <p class="govde-metin bizsmart">
        Doğuda olsun batıda olsun savaşa giderken coşan asker hep “Kızıl Elma’ya...” diye bağrışıyordu. Bu narayı yeniçeri kışlalarında, sipahi ocaklarında, hatta İstanbul’da, sarayın iç bahçesinde bile duymuştu. Kızıl Elma neresiydi? Sırmalı perdenin arkasında nöbet tutan Mahmut’u çağırda:
      </p>
      <p class="govde-metin bizsmart">
        – Sadrazama söyle, vezirlerle beylerbeyini, kazaskerleri toplasın. Hemen karşıma gelsin, dedi.
      </p>
      <p class="govde-metin bizsmart">
         
      </p>
      <p class="govde-metin bizsmart">
        * * *
      </p>
      <p class="govde-metin bizsmart">
        Yarım saat önce büyük divandan çıkan vezirler, niçin tekrar padişahın huzuruna çağrıldıklarını ürkek bir ıstırap ile merak ediyorlardı. Ahmet Paşa’yla Hadım Ali Paşa’nın arkasından kazaskerler, Sokullu Mehmet Paşa, Haydar Paşa, Ayas Paşa, İskender Paşa, gözleri yerlerde otağa girdiler. Birer birer tahtın saçağını öpüp el bağladılar. Padişah, beyaz tülbent sarılı, çifte tuğlu sarığını yine öne eğmişti. Kaşları hiç görünmüyordu. Yüzü her zamankinden daha çok sertti. İnce, değerli taşlarla süslü direkler üzerine kurulmuş donuk zümrütten bir kubbeyi andıran otağın loş sessizliğini:
      </p>
      <p class="govde-metin bizsmart">
        – Kızıl Elma neresi? İçinizden bilen var mı, sorusu bozdu.
      </p>
      <p class="govde-metin bizsmart">
        – !
      </p>
      <p class="govde-metin bizsmart">
        – ?
      </p>
      <p class="govde-metin bizsmart">
        Kimse cevap veremedi Herkes önüne bakıyordu.
      </p>
      <p class="govde-metin bizsmart">
        Padişah:
      </p>
      <p class="govde-metin bizsmart">
        – Bu sorunun cevabını öğrenmek için sizi buraya çağırdım, dedi. Otağımızın çevresinde devamlı olarak bu narayı işitiriz. İşte bakınız. Yine “Kızıl Elme’ya, Kızıl Elma’ya...” diye bağrışıyorlar. Burası neresidir? Binlerce defa ismini duyduğum bu yer, memleketin neresi olduğunu öğrenmek isterim.
      </p>
      <p class="govde-metin bizsmart">
        Tamışvar Fatihi Ahmet Paşa kekeledi:
      </p>
      <p class="govde-metin bizsmart">
        – Viyana olsa gerek, padişahım...
      </p>
      <p class="govde-metin bizsmart">
        Padişah diğer vezirlere döndü:
      </p>
      <p class="govde-metin bizsmart">
        – Öyle mi?
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Ne “Evet!” ne de ”Hayır! diyebiliyorlar, önlerine bakıyorlardı. Padişah, orduya getirdiği mükemmel alayı ile iki gün önce yakınlığını kazanan Rumeli Beylerbeyi’ne sordu:
      </p>
      <p class="govde-metin bizsmart">
        – Sokullu, sen söyle! Kızıl Elma neresi?
      </p>
      <p class="govde-metin bizsmart">
        – Roma olsa gerek, padişahım!
      </p>
      <p class="govde-metin bizsmart">
        – Ne biliyorsun?
      </p>
      <p class="govde-metin bizsmart">
        – Öyle sanırım.
      </p>
      <p class="govde-metin bizsmart">
        – Sanmak bilmek değildir.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Padişah, sırasıyla âlim kazaskerlere de sordu. Kızıl Elma için kimi “Çin” kimi ise “Maçin” diyordu. Ayas Paşa:
      </p>
      <div class="frame-4">
        <img alt="KizilElma_02.tif" class="frame-5" src="image/KizilElma_02_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Hint’tir.
      </p>
      <p class="govde-metin bizsmart">
        Haydar Paşa:
      </p>
      <p class="govde-metin bizsmart">
        – Sint’tir.
      </p>
      <p class="govde-metin bizsmart">
        İskender Paşa:
      </p>
      <p class="govde-metin bizsmart">
        – Kaf Dağı’nın arkasında olsa gerektir, dedi.
      </p>
      <p class="govde-metin bizsmart">
        Büyük padişah, anlamak istediği şeyi kimsenin bilmediğini görünce canı daha çok sıkıldı. Tahtın kolluklarını hırsla tuttu. Hiç huyu olmadığı hâlde derin bir öfkeyle kazaskerlere döndü. Acı acı gülümsedi:
      </p>
      <p class="govde-metin bizsmart">
        Yazık sizin ilminize!
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Her şeyi biliyoruz sanan, bu adamların uğradıkları hakaretin altında hafifçe sallandılar. Onlar, her şeyi kabul edebilirlerdi fakat cahilliği asla... Ortalarından kara sakallı, bastı bacak, şişman bir âlim, bir adım ilerledi. Bu hem en bilginleri hem de en cesurlarıydı:
      </p>
      <p class="govde-metin bizsmart">
        – Padişahım, dedi. Bu Kızıl Elma, halkın uydurduğu bir efsanedir. Ne aslı vardır na faslı... Bir gerçek değildir ki biz bilelim. Halk ise padişahım, ne dediğini bilmeden söyler.
      </p>
      <p class="govde-metin bizsmart">
        Padişah, altın koltuğa dayalı elini kaldırdı:
      </p>
      <p class="govde-metin bizsmart">
        – Halkın dediği, Hakk’ın dediği!
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Kısa boylu âlim, bu sözden bir şey anlamadı.
      </p>
      <p class="govde-metin bizsmart">
        Padişah devam etti:
      </p>
      <p class="govde-metin bizsmart">
        – Bu bir gerçektir. Mademki halk söylüyor, halktan gelen ses, Hakk’ın sesidir. Ona efsane denmez. Mutlaka bir aslı vardır. Fakat siz bilmiyorsunuz.
      </p>
      <p class="govde-metin bizsmart">
        – Ne dinde ne ilimde böyle bir isim yoktur ki aslı olsun!
      </p>
      <p class="govde-metin bizsmart">
        – Ne dinde ne ilimde böyle bir isim yok diyorsun.
      </p>
      <p class="govde-metin bizsmart">
        – Evet padişahım.
      </p>
      <p class="govde-metin bizsmart">
        – Ya örfte yok mu?
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Âlim düşündü. Önüne baktı ”Yok!” diyecekti. Fakat işte savaş kutlaması yapan büyük ordunun içinre “Kızıl Elma’ya” naraları birbiri arkasına çakan şimşekler gibi gürlüyordu. Asker yalnız sefere gideceği, savşa gireceği zaman değil, hatta şımardığı, isyan ettiği zamanlarda bile bu narayı atmıyor muydu?
      </p>
      <p class="govde-metin bizsmart">
        Daha medresede mini mini bir öğrenciyken askerlerin, yeniçeri bölüklerinin bu narayı attıklarını duyardı. Bunu iyice hatırlıyordu. Ama, aslının ne olduğunu merak edip öğrenmemiş, okuduğu kitaplarda bu isme dair bir şeye rastlamamıştı.
      </p>
      <p class="govde-metin bizsmart">
        Yutkundu. Önünde bağlı duran elleri sarktı. Artık “Kızıl Elma örfte yoktur!” diyemezdi. Çünkü... İşte... Duruyordu.
      </p>
      <p class="govde-metin bizsmart">
        – Var padişahım, dedi.
      </p>
      <p class="govde-metin bizsmart">
        – Öyleyse kendi de var.
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Âlim sustu. Kızardı. Bir adım geriledi. Yine önüne baktı. Örfün kabul ettiğini İslam da kabul etmiyor muydu? Padişah, bunu biliyordu. Karşısında doğru olmayan bir söz söylemeye imkân yoktu. Diğer kazaskerler arkadaşlarının yenilgilerine bakarak padişaha itiraz etmedikleri için seviniyorlar ”Bazen susmak hayırlıdır!” sözünün doğruluğunu hatırlıyorlardı. Padişah yine acı acı güldü:
      </p>
      <p class="govde-metin bizsmart">
        – Dünya ne gariptir, dedi. Siz bu halkın başlarısınız. Bu halkı idare edersiniz. Hâlbuki onun istediği şeyin ne olduğunu bilmezsiniz.
      </p>
      <p class="govde-metin bizsmart">
        – !
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Fakat padişah; kahraman, bilgili, faziletli, şair olduğu kadar da vicdanlıydı. Her şeyi önce kendisine sorar, sonra kararı vermeden önce bir kere kendi vicdanından geçirirdi.
      </p>
      <p class="govde-metin bizsmart">
        Huzurundaki görevliler, sorusuna cevap bulamadıkları için üzülürken, o da sıkıldı. “İçten bir dille kendi kendine sordu. ”Ey Süleyman! Bunlara sorduğun şeyin ne olduğunu acaba kendin bilir misin?”
      </p>
      <p class="govde-metin bizsmart">
        – Bilmem ama...
      </p>
      <p class="govde-metin bizsmart">
        – Ama...
      </p>
      <p class="govde-metin bizsmart">
        – Sezerim.
      </p>
      <p class="govde-metin bizsmart">
        Padişah, azıcık rahatladı. Sezdiğini düşünmeye başladı. Bu, ilmin, irfanın ötesinde bir gerçekti. Evet, işte Kızıl Elma’nın ne olduğunu biliyor fakat söyleyemiyordu. Hâlbuki bu vezirler, kazaskerler, beylerbeyi...
      </p>
      <p class="govde-metin bizsmart">
        Hayır, hiçbir şey sezmiyorlardı. Birisinin sözü diğerininkine uymuyordu. Kimi Çin kimi Hind kimi Sind kimi Viyana kimi Roma diyordu. Kızıl Elma bunların hiçbiri değildi. İçinden ”Belki hepsinden daha değerli bir yer!” dedi. Sonra utançlarından kızaran vezirlere, kazaskerlere bakarak sordu:
      </p>
      <p class="govde-metin bizsmart">
        – Kızıl Elma’nın neresi olduğunu kimden öğrenebiliriz?
      </p>
      <p class="govde-metin bizsmart">
        – ...
      </p>
      <p class="govde-metin bizsmart">
        Herkes önüne bakıyor, yanlış bir şey söylememek için kimse ağzını açmıyordu. Yalnız İskender Paşa:
      </p>
      <p class="govde-metin bizsmart">
        – Padişahım, dedi. Kazasker kullarının ilimleri kitaptandır. Vezir kullarınla, biz kölelerine gelince... Öyle çok bilgili insanlar değiliz! İşte ne kadar bilgisiz olduğumuz kutlu sorunuzla meydana çıktı. “Bin âlimin bilmediğini bir ârif bilir.” derler. Emir buyurunuz. Bir ârif bulalım. Ona sorun.
      </p>
      <p class="govde-metin bizsmart">
        – Ârif kimdir?
      </p>
      <p class="govde-metin bizsmart">
        – Bilmeyen fakat hisleriyle sezen kişidir, padişahım...
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Sonra İskender Paşa, saf bir askerin basit mantığı ile “Kızıl Elma, Kızıl Elma” diye halkın mutlaka bir şey istediğini söyledi.
      </p>
      <p class="govde-metin bizsmart">
        Kısa boylu, inatçı kazasker, halkın “Kızıl Elma” diye bağırırken ne söylediğini ne istediğini asla bilemeyeceğini tekrar iddia etti. Padişah, İskender Paşa’ya, çıkıp gizlice ordunun içine girmesini söyledi. Gösteri alayında bağıranlardan rastgele üç kişi tutup huzuruna getirmesini emretti.
      </p>
      <p class="govde-metin bizsmart">
        İskender Paşa çıkınca padişah, Kazaskerlere ”Örfe dair” bazı Arapça sorular sordu. Vezirlerle beylerbeyi, anlamadan dinliyorlardı.
      </p>
      <p class="govde-metin bizsmart">
        * * *
      </p>
      <p class="govde-metin bizsmart">
        İskender Paşa, biraz sonra padişahın otağına girdi:
      </p>
      <p class="govde-metin bizsmart">
        – Üç kişi tuttum padişahım, dedi.
      </p>
      <div class="frame-4">
        <img alt="KizilElma_03.tif" class="frame-6" src="image/KizilElma_03_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        – Önce bir tanesini getirin bakalım.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        İskender Paşa, önce otağın korkunç büyüklüğünden ürkerek sapsarı kesilmiş, tir tir titreyen bir adamı içeri aldı. Bu, uzun boylu, pala bıyıklı, güçlü bir garipti. Orduda ayakkabıcılık yapanlardan biriydi. Otağ kapısının dışındaki kapıcıların öğrettikleri gibi, tahta doğru yürüdü. Yeri öptü. Ayağa kalkmadı. Kolları göğsünde bağlı, diz üstü kaldı. Padişah sordu:
      </p>
      <p class="govde-metin bizsmart">
        – Kızıl Elma, Kızıl Elma dersiniz. Bu, neresi?
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Garip, işledim sandığı hatadan bağışlanmak için:
      </p>
      <p class="govde-metin bizsmart">
        – Herkes gibi ben de bağırdım padişahım, dedi.
      </p>
      <p class="govde-metin bizsmart">
        – Niye bağırdığını sormuyorum. Kızıl Elma neresidir? Onu söyle!
      </p>
      <p class="govde-metin bizsmart">
        Garip tereddüt etmedi:
      </p>
      <p class="govde-metin bizsmart">
        – Padişahımızın bizi götüreceği yer, dedi.
      </p>
      <p class="govde-metin bizsmart">
        – Orası neresi?
      </p>
      <p class="govde-metin bizsmart">
        – Padişahımız bilir.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Padişah, İskender Paşa’ya döndü.
      </p>
      <p class="govde-metin bizsmart">
        – İkincisini getirin bakalım, dedi.
      </p>
      <div class="frame-4">
        <img alt="KizilElma_04.tif" class="frame-6" src="image/KizilElma_04_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Diz üstü duran garip, vezirlerin işaretiyle kalktı. Geri geri gitti. Perdenin yanında dikildi. Bu sefer huzura getirilen tıknaz, esmer, afacan bir yeniçeri askeriydi. Serbestçe yürüdü. Tahtın saçağını öptü. Kalktı, el bağladı. Padişahın “Kızıl Elma neresi?” sorusuna düşünmeden:
      </p>
      <p class="govde-metin bizsmart">
        – Önümüze düşüp bizi götüreceğin yer padişahım, cevabını verdi.
      </p>
      <p class="govde-metin bizsmart">
        – Orası neresi?
      </p>
      <p class="govde-metin bizsmart">
        – Sen bilirsin padişahım!
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Evet... Orası ne Hind ne Sind ne Çin ne Maçin ne Viyana ne Roma’ydı. Padişah, huzurundakilere:
      </p>
      <p class="govde-metin bizsmart">
        – Gördünüz ya, dedi. Üçünün de cevabında bir fark yok. Gerçek bir Kızıl Elma benim gitmek istediğim yer işte... Allah’ın beni göndereceği yer...
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Doğruyu söyleyen bu üç kişiye hemen üçer yüz altın hediye etti. Artık “Kızıl Elma’ya, Kızıl Elma’ya!” naraları çoğalıyor, taşıyor, daha yaklaşıyordu. Padişah birdenbire Allah’ın kendini göndereceği yeri düşündü. Viyana, Roma, Hind, Sind, Çin, Maçin, sonsuza kadar uzanan “Kızıl Elma” yolunun üzerinde geçici harabeden başka bir şey değildi.
      </p>
      <p class="govde-metin bizsmart">
        Başını salladı. Arkasına dayandı. İri gözlerini küçülttü. Manevi bir zevke varmış gibiydi. Düşünceli vezirlerinin, bilgili kazaskerlerinin, kahraman beylerbeylerinin tekrar etek öpüp çıkışlarını görmedi bile...
      </p>
      <p class="govde-metin bizsmart">
        Otağın kapısında, onlar da şimdiye kadar asla yüceliğinin, büyüklüğünün farkında olmadıklarını güçlü bir manzara karşısında donup kaldılar. Savaş kutlaması yapan yüz binlerce asker, cirit oynayıp kaynaşarak otağ etrafında geniş bir daire çeviriyorlar:
      </p>
      <p class="govde-metin bizsmart">
        – Kızıl Elma’ya...
      </p>
      <p class="govde-metin bizsmart">
        – Kızıl Elma’ya...
      </p>
      <p class="govde-metin bizsmart">
        Naralarıyla, sanki hayalin eremeyeceği derecede yüksek, çok yüksek bir gökyüzüne doğru... Kalkanlardan kanatlarıyla uçmaya hazırlanıyorlardı.
      </p>
      <p class="govde-metin bizsmart">
         
      </p>
      <div class="frame-4">
        <img alt="22_Kulah_Kapak_arka.jpg" class="frame-7" src="image/22_Kulah_Kapak_arka_fmt.jpeg"/>
      </div>
      <p class="govde-metin bizsmart">
         
      </p>
    </div>
    <div class="frame-4">
      <img alt="KacYerinden_01.tif" class="frame-9" src="image/KacYerinden_01_fmt.jpeg"/>
    </div>
  </body>
</html>