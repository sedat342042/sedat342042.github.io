<html xmlns="http://www.w3.org/1999/xhtml">
  <head>
    <title>
      22_Kulah-2
    </title>
    <link href="css/22_Kulah.css" rel="stylesheet" type="text/css"/>
  </head>
  <body id="x22_Kulah" xml:lang="tr-TR">
    <div>
      <p class="BASLIK01 bizsmart" id="toc_marker-2">
        UZUN ÖMER
      </p>
      <div class="frame-4">
        <img alt="UzunOmer_01.tif" class="frame-1" src="image/UzunOmer_01_fmt.jpeg"/>
      </div>
      <p class="govde-metin bizsmart">
         
      </p>
      <p class="govde-metin bizsmart">
        Etrafı ormanla kaplı, yeşil vadide savaş üç saatten beri devam ediyordu. Vezir, savaşın sonucu hakkında şüphelenmeye başladı. Yeniçerilerin isteksizliğinden korkuyordu. Aklına bin türlü ihtimal geldi. Şayet ordu yenilirse vezir asla burada duramazdı. Padişah, ona gereken cezayı verirdi. Yanındaki kâhyasına döndü:
      </p>
      <p class="govde-metin bizsmart">
        – Düşman ne çetin, dedi.
      </p>
      <p class="govde-metin bizsmart">
        – Hücum ister efendim, hücum!
      </p>
      <p class="govde-metin bizsmart">
        – Yeniçeri ağasına haber göndereyim.
      </p>
      <p class="govde-metin bizsmart">
        – Emir göndermekle olmaz.
      </p>
      <p class="govde-metin bizsmart">
        – Git benim tarafımdan kendin söyle!
      </p>
      <p class="govde-metin bizsmart">
        – Onun faydası yok efendim!
      </p>
      <p class="govde-metin bizsmart">
        Bu kâhya aynı zamanda paşanın çocukluk arkadaşıydı.
      </p>
      <p class="govde-metin bizsmart">
        Yüksek kavuğunun altında parlayan gözleri, muhabbetle bakan bir dost gözleriydi. Vezir kötü zamanlarda bu gözlerin içinde en büyük ümidi, en güçlü kararı bulurdu. Bu sırada dörtnala bir çavuş geldi. Vezirin yüreği oynadı. Savaşın saflarını göstererek:
      </p>
      <p class="govde-metin bizsmart">
        – Bozulacağız Paşa’m! Asker yüz çeviriyor. Şehit çok, dedi.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        – Hücum etsinler bre, diyecekti. Yutkundu. Kâhyasına döndü. O da sararmıştı. Ellerini gözüne güneşten siper yapmış, kaynaşan savaş meydanına bakıyordu.
      </p>
      <p class="govde-metin bizsmart">
        Vezir:
      </p>
      <p class="govde-metin bizsmart">
        – Mahmut, ne yapalım, dedi.
      </p>
      <p class="govde-metin bizsmart">
        Kâhya, soğukkanlılıkla cevap verdi:
      </p>
      <p class="govde-metin bizsmart">
        – Paşa’m, siz ileri atılıp askerin önüne geçmezseniz şüphesiz düşman bizi burada bitirecek!
      </p>
      <p class="govde-metin bizsmart">
        Vezir, beyazlamış sakalını tuttu. Vuruşan saflara bir kere daha baktı. Çavuşa:
      </p>
      <p class="govde-metin bizsmart">
        – Haydi git, ağalara söyle. Gayret etsinler! Hücuma hazırlansınlar! Biz de şimdi geliyoruz. Düşmanı perişan ederiz, dedi.
      </p>
      <p class="govde-metin bizsmart">
        Çavuş, atına atladı. Bir gölge gibi uzaklaştı. Fakat vezir gözünü bir türlü vuruşan askerlerden ayıramıyordu. Kılıçların, kalkanların gürültüsü uğuldayan kulaklarında büyüyordu. Tüfeklerin dumanları içinde, demir mızrak parıltıları küçük yıldırımlar gibi görünüyordu. Vezir çok nazik bir insan olarak yetişmiş, ömründe silah kullanmamıştı. Defterdarlıkta geçen hayatı, savaşları ona hep bir siper gibi göstermişti. İşte şimdi, bu yaştan sonra ateşe, demire karşı gidecekti. Bu sefer kurtulmanın çaresi yoktu. Mademki kör talih onu vezir yapmış, kumandanlık makamına getirmişti...
      </p>
      <p class="govde-metin bizsmart">
        Kâhyasıyla ağası, kollarına girdiler. Veziri, atına bindirdiler. Eğer ileri gitmezse asker bozulacaktı, vezirin kellesi de gidecekti.
      </p>
      <p class="govde-metin bizsmart">
        “Bismillah!” dedi ve atını sürdü. Yakınındakiler de arkasından yürüyordu. Vezirin, kumandanın önüne geçip genel bir hücum yapılacağını duyan askerler gayrete gelmişlerdi. “Allah, Allah!” naraları gök gürültüsü gibi vadiyi inletiyordu.
      </p>
      <p class="govde-metin bizsmart">
        Savaş meydanına kestirme geçmek için vezir ormana saptı. Sessiz sedasız ağaçların zümrüt gölgelerinde Cennet’e giden günahsız yolculara benziyorlardı. Vezirin gözleri birdenbire sağ tarafafında, büyük bir ağacın altında otlayan eğerli bir ata ilişti. İçinden “Acaba sahibi şehit mi oldu?” derken gölgeye arkası üstü uzanmış bir asker gördü. Kılıcını, tüfeğini, kalkanını yastık gibi başının aytına koymuştu. Vezir, adamlarına:
      </p>
      <p class="govde-metin bizsmart">
        – Uyandırın da niye burada durduğunu soralım, dedi. Asker, vezirin sesinden uyanmıştı. Hemen kalktı. Bu, sütbeyaz bıyıklı, şişmanca, uzun boylu bir adamdı. Vezir:
      </p>
      <p class="govde-metin bizsmart">
        – Gel bakalım buraya, dedi. Yaşlı asker yürüdü, Paşa’nın karşısında durdu.
      </p>
      <p class="govde-metin bizsmart">
        – Kardeşlerin savaşırken sen burada yatıp uyumaya utanmıyor musun, dedi.
      </p>
      <p class="govde-metin bizsmart">
        Asker:
      </p>
      <p class="govde-metin bizsmart">
        – Kaçıp böyle uyumasaydım bu yaşa gelir miydim Paşa’m?
      </p>
      <p class="govde-metin bizsmart">
        – Ne demek?
      </p>
      <p class="govde-metin bizsmart">
        – Yaşıtlarımdan, arkadaşlarımdan benim gibi seksen yaşına geleni değil, kırkını dolduran yok. Ben ancak böyle savaş içinde geriye kaçıp uyumak sayesinde bu yaşı buldum.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Vezir, ihtiyar askeri süzdü. Karşıdan çavuşlar dörtnala geliyorlardı:
      </p>
      <p class="govde-metin bizsmart">
        – Müjde, müjde! Düşman bozuldu, diye bağrıştılar.
      </p>
      <p class="govde-metin bizsmart">
        ...
      </p>
      <p class="govde-metin bizsmart">
        Vezir güldü. Yanında sakin bir şekilde duran ihtiyar kaçağa başını salladı:
      </p>
      <p class="govde-metin bizsmart">
        – Neyse daha yaşayacakmışsın! Bu müjdeye dua et. Senin gibi rahatını düşünen menfaatçiler ve milletlerin kaderiyle oynayan sözde akıllılar yüzünden zaferler yenilgiye dönüşüyor, dedi. İçinden: ”Bize de ölüm henüz mukadder değilmiş!” diye tekrar güldü.
      </p>
      <p class="govde-metin bizsmart">
        – Bırakın bu yaşlıyı, dedi.
      </p>
      <p class="govde-metin bizsmart">
        Vezir, atını şan içinde düşmanı kovalayan askerlerin arkasına, sanki hücum yapar gibi dörtnala sürdü.
      </p>
      <p class="govde-metin bizsmart">
         
      </p>
      <div class="frame-4">
        <img alt="cicek_bolumsonu.jpg" class="frame-7" src="image/cicek_bolumsonu_fmt1.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>