<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kalbin_Gunesi-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Kalbin_Gunesi-2.html" xml:lang="tr-TR">
    <div class="Basic-Text-Frame">
      <p class="x1-Baslik" id="toc_marker-1-2">Kâinatın Efendimiz’e Şehadeti</p>

      <p class="x2-Baslik" id="toc_marker-1-2-1">Kâinat Tezgâhı</p>

      <p class="a--Parafraf">Her fabrika meyvesi içindir.</p>

      <p class="a--Parafraf">Kâinat, içinde işçilerin çalıştığı işlek bir tezgâh, seyrine bile hayran kalınan muhteşem bir fabrikadır.</p>

      <p class="a--Parafraf">Bu tezgâhta her şey hayata hizmet eder. İnorganik maddeler organik dediğimiz bitkilerin, bitkiler hayvanların, hayvanlar insanların maddî bünyesinde yapı taşı olarak kullanılır ve kâinat tezgâhı insan nevini meyve verir.</p>

      <p class="a--Parafraf">İnsan nevi Allah’ın isimlerini ve sanatını gösteren en câmi’, en berrak, en parlak âyinedir. O aynanın en güzelleri, nakışları en açık ve aydın okunanları ise peygamberlerdir.</p>

      <p class="a--Parafraf">Kâinatın meyvesi peygamberler, onların en mümtazı, en harikuladesi de Peygamberimiz Hazreti Muhammed Aleyhissalâtü Vesselâm’dır.</p>

      <p class="a--Parafraf">Eğer kâinat O’nu meyve vermemiş olsa, kurulması da, yapılan bunca masraf da abes olur.</p>

      <p class="a--Parafraf">Tezgâh meyvesi için kurulduğuna göre, Efendimiz’in Peygamberliği kâinat tezgâhının varlığı kadar kat’îdir.</p>

      <p class="a--Parafraf">Necip Fazıl’ın diliyle varlığın ıtrı süzülmüş, özü olarak “O” kalmıştır. Evet, mahlûkât “O” yüzdendir, varlık “O” yüzün hatırına vardır:</p>

      <p class="siir">“Sen fikir kadar güzel;<br/>
      Ve tek, birden daha tek!<br/>
      Itrını süzmüş ezel;<br/>
      Bal sensin, varlık petek…”</p>

      <p class="x2-Baslik" id="toc_marker-1-2-2">Kâinat Kitabı</p>

      <p class="a--Parafraf">İnsan, kendisini buraya gönderen Zât’ı bilmek ve bulmak ister. Bilmek ve bilinmek, hem Rabbimiz’in muradı, hem insanın ihtiyacı, arzusudur.</p>

      <p class="a--Parafraf">Bir hakikat üç türlü ifade edilir. Cisimle, sözle, yazıyla… Yağmur denince de, yağmur yazılınca da, yağmurun cismi görülünce de aynı şey anlaşılır.</p>

      <p class="a--Parafraf">Rabbimiz’i bize tarif eden üç büyük tarifçi vardır:</p>

      <p class="a--Parafraf">Birisi, <span class="Bold" xml:lang="tr-TR">kâinat kitabı</span>dır ki, hakikatin cisimleşmiş hâlidir.</p>

      <p class="a--Parafraf">Birisi, <span class="Bold" xml:lang="tr-TR">Kur’</span><span class="Bold" xml:lang="tr-TR">ân-ı Kerîm</span>’dir ki, hakikatin yazıyla ifadesidir.</p>

      <p class="a--Parafraf">Birisi de <span class="Bold" xml:lang="tr-TR">Hz. Muhammed</span>’dir ki <span class="Saygimiz-Char-" style="font-size:0.86em;" xml:lang="tr-TR">(sallallâhu aleyhi ve sellem)</span>, hakikatin dile gelmesidir.</p>

      <p class="a--Parafraf">Kâinat, en yüce hakikatin, yani Allah’a ait güzelliklerin, manaya gölge düşürmeyecek kıymetteki cevherlerle, sözün önemine göre seçilmiş mürekkeplerle yazılmasından hâsıl olmuş bir kitaptır.</p>

      <p class="a--Parafraf">Hayatı aydınlatan güneş kıymetlidir. Sonsuza açılan pencere gibi insana soluk aldıran masmavi semâ kıymetlidir. Milyonlarca dalganın birbirini kovaladığı, pırıltılı izinde bir davetin sezildiği deryalar, denizler kıymetlidir. Anneye çocuğuna kucak açtıran şefkat, kardeşe kardeşi sevdiren sevgi kıymetlidir. El, göz, gül, bülbül, ağaç kıymetlidir. İşte, varlık bir yapı malzemesi gibi kullanılırken bir harf, bir mürekkep olmuş, en büyük hakikat onlarla yazılmıştır.</p>

      <p class="a--Parafraf">Kitap yazılırken bunca masraf yapılması, O <span class="Saygimiz-Char-" style="font-size:0.86em;" xml:lang="tr-TR">(celle celâluhû)</span> yüce hakikat hatırınadır. Bu kitap, O’nu tarif etmektedir. Kitaptır ama, o kadar güzeldir ki, onu okusun diye gönderilen insanlardan bazıları, daha manasını anlamadan onun dış güzelliğine vurulmuş, âşık olmuşlardır.</p>

      <p class="a--Parafraf">Manası anlaşılmayan bir kitabın yazılmasının hikmeti yoktur. Öyle bir kitap abestir, gereksizdir. Hâlbuki o mana kâinatın kuruluş sebebidir.</p>

      <p class="a--Parafraf">İşte kâinatı bir kitap gibi okuyan, abesiyetten, manasızlıktan, cisim yığını olmaktan kurtaran Zât, Hz. Muhammed’dir <span class="Saygimiz-Char-" style="font-size:0.86em;" xml:lang="tr-TR">(sallallâhu aleyhi</span> <span class="Saygimiz-Char-" style="font-size:0.86em;" xml:lang="tr-TR">ve sellem)</span>. Çünkü bugün dahi O’nu tanımayan insanlar, varlığı, bir harfin “aşağı, yukarıya giden çizgi” diye okunması gibi anlatmakta, inceledikleri şeyi, “aşağıya doğru giden damar”, “o bölgedeki akyuvar”, “üzerindeki epitel doku”, “yörüngesinde hareket eden gök cismi” diyerek tarif etmekte; ne maksadı, ne manayı, ne merhameti, ne nizamı, ne sahibinin adını okuyabilmektedirler. Muhteşem bir şiiri manasız şekiller zanneden, kâğıda ve yazıda kullanılan mavi mürekkebe dikkat etmeyi meziyet sanan bir cahilden bu manada hiçbir farkları yoktur.</p>

      <p class="a--Parafraf">Hâlbuki bu kitap, baştan sona manadır ve mana içindir. İnsan, bu büyüleyici, bu manalı kitabın varlığına ne kadar inanıyorsa, Hz. Muhammed’in <span class="Saygimiz-Char-" style="font-size:0.86em;" xml:lang="tr-TR">(aleyhissalâtü vesselâm)</span> Peygamberliğine de o kadar inanmalıdır. Onun Peygamberliği kâinat kitabının varlığı kadar zaruri, kâinatın anlattığı dersler kadar kat’îdir.</p>

      <p class="a--Parafraf para-style-override-1">Mektebi yapan, kitabı yazan bir Sultan, elbette muallimini de gönderecektir. İnsanlığa seçilen muallim O’dur <span class="Saygimiz-Char-" style="font-size:0.86em;" xml:lang="tr-TR">(aleyhissalâtü vesselâm)</span>.</p>

      <p class="x2-Baslik" id="toc_marker-1-2-3">Kâinatın Temsilcisi</p>

      <p class="a--Parafraf">Sultan, binlerce odalı bir saray yapmış, sarayına muhtaçları yerleştirmişti. Her bir taifeye kendilerine uygun odalar verilmiş, herkesin ihtiyacı tam olarak görülmüştü. Uzandıklarını alıyor, dilediklerini kullanıyorlardı. Sofralar akıllarına gelmeyen ziyafetlerle donatılmış, onlar için hiçbir masraftan kaçınılmamıştı.</p>

      <p class="a--Parafraf">Binlerce odalı ve binlerce katlı sarayın, en has misafirleri en üst kata yerleştirilmişti. Diğer bütün misafirler bu en üst kata yerleştirilen kabiliyetli misafirlerin etrafında pervane oluyor, Sultanlarının kıymetli misafirlerini memnun etmek için onlar da âdeta çırpınıyorlardı. Sanki kendilerini unutmuş, o özel misafirleri düşünür olmuşlardı.</p>

      <p class="a--Parafraf">Sultan, sarayındaki misafirleri ile görüşmek istiyordu. Bunun için içlerinden kendisi ile görüşmeye en lâyık ve en ehil olanı seçti. O, özel misafirlerin içerisindeki en müstesna şahıs idi.</p>

      <p class="a--Parafraf">Ondan, misafirlerinin isteklerini kendisine iletmesini istedi. O seçilen şahıs, bütün o sarayın misafirlerinin hâllerini müşahede etti, dileklerini, arzularını dinledi. Hepsi de, Sultanlarına teşekkürlerinin iletilmesini istiyordu.</p>

      <p class="a--Parafraf">O has memur, heybesinde arkasındaki misafirlerin teşekkürlerini taşıyarak Sultanın huzuruna çıktı. En yüksek ifadelerle minnet ve şükranlarını ifade etti. Saraydaki bütün misafirler adına konuşuyor, onlar adına istiyordu.</p>

      <p class="a--Parafraf">Sultan, misafirlerinin bu hakkı takdirlerinden hoşnut oldu. Onların isteklerini dinlediği gibi, onlara onlardan istediği şeyleri de bildirdi. Bunlar, bütünüyle misafirlerin hayrına olan şeylerdi.</p>

      <p class="a--Parafraf">O kıymetli memur, Sultan’ın huzurundan ayrıldı. Onu merakla bekleyen misafirlere müjdelerle döndü. Sultan, teşekkürlerini kabul ediyor, onca ihsanına karşı başka ücret istemiyor, haddi aşmayanlara numûneleri görünen hediyelerin hazinelerini de vermeyi vaad ediyordu.</p>

      <p class="a--Parafraf">Misalden de anlaşılacağı gibi, o saray <span class="Bold" xml:lang="tr-TR">kâinat</span>, O sultan <span class="Bold" xml:lang="tr-TR">Rabbimiz</span>, o memur da <span class="Bold" xml:lang="tr-TR">Efendimiz</span>’dir <span class="Saygimiz-Char-" style="font-size:0.86em;" xml:lang="tr-TR">(aleyhissalâtü vesselâm)</span>. Allah <span class="Saygimiz-Char-" style="font-size:0.86em;" xml:lang="tr-TR">(celle celâluhû)</span>, kâinatı bin odalı saray suretinde yaratmış, mahlûkâtını oraya davet etmiş ve nihayet en has misafirleri olan insan nevini sarayına almıştır. Daha sonra, bütün mahlûkâtı temsilen, insan nevi içerisinden Efendiler Efendisi’ni kendisine muhatap yapıp, O’nu Mi’rac’a mazhar kılarak huzuruna almış, Efendimiz o görüşmede Rabbimiz’e bütün mahlûkâtın teşekkürünü takdim etmiş, Rabbimiz de Efendimiz’e, insan nev’ini bütün mahlûkât adına namaz mi’racı ile huzuruna kabul edeceğini ilk orada müjdelemiştir.</p>

      <p class="a--Parafraf">Bu, âcizin Hâkim’le, hiç’in Mutlak Kudret’le, yaratılmışın Yaratan’la, tenezzülen muhatap olacağının müjdelenmesidir ki, beşeri hakikî insan olma makamına oturtan da budur.</p>

      <p class="a--Parafraf">Evet, kâinata ‘dil’ olsun diye yaratılan varlık, o vazifeyi yerine getirmiyorsa, sair varlıklarla arasında bir fark kalmayacaktır. Onun içindir ki insanın Sultanla muhatap olduğu kürsü ve şeref ufku, namazdır.</p>

      <p class="a--Parafraf">İşte, kâinattaki nimetler ne kadar hakikatse, insanların o nimetlere olan şiddetli muhabbeti de o kadar hakikattir. İnsanın kendisine verilen hediyelere muhabbeti ne kadar hakikatse, içinde duyduğu memnuniyet ve teşekkür hissi de o kadar hakikattir. Varlık neşvesi ve memnuniyet ne kadar hakikatse, o memnuniyetin dile gelmesi de o kadar hakikattir. Memnuniyet ve teşekkürün haykırılması ne kadar hakikatse, onu ilan edecek ağzın yaratılması da o kadar hakikattir ve kâinatın varlığı kadar zarurîdir. İşte Allah’a <span class="Saygimiz-Char-" style="font-size:0.86em;" xml:lang="tr-TR">(celle celâluhû)</span>, mahlûkât adına muhatap olan O Zât’ın adı Hz. Muhammed’dir ve peygamberliği kâinat kadar hakikattir.</p>

      <p class="a--Parafraf">Mi’raç’ta Efendimiz, kâinatta atan bir nabız gibi, Rabbimiz’e, arkasında saf tutup, elpençe divan bekleyen bütün mahlûkâtın tesbihini, hamdini ve takdisini takdim etmiştir.</p>

      <p class="a--Parafraf">Efendimiz’i Mi’rac’a çıkaran Allah’tır <span class="Saygimiz-Char-" style="font-size:0.86em;" xml:lang="tr-TR">(celle celâluhû).</span> Çıkaran o olduktan sonra, kudretine uzak olan hiçbir şey yoktur. Mülk de O’nun, memlûk de O’nundur. Güneşleri sapan taşı gibi çeviren de, bir bakışla insanı semâya çıkaran da O’dur.</p>

      <p class="a--Parafraf">Hayal, insanın en zayıf kuvvetlerden birisidir. Allah, insanı hayaline bindirip bir anda aya gönderebilir. İnsanı hayale bindirip semâya çıkaran, İnsanlığın Efendisi’ni <span class="Saygimiz-Char-" style="font-size:0.86em;" xml:lang="tr-TR">(aleyhissalâtü vesselâm)</span> Burak’a bindirip semâya çıkarmıştır. Yapan O olduğu için zorluk, kolaylık bahis mevzuu değildir.</p>

      <p class="a--Parafraf">Efendimiz, Mi’rac’a bir insan olarak, maddî ve mânevî mahiyeti ile çıkmıştır. Semâya çıkarılan, sadece ruhu değil, Zât’ı ve dolayısı ile Zât’ına ait olan her şeyidir. Ve zaten insan, sadece ruhu ile değil, maddî mahiyeti ile de insandır.</p>

      <p class="a--Parafraf">İnsan, ruh, beden; mana, madde bütünlüğünün temsilcisidir. Varlığın zirve ufku olan Efendimiz, Mi’raçta hem maddî âleme ait varlıkları; çiçekleri, bülbülleri, yıldızları, hem mânevî aleme ait varlıkları; ruhanîleri, cinnîleri, melekleri temsil etmiştir. Maddî ve mânevî âlemlerin mümessili, elbette o temsil görevini maddî ve mânevî mahiyeti ile yapmıştır.</p>

      <p class="x0-Perde-BAslik"/>
    </div>
  </div>
</body>
</html>
