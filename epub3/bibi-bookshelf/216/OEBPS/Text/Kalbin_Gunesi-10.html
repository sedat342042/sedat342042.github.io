<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kalbin_Gunesi-10.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Kalbin_Gunesi-10.html" xml:lang="tr-TR">
    <div class="Basic-Text-Frame">
      <p class="x1-Baslik" id="toc_marker-1-10">Mu’cizeler</p>

      <p class="x2-Baslik" id="toc_marker-1-10-1">Mu’cizelerin Hikmeti</p>

      <p class="x2-Baslik" id="toc_marker-1-10-2">Temsilciler</p>

      <p class="a--Parafraf">Bir memlekete, sultanın has bir memuru çeşit çeşit hediyelerle gittiğinde, o memuru, her taifeyi ve mesleği temsilen karşılayanlar olur. Bunun manası, her temsilcinin, kendi topluluğu adına o memurun aralarında bulunmasından duydukları memnuniyeti ifade etmektir.</p>

      <p class="a--Parafraf">İşte, İnsanlığın Efendisi’nin mu’cizeleri, varlığın, Efendimiz’in kâinata teşrifini ve peygamberliğini tebrikleri demektir. Her bir nev’, kendileri ile ilgili mu’cizelerle, O’nun peygamberliğini tasdik anlamındaki imzalarını atmışlardır.</p>

      <p class="a--Parafraf">Evet, taşlar onun avucunda zikir çekerek, gerektiğinde o elde top ve gülle hükmüne geçip düşmanı tarumar ederek.. ay, o hatır için sinesini yarıp ikiye bölünerek.. sular, parmağından çağıldayarak.. yemekler, teması ile bereketlenerek.. ağaçlar, O’na koşarak.. kütükler, O’nun ayrılığından inleyerek.. kurtlar, dile gelerek.. bulutlar, O’na taç tutarak nübüvvetini alkışlamışlardır.</p>

      <p class="a--Parafraf">O, kâinatın varlık sevinci, manası ve gayesidir ki, bütün her şey O’nu karşılamak için yoluna dizilmiş, O’nun kokusunu taşıyan rüzgar âşıklara bayram sevinci yaşatmış ve yaşamıştır.</p>

      <p class="a--Parafraf">İnşallah kâinat, içerisindeki bütün taifelerle bir kez daha O’nu karşılayacak, O’nun yoluna koşacak… Bir kez daha taşlar da, taşlaşmış sineler de O’nunla hakikati bulup manen dirilecektir.</p>

      <p class="x2-Baslik" id="toc_marker-1-10-3">“Evet”den Daha Öte</p>

      <p class="a--Parafraf">Bir memurun, bir sultan katındaki kıymeti, sultanın bunu ifade etmesi ile belli olur. “Ben, o sultan tarafından gönderildim, onun adına iş görüyorum.” diyen bir adamın, bu sözünü sultan, “Evet” diye tasdik ederse, o memurun o sultanın has bir adamı olduğunda şüphe kalmaz.</p>

      <p class="a--Parafraf">Eğer, sultan, o memuru hatırına, yapmayacağı şeyleri bile yapıyorsa, bu, o memurun o sultan katındaki kıymetini gösterir. Demek, o memurun hatırı o kadar yücedir ki, onun için âdetini değiştirir, olmazlara olur verir.</p>

      <p class="a--Parafraf">Memuru tasdik için âdetini değiştirmek, “evet” demekten çok daha öte ve manalı bir kabuldür.</p>

      <p class="a--Parafraf">Taşlar zikir çekmez, ağaçlar yürümez, bir tas yemek yüz kişiye yetmez, küçücük taşlar gülle tesiri yapmaz, mesh etmekle kopan uzuv yerine yapışmaz, parmaktan su akmaz, ay bir işaretle bölünmez, kilometrelerce yol bir anda alınmaz, kurtlar, kuşlar konuşmaz, ölüler mezarından doğrulmaz, kurumuş keçiden bir temasla çeşme gibi süt akmaz, bulutlar insanların adımına göre yürümez, zehirli kuzu “Ben zehirliyim.” demez, Medine’den Kâbe veya Yemame görünmez, tarihten ve istikbalden o anda görüyormuş katiyetinde bahsedilmez, bahsedilse aynıyla vuku bulmaz, kütükler inlemez, acı su kaynağından tatlı su akmaz, yanık kol eski hâlinden daha sağlam hâle gelmez… Bu başlıklar ve başlıklar altındaki misaller yüzlerce, binlercedir.</p>

      <p class="a--Parafraf">Allah, O’nun hatırına kâinattaki âdeti değiştiriyor, kütüğü konuşturuyor, mesafeleri dürüyorsa, bu O’nun peygamberliğinin göklerden tasdiki, O’nun kıymet ve kudsiyetinin ilanıdır. Çünkü ancak O’nun peşinden gidenler ebedî açlıktan kurtulacak, ancak O’nun gibi olanlar saadetin hakikisini bulacaktır.</p>

      <p class="a--Parafraf">İnsanlar, O’nun peygamberliğini kabul etsin, O’nu takip ederek cenneti bulsunlar diye her şey hazırlanmış, iman etmeleri için âdeta kâinat O’nun eliyle dile getirilmiştir.</p>

      <p class="x2-Baslik" id="toc_marker-1-10-4">Göklerin Takviyesi</p>

      <p class="a--Parafraf">Günümüz insanının imanlarının altında; Efendimiz’in, dört büyük halifenin, “hukukun altın direği” diye anılan mezhep imamlarının, insanları büyüleyen Abdülkadir Geylânî, Şah-ı Nakşibend gibi tarikat şeyhlerinin, Mevlânâ, İmam Rabbani, Gazâlî gibi akılları, mantıkları ve hareketleriyle dinin delili hâline gelmiş insanların, sultan oğlu sultan Fatihlerin, Yavuzların, Kanunilerin, şanların, şereflerin, zaferlerin, servetlerin, sanatların, mimarilerin, Bediüzzaman ve Dahhâk gibi bütün ihtiyaçlara ve suallere cevap veren komple insanların imzası vardır.</p>

      <p class="a--Parafraf">Aynı hakikatin altında babalarının, dedelerinin de imzası vardır. Doğmuş, öyle bir dünya görmüş, öyle bir hayatla buluşmuş, şartsız onları yudumlamış, onlarla büyümüşlerdir.</p>

      <p class="a--Parafraf">Daha sonra, inandıkları hakikatlerle ilgili, onlarca, yüzlerce delil hayatın eli ile onlara hediye edilmiştir. Sokak söylemiştir bunu, hâdiseler fısıldamıştır.</p>

      <p class="a--Parafraf">Okulda öğretmen, camide hoca söylemiştir. Okunan kitaplar, adları hürmetle anılan tarihî büyükler söylemiştir. Onlarda hayranlık duyulan her şey aslında Müslümanlığa duyulan hayranlık olmuştur.</p>

      <p class="a--Parafraf">Hâlbuki Efendimiz nübüvvetini ilan ettiğinde hiç kimsenin takip edeceği bir iz yoktu. En yakını olan Hz. Ebûbekir’in babası bile imanlı değildi. Ebû Kuhâfe, Mekke fethine kadar direnmiş, Hz. Ebûbekir babasını ancak o zaman Efendimiz’e getirebilmişti.</p>

      <p class="a--Parafraf">Sokaklarda sefahet alınıp satılıyor, hayatın hesabından, yerlerin ve göklerin bir sahibi olduğundan bahsedilmiyordu. Bu, onların bütünüyle yabancı oldukları ve yeni duydukları bir şeydi.</p>

      <p class="a--Parafraf">İnandıkları şeyleri terk edecek, başka bir dine gireceklerdi. Kanlarına, damarlarına işlemiş bütün alışkanlıklarını terk edecek, Efendimiz’in getirdiği âdâba boyanacaklardı. Yepyeni ve nurani bir hayata koşarken yanlarında en yakınlarını bile bulamayacak, bunu baştan kabulleneceklerdi.</p>

      <p class="a--Parafraf">Birçok evde, evin hanımı inanıyor, erkeği reddediyor; çocuk inanıyor, anne baba onu evden kovmakla veya işkenceyle tehdit ediyordu. Onlar, yepyeni bir yola tereddütsüz giriyorlardı.</p>

      <p class="a--Parafraf">Bir kere iman etmiş, ama tam, ama müthiş iman etmişlerdi. Hem öyle bir imanları vardı ki, bir defa duymaları, artık o andan sonra harfiyen hep öyle yaşamalarına yetiyor, bu da onları insanlığın yıldızları seviyesine yükseltiyordu. Kimse, Sahabe Efendilerimiz’in <span class="Saygimiz-Char-" style="font-size:0.86em;" xml:lang="tr-TR">(radiyallâhu anhum</span> <span class="Saygimiz-Char-" style="font-size:0.86em;" xml:lang="tr-TR">ecmaîn)</span> ufkuna ulaşamıyordu.</p>

      <p class="a--Parafraf">Önlerinde imza olmadan, bir “macera” veya “meçhul” demeden inanan bu insanların imanını gökler mu’cizelerle takviye ediyordu. Zira ölümler, kayıplar yaşıyor, ama hiç sarsılmıyor, “babamız, amcamız nerede” diyerek seferden dönmüyorlardı. “Hikmet” diyor, “imtihan” diyor, “Allah ve Resûlü’ne tatlı canlarımız feda” diyor, yürüyorlardı.</p>

      <p class="a--Parafraf">Böylesine bir mânevî takviyenin ikinci hikmeti de imkânsızlıklardı. Savaşta susuz kaldıklarında, Efendimiz’in parmaklarından akıtılan dünyanın en nezih ve tatlı suyu ile gökler imdada yetişiyor, aç kaldıklarında Ezelî Şefkat, bereket suretinde rızıklarını ihsan ediyordu. Zira çölde sebepler sükut ediyor, gözler göklere dönüyor; beklenen, gaybî hazinelerden bekleniyordu.</p>

      <p class="a--Parafraf">Mu’cizeler, Efendimiz’in peygamberliğinin altına atılan birer imza ve rahmet sofralarından gönderilen birer hediye oluyordu.</p>

      <p class="a--Parafraf">Efendiler Efendisi de <span class="Saygimiz-Char-" style="font-size:0.86em;" xml:lang="tr-TR">(aleyhissalâtü vesselâm)</span>, O’nun güzide arkadaşları, ashabı da, hem manen, hem maddeten mahzun edilmiyordu.</p>

      <p class="x2-Baslik" id="toc_marker-1-10-5">Güçlü İp</p>

      <p class="a--Parafraf">Zayıflar birbirine omuz verince güçlenir, yıkılmaz, sarsılmaz olur. Zayıf iplerin binlercesinden kopmaz halatlar oluşur.</p>

      <p class="a--Parafraf">Güçlüler birbirine omuz verip bir araya geldiğinde, kuvvetleri birden bine çıkar. Birisi yıkılmazken, bininin yıkılması artık bütünüyle zorlaşır, âdeta imkânsızlaşır.</p>

      <p class="a--Parafraf">Tonlarca ağırlığı yalnız başına çekecek, taşıyacak binlerce, yüz binlerce çelik ip yan yana gelse, artık o dünyayı taşıyacak kadar kavileşir. Sağlamlığında kimsenin şüphesi olmaz. Kimse ona tutunmaktan, onunla bağlanıp deryalara açılmaktan korkmaz. Okyanuslara düşse tutunup çıkar.</p>

      <p class="a--Parafraf">Efendimiz’in <span class="Saygimiz-Char-" style="font-size:0.86em;" xml:lang="tr-TR">(aleyhissalâtü vesselâm)</span> peygamberliğine delil olan mu’cizelerin her birisi O’nun peygamberliğini isbat edecek kuvvettedir. Doğumundaki mu’cizelere binlerce insan, ateşler, kayalar, deryalar şâhiddir. Dünya doğudan batıya aydınlanmış, Sava gölü kurumuş, putlar devrilmiş, Kisrâ hanedanının sarayları yıkılmış, yıldızlar âdeta yere inmiştir. Buna imansız insanlar, buna inkârı imkânsız hâdiseler şâhiddir.</p>

      <p class="a--Parafraf">Sadece bir türle ilgili mu’cizeler O’nu tasdik etmeye yeter. Hâlbuki O’nun neredeyse türler adedince mu’cizeleri vardır. Her türle ilgili de yüzlerce mu’cize… Buna yüzlerce, binlerce insanın şehadeti… Bunların her biri kopmaz, çelik bir ipten kuvvetlidir. Yalanda ittifakı imkânsız, doğrulukta ufuk yüzlerce, binlerce insanın altında imzaları vardır. Bir türle ilgili mu’cizeler omuz omuza verince kuvvet kazanır. Hele bütün türlerle ilgili mu’cizeler bir arada düşünülürse, şeytan da, şeytanlaşmış insanlar da bu mu’cizeler hakkında “olmadı” diyemezler. Nitekim, –hâşâ!– “sihri göğü de tuttu” gibi bir herzeyi söyleyebilmişler, fakat ne bu hâdiseye ve ne de Kur’ân’ın bu meseleyi âyetleri arasında, daha onlar hayatta iken anlatmasına, “olmadı, kitapta yanlış var” diyememişlerdir.</p>

      <p class="a--Parafraf">Binlerce mu’cizeden oluşan ve semâlara doğru uzanan bu hatt-ı nurani nefislerin ve şeytanların bütün fısıltılarını tarumar edecek kuvvettedir.</p>

      <p class="x0-Perde-BAslik"/>
    </div>
  </div>
</body>
</html>
