<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kalbin_Gunesi-9.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Kalbin_Gunesi-9.html" xml:lang="tr-TR">
    <div class="Basic-Text-Frame">
      <p class="x1-Baslik" id="toc_marker-1-9">Savaşları</p>

      <p class="x2-Baslik" id="toc_marker-1-9-1">Galip Olması</p>

      <p class="a--Parafraf">Eğer –hâşâ!– Allah’ın peygamberi olmasaydı, dünyayla bu kadar rahatlıkla yaka paça olamaz, kuvvet dengesinin tamamen lehinde olmadığı durumlarda meydan yerine çıkmazdı. Hâlbuki, çok defa zahiren aleyhte olan kuvvet dengesine rağmen savaşıyor ve hepsinde galip geliyordu. Hınçla bilenmiş vahşi kavimler ve devletler karşısında savaşlardan zaferle ayrılması da davasının hakkaniyetine ve kudsî memuriyetine delildi.</p>

      <p class="a--Parafraf">Bedir’de, yaklaşık üç yüz kişiye karşılık bin kişi, ki üç katından fazla; Uhud’da, bin kişiye karşılık üç bin kişi, üç katı; Hendek’te, üç bin kişiye karşılık on bin kişi, yine üç katından fazla; Hayber’de, bin altı yüz kişiye karşılık yirmi bin kişi, on iki buçuk katı; Mute’de, üç bin kişiye karşılık yüz bin kişi, yaklaşık otuz üç katı; Huneyn’de, on iki bin kişiye karşılık, yirmi bin kişi, yaklaşık iki katı; ve daha bunlar gibi onlarca sefer ve seriyye düzenlenmiş, Efendimiz hepsinde galip gelmişti. Hatta o kadar ki, üç bin kişiye karşılık yüz bin kişi ile savaşılan Mute’de, düşmanın bu az kuvveti yutup, parçalaması beklenirken, sadece on beş şehit verilmişti.</p>

      <p class="a--Parafraf">Hâşâ, haksız ve yalancı bir insan, bu badirelerden hiçbirisinde katiyen metanetini koruyamaz, yoluna devam edemez ve mağlubiyetten kurtulamazdı. O, Allah’ın peygamberi olduğu için davasından emin, O, emsalsiz askerî idaresiyle her zaman galipti.</p>

      <p class="x2-Baslik" id="toc_marker-1-9-2">Diğer Komutanlardan Farkı</p>

      <p class="a--Parafraf">Efendimiz, savaşların birçoğunda kılıç, kalkan kullanmış, zırh ve miğfer giymişti, ama O’nun herhangi bir kumandan değil, Allah’ın peygamberi olduğu her hâlinden belliydi.</p>

      <p class="a--Parafraf">Savaşın en şiddetli, en kanlı anlarında, oklar yağmur gibi yağıyor, kılıçlar şimşek gibi çakıyor, savaşçıların uzuvları hazan yaprakları gibi dökülüyor, düşman sel gibi akın ediyorken, Resûl-i Ekrem, bütün bu kargaşadan sıyrılır, ellerini semâya kaldırır ve Allah’a yalvarırdı. Dünya hâdiselerinin en dehşetlisi, insanı çepeçevre kuşattığında bile O, dünyadan çok âhireti görüyor, sebeplere takılmıyor, sebeplerin yaratıcısına müracaat ediyordu. Hâşâ, peygamber olmasaydı, o dehşet anları herkesin olduğu gibi, hatta daha çok O’nun başını döndürürdü.</p>

      <p class="a--Parafraf">İki tarafın savaşçıları ölüm kalım mücadelesi verirken o secdeye kapanırdı. O’nun secdeye kapanıp dua ettiği olurdu. Bedir’de, savaşın en şiddetli anında Hz. Ali, üç defa Efendimiz’i aramış, O’nu her defasında secdede bulmuştu. Vazifesinden, attığını kendisinin atmadığından o kadar emindi ki, savaşın sonu belirsizken eline bir avuç toprak alıp savuruyor ve düşman safları o andan itibaren eriyip çözülüyordu.</p>

      <p class="a--Parafraf">Huneyn’in âni bir baskınla kızıştığı, yanında on iki bin askerden kimsenin kalmadığı bir hengâmede doğruluyor, “Ben Peygamberim, bunda yalan yok!” diye haykırıyordu.</p>

      <p class="a--Parafraf">Namaz vakti girdiğinde öne geçip imamlık yapıyor, müminler huşû ve huzur içerisinde ikişer rek’at namazlarını kılıyorlardı. Namazı orada da aksatmıyor, bırakmıyordu. Çünkü vazifesi, yaratılış hikmeti oydu.</p>

      <p class="a--Parafraf">Her durumda nasihat ve irşadına devam ediyor, insanlara istikameti ders veriyordu. Ebû Dâvûd’un naklettiği bir hadise göre, birisi, bir savaştan sonra yanına yaklaşmış:</p>

      <p class="a--Parafraf">– “Ya Resûlallah! Hiçbir savaşta bu kadar ganimet elde etmedim.” demişti.</p>

      <p class="a--Parafraf">– Sana bundan daha kazançlı bir şeyden haber vereyim mi?</p>

      <p class="a--Parafraf">– Nedir Ya Resûlallah!</p>

      <p class="a--Parafraf">– Farzları yerine getirdikten sonra iki rek’at namaz kılmandır.</p>

      <p class="a--Parafraf">O’nun fevkalade bir ferasetle çizdiği savaş stratejileri peygamberliğinin şâhidi olduğu gibi, savaş esnasındaki kulluk tavrı ve iç fütüvveti de peygamberliğinin şâhidiydi. Hâşâ, ne bir tereddüde, ne gurura düşüyor; ne ganimet arzusu, ne dünya kavgası yaşıyordu.</p>

      <p class="x0-Perde-BAslik"/>
    </div>
  </div>
</body>
</html>
