<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_13.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-13">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">“Bitlis’in uçağı bozuk”</span></h1>

    <p class="duz1" xml:lang="tr"><span class="duz">Bu açıklamanın devamında B-200 Süper King Air tipi uçağın tüm dünyada kullanılan güvenilir bir VIP uçağı olduğu belirtiliyor, TSK envanterine yeni girdiğinin altı çiziliyordu.</span></p>

    <p class="duz1" xml:lang="tr"><span class="duz">Uçak, sanıldığının aksine Eşref Bitlis’in uçağı değildi. Zira Bitlis uçuşlarını Jandarma Genel Komutanlığı’na ait, bundan daha küçük bir uçakla yapıyordu. Şükran Bitlis de eşinin genel olarak jandarmaya ait daha küçük bir uçakla uçtuğunu ve düşen uçağın aslında eşinin her zaman kullandığı uçak olmadığını belirtiyor. Kızı Meltem Bitlis ise son gün, düşen uçak havalanmadan yarım saat önce babasının kendisini aradığını ve kendi uçağı bozuk olduğu için yeni bir uçağı beklediklerini, bu uçağın da bulunduğunu ve birazdan havalanacaklarını söylediğini belirtiyordu.</span></p>

    <p class="baslik" xml:lang="tr"><span class="duyuru-baslik">Güreş: Sabotaja ihtimal vermiyorum</span></p>

    <p class="duz1" xml:lang="tr"><span class="duz">Eşref Bitlis’in kendi uçağı bozulmuştu. Bir süre önce bozulan uçak için parçalar istenmiş, ama nedendir bilinmez, bu parçalar bir türlü gelmemişti. Jandarma’nın uçağı da aslında yine Güvercinlik’te duruyordu. Jandarmanın denetim ve gözetimi altındaydı. Düşen uçak ise Güvercinlik’te Kara Kuvvetleri Havacılık Okulu’nun gözetim ve denetimi altında tutulan bir uçaktı. Bu uçağın Eşref Bitlis’e tahsis edilişi ve daha sonra yetkililerin verdikleri demeçler kafaları daha da karıştırıyordu. Kara Kuvvetleri Komutanı gazetecilere Eşref Bitlis’le kazadan bir gün önce bir kokteylde karşılaştıklarını ve Bitlis’in kendisine uçağının bozuk olduğunu söylediğini, bunun üzerine de kendisinin düşen uçağı ayarladığını söylüyordu. Yani bu uçakla Bitlis’in uçacağı pek bilinmiyordu, dolayısıyla bu bir suikast olamazdı. Doğan Güreş de benzer bir görüşü 1997 yılında STV’de yaptığı bir konuşmada yineliyordu.</span></p>

    <p class="alinti-ilk-paragraf" xml:lang="tr"><span class="serifsiz-bold">Doğan Güreş (Eski Genelkurmay Başkanı):</span> <span class="serifsiz">Bir gün evvel Genelkurmay’a benim yanıma geldi. Kuvvet komutanlarımla beraber, Jandarma Genel komutanı olan rahmetli Eşref Bitlis dahil, İzmir’e bir seminer çalışmasına gidecektik. Fakat Güneydoğu için de bazı şeyler söylemiştim ben. Lojistik ihmali ve diğer yönleri... Bana geldi ve dedi ki “Benim bunu gidip yerinde görmem lazım.” Ben de kendisine dedim ki “Gel İzmir’e, seminer önemli” dedim. “Hem orada değişik bir konu üzerinde fikir jimnastiği yapmış olursun.” “Komutanım beni affedin, bir emir verdim, şunu gidip yerinde göreyim” dedi. O gün bu müsaadeyi aldı. Ertesi gün gitti. Zaman çok kısaydı. Herkes de bilmiyordu bunu. Ertesi gün Kara Kuvvetleri uçağı tahsis edildi. Ve sonra bunu o gün söylediği gibi benimle ondan başka bilen öyle kimse de yoktu. Ertesi gün de bu iş oldu. Ne zaman bunun sabote hazırlığı yapılacak. Ben de 128 defa gittim, hem de uçakla gittim. Yani ben ihtimal vermiyorum.</span></p>

    <p class="baslik" xml:lang="tr"><span class="duyuru-baslik">Önce Adnan Kahveci’ye tahsis edilmişti</span></p>

    <p class="duz1" xml:lang="tr"><span class="duz">Oysa yazışmalar bunun tersini gösteriyordu. Pazartesi günü Jandarma Genel Komutanlığı bir yazıyla Genelkurmay Başkanlığı’na Bitlis’in her zaman kullandığı uçağın bozuk olduğunu bildirmiş ve bir uçak tahsis edilmesi için yardım edilmesini rica etmişti. Genelkurmay Başkanlığı durumu Kara Kuvvetleri Havacılık Okulu’na bildirmiş, onlar da gerekli hazırlıklara başlamıştı. Üstelik uçuş ekibi ailelerine Çarşamba günü bir VIP uçuşları olduğunun haberini iletmiş, kurallar gereği hiçbiri içeriği hakkında bilgi vermemişti. Garip olan, bütün bunlar bilinmesine rağmen uçağın birinci pilotu Yaşar Erian’ın uçuştan bir gece önce nöbet tutmuş olmasıydı. Sabah evine bir asker gönderip eşyasını aldırmıştı. Uçağın düştüğü gün Genelkurmay’daki üst düzey subaylar İzmir’de devam eden bir tatbikattaydılar. Eşref Bitlis’in de yeri ayrılmış, ancak Bitlis bir hafta önceden operasyon hazırlıkları için Diyarbakır’a gideceğini birçok subaya söylemişti.</span></p>

    <p class="duz1" xml:lang="tr"><span class="duz">Düşen uçaksa 1990 yılında Maliye ve Gümrük Bakanı Ekrem Pakdemirli için alınmıştı. Havacılık merakı bilinen Pakdemirli bu yeni uçağıyla uçamadan görevden ayrılınca uçak yeni maliye bakanına, daha sonra bir trafik kazasında ölen Adnan Kahveci’ye tahsis edilmişti. Bakanlıktaki ilginç uygulamalarıyla tanınan Kahveci, makam uçağının, yayınladığı tasarruf genelgelerine uygun düşmeyeceğini düşünmüş ve uçağı Kara Kuvvetleri Komutanlığı’na devretmişti. Genelkurmay Başkanlığı’nın kazayla ilgili ilk açıklamasında, uçuş öncesi kontrollara ilişkin bilgiler veriliyordu:</span></p>

    <p class="alinti-ilk-paragraf" xml:lang="tr"><span class="dar-paragraf-duz">Uçak bir gün önce usul gereği, VIP öncesi test uçuşu yapılarak hangarda emniyete alınmıştır. Uçuş günü yine usul gereği, uçuş öncesi her türlü bakım ve kontrolden geçirilmiş, ayrıca pist başında da pilotları tarafından hayati kontrolu yapılmıştır. Aynı zamanda hadise günü, kalkış meydanı, yedek meydanlar ve gidiş meydanı meteorolojik şartların uygun olması sonucu, saat 12.19’da kalkış yapılmıştır.</span></p>

    <p class="duz-ilk-paragraf" xml:lang="tr"><span class="duz">Gerçi ilk açıklama uçağın kalkış yaptığı saati doğru veriyordu, ancak bir başka gerçekten hiç bahsetmiyordu. Zira Bitlis içindeyken uçağın kalkış saati aslında öğlen değil sabah 9 civarıydı. Güvercinlik havaalanının bir gün önceden yapılan uçuş planlamasında kalkış saati sabahtı. Oysa uçak planlanandan saatler sonra kalkmıştı. Peki ama bu gecikmenin gerçek sebebi neydi?</span></p>

    <p class="duz1" xml:lang="tr"><span class="duz">Meltem Bitlis’e bakarsanız son telefon konuşmasında Bitlis kızına “gerekli parçalar gelmediği için kendi uçağının kalkamadığını söylemiş ve yerine yeni bir uçak arandığı için bu kadar geciktiklerini” belirtmişti. Bir başka iddiaya göre Bitlis sabah dişçiye gitmiş ve bu yüzden uçuş gecikmişti. Gerçi Bitlis’in uçağı kalkmamıştı ama listede görünen diğer uçaklar havalanmıştı. Resmi raporlar Bitlis’in uçağının neden geciktiğini sonraki günlerde bir başka nedenle açıklayacaktı.</span></p>

    <p class="duz1" xml:lang="tr"><span class="duz">Genelkurmay’ın açıklaması daha sonra uçak kalktıktan sonra nelerin olduğunu anlatıyordu.</span></p>

    <p class="alinti-ilk-paragraf" xml:lang="tr"><span class="dar-paragraf-duz">Kalkışı müteakip pilotlar, gerek Güvercinlik gerekse Esenboğa havaalanı kuleleriyle gerekli telsiz irtibatları sağlanmıştır. Kalkıştan bir süre sonra alınan hava raporlarına rağmen o an ve o bölgedeki beklenmedik şekilde ortaya çıkan yoğun buzlanma şartları sonucu motorlarda buzlanma ve bu nedenle aşırı sarsıntı ve takat düşüşü meydana gelmiş ve pilotlar Esenboğa’nin aletli yaklaşma imkanlarından yararlanarak Esenboğa’ya mecburi iniş talep etmişlerdir. Belirlenen bazı emarelere göre (motor sesinde değişiklik) pilotların buzlanmayı önlemek için son çare olan pervane ve hatve değişikliğini yaptıklarını, ancak irtifa azlığından uçağın kontrolünün sağlanamamış olduğu ve müessif kazanın bu nedenle meydana geldiği sonucuna varilmiştir.</span></p>

    <p class="alinti1" xml:lang="tr"><span class="dar-paragraf-duz">19 Şubat 1993</span> <span class="dar-paragraf-italik">Sabah, Cumhuriyet</span></p>

    <p class="duz-ilk-paragraf" xml:lang="tr"><span class="duz">Olayın üzerinden henüz 24 saat bile geçmemişti. Yapılan açıklama ise gerek uçağın içinde yaşananları, gerekse nasıl düştüğünü bir film senaryosu gibi en ince detaylarına kadar plan plan anlatıyordu. Olayın “kesinlikle” bir kaza olduğunun altı çiziliyor, açıklamalarda yapılan ince tariflerle en ufak bir şüpheye bile yer verilmiyordu. Görünen o ki Genelkurmay Başkanlığı Bitlis dosyasını “kaza” diyerek kapatıyordu.</span></p>

    <p class="duz1" xml:lang="tr"><span class="duz">Oysa dosya henüz kapanmamıştı.</span></p>
  </div>
</body>
</html>