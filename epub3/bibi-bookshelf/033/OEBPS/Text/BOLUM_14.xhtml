<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_14.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-14">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Abla</span></h1>

    <p class="duz1" xml:lang="tr"><span class="serifsiz-bold">17 Şubat 1997</span></p>

    <p class="duz-copy" xml:lang="tr"><span class="serifsiz-bold">19.30, Ankara</span></p>

    <p class="duz1" xml:lang="tr"><span class="duz">Akşam haberlerinde “kazanın” ilk görüntüleri yayınlanıyordu. Sezginler ailesinin evinde oturacak yer kalmamıştı. Şehit pilotun genç meslektaşları, ailenin yakınları, üst düzey komutanlar, komşular herkes evdeydi. Haber saati geldiğinde herkes susmuştu. Evde yalnızca kaza haberini veren televizyonun sesi duyuluyordu. Önce birkaç görüntü, sonra uçaktan son konuşmalar. Evde Tuğrul Sezginler’in Esenboğa kontrol kulesiyle yaptığı konuşmalar yankılandı. Bir şok dalgası dolandı evde. Genç pilotun, cızırtılar arasında zor duyulan sesi... Ölüm öncesi son dakikalar... “O an” bir kez daha yaşanıyordu. Saime Sezginler bir anda yerinden fırladı ve kardeşinin arkadaşlarına televizyonu gösterip bağırmaya başladı. “Bakın, bir hata görüyor musunuz, söyleyin bir hata var mı?” Bir abla kardeşini son dakikada ölümden kurtarmak için bir şeyler yapmaya çabalıyordu. Pilotlar, “Yok, hayır, her şey normal gözüküyor” dediler. Saime Sezginler’in gözlerinde bir an için doğan umut ışığı birazdan televizyondan yükselen hışırtılarla söndü. Uçak düşmüştü.</span></p>

    <p class="baslik" xml:lang="tr"><span class="duyuru-baslik">Sezginler ailesi</span></p>

    <p class="duz1" xml:lang="tr"><span class="duz">Saime Sezginler için bu sesten sonra hiçbir şey bir daha eskisi gibi olmayacaktı. Dayanamadı. Bayıldı.</span></p>

    <p class="duz1" xml:lang="tr"><span class="duz">Saime Sezginler kardeşinin ölüm haberini İstanbul’daki eczanesinde öğrenmiş, oğlunu alıp Ankara’ya kardeşinin ve ailesinin beraber yaşadığı Anıttepe’deki evlerine gelmişti. Sezginler ailesinin evindeki manzara Bitlis ailesinin evindekinden farksız değildi. Sezginler ailesi asker kökenli bir aileydi. Hasan Sezginler bir albay emeklisiydi. Kübra Sezginler ve oğlu Tuğrul Sezginler’le Ankara Anıttepe’deki evlerinde mütevazı bir hayat sürdürüyordu. “Kaza” haberi geldikten sonra ev genç pilotun görev arkadaşlarıyla dolup taştı. Anne ve baba Sezginler ilk şoku üzerlerinden atmaya çalışırken, abla, yani Saime Sezginler eve gelen kardeşinin arkadaşlarından bilgi almaya çabalıyordu. İlk öğrenmek istediği kardeşini kazadan sonra kimsenin görüp görmediğiydi. Aslında durumunun nasıl olabileceğini az çok tahmin ediyordu. Ancak yine de delicesine bir merak içini kemiriyordu. Tuğrul Sezginler’in arkadaşları aileyi daha fazla üzmek istemiyor ve bu tür soruları genel ifadelerle geçiştirmeye çalışıyorlardı. Kimi “görmedik” diyor, kimi “parçalanmıştı” deyip hemen başka bir konuya geçiyordu. Ancak genç pilotlardan biri Saime Sezginler’in meslek hayatını bitirecek bir cümleyi ağzından kaçırdı. “Gördük, parçaları bir sedyenin üzerinde duruyordu” dedi. İstanbul’da bir hastanenin eczanesinde çalışan Saime Sezginler sonraki günlerde ne zaman bir sedye görse aklına bu cümle ve kardeşi gelecek, emekliliğini beklemeden bir dilekçe verip, her gün önünden yüzlerce sedyenin geçtiği hastanedeki görevine bir daha geri dönmeyecekti.</span></p>

    <p class="baslik" xml:lang="tr"><span class="duyuru-baslik">Garip bir merak duygusu</span></p>

    <p class="duz1" xml:lang="tr"><span class="duz">Sezginler ailesi için yeni bir dönem başlıyordu. Anne ve baba evlat acısını unutmaya çalışırken Saime Sezginler kardeşinin ölümünü aklından çıkartamıyordu. Kazadan geriye kafasına tam olarak oturtamadığı kimi ayrıntılar kalmıştı.</span></p>

    <p class="duz1" xml:lang="tr"><span class="duz">Ne yaparsa yapsın kardeşini bir daha geri getiremeyecekti, bunu biliyordu ancak yine de kardeşinin ölüm şeklini kabullenemiyordu.</span></p>

    <p class="duz1" xml:lang="tr"><span class="duz">Ne ilkokuldaki oğlu, ne durmak dinmek bilmeden ağlayan annesi, ne de sessiz ve vakur bir tavırla “ani ölümü” kabullenmeye çalışan babası, kendine durmadan sorular sormasını engelleyebiliyordu. İlk zamanlar kardeşinin kaza sonrasındaki durumunu merak eden Saime Sezginler, daha sonra kazanın nasıl olduğunu merak etmeye başladı.</span></p>

    <p class="duz1" xml:lang="tr"><span class="duz">Bu sefer kaza alanına gitme sırası ondaydı. O da Tarık Bitlis gibi birkaç gün sonra uçağın düştüğü alana gitti. Garip bir merak duygusu ölenlerin yakınlarını teker teker kaza yerine çekiyordu. O da Tarık Bitlis gibi uçaktakilerin son anlarını hissetmeye çalıştı. Beyaz karların ortasındaki karaltıda ve uçağın kalan parçalarının arasında gerçeklerle bir kez daha yüzleşti. Kardeşinin öldüğü artık kesindi. Bir duvarın üzerine oturup kaza alanını seyretti.</span></p>

    <p class="duz1" xml:lang="tr"><span class="duz">Ağladı, ağladı, ağladı...</span></p>

    <p class="duz1" xml:lang="tr"><span class="duz">Sonra kazanın nasıl olduğunu bir kez de etraftakilerden duymak istedi. Görgü tanıkları bulmaya çalıştı. Uçağın nasıl düştüğünü sordu. İçinde şüphe vardı. Şüphe bulutlarını dağıtmak zorundaydı. Karaltıları ve enkazdan artakalanları geride bırakırken hayatta tek bir amacı kalmıştı: Bu işin peşini bırakmayacaktı.</span></p>

    <p class="duz1" xml:lang="tr"><span class="duz">Evlerini her gün dolduran şehit kardeşinin eski arkadaşlarına kazanın sebebini sormaya başladı. Her seferinde aynı cevabı aldı. Söylenen tek söz “buzlanma”ydı. Aslında Genelkurmay’ın basına yaptığı açıklamalarda da hep aynı kavramın üzerinde duruluyordu. Saime Sezginler ilk şoku atlattıktan sonra olaylara farklı bir gözle bakmaya başladı. Aklına ilk gelen soru şuydu: Nasıl olmuş da böyle bir kazanın buzlanma yüzünden meydana geldiği hemen anlaşılabilmişti? Açıklamalar nasıl olup böylesine kesin ve kararlı bir şekilde hemen yapılabiliyordu? Zira sonunda bu bir teknik konuydu ve böylesine darmadağın olmuş bir uçak hakkındaki teknik açıklamanın bu kadar çabuk yapılması Saime Sezginler’i hem şaşkınlık hem de merak içinde bırakmıştı.</span></p>

    <p class="baslik" xml:lang="tr"><span class="duyuru-baslik">O gün başka hiçbir uçak buzlanmadı!</span></p>

    <p class="duz1" xml:lang="tr"><span class="duz">Açıklanan rapor bir yana, Tuğrul Sezginler daha kısa bir süre önce uçağın 1. Pilotu Yaşar Erian’la birlikte önce ABD’ye gidip bunca özel eğitim almışken, nasıl olup da “buzlanma”nın farkına varamamışlardı. Aslında bunlar yalnızca Saime Sezginler’in içinden geçirdiği sorular değildi. Evlerini başsağlığı için dolduran genç pilotlar da aralarında benzer konuşmalar yapıyorlardı. Böylesine modern uçakların nasıl olup da “buzlanma”dan düştüğünü birbirlerine soruyorlardı. Saime Sezginler İstanbul’da yaşasa da kardeşinin hayatını yakından takip ediyordu. Düşen uçakta yer alan diğer pilotun ve kardeşinin öğretmen pilot olduklarını, üstelik kardeşinin daha kısa bir süre önce bu uçakların İngilizce yazılmış kullanım kitaplarını Türkçeye çevirdiğini bizzat kendisinden duymuştu. Uçak düşmeseydi Tuğrul Sezginler bu notların yardımıyla yeni pilotlara pazartesi gününden itibaren uçuş intibak eğitimi vermeye başlayacaktı.</span></p>

    <p class="duz1" xml:lang="tr"><span class="duz">Saime Sezginler merakını ve öfkesini acıyla birleştiriyor, “kaza”yı kabullenemiyordu. Sorular beynini kemiriyordu, ama havacılık hakkında hemen hiçbir şey bilmiyordu. Belki çocukçaydı, ama örneğin “buzlanma” kelimesi aklına takılmıştı. Bunun hangi hava şartlarında olabileceğini düşünmeye başladı. “Acaba hava şartları gerçekten buzlanmaya elverişli miydi?” Ya da “Meteorolojik şartlarla ilgili veriler yanlış yayınlanmış olabilir miydi?”</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler (2. Pilot Tuğrul Sezginler’in ablası):</span> <span class="serifsiz">Bu çok çocukça bir düşünceydi. O an için benim düşüncemdi. Birkaç gün sonra kendimi Meteoroloji Genel Müdürlüğü’nde buldum. Diyarbakır’a gidecekti uçak. Hem Diyarbakır’ın meteorolojisini hem de Ankara’nınkini o an için öğrenmek istedim. Meteoroloji raporlarını almak istedim. Haklı olarak bunun verilmesinin yasak olduğunu söylediler. Ayrıca, bunların alanda bir şubeleri varmış, alan meteorolojisiyle ilgilenen. Oradan almam gerektiği söylendi. Tabii çok acılı bir şekilde gittim. Dışarı çıkarken, şu an tanımam mümkün değil, zaten oradakileri de hatırlamam mümkün değil, yanıma birileri yaklaştı. “Hanımefendi, o gün Ankara’dan havalanan birçok uçak var ama aynı gün buzlanma sebebiyle düşen başka uçak yok. Buzlanma şartları yoktu o saatte. Biz bu işin uzmanıyız. Tabii ki buzlanma açıklaması yapıldıktan sonra biz de kendi aramızda, bu bina içinde bunu tartışıyoruz. Siz bunun altında başka şeyler araştırın” gibi bir ifade kullandı.</span></p>

    <p class="alinti-son-paragraf" xml:lang="tr"><span class="serifsiz">Biraz ilerledim, iki kişi daha yaklaştı, benzer şeyler söylediler. Birkaç gün ben bu konuyu düşünmeye başladım. İlk andaki duygusal davranışlar yerini şüpheye bırakmaya başladı. Duygusal bir araştırma yapıyordum. “Kardeşim ölürken ne hissetti, heyecanlandı mı?” gibi düşünceler yerini şüpheye bıraktı.</span></p>

    <p class="duz1" xml:lang="tr"><span class="serifsiz-bold">Güvercinlik, 19 Şubat 1993</span></p>

    <p class="duz1" xml:lang="tr"><span class="duz">Güvercinlik’ten kalkan Yenimahalle’de düşen B-200 uçağı yeniden Güvercinlik hava üssüne taşınıyordu. Tek bir parça olarak havalanan uçağın parçaları şimdi kamyonlara doldurulup tek tek üsse getiriliyordu. Gelen parçalar askeri üste özel olarak ayrılmış bir hangarda toplanıyordu. Oluşturulan özel bir heyet ya gelen parçaları biraraya getiriyor ya da tek tek inceliyordu. 1. Rapor çoktan yayımlanmış ve teorik olarak uçağın düşüş şekli en ince ayrıntısına kadar açıklanmıştı. Şimdi sıra teknik olarak da uçağın düşüşünün aydınlatılmasına gelinmişti. Olay yerinde çekilen fotoğraflar, metal erime oranları, uçağın parçalarının etrafa dağılış şekli, kaybolan parçalar...</span></p>

    <p class="duz1" xml:lang="tr"><span class="duz">2. Rapor yazılmaya başlandı.</span></p>

    <p class="duz-ilk-paragraf" xml:lang="tr"><span class="serifsiz-bold">Ankara, 6 Mart 1993</span></p>

    <p class="duz1" xml:lang="tr"><span class="duz">Bitlis dosyası resmi olarak kapatılmıştı. Sıra yaraların sarılmasına gelmişti. Oysa bir abla içinde taşıdığı kardeş acısının verdiği güçle bu kazanın perde arkasında yaşananları öğrenmeye çalışıyordu. Bitlis’in düşen uçağının ikinci pilotunun ablası Saime Sezginler kazayı kolay kolay unutacağa benzemiyordu. Pilot kardeşinin mesleğinin inceliklerini öğrenmek için kolları sıvamıştı.. Uçağın gerçekten kaza sonucu mu düştüğünü anlamak için öncelikle bir uçağın nasıl uçtuğunu öğrenmesi gerekiyordu.</span></p>

    <p class="duz1" xml:lang="tr"><span class="duz">En büyük yardımcısı yine Tuğrul Sezginler oldu.</span></p>

    <p class="duz1" xml:lang="tr"><span class="duz">Gerçi kardeşi ölmüştü ancak ölmeden önce kullandığı uçağın el kitabını Türkçeye çevirmişti. Saime Sezginler satır satır bu kitabı okuyup Beechcraft 12 uçaklarının nasıl uçtuğunu öğrenmeye başladı. Anlayamadığı yerlerde kardeşinin pilot arkadaşlarına danışıyor, okuyor, soruyor, araştırıyordu.</span></p>

    <p class="baslik" xml:lang="tr"><span class="duyuru-baslik">“Bu kadar basit olamaz”</span></p>

    <p class="duz1" xml:lang="tr"><span class="duz">Bu arada “demeçlerle” kapatılan Bitlis dosyasıyla ilgili son bürokratik işlemler, tahkikatlar devam ediyordu. Yapılan soruşturmaların sonuçlarını en çok merak eden kişi Saime Sezginler’di. Artık bütün gelişmeleri yakından adım adım takip edecekti. Tahkikatı yapacak makamın Kara Kuvvetleri Askeri Savcılığı olduğunu öğrendi. Ve savcının makamına gitmeye karar verdi. Soruşturmayı yürüten askeri savcının adı Yüksel Ferah’tı. Saime Sezginler kafasında kurduğu teorileri ve soru işaretlerini birisiyle paylaşmak istemişti. Aradan geçen günler içinde resmi açıklamalarla olay “kaza” denilerek kapatılmış olsa da Saime Sezginler’in kafasında farklı bir senaryo vardı. İpuçları Sezginler’i bu olayın bu kadar basit bir kaza olmayabileceği ihtimali üzerinde durmaya itiyordu. Yüksel Ferah kuşkusuz Sezginler’den bu yönde bir şeyler duymayı beklemiyordu. Oysa Saime Sezginler söze zihnindeki kuşkuları anlatarak başladı.</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">“Birtakım söylentiler kulağımıza geliyor, ben çok üzülüyorum. Kardeşim 32 yaşında hayatını kaybetti. Üstelik paramparça oldu. Yapılan tahkikata güvenmek istiyorum” diye açık bir şekilde duygularımı ifade ettim.</span></p>

    <p class="duz-ilk-paragraf" xml:lang="tr"><span class="duz">Savcı ilk şaşkınlığı üzerinden attıktan sonra hemen söze girdi. Karşısında kimi gazetelerden okuduklarından etkilenmiş acılı bir şehit ablasının bulunduğunu düşünüyordu. Onu rahatlatmak istedi: “Çok şanslısınız. Yaptığım bu tahkikata güvenebilirsiniz” dedi.</span></p>

    <p class="duz1" xml:lang="tr"><span class="duz">Saime Sezginler öyle kolay kolay rahatlayacak gibi görünmüyordu. Kafasına takılan sorular vardı. Üstelik o artık yalnızca ölenlerin ardından gözyaşı döken sıradan bir şehit yakını değil, merak eden, inceleyen, araştıran bir ablaydı. Son günlerde çevresindeki pek çok kişi kazayla ilgili pek çok konuda fikir beyan ediyor ve olur olmaz her şeyi yanında rahatça konuşuyorlardı. Saime Sezginler bunları anlamazmış gibi dinliyor, fakat daha sonra notlar alıyor, konuşulanlarla ilgili aklına takılanları araştırıyor ve bir yapbozun parçalarını tek tek yan yana getiriyordu.</span></p>

    <p class="duz1" xml:lang="tr"><span class="duz">Saime Sezginler’in savcıya söyleyecek sözleri vardı.</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">Kafama takılan birtakım soruları yönelttim. Hatta şöyle dedim: “Sizin önünüzde konuşulmayabilir ama bizim yanımızda, olayın da şokuyla, kardeşimin çok yakınında olan bir yığın pilot var veya orada görevli insan var. Farkında olmadan söyledikleri bazı şeyler var” dedim. Aslında onlar da bunları bilinçli yapmıyorlardı. Ben bunlardan bazı neticelere ulaşıyordum. Savcıya daha sonra, “Benim de bildiğim birtakım şeyler olabilir, ben de bu bilgilerimi size sunmak istiyorum’ dedim.</span></p>

    <p class="duz-ilk-paragraf" xml:lang="tr"><span class="duz">Saime Sezginler, özellikle uçağın düşüş nedeni “buzlanma” diye açıklandıktan sonra, bir uçakta buzlanmanın nasıl olacağını araştırmaya başlamıştı. Bir uçağın motorlarının buzlanması demek o uçağın motorlarının donması anlamına gelmiyordu. Tam tersi buzlanma demek motorların donmasını önleyecek sistemin donması anlamına geliyordu. Bir uçak havalandıktan sonra yükseklik arttıkça hava sıcaklığı düşüyor ve kimi zaman sıcak bir yaz gününde güneşli bir havada uçarken bile yükseklik nedeniyle motorlarda buzlanma olabiliyordu. Bu yıllardır havacılıkla uğraşan herkes tarafından biliniyor, bu yüzden de uçakların üretiminden kalkışına kadar buzlanmayı önleyici pek çok tedbir alınıyordu. Uluslararası havacılık kuralları içinde özellikle buzlanma tehlikesinin olabileceği havalarda uçaklar kalkmadan önce özel yapılmış makinelerle alkolle yıkanıyordu. Böylece bir uçak kalkmadan önce buzlanmaya karşı ilk tedbir yerde alınıyor ve şayet bir buzlanma oluşmuşsa alkolle çözülüyordu. Daha sonra, uçarken de, çeşitli otomatik ya da elle çalıştırılan mekanizmalar aracılığıyla buzlanmaya karşı tedbirler alınıyordu.</span></p>

    <p class="duz1" xml:lang="tr"><span class="duz">Buzlanma aynı zamanda, uçağın motorunu soğutucu sistemlerin donması anlamına geliyordu. Yüksek hızda çalışan uçak motorları doğal olarak yüksek ısı üretiyorlar, bu ısıyı dengede tumak için bütün uçaklarda motorları soğutucu mekanizmalar yer alıyordu. İşte buzlanan da bu mekanizmalardı. Yani soğutucular donuyor ve uçakların motorları aşırı ısınmadan dolayı arızalanıyor ki, bunun sonucu çoğu zaman metal erimesi gerçekleşiyordu. İşte motorların ısınmasını engelleyecek bu soğutucu sistemlerin donup çalışamaz duruma gelmesini engellemek için de her uçakta bir ısıtıcı bulunuyordu. Yani bu soğutucu, uçak motorlarını soğutan sistemleri ısıtarak donmasını önlüyordu. İşte bu soğutucular donunca uçak motorlarında bir buzlanma oluşuyor, motor deforme oluyor ve uçaklar ya düşüyor ya da şanslıysalar inmeyi başarabiliyorlardı.</span></p>

    <p class="baslik" xml:lang="tr"><span class="duyuru-baslik">Savcı: Hiç duymadım!</span></p>

    <p class="duz1" xml:lang="tr"><span class="duz">Saime Sezginler bütün bunları öğrendikten sonra kafasında oluşan ilk soruyu hemen savcıya sordu:</span></p>

    <p class="duz1" xml:lang="tr"><span class="duz">“Acaba uçak alkollenseydi... Tabii ki motor değil alkollenecek olan... Gövde, özellikle gövde buzlanmasına karşı alkollenseydi acaba uçak düşmeyecek miydi? Mademki buzlandı, belki bu alkollenme engelleyecekti.”</span></p>

    <p class="duz1" xml:lang="tr"><span class="duz">Savcı bu soruyu hayretle karşıladı: “Ben böyle bir şey hiç duymadım. Yani uçağın buzlanmaya karşı alkollenmesiyle ilgili herhangi bir şey duymadım” dedi.</span></p>

    <p class="duz1" xml:lang="tr"><span class="duz">Bu sefer şaşırma sırası Sezginler’e gelmişti. Zira tahkikatın çoktan bitmiş olması gerekiyordu. 10, hattâ 15 gün Kara Kuvvetleri Havacılık Okulu’nda kalınmış, gerekli incelemeler yapılmış ve karar verilme aşamasına gelinmişti. Oysa savcı ilk kez böyle bir olasılıkla karşılaşmış gibi davranıyordu. Ancak bu olasılığı gözardı da etmiyordu.</span></p>

    <p class="duz1" xml:lang="tr"><span class="duz">Savcı, “Siz bana bu konuda yardimci olun, alkollenmeyle ilgili elinizde bilgi varsa getirin” dedi.</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">Evet, dedim. Size alkollenmeyle ilgili bir fotoğraf getireceğim. Bir cihazın fotoğrafı. Neredeyse uçak büyüklüğüne yakın bir cihaz. Kullanılan cihaz bu olmalı. Daha sonraki araştırmalarımda bunu teyit ettiler. Mesela THY’nin veya diğer havayollarının uçakları soğuk havalarda alkolleniyormuş böyle bir cihazın yardımıyla. Daha sonra kendisine bir fotoğraf postaladım ve altına da birtakım notlar iliştirdim. Alkollenmeyle ilgili bilgiler... Bu arada savcı bana Kara Kuvvetleri Komutanliği kaza kırım ve uçuş emniyet kurulu müşterek raporunu beklediğini ve bu rapordan sonra karar vereceğini söyledi. Biz de bu raporu beklemeye geçtik.</span></p>

    <p class="duz-ilk-paragraf" xml:lang="tr"><span class="duz">Rapor Sezginler ailesine ulaşmadan</span> <span class="italik">Sabah</span> <span class="duz">gazetesi yazarı Ahmet Vardar’ın eline bir haber geldi.</span> <span class="italik">Sabah</span> <span class="duz">gazetesi rapordaki ayrıntıları kaynak belirtmeden, sürmanşetten “Gizlenen Gerçek” diye kullandı. Haberde Ahmet Vardar, Bitlis’in uçağının düşüş nedenini pilotların yorgunluğuna ve eğitimlerinin yetersiz olduğuna bağlıyordu. Yaşar Erian’ın çocuğu hasta olduğu için bir gece önce uykusuz kaldığı, bu yüzden fizik ve moral çöküntü içinde olduğu belirtiliyordu. Ayrıca ikinci pilot Tuğrul Sezginler’in uçağı kullanmak için Amerika’da aldığı eğitimin yetersiz olduğu da habere ekleniyordu. Habere göre ayrıca pilotlar üstlerine düşen görevleri tam olarak yapmamışlardı. Uçağı bir gün önce, her VIP uçuşunda zorunlu olan deneme uçuşuna tâbi tutmamışlar, uçuş sabahı saatlerce soğuk havada bekletmişlerdi.</span></p>

    <p class="duz1" xml:lang="tr"><span class="duz">Ayrıca haberde pek çok deneyimli pilotun ordudan ayrıldığı ve VIP uçaklarını Tuğrul Sezginler gibi genç pilotların kullanmak zorunda kaldıkları belirtiliyordu.</span></p>

    <p class="duz1" xml:lang="tr"><span class="duz">Ayrıca habere göre Genelkurmay Sekreterliği bu iddiayla yakından ilgilenmişti. Kazanın, ölen pilotların “ihmal”inden kaynaklandığı, dolayısıyla pilotların “kusurlu” olduğuna ilişkin “kanıtlardan” sonra Genelkurmay Başkanı Doğan Güreş haberi incelemiş ve Kara Kuvvetleri Komutanı Muhittin Fisunoğlu’ndan soruşturma açılmasını istemişti.</span></p>

    <p class="duz1" xml:lang="tr"><span class="duz">Yani? Yani, kazanın sorumluları, suçluları uçaktaydı.</span></p>

    <p class="duz1" xml:lang="tr"><span class="duz">Kabahat, ölen pilotlardaydı.</span></p>

    <p class="duz1" xml:lang="tr"><span class="duz">Haber, Sezginler ailesinin evine bomba gibi düştü.</span></p>

    <p class="baslik" xml:lang="tr"><span class="duyuru-baslik">Silinmesi gereken kara leke</span></p>

    <p class="duz1" xml:lang="tr"><span class="duz">Bir gece önce uçağın rotasını son anda postaneye düşmekten çevirmeyi başarıp yüzlerce kişiyi kurtaran kahraman şehit pilotun acılı ailesi olarak yatan Sezginler, sabahleyin Jandarma Genel Komutanı’nın ölümünden sorumlu, beceriksiz, tecrübesiz genç pilotun ailesi olarak uyandı.</span></p>

    <p class="duz1" xml:lang="tr"><span class="duz">Önce yakınları gazeteleri aile fertlerinden sakladı. Ancak öğrenmeleri uzun sürmedi.</span></p>

    <p class="duz1" xml:lang="tr"><span class="duz">Sezginler ailesi için artık bu uçak kazasının nasıl olduğunu tam olarak öğrenmek acılı bir ablanın kuru bir merakından ibaret değildi.</span></p>

    <p class="duz1" xml:lang="tr"><span class="duz">Şehit oğullarının üzerinden silinmesi gereken bir leke vardı.</span></p>

    <p class="duz1" xml:lang="tr"><span class="duz">Ve oğullarını görev başında şehit veren Sezginler ailesi için yaşamak ile “onur” kelimeleri eş anlamlı hale gelmişti.</span></p>

    <p class="duz1" xml:lang="tr"><span class="duz">Sezginler ailesinin saklanan gazetelerden birkaç gün sonra haberi oldu. Saime Sezginler, Ahmet Vardar’a bir mektup yazdı,</span> <span class="italik">Sabah</span> <span class="duz">gazetesinde hiç yayımlanmayan bu mektup aylar sonra</span> <span class="italik">Aydınlık</span> <span class="duz">gazetesinde yer aldı. Saime Sezginler mektubuna, “Tuğrul Sezginler ile ilgili haberinizde ‘başarısız ve tecrübesiz bir pilot’ ifadelerini kullanmakta, kamuoyunda böyle bir intiba uyandırmakta ve hiç de hak etmediği halde (kardeşimi) vuku bulan elim kazanın nedenlerinden biri gibi göstermektesiniz” diye başlıyor ve Vardar’ın suçlamalarına sekiz maddede cevap veriyor, mektubunun aynı sütunlarda yayımlanmasını istiyordu.</span></p>

    <p class="duz1" xml:lang="tr"><span class="duz">Mektupta Tuğrul Sezginler, ablası tarafından şöyle anlatılıyordu:</span></p>

    <p class="alinti-ilk-paragraf" xml:lang="tr"><span class="dar-paragraf-duz">Genelkurmay Başkanlığı bu yeni uçakları almaya karar verdikten sonra gelecek vaat eden sekiz pilotu Amerika’da Flight-Safety uçuş merkezinde eğitime göndermişti. Bu kursun sonunda zaman yetmemiş ve dört pilot bütün kursu tamamlamış, kalan dört pilot ise ‘emergency’ eğitimini Türkiye’ye döndüklerinde tamamlamak zorunda kalmışlardı. Tuğrul Sezginler de kalan eğitimini Türkiye’de tamamlayan dört pilottan biriydi.</span></p>

    <p class="baslik" xml:lang="tr"><span class="duyuru-baslik">“İyi pilot” sıfatını kazanmıştı</span></p>

    <p class="duz1" xml:lang="tr"><span class="duz">Ahmet Vardar haberinde bu durumun kursu başarısızlıkla bitirmek anlamına geldiğini iddia ediyordu. Saime Sezginler ise yolladığı mektubunda şöyle karşılık veriyordu: “Böyle olsaydı ‘bu tür uçaklarda uçamaz’ diye bir kayıt düşerlerdi onun için.” Saime Sezginler, kardeşiyle ilgili başka bilgiler de veriyordu... Tuğrul Sezginler Amerika’daki kurs yarım kaldığı için yalnızca ikinci pilot olarak bu tür uçuşlara katılabiliyordu. Gerçi eğitimini daha sonra “pekiyi” dereceyle Türkiye’de tamamlamıştı, ancak yine de bu uçuşta ikinci pilot görevindeydi. Sezginler Türkiye’ye döndükten sonra Diyarbakır Pirinçlik Üssü’nde görevlendirildi. Çekiç Güç’ün Kuzey Irak’a yaptığı seferlere altı ay boyunca gözlemci olarak katıldı.</span></p>

    <p class="duz1" xml:lang="tr"><span class="duz">Kazanın olduğu güne kadar Beechcraft Super King Air B-200 uçağında toplam 130 saat uçuşu vardı. Zaten bu tip uçakları Amerika’dan Türkiye’ye getirenler de o ve arkadaşlarıydı. Bu uçaklarla hava sıcaklığının eksi 60 dereceyi bulduğu Atlantik Okyanusu’nu ve çeşitli bölgeleri aşmışlar, Türkiye’ye inişlerinde törenlerle, şampanyalarla karşılanmışlardı.</span></p>

    <p class="duz1" xml:lang="tr"><span class="duz">Sezginler’in toplam uçuş saati 1554 saatti. Yani normal havacılık kurallarında “iyi pilot” sıfatını kazanmak için gereken 1500 saatlik uçuş süresini aşmıştı. Üstelik o güne kadar çeşitli VIP uçuşlarında da görev almıştı. Ayrıca Tuğrul Sezginler B-200’lerin elkitabını Türkçeye çevirmiş ve genç pilotlara eğitim vermeye hazırlanıyordu. Aslında Bitlis’in uçağının düştüğü 17 Şubat 1993 tarihindeki görev çizelgesinde adı yazmıyordu. Ancak sonradan bir değişiklik olmuş ve görevli olduğunu öğrenince uçağın rutin uçuşlarını yapmıştı. Düşen uçakla bir gün önce uçmuş, gece hangara bıraktırmıştı.</span></p>

    <p class="duz1" xml:lang="tr"><span class="duz">Sabah yapılması gereken deneme uçuşu ise bir türlü gerçekleştirilememişti. Uçuş programında sabah 8.30 civarında kalkması planlanan uçağın kalkışı öğlene ertelenmişti. Ancak yine de tedbir elden bırakılmamış ve uçak pistte 30 dakika çalıştırılarak herhangi bir sabotaj ihtimaline karşı tedbir alınmıştı.</span></p>

    <p class="duz1" xml:lang="tr"><span class="duz">Sezginler’in bu açıklaması</span> <span class="italik">Sabah</span> <span class="duz">gazetesinde hiç yer almadı. Saime Sezginler bunun üzerine Ahmet Vardar’a bir dava açtı. Gazetede yayımladığı bütün bu bilgilerin kaynağını sordu. Cevap alamadı ama davayı kazandı. Haberdeki bilgiler ise bir süre sonra resmi bir belgede yer alacaktı.</span></p>
  </div>
</body>
</html>