<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_23.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-23">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Ankara</span></h1>

    <p class="duz1" xml:lang="tr"><span class="duz">PTT binasının arka bahçesinde uçağın düştüğü yerin izi bile kalmamıştı. Yeni bir bahçe düzenlemesi yapılmış ve düşen uçağın bir harabeye çevirdiği bekçi kulübesinin yerine yenisi dikilmişti.</span></p>

    <p class="duz1" xml:lang="tr"><span class="duz">Uçak buraya hiç düşmemiş, beş subay ölmemiş gibiydi.</span></p>

    <p class="duz1" xml:lang="tr"><span class="duz">Binanın arkasından içeriye giren yoldan aşağıya indi. Şoförlerin oturduğu odanın kapısından başını uzattı. Kendisini tanıttı. Üç yıl önce bir stajyer muhabirken aynı yerlerde sorduğu soruyu bir kez daha tekrarladı.</span></p>

    <p class="duz1" xml:lang="tr"><span class="duz">“Uçağın düşüşünü gören var mı?”</span></p>

    <p class="duz1" xml:lang="tr"><span class="duz">Geçen zaman içinde personel değişmiş, tayinler, sürgünler, emekliler, işe yeni girenlerin ardından o günlerden bu günlere kimse kalmamıştı. Dışarıya çıktı. Kameramanıyla eskiden kara bir izin beyazlıkları yardığı, şimdi ise yerini yemyeşil çimlere bıraktığı bahçede dolaşmaya, çekimler yapmaya başladı.</span></p>

    <p class="duz1" xml:lang="tr"><span class="duz">İleriden bir ses duyuldu:</span></p>

    <p class="duz1" xml:lang="tr"><span class="duz">“Hop! Hooooop! Çimlere basmayın kardeşim, çıkın bakalım ordan...”</span></p>

    <p class="duz1" xml:lang="tr"><span class="duz">Sesin sahibi elinde bir hortumla yanlarına geldi. Binanın bahçıvanıydı.</span></p>

    <p class="duz1" xml:lang="tr"><span class="duz">“Kusura bakma dayı, basılmayacağını bilemedik” dedi.</span></p>

    <p class="duz1" xml:lang="tr"><span class="duz">“Bu yaşına gelip çimlere basılmayacağını hâlâ öğrenemediysen benim sana diyecek bir şeyim yok” diye üsteledi bahçıvan. Kamerayı görünce duraksadı. Kameramana döndü, “Hangi televizyon?” diye sordu.</span></p>

    <p class="duz1" xml:lang="tr"><span class="duz">O ise bir kez daha şansını denedi:</span></p>

    <p class="duz1" xml:lang="tr"><span class="duz">“Dayı, sen şimdi çimleri bırak da burada bir uçak düşmüştü, hatırlıyor musun sen onu?”</span></p>

    <p class="duz1" xml:lang="tr"><span class="duz">“Hatırlamaz mıyım?” dedi. “Ben burada binaya giriyordum, bir uğultu duydum. Döndüm baktım tayyare geliyor, çatının şu ucunu görüyor musun, neredeyse oraya çarpacaktı... Bir kanadı yanıyor... Neyse onu kurtardı. Geldi şuraya gümbürtüyle yığıldı. Binanın tüm camları da onunla beraber aşşağı...”</span></p>

    <p class="duz1" xml:lang="tr"><span class="duz">“Uçak düşerken yanıyor muydu, iyi gördün mü peki?”</span></p>

    <p class="duz1" xml:lang="tr"><span class="duz">“Yanmaz olur mu, sağ kanadının orası yanıyordu...”</span></p>

    <p class="duz1" xml:lang="tr"><span class="duz">Bir düdük sesi konuşmayı böldü. Bekçi üniformalı bir güvenlik görevlisi koşarak yanlarına geldi. Adam hızlı hızlı soluyarak sordu,</span></p>

    <p class="duz1" xml:lang="tr"><span class="duz">“Siz kimden izin aldınız kardeşim?”</span></p>

    <p class="duz1" xml:lang="tr"><span class="duz">“İzin almadık” dedi.</span></p>
  </div>
</body>
</html>