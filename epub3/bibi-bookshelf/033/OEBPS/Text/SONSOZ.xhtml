<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>SONSOZ.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="sonsoz">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Sonsöz</span></h1>

    <p class="alinti1" xml:lang="tr"><span class="serifsiz-bold">Saime Sezginler:</span> <span class="serifsiz">Benim bakış açıma göre, bu tahkikat doğru yapılmadı. Olayın başında da anlattığım gibi, sohbet sırasında bir komutanın söylediği şey gerçek. Yani her şey tamamen ölenlerin üzerine atılacak şekilde planlandı. Benim öncelikle istediğim şu: Ben bu tahkikatın doğru yapılmasını istiyorum, çünkü yetkili makamların görevi, suçu konuşamayacak durumda olanların üstüne atarak davayı kapatmak değildir. Gerçekleri su yüzüne çıkarmaktır. Birinci görevleri budur. görevlerini doğru yapmalarını istiyorum. Bizim kanaatimizce bu uçakta, teknik raporu inceletebildiğim kadarıyla söylüyorum, buzlanma yok. Eğer buzlanma yoksa uçak neden düşmüştür? Bunun su yüzüne çıkarılması gerekiyor. Sabotaj iddiaları var. Eğer gerçekten uçağın buzlanmadan düşmediği ortaya çıkarılabilirse, neden düştüğü sorusu akla gelecektir. Bunun on tane nedeni de olabilir. Ama bu nedenlerden bir tanesi sabotaj da olabilir. O halde bu konunun da üzerine gidilmesi gerekiyor. Yani birtakım siyasi ve teröre dayalı olaylarla birlikte bu kazanın neden olduğu, yani hangi sebeple vukuu bulduğu kesin olarak tespit edilirse ve müşterek bir değerlendirme, yani komplike bir değerlendirme yapılırsa belki gerçek ortaya çıkacaktır. yani komplike bir değerlendirmeyi bekliyorum.</span></p>

    <p class="alinti-ilk-paragraf" xml:lang="tr"><span class="serifsiz-bold">Meltem Bitlis (Eşref Bitlis’in kızı):</span> <span class="serifsiz">Bu konuda konuşmak istemiyorum. Kendime söz verdim, hiç kimseye konuşmayacağım diye. Konuşmadım ve konuşmayacağım da...</span></p>

    <p class="alinti-ilk-paragraf" xml:lang="tr"><span class="serifsiz-bold">Tarık Bitlis (Eşref Bitlis’in oğlu):</span> <span class="serifsiz">Fark ettim ki o anda sizin hiç tanımadığınız bir insana, uzun süredir görmediğiniz bir insana ihtiyacınız oluyor. Çok ilginç. Keşke o destek yaşamını böyle birden kaybeden, vatan uğruna şehit olanların aileleri için, herkes için gerçekleşebilse. İnsanlar yalnız olmadıklarını o kadar net hissedebilsinler... Hâlâ düşünüyorum; o büyük bir şey oldu. Hani kitaplarda yazar ya biz sizin arkanızdayız, halen öyle. Gerek halktan gerek arkadaşlardan büyük destek geldi. O bizi rahatlattı, bir güven getirdi. Oradan çok destek aldık o devrede. Diğer taraftan biraz buruktuk...</span></p>

    <p class="alinti1" xml:lang="tr"><span class="serifsiz">O kötü anı çok insanla paylaştık. Hiç tanımadığımız insanlar gözyaşı döktüler, üzüldüler... Çok büyük bir kitleyle paylaştım bu acıyı. O bir güç verdi o an için. Ondan sonrası çok daha acı gelişti. O sıcaklık geçtikten sonra, yani olayın sıcaklığı geçtikten sonra... Bugün hâlâ konuşuyoruz. Ben, annem, kızkardeşim, eşim, torunları... Bir haksızlık oldu... İnsan acısını huzurla yaşamak ister. Acısını sakin yaşamak ister. İnsan yalnızlığa veya o kelimeyi bulamıyorum ama insan biraz sessizliğe ihtiyaç duyar. Nitekim bütün kültürlerde ölüm sonrası bu yas dönemi için huzurlu bir ortam aranır. Ve toplum tarafından da bu sağlanır. Saygı denir bunun adına. Biz dört senedir bu konunun devamlı gündeme gelmesiyle acımızı dahi huzurla yaşayamadık. Sabah gazeteyi, televizyonu açıyorsunuz, konu gündeme gelmiş. Çok ayrı bir boyut, niye gündeme geldi? Gelmesin diye bir iddiam yok, tam tersi, keşke daha çok gelsin. Ama ben bunu haksızlık olarak görüyorum. İnsan acısını daha rahat yaşayabilmeliydi, daha kendine dönük yaşayabilmeliydi...</span></p>

    <p class="alinti" xml:lang="tr"><span class="serifsiz">En çok orada zorlandım. Öbürlerinin hepsini kabul edebiliyorsunuz doğanın gereği. Yani sonuç olarak bu dört sene çok karmaşık geçti. Yaşananlar yaşanacaklara bir ortam hazırladı.</span></p>

    <p class="alinti1" xml:lang="tr"><span class="serifsiz">Bunların hepsi geldi, bir uçak enkazına, bir uçak kazasına, bir kokuya, orada eriyen karlarin arasindan akan suyla beraber bir yerlere gitti. Hâlâ da gidiyor.</span></p>

    <p class="alinti1" xml:lang="tr"><span class="serifsiz">Herhalde bu giden sular bir yerde birikir.”</span></p>

    <p class="alinti-ilk-paragraf" xml:lang="tr"><span class="serifsiz-bold">Şükran Bitlis (Eşref Bitlis’in eşi):</span> <span class="serifsiz">Onunla hayal kurardık. Emeklilik günlerinde ne yapacağımızı planlardık. Yeni bir iş yapmayacaktı. Evde oturacaktık. Ev dediysem, muhtemelen Ankara’da da istanbul’da da değil. Kendi evimizde. Sonra bir haber geldi ve tüm hayallerimiz yarım kaldı.</span></p>

    <p class="alinti1" xml:lang="tr"><span class="serifsiz">Şimdi ben yalnızım ve en çok onunla oturup o hayal kurduğumuz günleri özlüyorum...</span></p>

    <p class="alinti1" xml:lang="tr"><span class="serifsiz">Hayat arkadaşımı çok özlüyorum.</span></p>

    <p class="duz-ilk-paragraf" xml:lang="tr"><span class="duz">Eşref Bitlis’in ölümünü takip eden sekiz ay içinde en yakın çalışma arkadaşları da esrarengiz şekilde öldüler.</span></p>

    <p class="alinti-ilk-paragraf" xml:lang="tr"><span class="serifsiz-bold">Kazim Çillioğlu (Jandarma Albay)</span></p>

    <p class="alinti1" xml:lang="tr"><span class="serifsiz">17 Şubat’ta Bitlis’in düşen uçağına binmekten son anda vazgeçti. İddialara göre o gün o da havaalanındaydı, son anda Eşref Bitlis uçağa binmesini istemedi. Bir yıl sonra Tunceli’de jandarma lojmanlarındaki evinde ölü bulundu. Dindar bir insandı, o gün oruçluydu. İntihar ettiği açıklandı.</span></p>

    <p class="alinti-ilk-paragraf" xml:lang="tr"><span class="serifsiz-bold">Bahtiyar Aydın (Jandarma Tuğgeneral)</span></p>

    <p class="alinti1" xml:lang="tr"><span class="serifsiz">Lice’de Jandarma Bölük Komutanlığı bahçesinde açılan ateş sonucu şehit düştü. Kurşunun nereden geldiği anlaşılamadı. Daha sonra Jandarma Genel Komutanlığı’ndan Binbaşı Cengiz Eryılmaz TBMM İnsan Hakları Komisyonu üyelerine Bahtiyar Aydın’ın 1800 metreden canwas suikast tüfeğiyle açılan ateş sonucu tek kurşunla şehit edildiğini açıkladı. Tetiğe kimin bastığı, neden Bahtiyar Aydın’ı hedef aldığı bulunamadı..</span></p>

    <p class="alinti-ilk-paragraf" xml:lang="tr"><span class="serifsiz-bold">Cem Ersever (Jandarma Kurmay Binbaşı)</span></p>

    <p class="alinti1" xml:lang="tr"><span class="serifsiz">Jandarma İstihbarat Teşkilatı’yla ilgili önemli açıklamalar yaptıktan sonra iki arkadaşıyla birlikte öldürüldü. Cesetleri elleri arkadan bağlanmış, kafalarına kurşun sıkılmış halde, Ankara’daki çeşitli jandarma bölgelerinde bulundu. Nasıl öldürüldükleri anlaşılamadı.</span></p>

    <p class="alinti" xml:lang="tr"><span class="serifsiz">Dönemin başbakanı Tansu Çiller 15 Kasım 1993’te Hürriyet gazetesi Ankara temsilcisi Sedat Ergin’e bu olayı “Kendi aralarında bir iç hesaplaşma olduğu anlaşılıyor” diye yorumladı.</span></p>

    <p class="duz-ilk-paragraf" xml:lang="tr"><span class="duz">Araştırmalar yapıldı, failler bulunamadı, dosyalar kapatıldı.</span></p>

    <p class="duz1" xml:lang="tr"><span class="duz">Tüm şehitlerin anısına saygıyla...</span></p>

    <p class="duz-sagdan-blok" xml:lang="tr"><span class="serifsiz">Cüneyt Özdemir</span></p>

    <p class="duz-sagdan-blok-altta-bosluk" xml:lang="tr"><span class="serifsiz">Ağustos-Kasım 1997, İstanbul</span></p>
  </div>
</body>
</html>