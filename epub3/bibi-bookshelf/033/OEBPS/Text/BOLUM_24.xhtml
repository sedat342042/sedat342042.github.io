<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_24.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-24">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Bursa</span></h1>

    <p class="duz1" xml:lang="tr"><span class="duz">Bursa’nın Yenişehir-Kızılköy’ün muhtarı telefonda Tahir Metin’in artık köyde oturmadığını söylüyordu. Askerliğinden sonra köye gelmiş, kısa bir süre köyde kalmış, sonra şehire dayısının yanına yerleşmişti. Dayısı ise köye hiç gelmemişti.</span></p>

    <p class="duz1" xml:lang="tr"><span class="duz">“Bir arkadaşı yok mu köyde Tahir’in?” diye sordu.</span></p>

    <p class="duz1" xml:lang="tr"><span class="duz">“Var ama o da bugün Bursa’da, sen en iyisi yarın ara.”</span></p>

    <p class="duz1" xml:lang="tr"><span class="duz">Tahir Metin askerliğini Ankara Güvercinlik Havaalanı’nda yapmış yüzbinlerce erden biriydi. Bitlis’in uçağının düşmesinden sonra verdiği ifadeden ötürü unutulmamıştı. Söyledikleri raporlara geçmiş, raporlar da Saime Sezginler’in açtığı dava sonucu gazetecilerin eline geçince Tahir Metin adı gündeme gelmişti. Tahir Metin hakkındaki tek bilgi ise, tutanaklarda adının hemen yanına yazılmış üç sözcüktü: Bursa, Yenişehir, Kızılköy.</span></p>

    <p class="baslik" xml:lang="tr"><span class="duyuru-baslik">Nöbetçi er Tahir Metin</span></p>

    <p class="duz1" xml:lang="tr"><span class="duz">Telefonla Kızılköy muhtarının telefonuna ulaşmış, ancak Tahir Metin’e ulaşamamıştı.</span></p>

    <p class="duz1" xml:lang="tr"><span class="duz">Ertesi gün aradığında telefona Tahir Metin’in bir arkadaşı çıktı. Ve Tahir’le Bursa’dayken hiç görüşmediğini, elinde Tahir’in eski adresinin bulunduğunu söyledi bu arkadaş.</span></p>

    <p class="duz1" xml:lang="tr"><span class="duz">Ertesi gün ellerinde bir akrabanın eski adresiyle Tahir Metin’i arıyorlardı. Eski adreslerden yeni adresler öğrenildi, yeni adreslere gidildiğinde başka yeni adresler söylendi. Arana arana sonunda en yeni adres bulundu. Ancak Tahir Metin ortada yoktu. Evdekiler Tahir’in belki uzun zaman eve gelmeyeceğini söylüyor, merak ve kuşkuyla karışık “neden Tahir’i aradıklarını” soruyorlardı.</span></p>

    <p class="duz1" xml:lang="tr"><span class="duz">Tahir Metin’in nerede çalıştığını bilmiyorlardı! Kameramanın arkasına saklamaya çalıştığı alet onlar için yeterince tedirgin edici ve ürkütücüydü. Biraz sonra kameraman omuzundaki kamerayı kucağına almış arabada otururken o kahvede çay içiyordu. Şimdi gazeteci değil Tahir’in Ankara’dan askerlik arkadaşıydı. Bursa’ya yolu düşmüştü. Kahvedekilere Güvercinlik’te nasıl nöbet tuttuklarını ve yaşanmamış anıları anlatmaya başladı, çay ısmarladı...</span></p>

    <p class="duz1" xml:lang="tr"><span class="duz">Birkaç saat sonra elinde Tahir’in çalıştığı fabrikanın adresiyle kendisini bekleyen arabadaydı.</span></p>

    <p class="duz1" xml:lang="tr"><span class="duz">Tahir Metin fabrikada gece vardiyasında çalışıyordu.</span></p>

    <p class="duz1" xml:lang="tr"><span class="duz">Fabrikayı buldular. Bekçiye Tahir’in ne zaman geleceğini sordular ve kulübenin yanında, arabanın içinde beklemeye başladılar. İki saat sonra Tahir karşılarındaydı.</span></p>

    <p class="duz1" xml:lang="tr"><span class="duz">Kendini tanıttı. Tahir önce şaşırdı. Kısa bir tedirginlik... Ve sorular.</span></p>

    <p class="alinti-ilk-paragraf" xml:lang="tr"><span class="dar-paragraf-duz">– Tahir, sen o geceyi hatırlıyor musun?</span></p>

    <p class="alinti1" xml:lang="tr"><span class="dar-paragraf-duz">– Gece 6-8 veya 8-10 nöbetinde nöbet tutuyordum. Yani dikili nöbeti. O anda bir astsubay geldi. Pilot kıyafetli, ben şüphelendim. Yine o şeyde gece olduğu için dur çektim. Dur çektiğim zaman, tabii ben şüphelendiğim için, dur çektim durdu. Parola işaret sordum. Normal cevap verdi, ondan sonra saldım ben.</span></p>

    <p class="alinti1" xml:lang="tr"><span class="dar-paragraf-duz">– Parolayı bildi mi?</span></p>

    <p class="alinti1" xml:lang="tr"><span class="dar-paragraf-duz">– Evet</span></p>

    <p class="alinti1" xml:lang="tr"><span class="dar-paragraf-duz">– Sonra?</span></p>

    <p class="alinti1" xml:lang="tr"><span class="dar-paragraf-duz">– Sonra gitti. Sabahleyin bir duyduk, yemek saatinde, uçak düşmüş.</span></p>

    <p class="alinti1" xml:lang="tr"><span class="dar-paragraf-duz">– Peki o saatte orada birilerinin dolaşması normal mi? Dolaşır mıydı kimse?</span></p>

    <p class="alinti1" xml:lang="tr"><span class="dar-paragraf-duz">– Dolaşmazdı. Üzerinde pilot kıyafeti vardı. Pilot, sivri keplerden var, onun için benim dikkatimi çekti. Saat 8 olduğu için de karanlık, yaya kimse geçmez, sadece o nöbetçi jipler geçer.</span></p>

    <p class="alinti1" xml:lang="tr"><span class="dar-paragraf-duz">– Aklına başka bir şey gelmedi...</span></p>

    <p class="alinti1" xml:lang="tr"><span class="dar-paragraf-duz">– Aklıma gelmedi. Zaten aklıma öyle bir şey gelse salmazdım ben onu, yan tarafta da nöbetçiler var, benim karşımda onlar dur çekmedi.</span></p>

    <p class="alinti1" xml:lang="tr"><span class="dar-paragraf-duz">– Neden?</span></p>

    <p class="alinti1" xml:lang="tr"><span class="dar-paragraf-duz">– Bilmiyorum. Onların tarafta olduğu için dur çekmedi onlar.</span></p>

    <p class="alinti1" xml:lang="tr"><span class="dar-paragraf-duz">– Bir tek sen dur çektin yani</span></p>

    <p class="alinti1" xml:lang="tr"><span class="dar-paragraf-duz">– Sadece ben dur çektim orada.</span></p>

    <p class="alinti1" xml:lang="tr"><span class="dar-paragraf-duz">– Bir adam geldi, sizin hangarın içine mi girdi yani?</span></p>

    <p class="alinti1" xml:lang="tr"><span class="dar-paragraf-duz">– Hangarın içine girmedi. Uçakların yanına gitti. Tabii sonra karanlığa girdiği için ben bıraktım.</span></p>

    <p class="alinti1" xml:lang="tr"><span class="dar-paragraf-duz">– Sen ne kadar nöbet tuttun orada?</span></p>

    <p class="alinti1" xml:lang="tr"><span class="dar-paragraf-duz">– 15 ay nöbet tuttum.</span></p>

    <p class="alinti1" xml:lang="tr"><span class="dar-paragraf-duz">– Daha önce o saatte, 6-8 nöbeti sırasında orada dolaşan kimseyi gördün mü?</span></p>

    <p class="alinti1" xml:lang="tr"><span class="dar-paragraf-duz">– Hayır. Sadece devriye jipi geçer.</span></p>

    <p class="alinti1" xml:lang="tr"><span class="dar-paragraf-duz">– Yürüyerek dolaşan olmazdı yani. Peki ne oldu? Sen hiç şüphelendin mi sonra?</span></p>

    <p class="alinti1" xml:lang="tr"><span class="dar-paragraf-duz">– Şüphelenmedim. Çünkü pilot kıyafeti olduğu için...</span></p>

    <p class="alinti1" xml:lang="tr"><span class="dar-paragraf-duz">– Kaç yaşlarında biriydi.</span></p>

    <p class="alinti1" xml:lang="tr"><span class="dar-paragraf-duz">– 30-35 yaşlarında, 1.70 civarında.</span></p>

    <p class="alinti1" xml:lang="tr"><span class="dar-paragraf-duz">– Tanıyor muydun peki?</span></p>

    <p class="alinti1" xml:lang="tr"><span class="dar-paragraf-duz">– Kesinlikle hayır. Çünkü bizim bölükte değildi. Kara Havacılık bölüğünde.</span></p>

    <p class="alinti1" xml:lang="tr"><span class="dar-paragraf-duz">– Bölükteki astsubayları tanıyor muydun o dönem?</span></p>

    <p class="alinti1" xml:lang="tr"><span class="dar-paragraf-duz">– Genelde tanırım. Hepsini tanırım</span></p>

    <p class="alinti1" xml:lang="tr"><span class="dar-paragraf-duz">– Acaba tanımadığın birisi olabilir mi? Orada dolaşabilir mi senin tanımadığın biri o saatlerde?</span></p>

    <p class="alinti1" xml:lang="tr"><span class="dar-paragraf-duz">– Olmaz, tanımadığım olmaz. Çünkü geçse geçse devriye nöbetçisi geçer. Başkası geçmez.</span></p>

    <p class="alinti1" xml:lang="tr"><span class="dar-paragraf-duz">– O geçen devriye nöbetçi astsubayı değil miydi?</span></p>

    <p class="alinti1" xml:lang="tr"><span class="dar-paragraf-duz">– Kesinlikle değildi. Çünkü pilot kıyafeti vardı, pilot tekdifi (kışla dışına giyilen “tek tip” kast ediliyor) vardı.</span></p>

    <p class="alinti1" xml:lang="tr"><span class="dar-paragraf-duz">– Normalde pilot kıyafeti olmaz mı nöbetçi astsubaylarda?</span></p>

    <p class="alinti1" xml:lang="tr"><span class="dar-paragraf-duz">– Olmaz. Normal askeri elbise olur, pilot kıyafeti olmaz</span></p>

    <p class="alinti1" xml:lang="tr"><span class="dar-paragraf-duz">– Peki o saatte hiç düşünmedin mi ne yapıyor pilot kıyafetiyle birisi burada diye?</span></p>

    <p class="alinti1" xml:lang="tr"><span class="dar-paragraf-duz">– Düşünmedim çünkü jandarmadan geliyordu. Jandarma var yan tarafımızda, jandarmadan geliyordu.</span></p>

    <p class="alinti1" xml:lang="tr"><span class="dar-paragraf-duz">– Oradan birisidir diye mi düşündün?</span></p>

    <p class="alinti1" xml:lang="tr"><span class="dar-paragraf-duz">– Evet. Zaten öyle olduğu için hiç şüphelenmedim.</span></p>

    <p class="alinti1" xml:lang="tr"><span class="dar-paragraf-duz">– Türk müydü peki?</span></p>

    <p class="alinti1" xml:lang="tr"><span class="dar-paragraf-duz">– Bilemiyorum, Türk müydü...</span></p>

    <p class="alinti1" xml:lang="tr"><span class="dar-paragraf-duz">– Türkçe konuştunuz ama.</span></p>

    <p class="alinti1" xml:lang="tr"><span class="dar-paragraf-duz">– Evet.</span></p>

    <p class="alinti1" xml:lang="tr"><span class="dar-paragraf-duz">– Çünkü senin nöbet tuttuğun hangarın biraz yanında bir de Amerikalıların uçaklarının durduğu hangar varmış.</span></p>

    <p class="alinti1" xml:lang="tr"><span class="dar-paragraf-duz">– Evet scorsky.</span></p>

    <p class="alinti1" xml:lang="tr"><span class="dar-paragraf-duz">– Hemen yanında mı bir hangar vardı?</span></p>

    <p class="alinti1" xml:lang="tr"><span class="dar-paragraf-duz">– Scorskyler zaten bizim orada duruyor. Bir de karşı tarafta jandarmanın orda duruyor.</span></p>

    <p class="alinti1" xml:lang="tr"><span class="dar-paragraf-duz">– Amerikalıların kullandığı ama başlarında sizin nöbet beklediğiniz helikopterler mi?</span></p>

    <p class="alinti1" xml:lang="tr"><span class="dar-paragraf-duz">– Evet.</span></p>

    <p class="alinti1" xml:lang="tr"><span class="dar-paragraf-duz">– O geceyi bir daha alalım baştan, sen bana detaylarıyla anlat. O gece sen 6 nöbetini aldın. Kaçla kaç arasında nöbet tutuyordun?</span></p>

    <p class="alinti1" xml:lang="tr"><span class="dar-paragraf-duz">– 6-8 veya 8-10 olması lazım.</span></p>

    <p class="alinti1" xml:lang="tr"><span class="dar-paragraf-duz">– İkisinden birinde nöbet tutuyordun.</span></p>

    <p class="alinti1" xml:lang="tr"><span class="dar-paragraf-duz">– Dikili nöbet tutuyorum. Yaya olarak geliyor. Burada şüphelenmedim. Gece karanlık olduğu için dur çektim. Durdu. Normal durdu. Parola işaret sordum. Söyledi normal, ondan sonra geçti o. Ben şüphelenmedim. Ertesi gün saat 12’de yemek saatinde televizyondan uçağın düştüğünü duyduk.</span></p>

    <p class="alinti1" xml:lang="tr"><span class="dar-paragraf-duz">– Sonra içinde bir şüphe oluştu mu? Ya ben dün akşam nöbet tutuyordum uçağın başında...</span></p>

    <p class="alinti1" xml:lang="tr"><span class="dar-paragraf-duz">– Tabii kesinlikle. Ondan sonra zaten iki gün sonra bizim ifademizi aldılar.</span></p>

    <p class="alinti1" xml:lang="tr"><span class="dar-paragraf-duz">– Sen bildirdin mi peki? Dün akşam böyle bir şey gördüm, komutanım dedin mi?</span></p>

    <p class="alinti1" xml:lang="tr"><span class="dar-paragraf-duz">– Söyledim. Önce dikkate alınmadı. Sonra da ikinciye ifade verdiğimiz zaman bölük komutanı dedi, bunu niye söylemedin dedi. Dedim söyledim komutanım ben. Fakat onlar dikkate almamışlar.</span></p>

    <p class="alinti1" xml:lang="tr"><span class="dar-paragraf-duz">– Nasıl önce dikkate alınmadı? Kaç defa ifade verdin?</span></p>

    <p class="alinti1" xml:lang="tr"><span class="dar-paragraf-duz">– İki kere ifade verdim ben.</span></p>

    <p class="alinti1" xml:lang="tr"><span class="dar-paragraf-duz">– Birisi olaydan hemen sonra mı?</span></p>

    <p class="alinti1" xml:lang="tr"><span class="dar-paragraf-duz">– Evet.</span></p>

    <p class="alinti1" xml:lang="tr"><span class="dar-paragraf-duz">– Ne zaman, aynı gün mü?</span></p>

    <p class="alinti1" xml:lang="tr"><span class="dar-paragraf-duz">– İki gün veya üç gün sonra.</span></p>

    <p class="alinti1" xml:lang="tr"><span class="dar-paragraf-duz">– Ne dedin o ifadede ?</span></p>

    <p class="alinti1" xml:lang="tr"><span class="dar-paragraf-duz">– Aynı burada ne konuştuysam orada da söyledim aynı.</span></p>

    <p class="alinti1" xml:lang="tr"><span class="dar-paragraf-duz">– Yani bir astsubayı gördüğünü...</span></p>

    <p class="alinti1" xml:lang="tr"><span class="dar-paragraf-duz">– Dur çektiğimi söyledim. Şimdi parolayı hatırlamıyorum ama o zaman parolayı söylemişti. Ne olduğunu söylemişti parolayı falan.</span></p>

    <p class="alinti1" xml:lang="tr"><span class="dar-paragraf-duz">– Dikkate alındı mı bu ifade?</span></p>

    <p class="alinti1" xml:lang="tr"><span class="dar-paragraf-duz">– Bilmiyorum. Bir daha hiçbir şey çıkmadı. Zaten ondan sonra ben terhise geldim buraya...</span></p>

    <p class="alinti1" xml:lang="tr"><span class="dar-paragraf-duz">– İkinci ifaden ne zaman alındı?</span></p>

    <p class="alinti1" xml:lang="tr"><span class="dar-paragraf-duz">– Bir hafta veya 15 gün var.</span></p>

    <p class="alinti1" xml:lang="tr"><span class="dar-paragraf-duz">– 15 gün sonra ifade alındığında ne oldu?</span></p>

    <p class="alinti1" xml:lang="tr"><span class="dar-paragraf-duz">– Bir şey çıkmadı yine.</span></p>

    <p class="alinti1" xml:lang="tr"><span class="dar-paragraf-duz">– Hatırlıyor musun kim aldı ifadeni?</span></p>

    <p class="alinti1" xml:lang="tr"><span class="dar-paragraf-duz">– Şeyden geldiler, Kara Kuvvetleri’nden geldiler.</span></p>

    <p class="alinti1" xml:lang="tr"><span class="dar-paragraf-duz">– Sen dedin ya ilk raporda dikkate almadılar. Niye bunu söylemedin demişler sana?</span></p>

    <p class="alinti1" xml:lang="tr"><span class="dar-paragraf-duz">– Ben söyledim fakat bölük komutanı duymamış onu. Söylediğimi duymamış. Dedim, ben söyledim dedim, sonra tamam dedi, bir şey demedi.</span></p>

    <p class="alinti1" xml:lang="tr"><span class="dar-paragraf-duz">– Peki başka hiç dikkatini çeken bir şey var mı o günlerden?</span></p>

    <p class="alinti1" xml:lang="tr"><span class="dar-paragraf-duz">– Dikkatimi çeken bir şey yok. Sonra uçak parçaları geldi, onlar falan hiç incelenmedi.</span></p>

    <p class="alinti1" xml:lang="tr"><span class="dar-paragraf-duz">– İncelenmedi mi?</span></p>

    <p class="alinti1" xml:lang="tr"><span class="dar-paragraf-duz">– Kesinlikle. Sadece olay yerinde incelenmiş onlar... Getirdiler uçağı, hiçbir inceleme yapılmadı.</span></p>

    <p class="alinti1" xml:lang="tr"><span class="dar-paragraf-duz">– Ne oldu uçak peki orada?</span></p>

    <p class="alinti1" xml:lang="tr"><span class="dar-paragraf-duz">– Duruyordu.</span></p>

    <p class="alinti1" xml:lang="tr"><span class="dar-paragraf-duz">– Belki inceleme senden sonra yapılmıştır.</span></p>

    <p class="alinti1" xml:lang="tr"><span class="dar-paragraf-duz">– Bilmiyorum. Benden sonra yapılmışsa bilmiyorum..</span></p>

    <p class="alinti1" xml:lang="tr"><span class="dar-paragraf-duz">– Peki bir şey göstereceğim sana. Şu fotoğraflarda hiç var mı, o akşam gördüğün meselâ şunlardan bir tanesi olabilir mi?</span></p>

    <p class="alinti1" xml:lang="tr"><span class="dar-paragraf-duz">– Çıkartamam.</span></p>

    <p class="alinti1" xml:lang="tr"><span class="dar-paragraf-duz">– Bunları duydun mu? Söylemez kardeşlerin orada iki tane astsubayı yakalanmış. Biliyor muydun onu?</span></p>

    <p class="alinti1" xml:lang="tr"><span class="dar-paragraf-duz">– Duydum ama görmedim kendilerini.</span></p>

    <p class="alinti1" xml:lang="tr"><span class="dar-paragraf-duz">– Hiç tanımıyor muydun onları?</span></p>

    <p class="alinti1" xml:lang="tr"><span class="dar-paragraf-duz">– Tanımıyorum. Zaten Kara Havacılık Okulu’nun subaylarını kesinlikle tanımıyoruz biz.</span></p>

    <p class="duz-ilk-paragraf" xml:lang="tr"><span class="duz">Tahir Metin kendisine gösterilen fotoğraflardakileri tanımadı.</span></p>

    <p class="duz1" xml:lang="tr"><span class="duz">“O gece karanlıktı”.</span></p>

    <p class="duz1" xml:lang="tr"><span class="duz">Fotoğraflarda gösterdiği kişilerin ilişkileri de en az o gece kadar karanlık. Fotoğraflar 1996 yılının yaz aylarında ele geçirilen bir çetenin mensuplarına ait. İlişkileri, yaptıkları, eylemleri o günlerde araştırılan, üzerinde bolca soru işaretleri bulunan kişilere.</span></p>

    <p class="duz1" xml:lang="tr"><span class="duz">Söylemez Kardeşler’e...</span></p>

    <p class="duz1" xml:lang="tr"><span class="duz">Şu rastlantıya bakın ki, Eşref Bitlis’in düşen uçağı, uçuştan bir gün önce kurallar gereği 2. Pilot Tuğrul Sezginler tarafından denenip hangara çekiliyordu. O gece uçağın bulunduğu hangarda dört ay boyunca her gece nöbet tutan Tahir Metin ilk kez şüpheli bir astsubayla karşılaşıyordu. O “karanlık gecenin” üzerinden üç yıldan fazla zaman geçtikten sonra ordu ve polis mensuplarının da içinde bulunduğu bir çete ele geçiriliyordu. Çetenin ordudaki kimi üyeleri jandarmadandı.</span></p>

    <p class="duz1" xml:lang="tr"><span class="duz">Aralarında üç de havacı astsubay vardı. Biri emekliydi, diğer ikisi ise yakalandıklarında hâlâ görev başındaydılar. Cevdet Koçak ve Kamil Türk, Güvercinlik Kara Havacılık Okulu Taarruz Helikopter Taburu’nda görevli astsubaylardı. İki astsubay da Kara Kuvvetleri Havacılık Okulu’nda görev yapıyordu.</span></p>

    <p class="duz1" xml:lang="tr"><span class="duz">Yani? Yani onlar da Tahir Metin’in üç yıl önce nöbet tuttuğu okuldaydılar...</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">Uçak neden düşmüştür? Bunun su yüzüne çıkarılması gerekiyor. Sabotaj iddiaları var. Eğer gerçekten uçağın buzlanmadan düşmediği açığa çıkarılabilirse neden düştüğü sorusu akla gelecektir. Bunun on tane de nedeni olabilir. Bu nedenlerden bir tanesi de sabotaj olabilir. O halde bu konunun üzerine gidilmesi gerekiyor. Nitekim son günlerde, biliyorsunuz, Söylemez çetesi diye bir çete basına yansıdı. Bu çeteye mühimmat yardımı yapan, ayrıca helikopter yardımı yapmak isteyen üç astsubayın Havacılık Okulu’nda görev yaptığı tespit edildi. Yani birtakım siyasi ve teröre dayalı olaylarla birlikte bu kazanın neden olduğu, yani ne sebeple vukuu bulduğu kesin olarak tespit edilirse ve müşterek bir değerlendirme yani komplike tarzda değerlendirme yapılırsa belki gerçek ortaya çıkacaktı. Yani komplike bir değerlendirmeyi bekliyordum.</span></p>

    <p class="duz-ilk-paragraf" xml:lang="tr"><span class="duz">Söylemez Kardeşler yapılan soruşturmalar sırasında pek çok konuyla ilgili suçlandılar. Kimilerinden suçlu bulundular, kimilerinden aklandılar. Soruşturmalar sırasında hiçbir yetkili bu ekipten herhangi birine Bitlis olayını sormadı.</span></p>

    <p class="duz1" xml:lang="tr"><span class="duz">Ne suçlar ispatlandı, ne de suçlananlar iddialardan aklandı.</span></p>

    <p class="duz1" xml:lang="tr"><span class="duz">Tüm iddialar yine havada asılı kaldı.</span></p>
  </div>
</body>
</html>