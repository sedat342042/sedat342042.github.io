<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_6.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-6">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Çekiç Güç</span></h1>

    <p class="duz1" xml:lang="tr"><span class="duz">Bitlis görevi sırasında yalnızca PKK’yla uğraşmıyordu.</span></p>

    <p class="duz1" xml:lang="tr"><span class="duz">Gündeminde bir de Çekiç Güç vardı...</span></p>

    <p class="duz1" xml:lang="tr"><span class="duz">Körfez Savaşı’nın hemen ardından, Saddam Hüseyin’in gazabından kaçan 500 bin Kürt, Türkiye sınırına yığılmıştı. Kaçıyorlardı, zira kısa bir süre önce Saddam kendisine karşı ayaklanan Kürtlerin köylerine kimyasal silahlarla acımasız saldırılar düzenlemiş, çoluk çocuk demeden binlerce insanı öldürmüştü. Kuzey Iraklı Kürtler için bir daha hiçbir şey eskisi olmayacaktı. Şimdi sarp dağlarda zorlu bir yolculuğa çıkan Kürtler gerilerinde uzun ve meşakkatli bir mücadeleyi de bırakıyorlardı. İlk günler hazırlıksız yakalanan Türkiye kapılarını açmış, ancak gelenlerin ardı arkası kesilmeyince çaresiz kalmıştı. Körfez Savaşı’nın ekonomik yaraları sarılmadan ortaya çıkan bu sürpriz konuklar Türkiye’yi zor bir tercihin eşiğine getirmişti. Ya kapılar kapanacak ve gelenler geri gönderilecek ya da kapılar açılacak ve gelenlerin hepsi Türkiye’ye kabul edilecekti. Kuzey Iraklı Kürtlerin Türkiye’ye kabul edilmelerinin yalnızca maddi maliyeti bile Körfez Savaşı’nın ardından zararlarını karşılamaya uğraşan Türkiye’nin gücünü aşıyordu. Bir kumar oynanmaya kalkılmış, kaybedilmişti. Ortaya çıkacak siyasi ve sosyal sorunlar şimdiden pek çok kişinin uykularını kaçırıyordu. Özellikle Körfez Savaşı’nın ilk günlerinde ABD’yle direkt telefon hattından yapılan kimi üst düzey görüşmelerde bir koyup üç alma hesapları yapılmış, ancak evdeki hesap çarşıya uymamıştı. Türkiye Körfez Savaşı’na katılmamış olsa da, şimdiden kaybedenler safında yer alıyordu.</span></p>

    <p class="duz1" xml:lang="tr"><span class="duz">İşte böyle bir dönemde “zararın neresinden dönülse kârdır” atasözü devreye girdi. Türkiye, ABD, İngiltere ve Fransa’dan yardım istedi. Bu fikir Türkiye’ye mi aitti, yoksa “kimi” Batılı ülkelerden Türkiye’ye teklif ya da telkin mi geldi, bugün hâlâ tartışılıyor.</span></p>

    <p class="duz1" xml:lang="tr"><span class="duz">Soruna Birleşmiş Milletler el attı. Saddam’a ve Irak kuvvetlerine 36. Paralel’in kuzeyine geçiş yasaklandı. Kürt bölgesi güvence altına alındı. 36. Paralel’in güvenliğini Çekiç Güç uçakları sağlayacaktı. Çekiç Güç’ten habersiz, hiçbir ülkenin uçağı ya da helikopteri bu bölgede uçmayacak, izinsiz uçanlar anında düşürülecekti. 5 Nisan 1991’de Amerikan, İngiliz ve Fransız askerleri Türkiye’ye geldiler. Kuzey Irak sınırına yığılmış 500 bin sivil Kürt’ün güvenliğini 22 bin Batılı asker sağlayacaktı. İlk iş olarak sınırdaki Kuzey Iraklı Kürtlerin acil ihtiyaçları karşılandı. İki ay içinde havadan ve karadan milyonlarca dolarlık çadır, giyecek, yiyecek Kürtlere ulaştırıldı. Aylarca sınırda zor şartlarda yaşayan 500 bin Kürt’ün hemen hemen tamamı aynı yıl geri döndü.</span></p>

    <p class="baslik" xml:lang="tr"><span class="duyuru-baslik">Çekiç Güç için özel yasa</span></p>

    <p class="duz1" xml:lang="tr"><span class="duz">Kürtlerden geriye, açlıktan soğuktan kaçış yolculuğunda kucaklarında ölen bebeklerinin Türk sınır boyuna gömmek zorunda kaldıkları mezarları, binlerce tonu aşan yardım malzemesinin artıkları, televizyon kanallarının tozlu arşivlerine kaldırılan, bir parça ekmeğe uzanan ellerin trajik görüntüleri ve Çekiç Güç kaldı.</span></p>

    <p class="duz1" xml:lang="tr"><span class="duz">Bir sorun vardı: Çekiç Güç’ün o yıllarda Türkiye’de bulunması Türkiye yasalarına göre imkânsızdı. Kollar sıvandı, özel yasalar çıkarıldı. Çekiç Güç’ün Türkiye’de kalışına, süresi her dört ya da altı ayda bir uzatılmak şartıyla izin verildi.</span></p>

    <p class="duz1" xml:lang="tr"><span class="duz">Türkiye’de kalan Çekiç Güç’ün kara kuvveti yoktu. Bu yeni birlik üç yabancı ülkenin, İngiltere, Fransa ve ABD’nin hava kuvvetlerinden oluşuyordu. Aslında Türkiye de bu koalisyona dahil gözüküyordu ama silah ve asker vermiyordu. Çok daha önemli bir ortaklık payı vardı. Topraklarında yabancı askerlerin, yabancı bir ülkenin vatandaşlarını komşusunun gazabından korumasına izin veriyordu.</span></p>

    <p class="duz1" xml:lang="tr"><span class="duz">İlk günler sorun çıkmadı. Çekiç Güç Türkiye sınırları içinde istediği gibi hareket ediyordu. Çekiç Güç’ün emrinde üç ülkeden gelmiş 1800 asker bırakılmıştı. 75 adet de savaş uçağı ve helikoptere sahipti. Filosu, F-16, F-111 ve A-10’lardan oluşuyordu. Helikopterlerinin çoğu Skorsky idi. Bu arada iki AWACS dinleme uçağı da nöbetleşe 24 saat havadan gözetleme ve koordinasyonu sağlıyordu.</span></p>

    <p class="duz1" xml:lang="tr"><span class="duz">Çekiç Güç uçakları silahlarıyla havalanıyor ve “vur emri” taşıyorlardı. Her an sıcak bir çarpışmaya hazırdılar.</span></p>

    <p class="duz1" xml:lang="tr"><span class="duz">Çekiç Güç’ün ana üssü İncirlik’ti. Bütün askerleri burada kalıyor, helikopterleri ve uçakları burada barındırılıyor, bakımları burada yapılıyordu. Çekiç Güç daha sonra Diyarbakır üssünü kullanmaya başladı. Bir süre sonra Kuzey Irak’ın Türkiye’ye yakın kasabası Zaho’da da küçük bir koordinasyon merkezi kuruldu. Burada Türkiye dahil dört ülkeden yalnızca 13 asker bulunuyordu. Çekiç Güç’ün görev sahası BM kararlarına göre 36. Paralel’in kuzeyi olarak kabul edilmişti. Çekiç Güç bu bölgeye hiçbir Irak uçağının girmemesini sağlıyordu. Bir de güvenlik kuşağı vardı ki, buraya Irak, piyadesini bile sokamıyordu.</span></p>

    <p class="duz1" xml:lang="tr"><span class="duz">Çekiç Güç’ün başında (sembolik de olsa) bir Türk komutan vardı. Kurallar gereği Türkiye’deki üslerden havalanan uçaklar ya da helikopterler, bir kazaya uğramadıkları sürece uçuş sırasında, inene kadar, asla kapılarını açamıyorlardı. İnecekleri alan dışında başka bir yere inmeleri de kesinlikle yasaktı. Havalanan her helikopterde bir Türk subayı bulunuyordu. Bu pilot nerede uçulduğunu, hangi irtifada olduğunu, uçağın ya da helikopterin doğru rotayı izleyip izlemediğini takip edecek teknik bilgiye sahipti. Helikopterler çok yüksekten uçmak zorundaydılar. Her helikopterin üzerinde normalden çok çok büyük bir ABD bayrağı yer alıyordu. Bu özellikle PKK’ya karşı alınmış bir tedbirdi. Çekiç Güç helikopterleri Türk helikopterleriyle karıştırılıp PKK’ya hedef olmak istemiyorlardı.</span></p>

    <p class="baslik" xml:lang="tr"><span class="duyuru-baslik">Kuzey Irak’ta Batılı dernekler</span></p>

    <p class="duz1" xml:lang="tr"><span class="duz">Çekiç Güç Batı’nın Ortadoğu’yu gözleyen Türkiye’de kurulmuş bir askeri temsilciliği gibi çalışıyordu. Bölgedeki asıl amacının Kuzey Iraklı Kürtleri korumak değil, Batının Ortadoğu’daki çıkarlarını gözetmek olduğu söyleniyordu. Nitekim Kuzey Irak’ta Çekiç Güç’ün koruması altında sekiz ayrı ülkeden 30 ayrı dernek faaliyet gösteriyordu. Hepsi de bölgeye insani amaçlarla geldiklerini söylüyordu. Derneklerin hepsi sosyal amaçlı görünümlü, hepsi gayriresmiydi.</span></p>

    <p class="duz1" xml:lang="tr"><span class="duz">Bu kurumların temsilcileri tek tek Kuzey Irak’taki Kürt köylerini dolaşıyor, okul ve hastane yapımlarına destek veriyorlardı. Buna karşılık bölgede Türkiye’nin tek bir derneği veya resmi kuruluş temsilciliği yoktu. Gerçi daha sonra benzer amaçlarla Kızılay adı altında Türkiye de bölgede faaliyet göstermeye başladı ancak Batılı derneklerin maddi imkânlarıyla kıyaslandığında Türkiye’nin varlığı daha çok sembolik bir anlam taşıyordu.</span></p>

    <p class="duz1" xml:lang="tr"><span class="duz">Bölgeye ilgi manevi alanda da farklı değildi. Bir yıl içinde Kuzey Irak’ı Batı ülkelerinden 100’ü aşkın senatör ve milletvekili ziyaret etmişti. Türkiye’den gelen politikacı sayısı ise yalnızca ikiydi. Aynı yıl Kuzey Irak’a gazeteci kimliğiyle giren yabancıların sayısı iki bini aşmış, Türkiye’den giden gazeteci sayısı 25’e zar zor ulaşmıştı.</span></p>

    <p class="duz1" xml:lang="tr"><span class="duz">Pek çok üst düzey devlet yetkilisinin daha çok Türkiye’nin içinde olup bitenlerle ilgilenmeyi tercih ettiği bir dönemde Türkiye’de bu bölgeyle yakından ilgilenen tanıdık bir isim vardı: Eşref Bitlis. Kuzey Irak’ın gerek PKK’yla mücadelede, gerekse Türkiye’nin bölgedeki siyasi çıkarları açısından önemli olduğunu düşünüyordu. Bölgenin, yıllar sonra Türkiye için tam bir baş belâsına dönüşeceği gerçeğini görmüş ve tedbirler almak için adımlar atmaya başlamıştı. Bölgedeki liderlerle temasa geçmiş, ikili görüşmeler yapıyordu. Görüşmeler sırasında Talabani ve Barzani’yi tartıyor, doğru bir karar vermeye çalışıyordu. Barzani’ye daha yakın duruyordu.</span></p>

    <p class="baslik" xml:lang="tr"><span class="duyuru-baslik">PKK’ya lojistik destek iddiası</span></p>

    <p class="duz1" xml:lang="tr"><span class="duz">Zaman, Eşref Bitlis’i haklı çıkaracaktı. Barzani Kuzey Irak’ta Türkiye’yle işbirliğine yanaşırken, Talabani PKK’ya arka çıkacak, İran’la işbirliği yapacaktı. Ancak her iki Kürt gurubu da “önce ben” demekten vazgeçmeyecekti...</span></p>

    <p class="duz1" xml:lang="tr"><span class="duz">1992 yılında Türkiye açık açık Çekiç Güç’ün varlığını tartışmaya başladı. Türkiye’deki üslerinden kalkan Çekiç Güç helikopterlerinin zor durumda kalan PKK’lılara lojistik destek verdiği iddiaları yayıldı. Helikopterlerden yiyecek atıldığı, hattâ kimi zaman Çekiç Güç askerlerinin PKK’lılara tıbbi yardımda bulunduğu haberleri gazetelerde sık sık yer almaya başladı. Çekiç Güç tüm bu iddiaları reddetti, yetkililerden delil göstermelerini istedi.</span></p>

    <p class="duz1" xml:lang="tr"><span class="duz">Kulaktan kulağa Eşref Bitlis’in elinde bu yardımları belgeleyen fotoğraflar bulunduğu fısıldanmaya başlandı.</span></p>

    <p class="duz1" xml:lang="tr"><span class="duz">1992 yılının sonuna gelindiğinde bir başka iddia askeri ve siyasi çevrelerde yankılanmaya başlandı. Başta Eşref Bitlis olmak üzere pek çok asker, Çekiç Güç’ün görev süresinin uzatılıp Türkiye’de kalmasının Türkiye çıkarlarına aykırı düşeceğine inanıyordu.</span></p>

    <p class="duz1" xml:lang="tr"><span class="duz">Çekiç Güç bir an önce gönderilmeliydi.</span></p>

    <p class="duz1" xml:lang="tr"><span class="duz">Oysa Çekiç Güç’ün henüz bölgede işi bitmemişti. Ve Batılılar hiç de gitmeye niyetli görünmüyordu...</span></p>
  </div>
</body>
</html>