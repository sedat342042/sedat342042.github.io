<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_19.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-19">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">2. Rapor</span></h1>

    <p class="duz1" xml:lang="tr"><span class="duz">2. Rapor kazadan iki gün sonra hazırlanmaya başlanmıştı. Raporun başlığında, “Kaza teftişine destek olarak Türk Kara Kuvvetleri için düzenlenen güç kaynağı incelemesi” yazıyordu.</span></p>

    <p class="alinti-ilk-paragraf" xml:lang="tr"><span class="serifsiz-bold">Avukat Nusret Senem:</span> <span class="serifsiz">İkinci rapor, uçağı satan şirketin ABD’li yetkilisi, uçağı satan Kanadalı şirketin temsilcisi ve Kara Kuvvetleri Havacılık Okulu Erkân Başkanı Albay Erdal Özden’in birlikte düzenledikleri bir rapor. Bu 19-24 şubat günleri, yani 17 Şubat uçağın düşüş tarihi, iki gün sonra başlıyor bu çalışma. Üç kişi tarafından 24’ünde neticeleniyor.</span></p>

    <p class="duz-ilk-paragraf" xml:lang="tr"><span class="duz">Raporu üç kişi hazırlamıştı. Hazırlayanlardan yalnızca biri Türk’tü: Kara Kuvvetleri Havacılık Okulu Erkan Başkanı Pilot Albay Erdal Özden.</span></p>

    <p class="duz1" xml:lang="tr"><span class="duz">Diğer iki kişi uçağın yapımcılarının yurtdışından gönderdiği iki sivil yabancı teknisyendi. Beech uçak anonim şirketi uçak kazası teftişçisi John Ward ve Prett &amp; Whithney Kanada Hava Güvenlik Teftişçisi Thomas A. Berthe.</span></p>

    <p class="duz1" xml:lang="tr"><span class="duz">Bu üç uzman beraberce enkaz alanından toplanan ve Güvercinlik’te bir hangara doldurulan uçak parçalarını incelemişlerdi. Tamamen teknik bir inceleme yapmışlar, fotoğraflara, gelen parçalardaki metallerin durumuna göre teknik terimlerle dolu bir rapor hazırlamışlardı.</span></p>

    <p class="duz1" xml:lang="tr"><span class="duz">Raporda konuyla hiçbir ilişkisi olmayan herhangi birinin anlayacağı ifadeler de yer alıyordu.</span></p>

    <p class="duz1" xml:lang="tr"><span class="duz">Örneğin inceleme bulguları bölümünde “Motor elemanlarının hiçbirinde çarpma öncesi anormallik tehlikesi göstermedi” deniyor, ancak ardındaki satırlarda hemen bir ekleme yapılıyordu: “Bu inceleme çarpma hasarının imkân verdiği ölçüde yapıldı.”</span></p>

    <p class="duz1" xml:lang="tr"><span class="duz">Sonuç bölümünde ise, “Çarpma öncesi normal motor çalışmasını engelleyecek herhangi bir işlevsel çalışmaya delalet eden bir şey yoktur” cümlesi dikkat çekiyordu.</span></p>

    <p class="duz1" xml:lang="tr"><span class="duz">2. Rapor önemli bir “Tartışma” bölümüyle son buluyordu. Bu bölümde Bitlis kazasının ilk gününden itibaren gündeme gelen, kamuoyunda sıkça konuşulan “buzlanma” en ince ayrıntısına kadar tarif ediliyor ve buzlanmanın nasıl oluştuğu, motora ne gibi etkilerde bulunduğu, daha da önemlisi bunun uçağı nasıl düşürebileceği ayrıntılı olarak anlatılıyordu:</span></p>

    <p class="alinti-ilk-paragraf" xml:lang="tr"><span class="dar-paragraf-duz">Uçuş esnasındaki buz akimilasyonu ve motor hava girişindeki tıkanma veya buz yutma ve kompresör bir yabancı madde ile, verilen hasarlar kompresör verimliliğinin azalmasına ve hava akımına sebep olacaktır. Hava akımı kaybı kompresör dalgalanmasına veya durmasına bu da zincirleme olarak motor gücü kaybına sebep olacaktır. Yanma sahasına daha az soğutucu hava geldikçe ve benzin gönderimi önceden belirlenen kompresör hızını ayarlayan benzin kontrolü ile sağlandığı için sıcak kısım bileşenlerine hasar verecek, bir aşırı ısı durumu ortaya çıkacaktır. Motorların incelenmesi sonucu sıcak kısım tehlikesine rastlanmadı fakat çarpma sonucu ortaya çıkan yüksek güç gözlemlendi. Dolayısı ile çarpma anında motor hava girişinin buzla kapanması ve kompresör buz yutma durumu pek muhtemel karşılanmamaktadır.</span></p>

    <p class="baslik" xml:lang="tr"><span class="duyuru-baslik">İki rapor çelişiyor</span> </p>

    <p class="duz1" xml:lang="tr"><span class="duz">Bu karışık ifadeler şu anlama geliyordu:</span></p>

    <p class="duz1" xml:lang="tr"><span class="duz">Uçağın ilk düştüğü andan itibaren yetkililerin üzerine basa basa iddia ettikleri “buzlanma” varsayımlarını bir tarafa koyup düşen uçağın parçaları üzerinde tamamen teknik bir inceleme yapan ekip tarafından buzlanma pek “muhtemel gözükmüyor”du.</span></p>

    <p class="duz1" xml:lang="tr"><span class="duz">Kaza teftişine destek olarak Türk Hava Kuvvetleri için düzenlenen Güç Kaynağı Raporu, Anket Heyeti Müşterek Kanaat Heyeti’nin hazırladığı raporu teknik verilerle çürütüyordu.</span></p>

    <p class="duz1" xml:lang="tr"><span class="duz">Kazanın üzerinden iki gün geçmiş ve birbiriyle çelişen iki rapor ortaya çıkmıştı.</span></p>

    <p class="duz1" xml:lang="tr"><span class="duz">Peki hangisi daha güvenilirdi? Kuşkusuz varsayımlardan öte teknik bir inceleme daha güvenilir bir rapordu.</span></p>

    <p class="duz1" xml:lang="tr"><span class="duz">Ama bu raporda da bir problem vardı.</span></p>

    <p class="duz1" xml:lang="tr"><span class="duz">Hazırlanan ilk raporun altında raporun hazırlanması için çalışan beş uzmanın da imzası vardı.</span></p>

    <p class="duz1" xml:lang="tr"><span class="duz">2. Rapor’u ise ikisi yabancı üç uzman hazırlamış, ancak ortaya iki farklı imzayla iki farklı 2. Rapor çıkmıştı.</span></p>

    <p class="duz1" xml:lang="tr"><span class="duz">Saime Sezginler’in eline noktasından virgülüne kadar tamamen birbirinin aynı olan 2. Rapor’un bir İngilizce bir de Türkçe hazırlanmış nüshaları geçmişti. İngilizce yayımlanan raporun Türkçeye çevirisi yapılınca görüldü ki, aralarındaki tek fark raporların imza bölümlerinde...</span></p>

    <p class="duz1" xml:lang="tr"><span class="duz">Raporun İngilizce hazırlanan bölümünde raporu hazırlayan üç kişinin adları ve görevleri yazılmıştı.</span></p>

    <p class="duz1" xml:lang="tr"><span class="duz">Türkçe kopyasında ise iki yabancı uzmanın isimleri hiç yazılmamış, Pilot Albay Erdal Özen’in ismi elyazısıyla yazılmış, ancak imza atılmamıştı.</span></p>

    <p class="duz1" xml:lang="tr"><span class="duz">Dava dosyasında da işte bu nüsha yer alıyordu.</span></p>

    <p class="duz1" xml:lang="tr"><span class="duz">Görünmeyen bir el raporlara istediği gibi yön vermiş gibiydi.</span></p>

    <p class="duz1" xml:lang="tr"><span class="duz">Kapalı kapıların ardında, aynı rapor iki ülkeye, iki ayrı dilde, iki farklı imza örnekleriyle sunulmuştu.</span></p>

    <p class="alinti-ilk-paragraf" xml:lang="tr"><span class="serifsiz-bold">Avukat Nusret Senem:</span> <span class="serifsiz">Bu rapor askeri savcılık dosyasında mevcuttu. Askeri savcılık dosyasındaki düzenlenişine göre iki rapor gibi görülüyor. Albay Erdal Özen’in düzenlediği gibi görünen bir ilk bölüm var. Bir de tamamen uçak parçaları üzerine yapılmış incelemeyi gösteren bir ikinci bölüm görünüyor. Biz 1995’in ortalarina kadar bunun iki ayrı rapor olduğunu sanıyorduk ve bütün başvurularımızı ona göre yapıyorduk. Oysa Kara Kuvvetleri Kaza Kırım ve Uçuş Emniyet Kurulu’nun elindeki İngilizce aslı ve Türkçe tercümesi geldikten sonra anladık ki bu aslında üç kişinin düzenlediği ortak bir rapor. Neden böyle bir parçalama yapılmış, bunu doğrusu şüpheyle karşılıyorum, çünkü savcılığa gönderilen iki parçaya bölünmüş hali. Böyle bir şey sanıyorum savcılığın soruşturmasını olumsuz etkilemek için, yani raporun etkisini de zayıflatmak için yapılabilir. Birisi tek kişi tarafından düzenlenmiş. Elbette böyle olunca daha etkisiz olur. Üç kişinin ortak olarak vardığı kanaat ayrıdır, tek kişinin söylediği kanaat tabii ki daha farklıdır. Oysa bu üç kişinin vardığı kanaat şudur: Uçak buzlanmadan düşmemiştir.</span></p>
  </div>
</body>
</html>