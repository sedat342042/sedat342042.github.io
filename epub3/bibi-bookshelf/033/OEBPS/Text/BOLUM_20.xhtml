<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_20.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-20">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">3. Rapor</span></h1>

    <p class="duz1" xml:lang="tr"><span class="duz">3. Rapor “Kara Kuvvetleri Komutanlığı Kaza Kırım ve Uçuş Emniyet Kurulu Müşterek Kanaat Raporu”ydu.</span></p>

    <p class="duz1" xml:lang="tr"><span class="duz">Dokuz sayfalık raporu Tuğgeneral Alptekin Yapakçı başkanlığında, üç albaydan oluşan bir heyet hazırlamıştı. Daha önce hazırlanan ilk raporun altında imzası olan Erol Polat’ın yanı sıra, Kurmay Pilot Albay İsmet Işık ve Kurmay Pilot Albay Hilmi Emri vardı.</span></p>

    <p class="duz1" xml:lang="tr"><span class="duz">Raporu onaylayan imza Kara Kuvvetleri Komutanı Orgeneral Muhittin Fisunoğlu’na aitti.</span></p>

    <p class="duz1" xml:lang="tr"><span class="duz">Raporda diğer raporlardan farklı iki ayrı meteorolojik tahmine yer verilmişti. İlki saat 09.15’te Tuğrul Sezginler tarafından alınmıştı. Havanın sıcaklığı eksi 5 olarak gözüküyordu. “Kar ve sis, yerden itibaren buzlanma, mutedil buzlanma ve bulut içi kuvvetli buzlanma”yla havanın uçakların motorunun buzlanmasına müsait olduğu belirtiliyordu.</span></p>

    <p class="duz1" xml:lang="tr"><span class="duz">Saat 12.00’de ise hava durum pilotlara şifahi olarak bir kez daha bildiriliyordu. Buna göre sıcaklık eksi 5’ten, eksi 2’ye yükselmişti. Kar yağışından bahsedilmiş, ancak buzlanma tehlikesi tahminlerin içinde yer almamıştı.</span></p>

    <p class="duz1" xml:lang="tr"><span class="duz">Raporun sonuç bölümünde şu kanılara varılıyordu:</span></p>

    <p class="alinti-ilk-paragraf" xml:lang="tr"><span class="dar-paragraf-bold">1.</span> <span class="dar-paragraf-duz">Pilotlarca meteorolojik raporun uçuştan önce detaylı olarak incelenmediği...</span></p>

    <p class="alinti1" xml:lang="tr"><span class="dar-paragraf-bold">2.</span> <span class="dar-paragraf-duz">Buzlanmanın beklendiği durumlarda buz önleyici sistemlerin önceden devreye sokulması gerekirken muhtemelen kalkışta uçakta motor buzlanmasını önleyen, ancak güç düşüklüğüne neden olan buz önleyici sistemin devreye sokulmadığı, bu nedenle uçuşta motorlardaki sarsıntının teşhisinde zaman kaybedip sistemleri daha sonra devreye soktukları ve uçuşun devamı süresince buzlanmanın en yoğun olduğu irtifalarda uçmaları nedeniyle buz önleyici sistemin yetersiz kaldığı, pervane, özellikle motor buzlanmasına mani olunamadığı...</span></p>

    <p class="alinti1" xml:lang="tr"><span class="dar-paragraf-bold">3.</span> <span class="dar-paragraf-duz">Motorlardaki sarsıntının giderilmesinin pilotlarda paniğe yol açmış olabileceği, bu nedenle Esenboğa aletli iniş sistemi (ILS) hattına yaklaşmalarına ve vektör edilmelerine rağmen CURS’a oturamayışları ve Esenboğa’nın ısrarlı arayışlarına karşı cevap vermeyişleri pilotlarda muhtemelen his yanılgısının (vertigo) başladığı...</span></p>

    <p class="alinti-son-paragraf" xml:lang="tr"><span class="dar-paragraf-bold">4.</span> <span class="dar-paragraf-duz">Yukarıda sayılan bütün nedenlere ilave olarak da buzlanmanın beklenenden çok daha kuvvetli olması kazayı hazırlayan en önemli bir faktör olarak değerlendirilmiştir.</span></p>

    <p class="duz1" xml:lang="tr"><span class="duz">“Olayın Tahlili” bölümünde ise “doğrudan neden” şöyle gösteriliyordu:</span></p>

    <p class="alinti-ilk-paragraf" xml:lang="tr"><span class="dar-paragraf-bold">a.</span> <span class="dar-paragraf-duz">Meteoroloji raporunda belirtilen buzlanmanın uçağın seyrettiği irtifalarda beklenenden daha kuvvetli olması ve uçakta mevcut buz önleyici sistemlerin pilotlarca zamanında devreye sokulmaması, en kuvvetli ihtimal olarak da birlikte devreye sokulmuş olması halinde ise arıza yapmış olabileceği, arızanın teşhisi ile manuel sistemin devreye sokulması için yeterli zamanın bulunmadığı veya devreye sokulan sistemlerin yetersiz kalması nedeniyle uçakta meydana gelen buzlanma.</span></p>

    <p class="alinti1" xml:lang="tr"><span class="dar-paragraf-bold">b.</span> <span class="dar-paragraf-duz">1. ve 2. pilotların uçuş öncesi ve uçuşun başlangıcında kendilerini meteorolojik verilere ve ifr uçuşa tam olarak oryante edememiş olmaları.</span></p>

    <p class="alinti-son-paragraf" xml:lang="tr"><span class="dar-paragraf-bold">c.</span> <span class="dar-paragraf-duz">Pilotların eğitimlerine, tecrübelerine ve uçağın teknik donanımlarına aşırı güvenerek yeterince aktif davranmamış olmaları.</span></p>

    <p class="duz1" xml:lang="tr"><span class="duz">“Netice ve karar” bölümünde yer alan ifade şuydu:</span></p>

    <p class="alinti-ilk-paragraf" xml:lang="tr"><span class="dar-paragraf-duz">Kaza,</span></p>

    <p class="alinti1" xml:lang="tr"><span class="dar-paragraf-duz">Pilotaj faktörü yüzde 60</span></p>

    <p class="alinti1" xml:lang="tr"><span class="dar-paragraf-bold">a.</span> <span class="dar-paragraf-duz">Muhakeme faktörü yüzde 30</span></p>

    <p class="alinti1" xml:lang="tr"><span class="dar-paragraf-bold">b.</span> <span class="dar-paragraf-duz">kullanma tekniği faktörü yüzde 30</span></p>

    <p class="alinti-son-paragraf" xml:lang="tr"><span class="dar-paragraf-duz">Diğer faktörler yüzde 40, buzlanmanın beklenenden çok daha kuvvetli meydana gelmiş olması, faktörlerinden meydana gelmiştir.</span></p>

    <p class="duz1" xml:lang="tr"><span class="duz">Bu raporda kazanın faturası pilotlara çıkarılmıştı.</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">Pilotlar Ice Man’i açmayı unuttular, vertigo oldular ve uçak düştü. Şimdi vertigo’yu şuna bağlıyorlar, daha sonraki sayfaları çevirdikçe gördüm. Esenboğa’ya yaklaşmayla, yani kuleyle pilotlar arasında bir konuşma oluyor. Bunun metni dosyada mevcut. Bir ara yaklaşma uçağa seslendiği halde uçaktan cevap alınamıyor. Fakat önceden bildiğim kadarıyla bir bağlantı kesikliği oluyor kuleyle uçak arasında ve burada THY uçağı, yani tesadüf eseri, o sırada orada seyreden THY uçağı irtibatı sağlıyor. Yani bu durumun vertigo’yla bir bağlantısı yok. En son sürekli “Zafer 12, Zafer 12” diye sesleniyor kuledeki bayan. Cevap yok. Ama zaten o zamana kadar her şey bitmiş. Bunun vertigo’yla bir bağlantısı olamaz. Uçak yerde ve şehit olmuş uçağın içindeki pilotlar. Zaten cevap vermeleri de mümkün değil.</span></p>

    <p class="alinti1" xml:lang="tr"><span class="serifsiz">Esenboğa’ya yöneliyorlar, aletli iniş için izin istiyorlar. Ve kuleyle irtibata geçiyorlar. Şimdi gene konuşmalara dikkat ediyorum. Daha sonradan araştırdım direkt vektör isteniyor. Bunun ne olduğunu sordum. Güvercinlik Ankara’dan kömür işletmelerinin hizasına rastlayan Esenboğa iniş hattı başlangıcı var. Genelde uçaklar başlangıç noktasına gelerek Esenboğa iniş hattına girer ve Esenboğa’ya indirilmiş alet ile veya yaklaşmanın yardımıyla inerlermiş. Onlar da Güvercinlik’le bu iniş hattı başlangıcı arasında direkt vektör istiyorlar. Çünkü çok acil durumdalar. Yaklaşma direkt vektör veriyor. Bu arada yangın alarmı ister misiniz diye soruluyor. Evet diyor. Yangın alarmı veriliyor. Bu şekilde inmeye çalışıyorlar. Mesela meteorolojik iki rapor gördük. Biri pilotların sabah 9 civarında meteoroloji istasyonundan aldığı rapor. İkincisi yola çıkmaya karar vermeden hemen önce elde ettikleri rapor. Aslında sabah çıkacaklardı, meteorolojik veriler uygun olmadığı için çıkmadılar. Daha sonra öğlen meteorolojisi alındı. Bu saatlerdeki meteorolojik rakamlar uygun olduğu için yola çıkmaya karar verdiler. Kaza Kırım Heyeti karar aşamasına gelindiğinde bu iki raporu da değiştirmişti. Değerlendirme yapılırken yola çıktıkları andaki meteorolojik şartlar değil de sabahki meteorolojik şartlar dikkate alınarak buzlanma kararı verilmişti. Burada korkunç bir yanlışlık veya kasıt görmüş olduk.</span></p>
  </div>
</body>
</html>