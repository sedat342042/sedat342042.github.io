<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_7.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-7">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Bitlis’in helikopterine taciz</span></h1>

    <p class="duz1" xml:lang="tr"><span class="serifsiz-bold">Silopi, 17 Aralık 1992. “Kaza”dan iki ay önce.</span></p>

    <p class="duz1" xml:lang="tr"><span class="duz">Eşref Bitlis bahar aylarında PKK’ya karşı düzenlenecek operasyonun hazırlıklarını yapıyordu. Kuzey Irak’a gidilecek ve hazırlıklar yerinde gözlemlenecekti. Silopi’ye gece hava kararırken vardı. Helikopterler zorunlu olmadıkça bölgede gece uçmamayı tercih ediyordu. Kuzey Irak’a geçmeyi sabaha bıraktı. Sabah erkenden kalkılacak ve doğrudan Silopi’den Selahaddin’e, Mesut Barzani’nin komuta merkezine gidilecekti. O sabah gün ağarmadan uyandı. Kahvaltıdan sonra çalışır durumda bulunan helikopterin bulunduğu piste gitti. Eşref Bitlis ve kurmay subaylarını Selahaddin kentine götürecek helikopter Silopi’den havalandığında saat 07.55’ti. Pilotlar kalkış öncesi gidecekleri istikameti her zamanki gibi Mardin’de bulunan radar istasyonuna bildirmişlerdi. Mardin radarında Çekiç Güç’e bağlı çalışan askerler de gerek helikopterin içindeki önemli yolcuları gerekse helikopterin istikametini, sınırı havadan gözetleyen AWACS uçağına bildirdiler. Saatler 08.12’de yani helikopterin kalkışından 17 dakika sonra, Türkiye sınırı henüz yeni geçilmişken gökyüzünde beliren bir jet hızla Bitlis’in içinde bulunduğu helikoptere yaklaşmaya başladı. Pilotlar daha ilk şaşkınlıklarını üzerlerinden atamadan helikopterin radarında hızla kendilerine yaklaşan birkaç savaş uçağı daha görüldü.</span></p>

    <p class="baslik" xml:lang="tr"><span class="duyuru-baslik">Büyük bir tehlike atlatıldı</span></p>

    <p class="duz1" xml:lang="tr"><span class="duz">Helikopterin pilotları kim olduklarını, helikopterin içinde kimin bulunduğunu ve nereye gittiklerini uçaklara anlatmaya çalıştılar. Ancak uçaktakiler aldırmadı. Jet motorları ile uçan savaş uçaklarının helikopterin üzerinden geçmesi ile oluşacak basınç silah kullanmadan helikopteri düşürebilirdi. Bunu bilen helikopterin kaptan pilotu manevralarla uçaklardan kurtulmaya çalışırken yardımcı pilot Mardin’deki radarla bağlantı kurmaya çalıştı. Bir süre sonra, kimliği belirsiz savaş uçaklarının helikopteri taciz ettiği Mardin’deki radar üssüne bildirildi. Mardin radar üssü derhal havada dolaşan AWACS’ı uyardı. AWACS savaş uçaklarını geri çağırdı.</span></p>

    <p class="duz1" xml:lang="tr"><span class="duz">Uçaklar geldikleri gibi gittiler.</span></p>

    <p class="duz1" xml:lang="tr"><span class="duz">Bitlis’in helikopteri büyük bir tehlike atlatmıştı.</span></p>

    <p class="duz1" xml:lang="tr"><span class="duz">Türkiye topraklarındaki üslerinden kalkan Çekiç Güç’e ait uçaklar, Türk ordusunun jandarma genel komutanını taşıyan helikopteri taciz etmiş, daha sonra da hiçbir şey olmamış gibi Türkiye’deki üslerine geri dönmüşlerdi.</span></p>

    <p class="duz1" xml:lang="tr"><span class="duz">Birileri sanki Eşref Bitlis’e bir mesaj vermek istemişti...</span></p>

    <p class="duz1" xml:lang="tr"><span class="duz">Evine işiyle ilgili hiçbir şeyi taşımayan Eşref Bitlis de olan bitenin farkındaydı. İlk kez eşine işinden bahsediyor ve o gün yaşadıklarının ciddiyetini anlatıyordu.</span></p>

    <p class="alinti-ilk-paragraf" xml:lang="tr"><span class="serifsiz-bold">Şükran Bitlis:</span> <span class="serifsiz">O gün eve geldi ve dedi ki: “Şükran, henüz ecelimiz gelmemiş, nerede ise bugün helikopter düşüyordu, Allah korudu son anda kurtulduk.” Tabii ben o zaman ne demek istediğini tam olarak anlamamıştım. Sonradan sağda solda yazılıp çizilince anladım.”</span></p>

    <p class="duz-ilk-paragraf" xml:lang="tr"><span class="duz">Bu olay Bitlis’in uçağı düştükten sonra dönemin muhalefet partisinin kurmayları tarafından Meclis’e taşındı. Kocaeli milletvekili Şevket Kazan Refah Partisi adına Başbakan’a yazılı bir soru önergesiyle, “Merhum Jandarma Genel Komutanı Orgeneral Eşref Bitlis’in helikopterinin Çekiç Güç uçakları tarafından rahatsız edildiği iddiasına ilişkin” araştırma yapılıp yapılmadığını sordu.</span></p>

    <p class="duz1" xml:lang="tr"><span class="duz">Cevap o gün yaşananları açıklayıcı ve şaşırtıcıydı.</span></p>

    <p class="alinti-ilk-paragraf" xml:lang="tr"><span class="serifsiz-bold">Şevket Kazan:</span> <span class="serifsiz">Bir süre rahatsız ediyorlar Eşref Bitlis’in helikopterini, ama sonradan uyarı geliyor ki, tacizden vazgeçiyorlar. Bunun üzerine tahkikat açılıyor Silopi’deki komutanlıkta. Açılan tahkikat neticesinde de Bitlis’in uçuşunun geç haber verildiği, yani Awacs’ın koordinasyonunu idare eden merkeze geç haber verildiği, dolayısıyla bundan kaynaklanan bir yanlış anlama neticesinde müdahale olduğu belirtiliyor. Ancak sonuçta herhangi bir kimseye bir sorumluluk izafe edilemeyeceğinin görüldüğü, o nedenle dosyanın kapatıldığı ifade ediliyordu. Bunun belgesi var. Bende Milli Savunma Bakanı’nın imzasını taşıyan belgesi var.</span></p>

    <p class="duz-ilk-paragraf" xml:lang="tr"><span class="duz">Şevket Kazan’ın bahsettiği belge, 29 Nisan 1993’te Milli Savunma Bakanı Nevzat Ayaz’dan gelen cevaptı. Soru önergesine verilen cevapta tacizin yapıldığı doğrulanıyordu. Ancak Bitlis’in içinde bulunduğu helikopterin uçuş planının uçuştan çok kısa süre önce Mardin radarına bildirildiği, bu yüzden de Çekiç Güç’e ait uçakların helikoptere “teşhis önlemesi” yaptığı söyleniyordu. Daha sonra Mardin radarı ve Awacs tarafından yapılan müdahale sonucu bu önlemeden vazgeçildiği de cevap metninde yer almıştı.</span></p>

    <p class="duz1" xml:lang="tr"><span class="duz">Olayla ilgili hiçbir seviyede görevle ilgili kusur ve noksan bulunmamış, herhangi bir soruşturma açılmasına gerek görülmemişti.</span></p>

    <p class="duz1" xml:lang="tr"><span class="duz">Aynı cevap metni bu olaydan başka, benzer bir olayın yaşanmadığının da altını özellikle çiziyordu.</span></p>
  </div>
</body>
</html>