<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_22.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-22">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">İstanbul</span></h1>

    <p class="duz1" xml:lang="tr"><span class="duz">Geride kalan üç yıl boyunca işleri değişmiş, çalıştığı şirketler değişmiş, arkadaşları değişmiş, yaşadığı şehir değişmiş, hatta bir ara yaşadığı ülke değişmiş, ama bir alışkanlığı değişmemişti. Gazeteleri okuyor, televizyonları izliyor ve ne zaman Bitlis’in düşen uçağıyla ilgili bir şey duysa özel dosyasına not ediyordu. Kupürler, haberler ve telefon numaralarının yanında karlı bir şubat günü Ankara Yenimahalle’de çekilmiş iki video kaset duruyordu. Nereye giderse gitsin yaptığı birçok şeyi geride bırakıyor ama bu dosyayı gittiği yerlere beraberinde taşıyordu.</span></p>

    <p class="duz1" xml:lang="tr"><span class="duz">Üç yıl boyunca Bitlis dosyasıyla ilgili küçüklü büyüklü birçok haberi toplamıştı. 1996 yılının Ağustos ayına gelindiğinde artık yavaş yavaş Bitlis dosyası tamamen unutulmaya başlanmıştı ki, ufak tefek birkaç haber, dosyanın henüz kapanmadığının işaretlerini vermeye başladı. Haberlerde adları geçen kişileri buldu ve konuştu.</span></p>

    <p class="baslik" xml:lang="tr"><span class="duyuru-baslik">B-200’ün içinde...</span> </p>

    <p class="duz1" xml:lang="tr"><span class="duz">Davanın bayrağını Saime Sezginler ve avukatı Nusret Senem taşıyordu. Onları buldu ve konuştu. Ancak aynı günlerde kendisi gibi birkaç gazeteci daha Bitlis’in düşen uçağını unutmamıştı. Nitekim Şule Çizmeci’nin haberi 20 Ağustos 1996’da</span> <span class="italik">Milliyet</span> <span class="duz">gazetesinin manşetini süsledi.</span></p>

    <p class="duz1" xml:lang="tr"><span class="duz">Başlık, “Sır Dolu Dosya” idi.</span></p>

    <p class="duz1" xml:lang="tr"><span class="duz">Ancak yine de o konuştuğu kişilerle yetinmedi. Elinde oldukça geniş bir Bitlis dosyası vardı ve kimi konuları derinleştirmek gerekiyordu. Bitlis ailesi hâlâ sessizliğini koruyordu. Yalnızca Nusret Senem ve Saime Sezginler konuşuyordu.</span></p>

    <p class="duz1" xml:lang="tr"><span class="duz">Raporları ve anlatılanları teyit ettirmek için 1993 yılındaki kazada düşen uçağın 2. Pilotu olan Tuğrul Sezginler’in arkadaşlarına ulaşmaya çalıştı.</span></p>

    <p class="duz1" xml:lang="tr"><span class="duz">Birkaç gün sonra İstanbul Atatürk Havaalanı’nın arka tarafında yer alan özel şirket ofislerinden birindeydi. Karşısındaki kişiyi Tuğrul Sezginler’e ait kasetlerde görmüştü. Sezginler’in en yakın çalışma arkadaşlarından biriydi. Beraber Amerika’ya gitmişler, düşen B-200 uçaklarıyla ilgili eğitim almışlardı. Ayrıca Türkiye’de çekilmiş özel aile kasetlerinde de karşısında duran pilotun görüntüsü yer alıyordu.</span></p>

    <p class="duz1" xml:lang="tr"><span class="duz">Aynı pilotu daha sonra defalarca izlediği kaza yerinde çektiği kasetlerde de görmüştü. Ancak üzerinde o zaman pilot ya da havacı kıyafeti değil, karacı üniforması vardı.</span></p>

    <p class="duz1" xml:lang="tr"><span class="duz">“Neden?” diye sorunca, “Tanınmamak içindi” cevabını aldı.</span></p>

    <p class="duz1" xml:lang="tr"><span class="duz">“Neden tanınmak istemiyordunuz ki?” dedi</span></p>

    <p class="duz1" xml:lang="tr"><span class="duz">Cevap vermedi. Kazadan hemen sonra ordudan ayrılmış ve özel uçak şirketlerinde pilotluğa başlamıştı.</span></p>

    <p class="duz1" xml:lang="tr"><span class="duz">Yapılacak haberlerde adının açıklanmasını, görüntüsünün çekilmesini kesinlikle istemiyordu. Aslında konuşmak da istemiyordu. Ancak ısrar etti. Raporlarda gördüğü kimi havacılık deyimlerini anlatmasını istedi.</span></p>

    <p class="duz1" xml:lang="tr"><span class="duz">Özel hiçbir soru sorulmayacaktı.</span></p>

    <p class="duz1" xml:lang="tr"><span class="duz">Bir süre sonra bir B-200’ ün bulunduğu hangara indiler. Uçağın etrafında motorların buzlanma sırasında neresinin donacağını, ısının nasıl yükseleceğini anlattı. İçine girdiler. “Hatve değişikliğinin” nasıl yapıldığını “Ice-Man”ın nasıl açıldığını gösterdi.</span></p>

    <p class="baslik" xml:lang="tr"><span class="duyuru-baslik">“Yakın bir hangarda Amerikalılar vardı”</span> </p>

    <p class="duz1" xml:lang="tr"><span class="duz">Uçağın içindeyken, böyle bir uçağın nasıl düşebileceğini konuşmaya başladılar.</span></p>

    <p class="duz1" xml:lang="tr"><span class="duz">“Bu uçaklar dünyanın en sağlam uçaklarıdır, bu yüzden VIP’ler tarafından tercih edilir, düşmeleri hemen hemen imkânsızdır” dedi.</span></p>

    <p class="duz1" xml:lang="tr"><span class="duz">Daha sonra pilot kabinindeki iki kişi arasında dönüp dolaşan kelimeler konuyu uçağın düştüğü güne getirdi.</span></p>

    <p class="duz1" xml:lang="tr"><span class="duz">“Aslında bir gece önce uçağın yarısı dışarıda olarak bırakıldığı hangarın hemen biraz aşağısında bir başka hangarda Amerikalılar da kendilerine ait uçakları muhafaza ediyorlardı. Bu nedenle üssü adım adım biliyorlar ve hemen hemen her yerinde dolaşabiliyorlardı” dedi.</span></p>

    <p class="duz1" xml:lang="tr"><span class="duz">Kaza gününün sabahı ise düşen uçağın yanındaydı. Tuğrul Sezginler’le uçağı iki-üç defa çalıştırmışlar, 30 dakika kadar uçağın çalışmasında herhangi bir problem olup olmadığına bakmışlardı.</span></p>

    <p class="duz1" xml:lang="tr"><span class="duz">Daha sonra Eşref Bitlis’i alandan uğurlamış, Tuğrul Sezginler’in havalanışını seyretmiş ve içeri girmişti.</span></p>

    <p class="duz1" xml:lang="tr"><span class="duz">Herhangi bir “hatve değişikliği” sesi ya da uçağın motorundan gelen anormal bir ses duymamıştı.</span></p>
  </div>
</body>
</html>