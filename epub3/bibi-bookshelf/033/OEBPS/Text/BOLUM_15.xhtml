<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_15.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-15">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Rapor... Rapor... Rapor...</span></h1>

    <p class="duz1" xml:lang="tr"><span class="serifsiz-bold">Ankara, 5 Mayıs 1993</span></p>

    <p class="duz1" xml:lang="tr"><span class="duz">Kara Kuvvetleri Komutanlığı Askeri Savcılığı, Sezginler ailesinin beklediği ilk raporu açıkladı. Ancak bu bir rapor değil, kazayla ilgili herhangi bir “kovuşturmaya yer olmadığı kararı”ydı. Askeri Savcı Hakim Yarbay Yüksel Ferah imzalı dört sayfalık kararda, soruşturmanın nasıl yapıldığı ve kazayla ilgili soruşturmaya neden gerek duyulmadığı ayrıntılı olarak anlatılıyordu.</span></p>

    <p class="duz1" xml:lang="tr"><span class="duz">Soruşturma 24 Aralık 1991’de uçağın Amerika’dan bir pilot albay, iki pilot binbaşı ve bir sivil pilot tarafından getirilişinden başlatılmıştı.</span></p>

    <p class="duz1" xml:lang="tr"><span class="duz">Karar metnine göre, düşen uçak 26 Aralık 1991 tarihinde Kara Havacılık Okulu Komutanlığı’na teslim edilmişti. En son kontrolu kazadan bir gün önce yapılmıştı.</span></p>

    <p class="baslik" xml:lang="tr"><span class="duyuru-baslik">“Kovuşturmaya yer olmadığına...”</span></p>

    <p class="duz1" xml:lang="tr"><span class="duz">İlginç bir ayrıntı, düşen uçak sigortalı değildi. (Gerçi karar metninde değinilmiyordu, ancak bu şu anlama geliyordu: Şayet uçak sigortalı olsaydı, sigorta şirketi de uçağın düşüş şekliyle ilgili olarak askeri makamlardan ayrı kendi araştırmasını yapacaktı.) Bir gece önce önünde bir başka uçağın durduğu bir hangarda yarısı hangarın dışında kalacak şekilde muhafaza edilmişti. Karar metninde bir sabotaj ihtimalinin öncelikle araştırıldığının altı çiziliyordu. Bir gece önce uçağın yakınında nöbet tutan 30 kişiyle görüşülmüş, ifadeleri alınmıştı. Uçağın yakıt aldığı tankta kimyasal analiz yapılmış, herhangi bir sabotaj ihtimalinin bulunmadığı belirlenmişti. Bununla da yetinilmemiş, uçağın durduğu hangara gidilmiş, hangarın durumu, uçağın kapı anahtarlarının muhafaza edildiği özel cam dolabın fotoğrafla tespiti yapılmıştı. Hatta uçağın kapı anahtarını ele geçiren birinin uçağa binip binemeyeceğinin tatbikatı yapılmıştı. Uçak kapısının açılabilmesi için kapı koluyla birlikte kolun altında bulunan özel basma butonuna aynı anda basılması gerektiği, bunu bilmeyen bir kimsenin uçağa girmesinin mümkün olamayacağı anlaşılmıştı.</span></p>

    <p class="duz1" xml:lang="tr"><span class="duz">Ayrıca 1. Pilot Yaşar Erian’ın bir önceki gece nöbetçi olduğu, ancak gece 23.00’te istirahata çekilip sabah 06.30’da uyandırıldığının, yani 1. Pilot’un yorgun olmadığının, kimsenin de pilotları uçuşa zorlamadığının altı özellikle çiziliyordu.</span></p>

    <p class="duz1" xml:lang="tr"><span class="duz">Daha sonra kararın hazırlanmasında faydalanılan raporlardan alıntılar yapılıyor ve uçağın yüzde 60 pilot hatası, yüzde 40 buzlanma yüzünden düştüğü belirtiliyordu.</span></p>

    <p class="duz1" xml:lang="tr"><span class="duz">Kararın devamında o anda görevli hiç kimsenin kazayla ilgili hiçbir sorumluluk taşımadığı çeşitli şekillerde anlatılıyordu.</span></p>

    <p class="duz1" xml:lang="tr"><span class="duz">Karar metni, “takip ve tahsil bedelleri saklı kalmak kaydıyla kovuşturmaya yer olmadığına karar verildi” denerek sona eriyordu.</span></p>

    <p class="baslik" xml:lang="tr"><span class="duyuru-baslik">Ne sorular, ne de cevaplar var</span> </p>

    <p class="duz1" xml:lang="tr"><span class="duz">Karar metni hemen resmi makamlara ve tabii kazada yakınlarını kaybetmiş olan ailelere iletildi. İlk anda hiç kimsenin rapora bir itirazı yoktu. Zaten raporda o güne kadar konuşulanların dışında çok da farklı bir konuya değinilmiyordu. Oysa Saime Sezginler raporu daha farklı bir gözle okuyordu. Ne de olsa bir süre önce raporu hazırlayan savcıyla konuşmuş ve aklındaki kimi soruları gündeme getirmişti. Savcının kendisinden rica ettiği belgeleri ve hatta fotoğrafları vakit kaybetmeden kendisine ulaştırmıştı. Şimdi “kovuşturmaya yer olmadığı” kararını okurken bir süre önce savcıyla paylaştığı soruların cevaplarını da arıyordu. Oysa elindeki belgede ne aradığı sorular ne de cevapları vardı.</span></p>

    <p class="duz-son-paragraf" xml:lang="tr"><span class="duz">Şöyle anlatıyor Saime Sezginler:</span></p>

    <p class="alinti-son-paragraf" xml:lang="tr"><span class="serifsiz">Belgede bende hayret uyandıran ifadeler vardı. Mesela savcı bana alkollenmeyle ilgili hiçbir bilgisi olmadığını söylemişti ve o tarihte orada yapılan tahkikat da çoktan bitmişti. Yani yeni bir bilgi edinildiğini de sanmıyorum. Oysa metinde şöyle bir ifade kullanılıyordu: “Pilotlar uçuşa çıkmadan evvel uçağı el pulvarizatörü ile alkollemek lüzumunu hissetmediler.” Bu bende bir şok yarattı. Kara-Havacılık Okulu’nda veya başka yerlerde pilotun el pulverizatörüyle uçağı alkollediği görülmüş bir olay değil. Ayrıca bu konuda hiçbir bilgisi olmadığını söylediği halde böyle bir ifade kullanmiş olması da şaşırtıcıydı(...) Benim kanaatime göre bu rapor tamamen pilotları suçlamaya yönelik. Daha doğrusu pilotları suçlamaya yönelik demeyeyim de olayı tamamen pilotlara bağlayarak, yaşayanları içinden çıkarmaya yönelik bir rapordu, takipsizlik kararıydı.</span></p>

    <p class="baslik" xml:lang="tr"><span class="duyuru-baslik">Müşterek Kanaat Raporu’nun önemi</span> </p>

    <p class="duz1" xml:lang="tr"><span class="duz">Saime Sezginler karar metninde yazılanlara inanmasa da yapabileceği bir şey yoktu. Ama bu işin peşini bırakmaya da hiç niyetli değildi. Kazayı araştırmaya devam etti. Bu sefer teknik araştırmaları bir süreliğine bir kenara bırakıp askeri tahkikatların nasıl yapıldığını öğrenmek için hukuk öğrenmeye başladı. İlk öğrenmek istediği bu tür uçak kazalarında nasıl bir tahkikat yapıldığı, bu tahkikatın hangi aşamalardan geçtiği ve prosedürün ne olduğuydu. Yine ilk olarak kardeşinin meslektaşlarına başvurdu. Daha sonra sivil pilotlarla konuşmaya başladı. Yaptığı bütün araştırmalar Sezginler’i o güne kadar duymadığı çeşitli kurullar ve bu kurulların hazırladığı raporlara götürdü. Pilotlar, Kara Kuvvetleri Kaza Kırım ve Uçuş Emniyet Kurulu adlı bir heyeti ve bu heyetin hazırlayacağı “müşterek kanaat raporunun” önemini anlattılar. Bu raporu elde etmek çok önemliydi. Bir başka önemli rapor da teknik rapordu. Kazayla ilgili bütün teknik araştırmaların sonucu bu raporda yer alıyordu. Üstelik teknik rapor kapsamında yapılan araştırmalarda uçağın bulunabilen bütün parçaları tek tek inceleniyor ve fotoğrafları çekiliyor, bütün bunlar değerlendirmeden geçirildikten sonra bir rapora dönüştürülüyordu. Saime Sezginler hemen bu iki raporun peşine düştü. Kısa bir süre sonra da bu iki raporu ele geçirmeyi başardı.</span></p>

    <p class="duz1" xml:lang="tr"><span class="duz">“Tabii bunlara ulaşmak kolay olmadı” diyor Sezginler.</span></p>

    <p class="alinti-ilk-paragraf" xml:lang="tr"><span class="serifsiz">Babama baskı yaparak bunları talep etmesini istedim. Hem dilekçe hem mektup gibi yarı duygusal bir yazı yazarak bunları talep ettik. Bir süre sonra rapor elimize geçmişti. Hatta fotoğraflar da vardı. Şimdi elimde teknik raporlar mevcut, uçağın enkazının her parçasının tek tek fotoğrafı mevcut, kaza kırım heyetinin raporu mevcuttu.</span></p>

    <p class="duz-ilk-paragraf" xml:lang="tr"><span class="duz">Fakat bütün bu raporların Saime Sezginler’in eline geçmiş olması çok da bir anlam ifade etmiyordu. Kapatılan kaza dosyasının karşısında eli kolu bağlıydı. Üstelik elinde bir teknik rapor vardı ama bu raporu tek başına deşifre edip anlaması, edindiği bütün teknik bilgilere rağmen pek mümkün gözükmüyordu. Bu yüzden iş bir kez daha kardeşinin arkadaşlarına düştü. Aslında böylesine bir raporu çözmek onlar için bile zordu ama yine de raporu inceleyenler hayretlerini gizleyemiyordu. Saime Sezginler’in duydukları doğruysa teknik raporlarda uçak motorlarında buzlanma pek gözükmüyor gibiydi. Yine de teknik raporu tam anlamıyla hiç kimse deşifre edememiş ve söylenen sözler eldeki teknik rapordaki bilgilerin kesinliğine rağmen yorumdan öteye geçememişti. Sezginler bir süre daha çaresizce beklemeye koyuldu. Ta ki bir gün bir yakını arayıp kendisine o güne kadar adını bile duymadığı bir gazetede çıkan başlıktan bahsedene kadar...</span></p>
  </div>
</body>
</html>