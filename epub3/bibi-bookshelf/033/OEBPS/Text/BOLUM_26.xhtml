<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_26.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-26">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Bilirkişi</span></h1>

    <p class="duz1" xml:lang="tr"><span class="serifsiz-bold">4 Kasım 1996</span></p>

    <p class="duz1" xml:lang="tr"><span class="duz">Eşref Bitlis’in düşen uçağıyla ilgili ilk sivil rapor kazadan üç yıl sonra, 1996 Kasım’ında yayımlandı. Diğer raporlarda kullanılan deyimlere ilk kez bir yenisi eklendi: “Sabotaj ihtimali”...</span></p>

    <p class="duz1" xml:lang="tr"><span class="duz">Rapor, Saime Sezginler ve avukatının aylar önce Beechcraft uçak şirketine açtıkları davada, karar öncesinde, mahkemenin isteği üzerine oluşturulan bilirkişi heyetine hazırlatıldı. İTÜ’den iki profesör ve bir doçent tarafından hazırlanan raporda daha önceki raporlardaki iddiaların hemen tümünüyle çelişen saptamalar yapıldı. Kazayla ilgili ilk sivil rapor, ilk kez yeni iddiaları resmi bir sivil mahkemeye bildirdi. Raporun hazırlanmasında teknik inceleme yapılamamış, yalnızca yapılan teknik incelemelerin ardından daha önce hazırlanan raporlar incelenmiş ve bir sonuca varılmıştı. Tüm dava dosyası taranmış ve dosyada yer alan yüzlerce rapordan önemli sayılan konular bilirkişi raporuna aktarılmıştı. Aralarında meteoroloji raporları da vardı, tanıkların ifadeleri de, teknik incelemeler de.</span></p>

    <p class="duz1" xml:lang="tr"><span class="duz">Uçakla ilgili bilgiler de bu en son raporda yer alıyordu, pilotların geçmişleri de.</span></p>

    <p class="duz1" xml:lang="tr"><span class="duz">Yedi sayfalık bilirkişi raporunun ilk dört sayfasında bilinen kimi bilgiler tekrar ediliyor, kalan üç sayfada ise bilirkişi heyetinin konuyla ilgili görüşmeleri sonucunda dikkatlerini çeken olaylar yedi maddede toplanıyordu. Bilirkişi heyeti üyeleri anlaşılır bir dille akıllarına yatmayan konuları sıralarken sanki dava dosyasının da bir toplu değelendirmesini yapıyorlardı.</span></p>

    <p class="duz1" xml:lang="tr"><span class="duz">İlk olarak; olay günü hava şartları bir buzlanmaya yol açmaya müsait olmakla birlikte uçağın ileri teknoloji ürünü olduğu ve bunun tedbirlerinin alındığı, gerektiğinde pilotların da buzlanma önleyici sistemleri devreye sokabildiği, uçağın periyodik bakımlarının yapıldığı belirtiliyordu. Hazırlanan raporların baş tarafında pilotların mükemmel eğitim aldığını ifade eden çeşitli amirlerin daha sonra aynı pilotların buzlanma giderici sistemleri çalıştırmadıklarını iddia etmelerinin mantıksız bulunduğu ve iki yabancı uzman teknik olarak uçağın motorlarında buzlanma olmadığını kanıtladığına göre, varsayımlara dayanılarak buzlanma iddialarının gündeme getirilmesinin mesnetsiz kaldığı belirtiliyordu.</span></p>

    <p class="duz1" xml:lang="tr"><span class="duz">Bilirkişi raporunda ikinci olarak pervanedeki buzlanmanın hemen oluşmayacağı, oluşsa bile bunun uçağın düşmesini gerektirmeyeceği söyleniyordu. Aynı zamanda kimi pilotların “hatve değişikliğini duyduk” şeklinde verdikleri ifadeler de uçağın rotası göz önüne alınarak çürütülüyordu.</span></p>

    <p class="duz1" xml:lang="tr"><span class="duz">Pilotların olayda kusurlu olduğuna dair delil değil yalnızca tahmin ve senaryolar uydurulduğu belirtiliyor, nöbetçilerin verdiği ifadelerin araştırılmadığının altı çiziliyor, kimi motor parçalarının bulunamamış olmasına dikkat çekiliyor ve bu kayıp parçaların sabotaj ihtimalini güçlendirdiği belirtiliyordu.</span></p>

    <p class="duz1" xml:lang="tr"><span class="duz">Bilirkişi raporunun sonuç kısmı şöyle bitiyordu:</span></p>

    <p class="alinti-ilk-paragraf" xml:lang="tr"><span class="dar-paragraf-bold">1-</span> <span class="dar-paragraf-duz">Motor arızası ve sonuç olarak uçağın düşmesinde buzlanmanın etkili olduğunu gösteren yeterli ve tatminkâr delil yoktur.</span></p>

    <p class="alinti1" xml:lang="tr"><span class="dar-paragraf-bold">2-</span> <span class="dar-paragraf-duz">Motor arızası ve düşme olayında pilotaj ve bakım hata ve kusuru bulunduğuna dair deliller mevcut değildir. Dolayısıyla davacıların murisi 2. Pilot Tuğrul Sezginler ile kaptan pilot Yaşar Erian’ın kusurları yoktur.</span></p>

    <p class="alinti1" xml:lang="tr"><span class="dar-paragraf-bold">3-</span> <span class="dar-paragraf-duz">Uçağın düşmesine yolaçan motor arızasında davalı firmanın dizayn ve yapım hatası bulunduğuna dair delil mevcut değildir.</span></p>

    <p class="alinti-son-paragraf" xml:lang="tr"><span class="dar-paragraf-bold">4-</span> <span class="dar-paragraf-duz">Kaza günü öncesindeki gece hangar civarındaki -bir nöbetçi tarafından bildirilen– kimliği bilinmeyen kişi ile yukarıda isimleri zikredilen motor iç aksamının enkaz mahallinde bulunmaması ve sağlam ve mukavim olan motor zarfının parçalanmamış ve hattâ fazla deforme olmamış görüntüsü karşısında sabotaj ihtimali gözden ırak tutulmamalıdır.</span></p>

    <p class="alinti1" xml:lang="tr"><span class="dar-paragraf-duz">Keyfiyet saygı ile arz olunur...</span></p>

    <p class="alinti-son-paragraf" xml:lang="tr"><span class="dar-paragraf-duz">4.11.1996</span></p>

    <p class="alinti1" xml:lang="tr"><span class="dar-paragraf-duz">(ek 9) bilir kişi raporu</span></p>

    <p class="alinti1" xml:lang="tr"><span class="dar-paragraf-duz">(ek 10) uçağın izlediği rota</span></p>

    <p class="alinti-son-paragraf" xml:lang="tr"><span class="dar-paragraf-duz">(ek 11) motorun orjinal aksan projesi</span></p>

    <p class="duz-ilk-paragraf" xml:lang="tr"><span class="duz">Mahkeme şayet bu bilirkişi raporunu dikkate alarak bir karar verirse bu şu anlama gelecekti:</span></p>

    <p class="duz1" xml:lang="tr"><span class="duz">Saime Sezginler Beechcraft firması aleyhine açtığı davayı kaybedecekti.</span></p>

    <p class="duz1" xml:lang="tr"><span class="duz">Bitlis Dosyası ise henüz kapanmayacaktı.</span></p>

    <p class="duz1" xml:lang="tr"><span class="duz">Asıl şimdi açılacaktı...</span></p>

    <p class="duz1" xml:lang="tr"><span class="duz">Ancak olmadı...</span></p>

    <p class="duz1" xml:lang="tr"><span class="duz">Normal şartlar altında 13. Asliye Hukuk Mahkemesi’nin bilirkişi kararını onaylaması bekleniyordu. Oysa davanın hâkimi Üzeyir Termeli bu bilirkişi raporunu onaylamak yerine yeni bir bilirkişi raporu istedi.</span></p>

    <p class="duz1" xml:lang="tr"><span class="duz">Saime Sezginler ve avukatı da bunun üzerine yedi sayfalık bir gerekçeli kararla reddi hâkim isteminde bulundular. Dilekçelerinde davaya bakan hakimin “üzerimde baskı var” dediği iddia ediliyor ve daha önce hazırlanan bilirkişi raporunun yeterli olacağı vurgulanarak karar süresinin uzatılmasının daha sonra açılacak kimi davaları zaman aşımı etkeninden dolayı imkânsız kılacağının altı çiziliyordu.</span></p>

    <p class="duz1" xml:lang="tr"><span class="duz">17 Şubat 1993 günü içindeki beş kişi ile Ankara’da Yenimahalle’ye düşen ve düştüğü yerde de bir kişinin ölümüne yolaçan uçakla ilgili dava henüz bitmemişti. Eşref Bitlis’in ölümüne yol açan kazanın davası sürecekti.</span></p>

    <p class="duz1" xml:lang="tr"><span class="duz">Eninde sonunda bu dava bitse de, öyle görünüyordu ki, “Bitlis Dosyası” hiçbir zaman tam anlamıyla kapanmayacaktı.</span></p>

    <p class="duz1" xml:lang="tr"><span class="duz">Tarık Bitlis’in yıllar önce kazanın olduğu yere gittiğinde hissettiği o yanık kokusu Bitlis Dosyası’nın üzerinden hiç çıkmayacaktı.</span></p>
  </div>
</body>
</html>