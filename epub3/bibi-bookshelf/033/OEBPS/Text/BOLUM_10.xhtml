<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_10.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-10">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Hedef</span></h1>

    <p class="duz1" xml:lang="tr"><span class="duz">Eşref Bitlis 1993 yılında tek kelimeyle hedefti.</span></p>

    <p class="duz1" xml:lang="tr"><span class="duz">1990’dan bu yana PKK’yla mücadelenin en kritik ismiydi. Attığı her adım, ağzından çıkan her söz verdiği her karar önemliydi. 1993’e ulaşıldığında PKK’nın en büyük hedefiydi.</span></p>

    <p class="duz1" xml:lang="tr"><span class="duz">Eşref Bitlis, aldığı eğitim dolayısıyla Türk ordusunda ABD’den çok Alman kültürüne yatkın sayılı üst düzey subaydan biriydi. Almanya’da dil eğitimi görmüş, Alman Kara Harp Akademisi’nden mezun olmuştu. Yakın silah arkadaşları, Eşref Bitlis’in her zaman bölgeye ilişkin Amerikan politikalarını fazla belirleyici görmediğini, Türkiye’nin çıkarlarını ön planda tuttuğunu söylüyordu.</span></p>

    <p class="duz1" xml:lang="tr"><span class="duz">Eşref Bitlis, Amerikan çıkarlarını savunanların boy hedefiydi.</span></p>

    <p class="duz1" xml:lang="tr"><span class="duz">Bitlis, 17 Şubat 1993 günü Diyarbakır’a giderken, bahar aylarında yapılacak bir operasyonun planlarını da yanında götürüyordu. Uçağı düşmeden kısa süre önce</span> <span class="italik">Milliyet</span> <span class="duz">gazetesinden Soner Gürel’e bu planların içeriğini “şimdilik yayımlanmamak kaydıyla” anlatmıştı.</span> <span class="italik">Milliyet</span><span class="duz">, 19 Şubat 1993’te, yani kazadan iki gün sonra yayımladığı haberde, güneydoğudaki operasyonun aslında Ocak ayında yapılacağını, yoğun kar yağışı yüzünden Mart ayına ertelendiğini yazıyordu. Harekât sonrasında, “Newruz” bayramından önce PKK’ya büyük bir darbe vurup etkisiz hale getirilmesi planlanıyordu. Kuzey Irak’tan 450 PKK’lının Türkiye’ye girip 1800 kişilik bir grupla birleştiği öğrenilmişti. Bu PKK’lıların yerleri tesbit edilmiş, gerekli mücadele için tüm hazırlıklar yapılmaya başlanmıştı. Eşref Bitlis, Diyarbakır’a işte bu “son operasyon” hazırlıklarını yerinde görmek için gidiyordu.</span></p>

    <p class="duz1" xml:lang="tr"><span class="duz">Eşref Bitlis, “son operasyon”un yapılış biçimine ya da zamanlamasına katılmayanların da hedefiydi.</span></p>

    <p class="duz1" xml:lang="tr"><span class="duz">Bitlis’in PKK’yla mücadele tarzında da yıllar içinde değişmeler olmuştu. Yalnızca askeri yöntemlerin bu mücadelede yeterli olamayacağını, kimi politik kararlarla, barışçı yollarla başarıya ulaşılabileceğini düşünmeye başlamıştı. Genelkurmayla, özellikle de Genelkurmay Başkanı Doğan Güreş’le aralarında meseleye ciddi bir yaklaşım farkı olduğu iddia ediliyordu.</span></p>

    <p class="duz1" xml:lang="tr"><span class="duz">1990’ların başında Genelkurmay tek kelimeyle kapalı bir kutuydu ve içeride nelerin olduğuna dair tek bir veri dışarıya sızmıyordu. Eşref Bitlis’in öbür üst rütbeli subaylarla anlaşmazlık içinde olup olmadığı merak ediliyordu. Bitlis hakkında farklı yerlerde farklı sorular soruluyor; cevaplar, söylenti, dedikodu, iddia sınırını aşamıyordu.</span></p>

    <p class="duz1" xml:lang="tr"><span class="duz">Bitlis, Güreş’le ilgili dedikoduların da odağındaydı.</span></p>

    <p class="duz1" xml:lang="tr"><span class="duz">20 Eylül 1993 tarihli</span> <span class="italik">Aydınlık</span> <span class="duz">dergisi, İstanbul kaynaklı imzasız bir haberinde, Bitlis’in 22 Mart 1992’de dönemin cumhurbaşkanı Turgut Özal’a gizli bir mektup gönderdiğini iddia etti.</span> <span class="italik">Aydınlık</span><span class="duz">’a göre, iki sayfalık bu mektubun ilk sayfasında bir ön yazı, ikinci sayfasında Bitlis’in Kürt sorunuyla ilgili tespit ve görüşleri yer alıyordu. Dergi, bu mektubun dönemin Genelkurmay Başkanı Doğan Güreş’in Jandarma Genel Komutanı Bitlis’i Özal’a şikâyet etmesi üzerine yazıldığını iddia etti.</span> <span class="italik">Aydınlık</span><span class="duz">’ın haberine göre Özal, Bitlis’e “Güreş Paşa’yla aranızdaki çekişme nedir?” diye sormuş, Bitlis cevabını yazılı olarak bildireceğini belirtip, bu mektubu kaleme almıştı.</span> <span class="italik">Aydınlık</span><span class="duz">, haberin devamında mektubun içeriğinden de alıntılar yapıyordu:</span></p>

    <p class="alinti-ilk-paragraf" xml:lang="tr"><span class="dar-paragraf-duz">“Zât-ı âlinizin telefonla şahsıma verdiğiniz emir gereği, bahsini ettiğiniz konuya açıklık getirmek için, Güneydoğu Anadolu bölgesindeki terör olayına ışık tutacağına inandığım görüşlerimi aşağıda iletiyorum.”</span></p>

    <p class="alinti1" xml:lang="tr"><span class="dar-paragraf-duz">“...Yöreye yönelik operasyonlarda, hava saldırılarında, sivil yerleşim bölgelerindeki vatandaşlarımızın can kaybına uğrayabileceklerine inanmaktayım.”</span></p>

    <p class="alinti1" xml:lang="tr"><span class="dar-paragraf-duz">“...Çekiç Güç’ün zaman zaman PKK ile beraber hareket ettikleri konusunda istihbari bilgiler bulunmaktadır.”</span></p>

    <p class="alinti1" xml:lang="tr"><span class="dar-paragraf-duz">“... Son Kuzey Irak ziyaretimde Talabani, PKK konusunda kendilerinin sorumlu tutulmamasını dile getirdi.”</span></p>

    <p class="alinti-son-paragraf" xml:lang="tr"><span class="dar-paragraf-duz">“... İlk birifingde konuyla ilgili bilgileri size aktaracağım.”</span></p>

    <p class="duz1" xml:lang="tr"><span class="italik">Aydınlık</span><span class="duz">’ın haberinde mektupla ilgili başka bilgiler de verilmiş, bütün bu bilgilerin ve alıntıların yayımlanmasına rağmen, iddia edilen mektubun orijinaline haberde yer verilmemişti.</span></p>

    <p class="duz1" xml:lang="tr"><span class="duz">17 Şubat 1993 günü Eşref Bitlis’in içinde bulunduğu uçak düştükten sonra bütün bu iddialar, dedikodular, söylentiler “bir süre için” noktalandı.</span></p>

    <p class="duz1" xml:lang="tr"><span class="duz">Eşref Bitlis, düşen uçağının içinde, dört subayla birlikte öldü.</span></p>

    <p class="duz1" xml:lang="tr"><span class="duz">Geride, uçağının bembeyaz bir karın üzerindeki kapkara enkazı ve şehitlerin “şok geçiren” acılı aileleri kaldı...</span></p>
  </div>
</body>
</html>