<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_27.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-27">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Cem Ersever nasıl öldürüldü?</span></h1>

    <p class="duz1" xml:lang="tr"><span class="duz">Olaydan aylar sonra 4 şubat 1997 tarihinde Meclis Susurluk Araştırma Komisyonu’na giden bir tanık Cem Ersever’in öldürülmesiyle ilgili olarak kendi bildiklerini anlatmıştı. Meclis tutanaklarına geçen ifadeyi veren kişi Emniyet İstihbarat Dairesi Başkan Yardımcısı Hanefi Avcı’ydı. Avcı, Susurluk ve devlet içindeki istihbarat çalışmalarıyla ilgili yaptığı açıklamalarla büyük yankı uyandırmış, yaptığı açıklamalar nedeniyle daha sonra görevinden alınmıştı. Hanefi Avcı meclis tutanaklarına geçen ifadesinde Kurmay Binbaşı Cem Ersever’in nasıl öldürüldüğünü de anlatmıştı. Daha sonra</span> <span class="italik">Aydınlık</span> <span class="duz">dergisi Avcı’nın tüm iddialarının dikkatleri kendisinden uzaklaştırmak amacıyla uydurduğuna yer vermiş ve bu senaryonun doğru olamayacağını belirtmişti.</span></p>

    <p class="alinti-ilk-paragraf" xml:lang="tr"><span class="dar-paragraf-bold">Hanefi Avcı:</span> <span class="dar-paragraf-duz">İstanbul’da görev yaparken bir gün Alparslan Ertuğ adında bir kişi aradı. Dedi ki siz beni tanımazsınız, Cem Ersever bana dedi ki bana herhangi bir şey olursa en güveneceğim insan Hanefi diye ismini vermişti. Ben seni onun için arıyorum.</span></p>

    <p class="duz-ilk-paragraf" xml:lang="tr"><span class="duz">Cem Ersever yıllarca güneydoğuda çalışmış ancak adını Ankara’da</span> <span class="italik">Aydınlık</span> <span class="duz">gazetesine yaptığı açıklamalarla duyurmuştu. İki gazeteciye Güneydoğu’da işlenen cinayetleri anlatmıştı. Kamuoyunu Yeşil ismi ve Yeşil’in faaliyetleriyle tanıştırmıştı. Kuşkusuz Güneydoğu’da meydana gelen birçok olayın içinde kendisi de vardı ve çok şey biliyordu. Ve çok şey bilen bu subay ve arkadaşları bir gün ortadan kayboldular. Kayboldukları anlaşıldıktan bir kaç saat sonra da Hanefi Avcı’nın araştırmaları başladı.</span></p>

    <p class="duz1" xml:lang="tr"><span class="duz">Cem Ersever’ in o gün Ankara’da mahkemesi vardı. Alparslan Bey’in şoförü bir pejo minibüsle Cem Ersever’i Ankara’ya götürmüş. Ersever saat 10’da Ankara’ya varmış. 12’de şoförle buluşmak üzere ayrılmış ve bir daha geri dönmemişti. Oysa, Kemal adlı Ankara’da oturan bir arkadaşına bıraktığı kutularını alacak, Alparslan Bey’in şoförüyle saat 12’de buluşacak, kutularını İstanbul’a yollayacaktı. Kendisi ise üzerindeki kot elbise yerine Kemal’in evinde beraberinde getirdiği siyah takım elbiseyi giyecek, oradan iki gazeteciyle buluşup mahkemesine gidecekti. Ancak Kemal’e gitmiş ve bir daha haber alınamamıştı.</span></p>

    <p class="baslik" xml:lang="tr"><span class="duyuru-baslik">“Ersever’in güvenilir (!) arkadaşları”</span></p>

    <p class="alinti-ilk-paragraf" xml:lang="tr"><span class="dar-paragraf-bold">Hanefi Avcı:</span> <span class="dar-paragraf-duz">Kemal aranıyor Alparslan Bey tarafından, Kemal diyor ki, bana geldi 12’de, ben emanetlerin hepsini kendine verdim. Yanında bir iki adam daha vardi beraber gitti, diyor.</span></p>

    <p class="duz-ilk-paragraf" xml:lang="tr"><span class="duz">Bu telefon konuşmasının ardından Hanefi Avcı Ersever’in en çok güvendiği bir başka arkadaşını, Mustafa’yı arıyor. O da “ben bilmiyorum” deyince Ankara Emniyeti’ni harekete geçiriyor, araştırmalarını istiyor. Emniyette olayın detaylarını öğrenmek için Ersever’in özel eşyalarının bulunduğu kutuları evine bıraktığı ve gidip de bir daha ortaya çıkmadığı Kemal’i arıyor. Ve o an hiç beklenmedik bir olay oluyor.</span></p>

    <p class="baslik" xml:lang="tr"><span class="duyuru-baslik">“Kemal’i kim koruyor?”</span></p>

    <p class="alinti-ilk-paragraf" xml:lang="tr"><span class="dar-paragraf-bold">Hanefi Avcı:</span> <span class="dar-paragraf-duz">Kemal’i Emniyet aradığı zaman, uğra, bilgi ver dediği zaman Jandarma devreye giriyor. Diyor ki, “Kemal bizim adamımız. Kemal’e bir şey soramazsınız, çağıramazsınız” diyor. Daha sonra Kemal’e karışılmıyor.</span></p>

    <p class="alinti1" xml:lang="tr"><span class="dar-paragraf-duz">Daha sonra Alparslan bey bana anlattı. Dedi ki “ben cinayeti çözdüm. Cem öldürüldüğü zaman üzerinde kot pantolonu ve kötü bir elbisesi vardı. Halbuki Kemal’in evine gitseydi takım elbisesini giyip, 12’de buluşmaya gelip oradan mahkemeye gidecekti. Yani Cem, Kemal’in evine gitti ve oradan bir daha çıkamadı.”</span></p>

    <p class="duz-ilk-paragraf" xml:lang="tr"><span class="duz">Hanefi Avcı meclis tutanaklarında Ersever cinayetinin gerekçesini de anlatıyordu. Avcı’nın söyledikleri doğruysa itirafçı Mustafa Deniz ve binbaşı Cem Ersever ordudan ayrıldıktan sonra Güneydoğu’dan Ankara’ya elleri boş gelmiyorlar. Filmler, dokümanlar ve uzaktan kumandalı patlayıcılarla dönüyorlar. Cem Ersever basınla ilişkiye giriyor ve bildiklerini anlatmaya başlıyor. Zaman zaman da en yakın arkadaşı Mustafa’ya elindeki patlayıcıları çeşitli provokatif eylemlerde kullanmaktan bahsediyor. Daha sonra bütün malzemeleri kutulara doldurup yine Güneydoğu’dan tanıdığı ve güvendiği bir başka dostunun evine bırakıyor. Habur eski gümrük müdürünün şoförü Kemal’in evine... Ersever sonra da İstanbul’a gidiyor. Mustafa ise Ersever’in bir çılgınlık yapmasından korkarak Kemal’deki kutulardan Jandarma İstihbarat’ı haberdar ediyor. Araya tanıdıklar girince Kemal, Ersever’in emanetlerini Jandarmaya teslim ediyor. Ersever ise bir süre sonra bütün bu olan biteni bilmeden Kemal’e telefon ediyor ve emanetlerini almaya geleceğini söylüyor. Ersever gidiyor ve bir daha dönmüyordu.</span></p>

    <p class="baslik" xml:lang="tr"><span class="duyuru-baslik">Kemal’in evi</span></p>

    <p class="alinti-ilk-paragraf" xml:lang="tr"><span class="dar-paragraf-bold">Hanefi Avcı:</span> <span class="dar-paragraf-duz">Mustafa Deniz, Cem’in kaybolduğunu duyunca o da Kemal’in evine gidiyor. “Ne oldu, Cem buraya gelmiştir” diye? O da çıkmıyor. İstanbul’daki, adı Nevval Boz olan kadın da yine Cem’i sormak için en güvendikleri insan Kemal’in evine geliyor ve kayboluyor.</span></p>

    <p class="duz-ilk-paragraf" xml:lang="tr"><span class="duz">Yani Cem Ersever en güvendiği iki insan tarafından bilerek ya da bilmeyerek tuzağa düşürülüyor. Belki de Cem’i iyi niyetli olarak ele veren en yakın arkadaşı Mustafa da Ersever’le aynı kaderi paylaşıyor. Ersever ve arkadaşlarının cesetleri bir kaç gün sonra Ankara çevresindeki farklı jandarma bölgelerinde bulunuyor. Üçünün de aynı şekilde öldürüldüğü anlaşılıyor.</span></p>

    <p class="baslik" xml:lang="tr"><span class="duyuru-baslik">Yeşil</span></p>

    <p class="duz1" xml:lang="tr"><span class="duz">Hanefi Avcı ise işin peşini bırakmıyor ve karşısına bildik bir isim çıkıyor.</span></p>

    <p class="alinti-ilk-paragraf" xml:lang="tr"><span class="dar-paragraf-bold">Hanefi Avcı:</span> <span class="dar-paragraf-duz">O zamanlar Kemal’in muhaberede kullandığı bir telefon var. Şu anda o telefonu Yeşil kullanıyor, yani düğümü o zaman çözebilirsiniz.</span></p>

    <p class="duz-ilk-paragraf" xml:lang="tr"><span class="duz">Gerçekten de bir dönem Ersever’in yakın arkadaşlarına verdiği ve Kemal’in olduğunu söylediği 216 74 57 numaralı araç telefonunun kime ait olduğunu araştırdığımızda karşımıza Elazığ kayıtlı Ahmet Demir, yani namı diğer Yeşil çıktı. Muhtemelen o gün Kemal’in evinde Cem Ersever’i bekleyenlerden biri Ersever’in açıklamalarında adını sık sık Güneydoğu’da yüzlerce faili meçhul olayla andığı Yeşil’di. Nitekim Ersever de bir süre önce gazeteci Soner Yalçın’a Yeşil’in Ankara’da kendisini aradığını söylemiş ve İstanbul’a gitmişti.</span></p>

    <p class="duz1" xml:lang="tr"><span class="duz">Ahmet Demir’in ya da Yeşil’in uzun bir süre Jandarma İstihbaratı’nda çalıştığı söyleniyor, bugün ise ne nerede olduğu ve ne de kimin için çalıştığı biliniyor..</span></p>

    <p class="baslik" xml:lang="tr"><span class="duyuru-baslik">Kemal de kayboldu</span></p>

    <p class="duz1" xml:lang="tr"><span class="duz">Bir başka kayıp isim de Kemal. Kemal, Habur’dan döndükten sonra Ankara’ya yerleşmişti. Ersever’in öldürülmesinden sonra da ortadan kayboldu. Yalnızca Çubuklu’lu olduğu bilinen Kemal’in elde bulunan tek irtibat numarası araştırıldığında karşınıza Ankara Keçiören’de bir adres çıkıyordu. Kapıyı çaldığınızdaysa hiç de iyi karşılanmıyordunuz. Ev sahipleri Kemal diye birinin bu adreste yaşamadığını, bu telefon numarasını iki yıl önce devraldıklarını söylüyorlardı.</span></p>

    <p class="duz1" xml:lang="tr"><span class="duz">Ya Ersever’in Kaybolan bombaları ve belgeleri? Hanefi Avcı, Meclis tutanaklarında bunlara da oldukça ilginç bir adres gösteriyordu.</span></p>

    <p class="alinti-ilk-paragraf" xml:lang="tr"><span class="dar-paragraf-bold">Hanefi Avcı:</span> <span class="dar-paragraf-duz">O patlayıcılar zannediyorum Milli İstihbarat’a geçti. Onların denetiminde. Yani bizim o Yeşil denilen vatandaş bu patlayıcıları kullanabilir diye birtakım kaygılarımız vardı. Ama daha sonra onların eline geçtiğini öğrendik. Patlayıcılar şu anda MİT’in elinde...</span></p>

    <p class="duz-ilk-paragraf" xml:lang="tr"><span class="duz">Telefon çaldı.</span></p>

    <p class="duz1" xml:lang="tr"><span class="duz">“Ben Tayfun” dedi. “Yaptığın programı seyrettim, ama birşey eksik kalmadı mı?”</span></p>

    <p class="duz1" xml:lang="tr"><span class="duz">Daha şaşkınlığı üzeinden atamadan sordu.</span></p>

    <p class="duz1" xml:lang="tr"><span class="duz">“Sizce ne eksik kaldı?”</span></p>

    <p class="duz1" xml:lang="tr"><span class="duz">Tayfun’un gülümseyen sesi duyuldu.</span></p>

    <p class="duz1" xml:lang="tr"><span class="duz">“Şimdi, yazdığın, çektiğin tüm malzemeyi önüne koy ve en baştan dikkatlice bir kez daha oku, cevabı sen verdin zaten, ama farkında değilsin.”</span></p>

    <p class="duz1" xml:lang="tr"><span class="duz">Şaşırdı.</span></p>
  </div>
</body>
</html>