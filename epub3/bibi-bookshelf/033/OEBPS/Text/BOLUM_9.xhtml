<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_9.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-9">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">JİTEM</span></h1>

    <p class="duz1" xml:lang="tr"><span class="duz">İran-Türkiye görüşmeleri sırasında Bitlis’in masaya koyduğu belgeyi nasıl ele geçirdiği öğrenilemedi. İddiaya göre, belgeyi ele geçirip Bitlis’e ulaştıran, “Jandarma İstihbarat Terörle Mücadele” birimi, yani “JİTEM”di.</span></p>

    <p class="duz1" xml:lang="tr"><span class="duz">Bugün “JİTEM” adıyla bildiğimiz kuruluşun, ilk olarak 1938 yılında oluşturulan benzer bir örgütlenmeye dayandığı söyleniyor. 1987 civarında tekrar ortaya çıkana kadar uzun yıllar kimse böyle bir kuruluştan söz etmemişti.</span></p>

    <p class="duz1" xml:lang="tr"><span class="duz">JİTEM doğrudan Jandarma Genel Komutanlığı’yla irtibatlı bir örgüttü. Türkiye’de yedi ayrı bölgede faaliyetlerini yürütüyordu. Her bölgenin başında bir grup komutanı bulunuyordu.</span></p>

    <p class="duz1" xml:lang="tr"><span class="duz">JİTEM’de görev yapan askerler öteki askerlere pek benzemiyordu. Çoğu üniforma giymiyor, askeri araçlarla dolaşmıyorlardı. Dış görünüş bakımından bölge insanlarından farksızdılar. Zaten aralarında gerçekten bölgeden insanlar, itirafçılar da yer alıyordu. Bu kişilerin PKK’yla mücadelede etkin rol oynadığı belirtiliyordu.</span></p>

    <p class="duz1" xml:lang="tr"><span class="duz">JİTEM’e dair en ilginç durum şuydu: Adı gerçi açık açık yazılıyor, çiziliyordu ama Genelkurmay Başkanlığı yetkilileri bu örgütün varlığını kabul etmiyordu. (JİTEM’in varolmadığının ileri sürülüşü, buna karşılık varlığının bir teşekkür belgesiyle kanıtlanışı için Ekler bölümüne bakınız.)</span></p>

    <p class="duz1" xml:lang="tr"><span class="duz">Bu karışık duruma, şüphesiz, hem JİTEM’in yürüttüğü mücadelenin tarzı hem de bu kuruluş elemanlarının Güneydoğu’da birtakım karanlık işlere karıştığı iddiaları yol açıyordu.</span></p>

    <p class="duz1" xml:lang="tr"><span class="duz">90’ların başında henüz bu söylentiler ayyuka çıkmamıştı. O yıllarda JİTEM’de Eşref Bitlis’in çok güvendiği kurmay subaylar görev alıyordu. Daha sonra adı sık sık anılacak istihbarat grubu başkanı bir subay, yalnızca JİTEM içinde değil bölgede adından söz ettirmeye başlamıştı. Kürtçe konuşan, çoğu zaman sivil kıyafetlerle halkın arasına karışan bu subay, sınır ötesi operasyonlara katılıyor, etkili mücadele edebilmek amacıyla PKK’yı yakından tanımaya çalışıyordu. Hırslı ve akıllıydı. Biçimi ve bedeli ne olursa olsun bölgede kesin çözüm taraftarıydı. “Bu iş dağda başladı dağda bitmeli” diyordu. Siyasi çözümden önce askeri çözüm yollarını benimsiyor, PKK’lı itirafçıları örgütlediği iddia ediliyordu. Güneydoğu’da hangi taşı kaldırsanız altından bu subayın adı çıkıyordu.</span></p>

    <p class="duz1" xml:lang="tr"><span class="duz">Kullandığı PKK itirafçılarıyla beraber, JİTEM’i, Güneydoğu sorunuyla ilişkili olarak adı en sık anılan, en çok tartışılan örgütlerden birine dönüştüren bu genç subay kurmay binbaşının adı Cem Ersever’di.</span></p>

    <p class="duz1" xml:lang="tr"><span class="duz">Bölgede, en azından ilk yıllarda Eşref Bitlis’in en çok güvendiği subaylardan biriydi. Bölgeyi çok iyi tanıyordu. Kuzey Irak’a yapılacak operasyonların planlanmasına katılıyordu, Eşref Bitlis’le beraber. Hatta Bitlis’in yerine Barzani ve Talabani’yle resmi görüşmeler yapabiliyordu.</span></p>

    <p class="duz1" xml:lang="tr"><span class="duz">Uzun bir süre uyum içinde çalışan Bitlis ve Ersever ikilisinin arası Kuzey Irak’a düzenlenen operasyonun ardından açıldı. Ersever, Kuzey Irak operasyonunun başarısız olduğunu düşünüyor, bunu da her yerde açık açık söylemekten çekinmiyordu. Gerçi bu başarısızlığın sorumlusu olarak kimi gösterdiğini isim vererek açıklamıyordu, ama üstü kapalı olarak üst düzey komutanları, yani bir yerde Eşref Bitlis’i suçluyordu. Aynı günlerde Eşref Bitlis ile Cem Ersever’in arasının pek iyi olmadığı konuşulmaya başlandı. Sonraki yıllarda Ersever’e Eşref Bitlis hakkındaki görüşleri sorulduğunda, anlaşmazlıklarına değinmemeyi tercih etmişti: “Ben Bitlis Paşa’nın istihbarat grup komutanı olarak çalıştım. Bitlis Paşa bir şeyler yapmak istiyordu. Bu mücadele içinde bulunan en şuurlu askerlerden biriydi. Söyleyeceğim bu kadar. Kendisi ölmüştür. Eşref Paşa hakkında konuşmak istemem” (Hikmet Çiçek’in Ersever’le görüşmesi,</span> <span class="italik">Aydınlık</span><span class="duz">, 11 Kasım 1993).</span></p>

    <p class="italik1" xml:lang="tr"><span class="duz">Soner Yalçın,</span> <span class="italik">Binbaşı Ersever’in İtirafları</span> <span class="duz">kitabında Ersever’e Eşref Bitlis’le ilgili başka sorular da sormuştu:</span></p>

    <p class="alinti-ilk-paragraf" xml:lang="tr"><span class="dar-paragraf-bold">Peki sizin açınızdan Eşref Paşa’nın öldürülmesinde bir kuşku var mı?</span></p>

    <p class="alinti1" xml:lang="tr"><span class="dar-paragraf-bold">Ersever:</span> <span class="dar-paragraf-duz">Bana göre yok! Milyonda bir olabilecek bir kaza Eşref Paşa’yı bulmuştur. Suikast olsaydı bugüne kadar çıkardı, yapanlar açıklamalarda bulunurdu.</span></p>

    <p class="alinti-ilk-paragraf" xml:lang="tr"><span class="dar-paragraf-bold">Türk ordusu içinde bir kuvvet değil de Amerika, İngiltere gibi bir kuvvet, kendi stratejilerine ters düştüğü gerekçesiyle suikast yapmış ve bunu gizlemiş olamaz mı?</span></p>

    <p class="alinti1" xml:lang="tr"><span class="dar-paragraf-bold">Ersever:</span> <span class="dar-paragraf-duz">Bu konuda herhangi bir yorum yapmak istemiyorum. Şu an için herhangi bir soru işareti bulunmuyor bana göre.</span></p>

    <p class="alinti-ilk-paragraf" xml:lang="tr"><span class="dar-paragraf-bold">Eşref Bitlis’in stratejisi Amerika, İngiltere, Almanya’yla çelişiyor muydu?</span></p>

    <p class="alinti1" xml:lang="tr"><span class="dar-paragraf-bold">Ersever:</span> <span class="dar-paragraf-duz">Eşref Paşa şunu her zaman söylemiştir, Kürt meselesi ile PKK aynı şey değildir. Bu sözlere bakarak siz yorumda bulunun! Eşref Paşa bu konuda bilinçliydi. Eşref Paşa dağdaki gerillanın kökünün kazınmasını arzu ediyordu. PKK sorununa çözüm bulmadan, Kürt sorununa –eğer varsa- çözüm aranmaya başlanamaz. Öcalan ve PKK ortada kalmayacaktır, ondan sonra eğer varsa çözüm aranacaktır.</span></p>

    <p class="duz-ilk-paragraf" xml:lang="tr"><span class="duz">Söyleşinin bundan sonrasında Ersever, kendi “çözüm” anlayışını anlatıyordu.</span></p>

    <p class="duz1" xml:lang="tr"><span class="duz">1990’ların başına ait bir söylenti de, ordu içinde JİTEM’le ilgili bir gerilimin var olduğuydu. İddialara bakılacak olursa Genelkurmay ile Jandarma Genel Komutanlığı arasında bir çekişme yaşanıyordu. Hattâ bu çekişme Eşref Bitlis ile Genelkurmay başkanı Doğan Güreş’in arasını da açmıştı.</span></p>

    <p class="duz1" xml:lang="tr"><span class="duz">Gerçi sonraki günlerde Genelkurmay başkanlığı JİTEM diye bir kuruluşun varolmadığını iddia etti, ancak iddialara göre Bitlis’in ölümünden sonra JİTEM Jandarma Genel Komutanlığı’ndan alınıp Genelkurmay Başkanlığı’na bağlanmıştı. Hattâ 6 Haziran 1993’te Cem Ersever bu yeni yapılanmayı protesto ederek istifa ettiğini açıkladı (</span><span class="italik">Aydınlık</span><span class="duz">, 28 Eylül 1993). Ancak 8 Ağustos 1997’de</span> <span class="italik">Radikal</span> <span class="duz">gazetesinde, Cem Ersever’le ilgili dizi yazının o günkü bölümünde yazılana göre, Ersever yeni yapılanmayı protesto etmek için değil Eşref Bitlis’in isteği üzerine istifa etmek zorunda kalmıştı.</span></p>
  </div>
</body>
</html>