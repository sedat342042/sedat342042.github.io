<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_3.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-3">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Enkaz alanında</span></h1>

    <p class="duz1" xml:lang="tr"><span class="serifsiz-bold">Ankara, 13.30</span></p>

    <p class="duz1" xml:lang="tr"><span class="duz">Dışarıda sulu kar yağıyordu. Soğuk bir Ankara günüydü. Büronun penceresinden dışarıya bakıyordu. Telefon çaldı. Konuştu. Yenimahalle’de bir uçak düşmüştü.</span></p>

    <p class="duz-ilk-paragraf" xml:lang="tr"><span class="serifsiz-bold">14.35</span></p>

    <p class="duz1" xml:lang="tr"><span class="duz">Geldiklerinde, her şey olmuş bitmişti.</span></p>

    <p class="duz1" xml:lang="tr"><span class="duz">Yenimahalle’deki posta idaresinin büyük, çirkin binasının hemen ardından dumanlar yükseliyordu. Önden baktığınızda sanki olağanüstü hiçbir şey yokmuş gibiydi. Ancak binanın arkasına geçtiğinizde manzara korkunçtu. Bembeyaz bir örtüyle kaplı bahçenin yaklaşık 500 metrekarelik kısmı kararmıştı. Bekçi kulübesi olduğu anlaşılan küçük bir kulübe köz halindeydi. Her taraf dumanı tüten metal yığınlarıyla doluydu. PTT’nin bütün çalışanları ya camlarda ya da kapının önünde, olan biteni anlamaya çalışıyorlardı. Bakışlarındaki sükûnetten hepsinin en az birkaç saattir aynı yerde, aynı durumda olduğu anlaşılıyordu. Enkazın bulunduğu alan yavaş yavaş koruma altına alınıyordu. Garip olan, her yerde askerlerin bulunuşuydu. Etrafta yüzlerce asker sanki enkazın arasında kaybettikleri bir şeyleri arıyormuş gibi dolaşıyordu. Metal yığınlarının yoğun olduğu kimi yerlere nöbetçiler yerleştirilmişti. Havada küller, kağıtlar uçuşuyordu. Dağılan enkazın içindeki insan parçaları biraraya getirilmeye çalışılıyor, sedyelerin üzerine toplanan parçalar ambulanslara yükleniyordu. Özel eşyalar belirli noktalara getirilip üst üste yığılıyor, sessiz bir telâşla aynı yerde toplanıyordu. Bir inzibat eri elindeki bavul parçasını getiriyor, bir başka asker çeşitli dosyaları yığının yanına bırakıyordu. Tomsonlu inzibat erleri toplanan bu yığınların bozulmaması ya da kaybolmaması için yanlarında nöbet tutmaya başlamıştı.</span></p>

    <p class="duz1" xml:lang="tr"><span class="duz">Onca askere rağmen ortalıkta tam bir karmaşa hüküm sürüyordu. Bir-iki astsubay ellerindeki eski tip fotoğraf makinalarıyla bütün bu manzarayı görüntülemeye çalışıyordu. Özellikle etrafa saçılmış enkaz parçalarının tek tek fotoğraflarını çekiyorlardı. Elli kişiye varan bir gazeteci ordusu da onları ve yaşananları görüntülemeye çalışıyordu. Tüm objektifler karaltıların içine yönelmiş, ne aradıklarını bilmez bir şekilde dolaşıyordu. Kimi zoomla yaklaşıp uçaktan geriye kalan metal yığınından detaylar alıyor, kimi genel planlarda bir kazanın karmaşasını kamerasına sığdırmaya çalışıyordu.</span></p>

    <p class="duz1" xml:lang="tr"><span class="duz">Uçağın neden düştüğünden çok, bu kadar çok askerin burada ne aradığı kafasına takılmıştı. Düşen uçağın parçalarının beyaz renkte oluşuna bakılırsa, bir savaş uçağı ya da askeri uçak değil, sivil bir uçak düşmüştü. Bir yolcu uçağı kadar büyük değildi. Nitekim etraftaki insan parçaları da uçağın çok kalabalık olmadığını gösteriyordu.</span></p>

    <p class="duz1" xml:lang="tr"><span class="duz">PTT’nin arka bahçesini cehenneme çeviren bir yolcu uçağı değildi. Bir askeri uçak da değildi...</span></p>

    <p class="duz1" xml:lang="tr"><span class="duz">Ancak bu işin askerlerle bir ilgisi vardı...</span></p>

    <p class="duz-ilk-paragraf" xml:lang="tr"><span class="serifsiz-bold">14.50</span></p>

    <p class="duz1" xml:lang="tr"><span class="duz">Bir el omzundan tuttu.</span></p>

    <p class="duz1" xml:lang="tr"><span class="duz">“N’aber bakalım, yakışıklı?” dedi.</span></p>

    <p class="duz1" xml:lang="tr"><span class="duz">Döndü, Tayfun’u karşısında buldu.</span></p>

    <p class="duz1" xml:lang="tr"><span class="duz">“Abi merhaba, hayırdır, siz burada ne yapıyorsunuz?” dedi.</span></p>

    <p class="duz1" xml:lang="tr"><span class="duz">Tayfun, Ankara Emniyeti’nin en gözde polislerinden biriydi. Daha doğrusu en iyi bomba uzmanlarından biri.</span></p>

    <p class="duz1" xml:lang="tr"><span class="duz">“Jandarma Genel Komutanı da uçaktaymış” dedi Tayfun.</span></p>

    <p class="duz1" xml:lang="tr"><span class="duz">“Nasıl yani?” Şaşırmıştı. “Eşref Bitlis mi yani?” dedi.</span></p>

    <p class="duz1" xml:lang="tr"><span class="duz">Tayfun hiç duraksamadan cevap verdi: “Evet, Bitlis Paşa. Yanında birkaç subay daha varmış.”</span></p>

    <p class="duz1" xml:lang="tr"><span class="duz">“Kurtulan var mı?”</span></p>

    <p class="duz1" xml:lang="tr"><span class="duz">“Hayır, yok.”</span></p>

    <p class="duz1" xml:lang="tr"><span class="duz">“Kaza mı yoksa bir başka durum mu var?”</span></p>

    <p class="duz1" xml:lang="tr"><span class="duz">Tayfun güldü. “Biz yarım saat kaldık. Çıkardılar. Soruşturmayı onlar yürüteceklermiş.”</span></p>

    <p class="duz1" xml:lang="tr"><span class="duz">Sonra birden, sanki gerektiğinden fazla konuşmuş gibi yüzü gerildi.</span></p>

    <p class="duz1" xml:lang="tr"><span class="duz">“Ben seni ararım” dedi, gitti.</span></p>

    <p class="duz-ilk-paragraf" xml:lang="tr"><span class="serifsiz-bold">15.00</span></p>

    <p class="duz1" xml:lang="tr"><span class="duz">Uçağın ortada görünen tek tekerleği, yıkıntıların neredeyse 200 metre uzağındaydı. Uçak binanın arka girişinde yer alan garaj kapısının yanındaki kulübenin sanki içinden geçmiş gibiydi. O sırada kulübede bulunan PTT görevlisinin ağır yaralandığı ve hastaneye kaldırıldığı söyleniyordu. Bu kulübeden yaralı çıkmak bile başlı başına mucizeydi. Uçak düştükten sonra büyük parçalar bir miktar daha sürüklenerek 300 metre uzaktaki duvarın dibine yığılmıştı. Etraftaki birçok PTT aracı kısmen yanmıştı. PTT binasının camları patlamanın etkisiyle kırılmıştı. Enkazın arasında dolaşan askerlerin sayısıyla birlikte, etraftaki kalabalık ve gazetecilerin sayısı da giderek artıyordu.</span></p>

    <p class="duz1" xml:lang="tr"><span class="duz">Birazdan Genelkurmay Başkanı’ndan Meclis Başkanı’na kadar birçok üst rütbeli subay ve politikacı kaza yerine gelmeye başladılar. Enkazın arasına girdiler ve etrafa dağılan parçaların üzerinde dolaşarak, her zamanki anlamsız incelemelerini yaptılar. Gelenlerin arasındaki bir kişi, diğerleriyle kıyaslandığında oldukça şaşkın ve üzgün görünüyordu. Genelkurmay Başkanı Doğan Güreş kaza yerine hemen hemen ilk ulaşan kişiydi.</span></p>

    <p class="alinti-ilk-paragraf" xml:lang="tr"><span class="serifsiz-bold">Doğan Güreş (1997’de STV’ye anlatıyor):</span> <span class="serifsiz">Sayın Cumhurbaşkanı (kaza sırasında başbakandı) Demirel’le beraber Roket-San’a gidiyorduk. Yenimahalle’den geçerken, “buraya bir helikopter düştü” dediler. Sayın Cumhurbaşkanı’yla beraber gittik. Uçağı görünce tabii içim cız etti. Bunu hiç unutmam. Ve bu işin üzerine gittim. O günün gazeteleri yazar bunu.</span></p>

    <p class="duz-ilk-paragraf" xml:lang="tr"><span class="duz">Kameramanlar ordusu enkazı görmeye gelen her “önemli kişinin” ardından dalgalanıyor, gelenlerin etrafını sarıyordu. Muhabirler soru soruyor, o da öbürleri de her söyleneni, ağırlıkları omuzlarında gittikçe artan kameralarıyla kaydetmeye çalışıyorlardı. Ancak sorular değişse de cevaplar değişmiyordu. Kameraların kayıt cihazları sürekli, değişik ton ve üslûplarda telaffuz edilen “yorum yok” sözlerini kaydediyordu.</span></p>

    <p class="duz1" xml:lang="tr"><span class="duz">Soğuktan büzüşen gözleri ekip arkadaşlarını uzakta bir yerlerde yakaladı. Biraz geç de olsa Yenimahalle’ye onlar da gelmişlerdi işte. Kameramanın yanına gitti.</span></p>

    <p class="duz1" xml:lang="tr"><span class="duz">“Yanınızda mikrofon getirdiniz mi?” diye sordu.</span></p>

    <p class="duz1" xml:lang="tr"><span class="duz">Birazdan, elinde mikrofon, düşen uçağı gören tanıkları arıyordu. Düşen bir uçak... Böyle bir olayla ilk defa karşılaşıyordu. Bir uçak nasıl düşer... Hiçbir fikri yoktu. Ancak önsezileri vardı...</span></p>

    <p class="duz1" xml:lang="tr"><span class="duz">Tanıkların sıcağı sıcağına anlatacağı kimi ayrıntılar sonraki günlerde yapılacak araştırmalarda çok faydalı olabilirdi. En güvenilir tanıklar, PTT binasından sabahtan beri hiç çıkmamış olanlar, olanı biteni pencerelerden izleyenlerdi.</span></p>

    <p class="duz1" xml:lang="tr"><span class="duz">Binanın içindeki manzara da iç açıcı değildi. Uçak sanki binanın dışına değil içine düşmüştü. Memurların arasından geçti, cama en yakın duran masalara yöneldi. Mikrofonu uzattı:</span></p>

    <p class="duz1" xml:lang="tr"><span class="duz">“Siz uçağın nasıl düştüğünü gördünüz mü, anlatır mısınız?”</span></p>

    <p class="duz1" xml:lang="tr"><span class="duz">Soruyu sorduğu ilk kişi uçağın nasıl düştüğünü değil, düştükten sonra olan bitenleri görenlerdendi. Büyük bir gürültü duymuş, cama koşmuştu.</span></p>

    <p class="duz1" xml:lang="tr"><span class="duz">Daha sonra soru sorduğu ikinci tanık da, üçüncüsü de...</span></p>

    <p class="duz1" xml:lang="tr"><span class="duz">Yüksek sesle kalabalık izleyici topluluğuna doğru bağırdı:</span></p>

    <p class="duz1" xml:lang="tr"><span class="duz">“Uçağın nasıl düştüğünü gören var mı?”</span></p>

    <p class="duz1" xml:lang="tr"><span class="duz">İki kişi el kaldırdı. PTT araçlarını kullanan şoförlerdendi ikisi de. Olayın şokunu üzerlerinden atamamışlardı.</span></p>

    <p class="duz1" xml:lang="tr"><span class="duz">“Biz gördük. Arabayla binanın ön tarafından girdik, garaja doğru ilerliyorduk. Havada bir gürültü duyduk, kafamızı kaldırdık, baktık bir uçak yanarak geliyor. Sonra bir bomba gibi yere çakıldı.”</span></p>

    <p class="duz1" xml:lang="tr"><span class="duz">Bir tanık daha buldu. Aynı soruları sorup, benzer cevaplar aldı. Dışarı çıktı. Mikrofonu verip arkadaşlarından ayrıldı. Bir taksi bulmak için yola doğru yürüdü. Hava soğuktu. Buğulu camları olan bir başka taksi durdu. Binmeden önce son bir defa daha kaza yerine baktı. Sulu kar yerini lapa lapa kar yağışına bırakmıştı.</span></p>

    <p class="duz1" xml:lang="tr"><span class="duz">Uçak enkazındaki dumanlar yavaş yavaş dağılıyordu.</span></p>

    <p class="duz1" xml:lang="tr"><span class="duz">Kar her şeyin üzerini örtüyordu...</span></p>
  </div>
</body>
</html>