<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_4.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-4">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Bitlis Baba</span></h1>

    <p class="alinti1" xml:lang="tr"><span class="serifsiz-bold">Tarık Bitlis (Eşref Bitlis’in oğlu):</span> <span class="serifsiz">“Hey gidi koca topçu” tâbirini çok kullanırdı. Topçuydu. Topçuluğu severdi. Bir de “kavruk” kelimesi. Televizyondaki bir dizide bir tip vardı, “Kavruk” diye, onu çok severdi.</span></p>

    <p class="baslik" xml:lang="tr"><span class="duyuru-baslik">“Sabotaj değil, kaza”</span></p>

    <p class="baslik-3-copy" xml:lang="tr"><span class="duz">(</span><span class="italik">Sabah</span> <span class="duz">gazetesi, 18 Şubat 1993)</span></p>

    <p class="duz1" xml:lang="tr"><span class="duz">Türkiye 18 Şubat gününü Eşref Bitlis’in uçağının düştüğünü bildiren gazete başlıklarıyla karşıladı. İlk açıklamalar yapılmış, pilotların son konuşmaları ele geçirilmiş, bunlar bir gece önce, başta TRT olmak üzere bütün kanallarda uzun uzun yayınlanmıştı. Gazetelerin hemen hepsi olayı kaza diye duyurmuştu. Başta</span> <span class="italik">Sabah</span> <span class="duz">gazetesi olmak üzere hemen hepsi, büyük başlıklarla olayın sabotaj olmadığının özellikle altını çiziyordu. Ancak büyük puntolu başlıkların hemen altında cevap arayan kimi sorular yer almıştı.</span></p>

    <p class="duz1" xml:lang="tr"><span class="duz">Devlet, tek kelimeyle “üzgün”dü. İçişleri Bakanı İsmet Sezgin enkazın arasında dolaşırken gözyaşlarını tutamamıştı. Dönemin Başbakanı Süleyman Demirel olayı duyduktan hemen sonra Genelkurmay Başkanlığı’na gitmiş, kırk dakika boyunca Genelkurmay Başkanı Doğan Güreş’le başbaşa görüşmüştü. Olay basit bir uçak kazası değildi. Şehit olan beş subayın içinde Türk ordusunun en önemli üst rütbeli beş subayından biri yer alıyordu: Türkiye’nin dört bir yanında ve yurt dışında başarıyla görev yapmış ve mesleğinin zirvesine tırmanmış bir asker, içişleri bakanının, cumhurbaşkanının, başbakanın yakın çalışma arkadaşı, Jandarma Genel Komutanı Eşref Bitlis.</span></p>

    <p class="duz1" xml:lang="tr"><span class="duz">Kazanın meydana geldiği 1993 yılında Türk ordusunun sahip olduğu en tecrübeli orgenerallerden biri.</span></p>

    <p class="duz1" xml:lang="tr"><span class="duz">Bir orgeneral ve bir aile babası.</span></p>

    <p class="duz1" xml:lang="tr"><span class="duz">Eşref Bitlis ismi gündeme hep asker yönüyle gelmişti. Aslında bu adı konmamış bir gelenekti de... Türkiye devlet geleneğini farklı şekilde yaşayan bir ülkeydi. Cumhurbaşkanlarının, politikacıların, işadamlarının özel yaşantıları çeşitli vesilelerle gündeme gelmiş olsa da hiçbir orgeneralin özel hayatının kapıları görev başındayken kamuya açılamamıştı. Eşref Bitlis gibi bir asker de bu geleneği bozmamıştı. Sert ve taviz vermez görünüyordu. Özel hayatının kapıları sıkı sıkıya kapalıydı. İç tüzükler, kışlalardaki koyu tonlar, emir komuta zincirindeki uygulamalar, kapalı kapıların kaybolan anahtarlarıydı.</span></p>

    <p class="duz1" xml:lang="tr"><span class="duz">Devlet, ciddiyetini, asık yüzünü koruyor, üniformalar özel yaşantıları perdeliyordu. Komutanların özel yaşantıları tabu alanları olarak kalıyordu.</span></p>

    <p class="duz1" xml:lang="tr"><span class="duz">Eşref Paşa eve gittiğinde üzerindeki asker üniformasını çıkarıyordu.</span></p>

    <p class="duz1" xml:lang="tr"><span class="duz">Gerilimlerini, başında olduğu bir savaşta çektiği stresi, acıları, karmaşık uluslararası ilişkileri, çekişmeleri, çıkmazları ve bütün gün yaşadığı en özel duyguları üniformasıyla birlikte elbise dolabında bırakıyordu. Kapıdan içeriye, çocuklarının yanına, Orgeneral Eşref Bitlis değil, başka bir Eşref Bitlis geliyordu.</span></p>

    <p class="duz1" xml:lang="tr"><span class="duz">Çocukları, karşılarında bir orgenerali değil, bir aile reisini, babalarını buluyordu.</span></p>

    <p class="duz1" xml:lang="tr"><span class="duz">Orgeneral Eşref Bitlis 1933 yılında Malatya’da doğdu. Bir kız, bir de erkek babasıydı. Kızının adı Meltem, oğlunun adı Tarık’tı. Şükran Hanım’la yıllarca hiç kavga etmeden yaşamayı başarmışlardı. Özellikle oğluyla farklı bir ilişkisi vardı.</span></p>

    <p class="alinti-ilk-paragraf" xml:lang="tr"><span class="serifsiz-bold">Tarık Bitlis:</span> <span class="serifsiz">Anadolu’dan çıkmış bir kişi kendisi. Malatyalı’dır. Lise çağına kadar Malatya’dan çıkamamış bir genç düşünün. İlk çıkışı da futbol takımıylaymış. Maç komşu şehirde olmuş. Şehirden ilk ayrılışı bu. Orta halli bir aileden. İşte, anne-baba terzi. Malatya şartlarında okumuş, sonra da tahsilini devam ettirmiş.</span></p>

    <p class="duz-ilk-paragraf" xml:lang="tr"><span class="duz">Eşref Bitlis, 1952 yılında Kara Harp Okulu’na girdi. Yurtdışına ilk kez Harp Okulu’ndayken çıktı. Akademideki öğrencilerin düzenlediği 10 günlük bir turistik geziyle Amerika’ya gitti. 1954 yılında Topçu Okulu’nu bitirdi. Türkiye’nin çeşitli bölgelerindeki askeri birliklerde topçu üsteğmen olarak göreve başladı.</span></p>

    <p class="alinti-ilk-paragraf" xml:lang="tr"><span class="serifsiz-bold">İbrahim Aksoy (Emekli Albay):</span> <span class="serifsiz">Malatyalı’ydı. Aslının Bitlis’ten geldiğini söylerdi. Eşref Bitlis’le Kara Harp Okulu’nda tanıştık. Gayet çalışkan, munis, arkadaşlarıyla iyi geçinen, iyi bir talebeydi. Arkadaşlığımız zamanla pekişti. Özellikle benim Uzunköprü’ye tayinimden sonra. İkimiz de orada üsteğmendik. Orada iki sene ailece pikniklere gittik, toplantılara katıldık. Bir sürü anımız oldu. Çok iyi bir insandı.</span></p>

    <p class="duz-ilk-paragraf" xml:lang="tr"><span class="duz">Eşref Bitlis 1966’da Kara Harp Akademisi’ni bitirdi. Bir yıl sonra dil eğitimi görmeye Almanya’ya gitti. Goethe Enstitüsü’ndeki iki yıllık eğitimi sırasında Batı kültürüyle tanıştı. Eşref Bitlis Almanya’da yalnız değildi. Ailesini de götürmüştü. Ancak okul çağında bir çocuğu olan orta yaşlı bir subay için kısa dönemli bir yurtdışı görevi beraberinde çeşitli zorlukları ve zor kararları da getiriyordu.</span></p>

    <p class="duz1" xml:lang="tr"><span class="duz">Eşref Bitlis’in bu ilk Almanya seyahatinde rütbesi henüz binbaşıydı. Gidiş amacı Almanca öğrenmekti. Bunun için gerekli başvuruları yapmış, bir sınava girmiş ve kazanıp Almanya’ya gelmişti. Ancak aldığı burs ilk yıl ailesini yanına aldırmaya yetmedi. Sürekli ailesine mektuplar yazıyor, telefon ediyordu. İkinci yıl ailesi için kalacak bir yer ayarladı ve yanına aldırdı. Tarık Bitlis henüz 14 yaşındaydı. Hayatında ilk kez gittiği Almanya’da tek kelime Almanca konuşamıyordu. Eşref Bitlis oğlunu karşısına aldı ve daha sonraki yıllarda benzerlerini yapacağı konuşmalardan birini yaptı.</span></p>

    <p class="duz1" xml:lang="tr"><span class="duz">Tarık Bitlis şöyle anlatıyor bu konuşmayı:</span></p>

    <p class="alinti-ilk-paragraf" xml:lang="tr"><span class="dar-paragraf-duz">“Tatilsin bu sene” dedi. “Hiç okul falan düşünme. Bir sene kaybedeceksin. Ben seni okula yazdırmayacağım. Bir sene dışarda gezeceksin. İnsanları tanıyacaksın, geliştirebiliyorsan konuşmanı geliştireceksin.” Çok hoşuma gitti tabii bu. O yaşta böyle bir karardan bayağı keyif alıyorsun. Oh, dedim, babam müsaade etti bir sene gezeceğim.</span></p>

    <p class="duz-ilk-paragraf" xml:lang="tr"><span class="duz">Bitlis ailesinin bu ilk Almanya seferi oldukça keyifli geçti. Evde o yılların ünlü romantik şarkıcılarından Berkant ve o yılların en ünlü ismi Cem Karaca’nın Türkiye’den özel olarak getirtilen kırkbeşlikleri, uzun çalarları dinleniyor, vatan hasreti bir nebze giderilmeye çalışılıyordu. Neyse ki uzun sürmedi. İkinci yılın sonunda Bitlis ailesi Türkiye’ye döndü.</span></p>

    <p class="duz1" xml:lang="tr"><span class="duz">Eşref Bitlis 1969’da Türkiye’de çeşitli birliklerde görev aldı. Sonra yine yol göründü gurbete. İstikamet yine Almanya’yaydı. Ancak bu gidişi diğerinden farklıydı. Ortada pek de alışık olunmayan bir durum vardı. Eşref Bitlis bu sefer dil öğrenmeye değil, Almanya’daki Harp Akademisi’nde mesleki kariyerinin önemli kilometre taşlarından birine ulaşmaya gidiyordu. Hem yaşı hem de rütbesi Almanya’da Kara Harp Akademisi’nde okuyan öteki öğrencilerin üstündeydi. Ancak bu sefer ilk gidişinden daha tecrübeliydi. Üstelik Almancayı çok iyi biliyordu artık.</span></p>

    <p class="duz1" xml:lang="tr"><span class="duz">Aile Almanya’nın yolunu tuttu. Yıl 1972’ydi. Türkiye’de hem siyasetteki hem de ordudaki çalkantılar devam ediyordu. Politik hesaplar yalnızca Millet Meclisi’nde değil, kışlalarda da yapılıyordu. Kimi üst düzey askerler politikaya uzaktan müdahale ediyor, kimileri bizzat içinde yer almak için görevlerinden ayrılıyordu.</span></p>

    <p class="duz1" xml:lang="tr"><span class="duz">Türkiye’de kapıların Batı’ya açılması için henüz uzun yılların geçmesi gerekiyordu. Türkiye’de ne yoksa Almanya’da o vardı. Türkiye’nin buhran yılları, Bitlis ailesi için hayatlarının en güzel yıllarıydı. Almanya’yı ve Almanların yaşantısını çok iyi tanır olmuşlardı. Çocuklar okula başladı.</span></p>

    <p class="duz1" xml:lang="tr"><span class="duz">Bitlis, eğitimini başarıyla tamamlayıp ikinci yılın sonunda Türkiye’ye döndüğünde, elinde Alman Kara Harp Akademisi’nden mezuniyet belgesi vardı. Bir yıl boyunca Kara Harp Akademisi’nde öğretim üyeliği yaptı. Sonra kışlaya çıktı. Çeşitli karargâhlarda ve alaylarda komutanlık görevinde bulundu. Bu yarı akademisyen Avrupalı subayı görev aldığı birliklerde en alt rütbeliden en üst rütbeli askere kadar herkes seviyordu.</span></p>

    <p class="alinti-ilk-paragraf" xml:lang="tr"><span class="serifsiz-bold">İbrahim Aksoy (Emekli Albay):</span> <span class="serifsiz">Yerine göre sertti, yerine göre mülâyimdi. Tabiri caizse bir asker ve er babasıydı. Fakat otoriter, disiplinli, görevini aksatmayan, bilgili, iyi bir subaydı.</span></p>

    <p class="duz-ilk-paragraf" xml:lang="tr"><span class="duz">1974 yılında Türk ordusunun önünde yeni bir görev emri vardı. Asker, Kore Savaşı’ndan sonra ilk kez yurt dışına yeni bir görevle çıktı. Sıcak bir Temmuz ayında başlayan savaşın adı “Barış Harekâtı”ydı... Türk askerleri denizden ve havadan Kıbrıs’a çıkartma yaptı. Askerleri taşıyan araçlardan birinin içinde Eşref Bitlis de vardı. Bitlis Kıbrıs’ta 1. ve 2. Barış Harekâtı’na katıldı. Üstün başarı gösterdi.</span></p>

    <p class="duz1" xml:lang="tr"><span class="duz">O yıllarda Eşref Bitlis, kışlada bir komutan, evde ise hamarat ve iddialı bir aşçı portresi çiziyordu. Lezzetli pilav pişiriyor, yoğurt yapıyor, revani yapımının usulleri üzerine uzun tartışmalara giriyordu. Evdeyken çoğu zaman yeşil hırkasını üzerinden hiç çıkartmıyor, eskiyen eşyalarının ardından üzülüyor, oğlunun yaş gününde hediye ettiği çakıyı bulamayınca ortalığı ayağa kaldırıyordu.</span></p>

    <p class="duz1" xml:lang="tr"><span class="duz">Kışlada “yerine göre sert yerine göre yumuşak” olan paşa, oğluna göre, evde çocuklarına demokrasi dersi veriyordu.</span></p>

    <p class="duz1" xml:lang="tr"><span class="duz">Tarık Bitlis anlatıyor:</span></p>

    <p class="alinti-ilk-paragraf" xml:lang="tr"><span class="serifsiz">Aslında kışlada ne ise evde de oydu. Bir sertlik ya da aşırı derecede bir kalıplaşma yoktu. Yani işte kararlılık, dışarıdan aldığını dışarıya yansıtış biçimi, demokratik, karşı tarafı dinleme, karşı tarafla her şeyi paylaşabilme cesareti... Bu saydığım özelliklerini beraber çalıştığı insanlar da doğrulayacaktır. Bağırarak çağırarak tepki göstermezdi. İkaz eder, hoşgörülüdür, sevgisi vardır. Ben zaman zaman işyerine gittiğim zaman evdeki tavrını orada da sürdürdüğünü gördüm.</span></p>

    <p class="duz-ilk-paragraf" xml:lang="tr"><span class="duz">Eşref Bitlis eve iş taşımıyordu. Herhangi bir evrakı getirmiyor, saklamıyor, üzerinde çalışmıyordu. Oğlunun kendisine hediye ettiği çakıyı yanından hiç ayırmıyordu. Tarık Bitlis okulla ilgili problemlerini babasına getirmez, kendi çözerdi. Baba, aile bireylerine sorumluluklar dağıtıyor, gerekmeden müdahale etmiyordu. Ama bir gün Tarık Bitlis ortaokulu bitirip, “Ben de senin gibi asker olacağım” dediğinde müdahale etti.</span></p>

    <p class="duz-ilk-paragraf" xml:lang="tr"><span class="duz">Şöyle anlatıyor Tarık Bitlis:</span></p>

    <p class="alinti1" xml:lang="tr"><span class="serifsiz">Pilot olmak istiyordum. O zaman beni ilk kez çok ciddi olarak bir kenara çekti ve dedi ki: “Benim velâyetim altındasın. Askeri okula gitmene izin vermiyorum. Liseyi bitirdikten sonra istediğin okula gitme hakkına sahipsin.” İzah etti: “Sıkılmana üzülmene gerek yok. Çünkü ben asker olamazsın demiyorum. Bu hak lise sonrasında da var, o zaman kullanabilirsin. Ama şu anda müsaade etmiyorum.”</span></p>

    <p class="duz-ilk-paragraf" xml:lang="tr"><span class="duz">Eşref Bitlis ilk kez oğlunun özel hayatına müdahale etmiş, bir asker için pek alışılmadık bir tavır sergilemiş ve oğlunun asker olmasına “şimdilik” kaydıyla izin vermemişti.</span></p>

    <p class="duz1" xml:lang="tr"><span class="duz">Sonraki yıllarda ise her zaman oğlunun arkasında durmuş, ilk sigara içtiğinde, üniversiteye ilk girdiğinde, ilk kez tek başına eve çıkmak istediğinde mesafeli ve ılımlı tavrıyla, baba-oğul ilişkisinde iki tarafı da tatmin edecek seviyeli bir düzey yakalamıştı. Özel hayatını, karısını, kızını ve oğlunu hiçbir zaman ikinci plana atmamış, ancak işiyle ilgili sorunları onlarla paylaşmamıştı. Aile bireyleri Eşref Bitlis’in ne tür stresler yaşadığını yalnızca sezgiyle anlamaya çalışıyor ve prensip icabı hiçbir zaman işiyle ilgili soru sormuyorlardı. Eşref Bitlis de aradaki çizgiyi her zaman koruyordu.</span></p>

    <p class="duz1" xml:lang="tr"><span class="duz">Eşref Baba, üniformayı üzerine giymeden Eşref Paşa olmuyordu.</span></p>

    <p class="duz1" xml:lang="tr"><span class="duz">Eşref Paşa ise aile ilişkilerinde gösterdiği başarıyı işinde de gösteriyor ve hızla zirveye doğru tırmanıyordu.</span></p>

    <p class="duz1" xml:lang="tr"><span class="duz">1978 yılında tuğgeneral oldu. 1982’ye kadar komando tugay komutanlığı yaptı. 1982’de tümgeneral rütbesine yükseldi ve ikinci defa Kıbrıs’a gitti. Görevi, Kıbrıs Barış Kuvvetleri’nde 28. Piyade Tümen Komutanlığı’ydı. 1984’te Türkiye’ye döndü ve 3. Kolordu Komutanlığı’na getirildi. Artık korgeneraldi. 1988’de üçüncü defa Kıbrıs’taydı; bu sefer Kıbrıs Barış Kuvvetleri Komutanı olarak.</span></p>

    <p class="duz1" xml:lang="tr"><span class="duz">1990’da döndüğünde, Bitlis ailesi için gergin bir bekleyiş başladı. Yüksek Askeri Şura toplanacak, Eşref Bitlis ya yeni bir görev alacak ya da emekli olacaktı. Her terfi döneminde emekli olacakmış gibi hazırlanmaya alışmıştı. Her seferinde, emekli olduğu zaman ne yapacağının kabaca bir programını çıkartıyor ve ailesini emekliliğe hazırlıyordu. Ancak bu sefer bir askerin kariyerindeki en gergin anları yaşıyordu. Askerlik mesleğine ömrünü vermiş biri olarak ya zirveye çıkacaktı ya da...</span></p>

    <p class="duz1" xml:lang="tr"><span class="duz">Gerilim doruktaydı ama onun bir avuntusu vardı. En önemli varlıkları, koca bir hayatı paylaştığı karısı ve çocukları, sonuç ne olursa olsun her zaman yanındaydı.</span></p>

    <p class="duz-ilk-paragraf" xml:lang="tr"><span class="duz">Tarık Bitlis anlatıyor:</span></p>

    <p class="alinti1" xml:lang="tr"><span class="serifsiz">“Allah devlete millete zeval vermesin” sözü bizim evde sürekli tekrarlanırdı. Babam, “Ben nereden geldim, şimdi neredeyim. Yıldız taktıysam, bir makam arabasında oturuyorsam, bunun getirdiği bir ayrıcalık varsa, ben bunları bu devletin parasıyla elde ettim” derdi. Çok keyifli olduğu zamanlarda da hep “Allah devlete millete zeval vermesin” derdi. Şunu hep söylerdi: “Biz görevimizi yapıyoruz. Bizimle çalışmak istiyorlarsa seçerler, çalışmak istemiyorlarsa ne yapabilirim ki?” Yani kurallara göre oynardı her şeyi. İşte, beş kişi var, ikisi olacak, kim olacak, en iyisi olacak... “Eğer, derdi, ben bu şartlar altında iyiysem olurum, iyi değilsem zaten olamam. Tersten alalım, diyelim ki, bu şartlar iyiyi seçmiyor. Ben zaten bu şartlarda yaşamak istemem.”</span></p>

    <p class="duz-ilk-paragraf" xml:lang="tr"><span class="duz">Eşref Bitlis 1990 yılında orgeneralliğe yükseldi. Topçu sınıfından gelen çiçeği burnunda orgeneralin önü açılmıştı. Geleceğin jandarma genel komutanıydı...</span></p>

    <p class="duz1" xml:lang="tr"><span class="duz">Bitlis ailesini sevince boğan bu haber aynı zamanda acılı günlerin habercisi, sonun başlangıcıydı.</span></p>

    <p class="duz1" xml:lang="tr"><span class="duz">Eşref Bitlis hiç emekli olamayacaktı.</span></p>
  </div>
</body>
</html>