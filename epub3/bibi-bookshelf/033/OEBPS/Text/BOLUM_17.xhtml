<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_17.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-17">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Dava</span></h1>

    <p class="duz1" xml:lang="tr"><span class="serifsiz-bold">Ankara, 4 Nisan 1994</span></p>

    <p class="duz1" xml:lang="tr"><span class="duz">Düşündüler...</span></p>

    <p class="duz1" xml:lang="tr"><span class="duz">Yönlerini bulamıyorlardı.</span></p>

    <p class="duz1" xml:lang="tr"><span class="duz">Kazanın üzerinden nerede ise bir yılı aşkın zaman geçmişti. Tek hedefleri vardı: Askeri savcılığın elinde bulunan tahkikat dosyasını bulabilmek. Ancak o zaman tüm belgelere ulaşabilecek ve bir yön bulabileceklerdi. Kafalarındaki bütün soruların cevabı o dosyada yer alıyordu. Ulaşmak ise imkânsızdı. Bir yol bulmak için düşündüler, düşündüler, düşündüler... Bütün resmi yollar kapalıydı. Sonunda bir başka yol buldular.</span></p>

    <p class="alinti-ilk-paragraf" xml:lang="tr"><span class="serifsiz-bold">Avukat Nusret Senem:</span> <span class="serifsiz">Olayın böyle üstünkörü kapatılmaya çalışıldığı konusunda askeri makamlarda genel bir mutabakat olduğu anlaşılıyordu. Onu gözlemledim. Daha fazla olayın detayına girme ihtiyacı doğdu. Bunu nasıl daha mümkün hale getiririz diye düşünürken Amerikalı şirket aleyhine bir dava açarak belgeleri, savcılığın soruşturma belgelerini Kara Kuvvetleri’nin müşterek kanaat raporuna konu olan belgeleri oraya getirtmek mümkün olur gibi bir fikir geldi aklımıza. Şirket aleyhine bir tazminat davası olacaktı. Ama esas olarak hukuksal bir yoldu... Tazminat almak amacından öte asıl amaç belgelere ulaşmaktı. Müvekkilimin de istediği buydu. Maddiyatla ilgili zaten bir beklentisi yoktu.</span></p>

    <p class="duz-ilk-paragraf" xml:lang="tr"><span class="duz">Dava 4 Nisan 1994’te sivil bir mahkemeye, Ankara Asliye Hukuk Mahkemesi’ne açıldı. Davacı Saime Sezginler, davalı ise bir Amerikan şirketi, Beechcraft’tı; uçağın üreticisi.</span></p>

    <p class="duz1" xml:lang="tr"><span class="duz">Dava ilk bakışta gerçekten de düşen uçaktan Amerikalı şirketin sorumlu olup olmadığının araştırılmasına yönelik bir tazminat davası gibi görünüyordu.</span></p>

    <p class="duz1" xml:lang="tr"><span class="duz">Avukat Nusret Senem planlarının işleyip işlemeyeceğini merakla bekliyordu. İlk kez bir askeri mahkemede değil, sivil bir mahkemede askeri uçak kazasıyla ilgili dava açılıyordu. Bu davanın sağlıklı görülebilmesi için de askeri savcının hazırladığı kararların ve bu kararlara altyapı oluşturan raporların tamamının askeri savcılıktan istenmesi ve davayla ilgili kişilerce incelenmesi gerekiyordu.</span></p>

    <p class="duz1" xml:lang="tr"><span class="duz">Tabii bu kişilerin başında da davacı Saime Sezginler ve avukatı Nusret Senem geliyordu. Yine de raporlara ulaşmanın bu kadar kolay olmayacağını biliyorlardı.</span></p>

    <p class="duz1" xml:lang="tr"><span class="duz">Kolay olmadı da...</span></p>

    <p class="duz1" xml:lang="tr"><span class="duz">Askeri savcılık ilk olarak raporların bir kısmını gönderdi. Bu raporlardan birer fotokopi aldılar. Fotokopileri dikkatle incelediklerinde gelen raporlarda kimi sayfaların eksik olduğunu gördüler. Bunun üzerine askeri savcılıktan bir defa daha talepte bulunup Ankara Asliye Hukuk Mahkemesi’ndeki davanın selahiyeti açısından raporları eksiksiz görmek istediklerini belirttiler.</span></p>

    <p class="duz1" xml:lang="tr"><span class="duz">Eksik sayfaları tamamlanan raporlar bir süre sonra gönderildi. Fakat bu sefer önlerinde araştırmalarını geliştirmelerini önleyen yeni bir engel vardı: Zaman...</span></p>

    <p class="duz1" xml:lang="tr"><span class="duz">Raporlar bir süre sonra ellerinde olacaktı. Raporları ayrıntılı biçimde incelemek içinse zamanla yarışacaklardı...</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">Bir süre bir direniş oldu. Dosya pek gönüllü bir şekilde gönderilmedi. Daha sonra da bir yüzbaşıya veriliyor dosya. Aslında biz tarafız. Davacı tarafız. Bütün delilleri, dosyayı inceleme hakkına sahibiz hukuki olarak, fakat bu haktan mahrum edildik. Bize kısıtlı bir zaman verildi, sadece bir-bir buçuk saatlik bir zaman zarfında incelememiz gerektiği söylendi. Fotokopi çekme yasağı kondu. Ben uçağa atlayıp bu bir saatlik zaman için İstanbul’dan Ankara’ya geldim. Orada, kalemdeki görevlilerin kaprisiyle de karşılaştık. Bir yasaklamanın içindeydik. Bir-bir buçuk saat içinde çok hızlı bir şekilde incelemek zorunda kaldık. Dosya elimize geçtikten sonra ise olay aydınlanmaya başladı bizim açımızdan. Zaten başından beri en önemli şey bu dosyayı ele geçirmekti. Dosyada dikkatimi çeken ilk şey olayın en başından bu yana benim yanılmadığımı ispat etmesiydi...</span></p>

    <p class="duz-ilk-paragraf" xml:lang="tr"><span class="duz">İkili, bu bir buçuk saat zarfında dosyaların ellerine ulaşmayan parçalarını çıkarttı, notlar tuttu. İnceleme bittikten sonra ise ellerindeki belgelerle notları birleştirip olayı bir kez daha yaşamaya başladılar. Önlerinde, hazırlanan raporların hepsi vardı artık ve zaman makinası bir kez daha, bu sefer geriye, kazanın olduğu o ilk anlara doğru çalıştı..</span></p>
  </div>
</body>
</html>