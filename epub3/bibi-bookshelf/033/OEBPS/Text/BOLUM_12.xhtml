<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_12.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-12">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">“Kaza”</span></h1>

    <p class="alinti1" xml:lang="tr"><span class="serifsiz-bold">Saime Sezginler (2. pilot Tuğrul Sezginler’in ablası):</span> <span class="serifsiz">“Benim kardeşim yok olmuştu. Üstelik paramparça bir şekilde yok olmuştu. İlk zamanlarda, ilk duyduğumda büyük bir şok yaşadım. Kullandığım ilaçların etkisiyle ayakta durmaya çalışıyordum. Daha sonra işin duygusal boyutu daha başka şekle dönüşmeye başladı. Kendimi kardeşimin yerine koymaya çalıştım. Onun olay anında ne hissettiğini, ne düşünebileceğini anlamaya çalıştım. Bir ölüm olayıyla karşı karşıyaydım. Bunun yanında kardeşimin ölüme giden sesini televizyondan izlemiştim. Neredeyse ölüm anındaki sesiydi...”</span></p>

    <p class="duz-ilk-paragraf" xml:lang="tr"><span class="duz">Soğuk bir Şubat günü düşen uçağında, Eşref Bitlis yalnız değildi. Uçakta dört subay daha vardı. Kaza sırasında uçağın arka tarafında Bitlis’le birlikte oturan yaveri Albay Fahir Işık, Bitlis’in yıllardır en yakınında olan kişiydi. Kıdemli Başçavuş Emin Öner uçuş ekibinde yer alıyordu. Uçağın pilot kabininde iki kişi vardı. Pilot Binbaşı Yaşar Erian ve yardımcı pilot Yüzbaşı Tuğrul Sezginler.</span></p>

    <p class="duz1" xml:lang="tr"><span class="duz">Uçakta yolunda gitmeyen bir şeylerin olduğunu ilk olarak pilotlar sezmişti. Güvercinlik’ten ayrıldıktan birkaç dakika sonra Ankara’nın en büyük havaalanı Esenboğa’nın kontrol kulesiyle bağlantı kurmuşlar ve acil iniş istediklerini bildirmişlerdi. Uçak bu acil inişin rotasına oturmak üzereyken düşmüştü. Zaten bu yüzden uçağın düşüş yeri Yenimahalle ve civarıydı. Zira Ankara’nın bir ucundan, Güvercinlik’ten havalanan uçak Ankara’nın diğer ucundaki Esenboğa’ya inebilmek için geniş bir daire çizmek zorunda kalmıştı. Telsiz bağlantısında son olarak motorlarda bir arıza olduğu söylenmiş, bir daha da uçaktan haber alınamamıştı.</span></p>

    <p class="duz1" xml:lang="tr"><span class="duz">Görgü tanıklarının anlattıklarına, uçağın düştüğü yerde yapılan ilk incelemeler eklendiğinde pilotların büyük bir faciayı başarıyla engelledikleri ortaya çıkıyordu. Zira uçak Yenimahalle’de yüzlerce kişinin çalıştığı posta idaresi binasını kıl payı sıyırmıştı. Üstelik görgü tanıkları bu sırada uçağın motorlarından birinin alev almış olduğunun altını çiziyordu. Daha sonra uçak binanın hemen arka bahçesine doğru alçalmış, ancak pilotlar son anda içinde bir bekçinin olduğu kulübeye çarpmayı önleyememişlerdi. Sonuçta bekçi kulübesinde bulunan güvenlik görevlisi Ruhi Salay ve uçaktaki beş subay ölmüş, ancak binadaki yüzlerce kişi kurtulmuştu.</span></p>

    <p class="baslik" xml:lang="tr"><span class="duyuru-baslik">Her iki motorda sarsıntı...</span></p>

    <p class="duz1" xml:lang="tr"><span class="duz">Pilotlar birer kahramandı.</span></p>

    <p class="duz1" xml:lang="tr"><span class="duz">Uçağın neden düştüğü ise anlaşılamamıştı.</span></p>

    <p class="duz1" xml:lang="tr"><span class="duz">Uçak düştükten sonra ilk resmi açıklama, 18 Şubat 1993’te, yani olayın ertesi günü yapıldı. Genelkurmay Başkanlığı Genel Sekreteri Tümgeneral Yaşar Büyükanıt basın kuruşlarına bir yazılı açıklama gönderdi. Açıklamada, yapılan araştırmalar sonrasında elde edilen sonuçların, Hava Kuvvetleri Komutanlığı’nca oluşturulan bir heyet tarafından teyit edildiği belirtiliyor, olayın gelişimi dakika dakika şöyle anlatılıyordu:</span></p>

    <p class="alinti-ilk-paragraf" xml:lang="tr"><span class="dar-paragraf-duz">17 Şubat 1993 tarihinde Kur. Plt. Bnb. Yaşar Erian, Kur. Plt. Yzb. Tuğrul Sezginler ve Kd. Başçavuş Emir Öner’den oluşan uçuş ekibi, Orgeneral Eşref Bitlis ve emir subayı Albay Fahir Işık’ı Diyarbakır’a götürmek üzere Güvercinlik meydanından saat 12.19’da kalkmıştır. Kalkışı müteakip 12.20’de Esenboğa yaklaşma kontrolle temasa geçilmiş ve Diyarbakır uçuş rotasına girmek üzere yönlendirilmiştir. Uçak kalkıştan itibaren Esenboğa radarı tarafından takibe alınmıştır. Pilot 12.23’te her iki motorda sarsıntı olduğunu bildirerek Esenboğa meydanına aletli iniş talep etmiştir. Esenboğa tarafından iniş müsaadesinin verilmesini müteakip, bu yöne doğru iniş hazırlıklarını yapmış, ancak 12.24’ten itibaren radar teması ve daha sonra telsiz teması kaybolmuştur. Tahminen 12.26’da Yenimahalle Posta İşlem Merkezi park yerine düşmüştür.</span></p>
  </div>
</body>
</html>