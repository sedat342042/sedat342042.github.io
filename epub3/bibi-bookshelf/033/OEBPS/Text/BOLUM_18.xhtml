<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BOLUM_18.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Uni Sans Book;
    font-style: normal;
    font-weight: normal;
    src: url("../Fonts/Uni Sans Book.ttf")
    }
  @font-face {
    font-family: Uni Sans Bold;
    font-style: normal;
    font-weight: normal;
    src: url("../Fonts/Uni Sans Bold.ttf")
    }
  /*]]>*/
  </style>
</head>

<body class="calibre">
  <div class="generated-style" id="bolum-18">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">1. Rapor</span></h1>

    <p class="duz1" xml:lang="tr"><span class="duz">Saime Sezginler ve avukatı Nusret Senem raporları tek tek incelemeye başladıklarında kimi ayrıntılar dikkatlerini çekti. Saime Sezginler aylarca çalışmış, kardeşinin arkadaşlarıyla saatlerce konuşmuş, kitaplar tercüme etmiş, ettirmiş ve bir uzmanın sahip olacağı teknik bilgiyi edinmişti.</span></p>

    <p class="duz1" xml:lang="tr"><span class="duz">Saime Sezginler şimdi düşen uçakla ilgili teknik raporları, acılı bir ablanın gözüyle değil, bir teknisyen, bir hukukçu dikkatiyle incelemeye başladı. Bununla da kalmadı. Raporları incelerken, gelişmelerini yakından izlediği olayda kimi yetkililerin yaptığı açıklamalar ile raporlardaki kimi ifadelerin ortak yönlerini, farklılıklarını karşılaştırmaya başladı. Yapbozun parçaları yerlerine oturuyordu.</span></p>

    <p class="alinti-ilk-paragraf" xml:lang="tr"><span class="serifsiz-bold">Avukat Nusret Senem:</span> <span class="serifsiz">Şimdi raporların detayına girdiğimiz zaman kuşkularımızı çok yoğunlaştıran noktalar oldu. Olayın ilk günü düzenlenmiş bir rapor var örneğin. Bir binbaşı, bir yüzbaşı ve üç astsubaydan oluşan bir kaza kırım heyeti çağrılıyor. Hemen yarım saat sonra bunlar olay yerine ulaşıyor. O arada bir inceleme yapıyorlar. Bu incelemenin neticesinde vardıkları sonuç, uçak buzlanmadan, pervanelerdeki ve motordaki buzlanmadan dolayı düşmüş olabilir. Bir ihtimal olarak bu hususu belirtiyorlar. Aynı gün Genelkurmay Başkanı Doğan Güreş olay yerine geliyor. Güreş daha sonra Kara Havacılık Okulu’na gidiyor ve orada bir demeç veriyor. Diyor ki “uçak buzlanmadan düşmüştür”. Olayın ilk günü böyle bir neticeye varmak için kâhin olmak lazım. Bu görüşler savcılığın aylar süren soruşturmasında da hiçbir değişikliğe uğramadan, hattâ o demeçlere uydurularak bir sonuca varılıyor. Bunlar çok dikkat çekiciydi. Bunları izlediğimde olayın kapatılmaya çalışıldığı izlenimine kapıldım. Dosyanın içerisine girdikçe bu kanaatim daha da güçlendi.</span></p>

    <p class="duz-ilk-paragraf" xml:lang="tr"><span class="duz">1. Rapor kaza günü düzenlenmişti. Adı “Anket Heyeti Müşterek Kanaat Raporu”ydu. Raporu hazırlayan heyetin başkanı Kurmay Pilot Albay Erol Polat’tı. Heyette dört üye daha vardı: Kurmay Pilot Albay Tünay Çelen, Pilot Binbaşı C. Arat, Teknisyen Yüzbaşı N. Şahinbaş, Tabip Üsteğmen Vahdettin Bayram.</span></p>

    <p class="baslik" xml:lang="tr"><span class="duyuru-baslik">Tanıklardan farklı ifadeler</span></p>

    <p class="duz1" xml:lang="tr"><span class="duz">Hazırlanan ilk raporda teknik heyetin uçağın düştüğü alana gittiği söyleniyor ve burada “Kazanın oluş sebebini ortaya çıkaracak herhangi bir parçaya rastlanmamıştır” deniyordu.</span></p>

    <p class="duz1" xml:lang="tr"><span class="duz">Üstelik heyetin hazırladığı rapora göre, uçağın düşüşünü gören görgü tanıkları ilk gün gazetecilerin konuştuğu görgü tanıklarından da farklı ifadeler vermişti.</span></p>

    <p class="duz1" xml:lang="tr"><span class="duz">Gazetecilere “uçak havada yanarak geldi yere çakıldı” diyen tanıklar, anket heyetinin hazırladığı raporlara göre, farklı konuşmuşlardı. Raporlarda, tanıkların “uçağın sağ kanadı aşağıda, diğeri yukarıda olarak dalış halinde gelip yere vurduğunu, vurmayı müteakip bir ateş topu meydana geldiğini beyan ettiği” yer alıyordu.</span></p>

    <p class="duz1" xml:lang="tr"><span class="duz">Daha sonra raporda pilotlar ve uçağın durumuyla ilgili genel bilgiler veriliyor ve uçuş sırasındaki meteorolojik şartlar belirtiliyordu.</span></p>

    <p class="duz1" xml:lang="tr"><span class="duz">İlk rapor olay saatlerinde kar yağışı olduğunu, hava sıcaklığının eksi 2 ila eksi 4 derece arasında değiştiğini bildiriyor ve özellikle meteorolojik durumun altını çiziyordu. “Kalkış anında meteorolojik durumun uçağın performansına uygun olduğu görülmüştür” deniyordu.</span></p>

    <p class="duz1" xml:lang="tr"><span class="duz">Raporun üçüncü sayfasında ise “Takriben saat 10.30’dan itibaren dışarıdaki hava sıcaklığının artmasından dolayı karlar erimeye başlamıştır. Bu nedenlerle uçağın yerde buzlanma şartları altında olmadığı kıymetlendirilmiştir” yazıyordu.</span></p>

    <p class="duz1" xml:lang="tr"><span class="duz">Rapor, uçağın uçuş rotasıyla ilgili gerekli bilgilerin verildiğini ve yer personelinin hiçbir şekilde kusurlu olmadığının da altını çiziyor ve olayın nedenlerini anlatmaya başlıyordu.</span></p>

    <p class="duz1" xml:lang="tr"><span class="duz">“VIP’in uçağa binişini müteakip uçak saat 12.19’da kalkmıştır. Kalkıştan itibaren yaklaşma ile temas kurmak üzere kule frekansı terk edilir. Tahminen 3-4 dakika sonra uçağın meydan yakınlarından aşırı gazlı geçtiği duyulur. Daha sonra 2. Pilot Esenboğa yaklaşma ile temas ederek motorlardaki anormal çalışmayı bildirerek...” denerek, teknik koordinatlar vererek olayın gelişiminin radarda nasıl görüldüğü tekrar ediliyordu.</span></p>

    <p class="duz1" xml:lang="tr"><span class="duz">Rapora göre uçak havalanmış ve havalandıktan üç dört dakika sonra aşırı gazla alanın yakınından geçtiği duyulmuştu. Ancak bu sesi kim duymuştu, nasıl duymuştu belli değildi.</span></p>

    <p class="duz1" xml:lang="tr"><span class="duz">Raporda uçağın aşırı gazla alanın yakınından geçtiğinin belirtilmesinin ise özel bir nedeni vardı. Beechcraft 12 tipi uçaklarda Boeing yolcu uçaklarında kullanılan motorlar kullanılıyor. Bu motorlar havada herhangi bir buzlanma ihtimaline karşı her türlü tedbir alınarak üretiliyor. Motorda otomatik buz çözücüler olduğu gibi, gerektiğinde pilotlar manuel (elle çalıştırılan) buz çözücüleri de devreye sokabiliyor. Ya da motorlardaki buzlanmayı çözmek için kanatların üzerindeki kimi sistemleri manuel olarak (elle) harekete geçiriyorlar. Buna havacılık deyimleriyle “hatve değişikliği” deniliyor. Ve motordaki bu açı değişikliği pilot tarafından yapılırken uçağın motorunda aşırı gaz veriyormuş gibi bir ses değişikliği olabiliyor. Şayet havadaki uçak çok yüksekte ya da çok uzakta değilse, şayet etrafta çok fazla gürültü yoksa ve şayet birileri dikkatle uçağı dinliyorsa ve de bu birileri hatve değişikliğinin ne anlama geldiğini biliyorsa havadaki uçağın motorlarında buzlanma olduğunu ve pilotların da bunu gidermeye çalıştıklarını anlayabiliyor. Yani rapora göre bütün bunlar olmuş ve “hatve değişikliği”, yani buzlanma anlaşılmıştı.</span></p>

    <p class="alinti-ilk-paragraf" xml:lang="tr"><span class="serifsiz-bold">Saime Sezginler:</span> <span class="serifsiz">Şöyle bir ifade var dosyada; “Pilotlar son çare olan hatve değişikliğine başvurdular.” Şimdi o ilk gün düzenlenen raporun düzenleyicisi olan subayları uçak şirketi aleyhine açtığımız davada tanık olarak dinlettim. O raporun doğru olduğunu söylediler. Nasıl böyle bir kanaata vardıklarını sordum.</span></p>

    <p class="alinti-ilk-paragraf" xml:lang="tr"><span class="serifsiz-bold">Avukat Nusret Senem:</span> <span class="serifsiz">Cevapları çok ilginçti. Uçak kalkıştan epey sonra aşırı gaz veren bir ses çıkardı. Bu hatve değişikliği anlamına geliyor. Hatve değişikliği, teknik olarak pilotlardan öğrendik, pervanelerdeki açı değişikliği anlamına geliyormuş. Gaz alıp vererek yapılan bir uygulamaymış bu. Bu sesi duyduktan sonra uçağın pervanelerdeki buzlanmadan ötürü böyle bir ses çıkardığını, buzlanmayı atmaya çalıştığını bunu başaramadığını, dengesini kaybedip yere vurduğunu değerlendirdik diyorlar. Bu saçma bir gerekçe. Neden? Çünkü uçak kalktıktan altı yedi dakika sonra cereyan etmiş bir olayı bu insanların izlediğini iddia etmeleri olayın tabiatına aykırı. Çünkü hiçbir zaman uçak kalktıktan sonra bu ne ses çıkartacak diye insanlar arkasından sesini izlemezler. Kaldı ki uçağın bulunduğu yerler kalkış yerine çok uzak. Aşağı yukarı Gölbaşı, Ankara üzeri. Böyle bir sesi duymaları olanağı yok. Üçüncüsü o gün sadece bu uçak havada değil, onlarca uçak var. Dolayısıyla orada sadece bu uçağın bulunduğunu iddia etmeleri de mantıklı değil. Yani bu rapor tamamen hayali, tamamen olayın bir sebep bulunarak kapatılmasına yönelik bir rapordu. Hele ilk günden düzenlenmiş olması ve bütün askeri çevrelerin buna itibar ediyor olması da çok dikkat çekici.</span></p>

    <p class="duz-ilk-paragraf" xml:lang="tr"><span class="duz">Anket Heyeti’nin raporu olayın tahliliyle son buluyordu.</span></p>

    <p class="duz1" xml:lang="tr"><span class="duz">Doğrudan neden olarak, “Meteorolojik nedenlerle uçağın havada motor ve pervanelerinin buzlanması neticesi meydana gelen aşırı sarsıntı, nisbi güç düşüklüğü ve pilotun uçağa hakimiyetinin zayıflaması” gösteriliyordu.</span></p>

    <p class="duz1" xml:lang="tr"><span class="duz">Dolaylı nedenler ise, “1. Uçakta meydana gelen aşırı titreşimin buzlanmadan dolayı olabileceğinin, muhtemelen pilotlarca teşhis konulmamış olabileceği; 2. Buz önleyici sistemlerden herhangi bir tanesinin (motor, pervane, gövde) zamanında devreye sokulmamış olabileceği veya sistemlerin arıza yapmış olabileceği” olarak gösteriliyordu.</span></p>

    <p class="duz1" xml:lang="tr"><span class="duz">Anket Heyeti Müşterek Kanaat Raporu, “Netice ve Karar” bölümünde kazanın sorumlularını açıklıyordu:</span></p>

    <p class="duz1" xml:lang="tr"><span class="duz">“Kaza; yüzde 40 pilotaj (yüzde 15 muhakeme faktörü, yüzde 25 kullanma tekniği) faktöründen, yüzde 60 diğer faktörlerden (aşırı buzlanma) meydana gelmiştir.”</span></p>

    <p class="duz1" xml:lang="tr"><span class="duz">1. Rapora göre uçağın düşüşü kazaydı ve ortada ölenlerden başka suçlu yoktu.</span></p>
  </div>
</body>
</html>