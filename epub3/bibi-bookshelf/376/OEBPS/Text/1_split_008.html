<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="kitapickapak2" id="calibre_toc_6"><br class="calibre3"/>
  6</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">“Alo, baba. Yakaladım seni.” Ahizeyi tutan elimi ayarlayıp kahvaltı tezgâhındaki taburelerden birini çektim. Babamı özlüyordum. Son dört yıldır birbirimizi en azından haftada bir kez görebilecek kadar yakın oturuyorduk. Oysa şimdi onun Oceanside’daki evi koca ülkenin ta öbür ucundaydı. “Nasılsın?”</p>

  <p class="normal1">Televizyonun sesini kıstı. “Sesini duydum daha iyi oldum. İşteki ilk haftan nasıl geçti?”</p>

  <p class="normal1">Gideon’lı bölümlerin hepsini atlayarak pazartesiden cumaya kadar günlerin nasıl geçtiğini tek tek anlattım. “Patronum Mark’ı gerçekten çok sevdim” diyerek bitirdim. “Ajansın enerjisi de çok yüksek ve sıra dışı. İşe sevinerek gidiyorum her sabah ve akşam olup eve dönme zamanı gelince de üzülüyorum.”</p>

  <p class="normal1">“Umarım hep böyle kalır. Ama dinlenecek zaman da bırakmalısın kendine. Gençsin, dışarı çık, eğlen. Ama çok da eğlenme.”</p>

  <p class="normal1">“Yaa, dün akşam biraz fazla kaçırmışım. Cary’yle çıkıp kulüplere aktık, sabah da çok fena akşamdan kalmaydım.”</p>

  <p class="normal1">“Bana bunları anlatma ama.” Homurdandı. “Senin New York’ta olduğunu düşünerek kan ter içinde uyanıyorum bazı geceler. Güvenlik kurallarını ta DNA’na işlemiş bir ana baban olduğu için senin risk almayacak kadar akıllı olduğunu kendi kendime tekrarlayarak atlatıyorum öyle anları.”</p>

  <p class="normal1">“Yalan da değil” dedim gülerek. “Sen öyle deyince aklıma geldi... Krav Maga derslerine başlıyorum.”</p>

  <p class="normal1">“Sahi mi?” Düşünceli bir duraklama geldi arkasından. “Polis arkadaşlardan biri çok meraklı ona. Belki ben de bir denerim, seni ziyarete geldiğimde de öğrendiklerimizi karşılaştırırız.”</p>

  <p class="normal1">“New York’a mı geliyorsun?” Heyecanımı saklayamamıştım. “Ah, baba, nasıl sevinirim gelsen, biliyor musun? Güney California’yı ne kadar özlesem de Manhattan gerçekten müthiş. Bence sen de seversin.”</p>

  <p class="normal1">“İçinde sen olduktan sonra dünyanın her yerini sevebilirim ben.” Bir an durakladıktan sonra sordu: “Annen nasıl?”</p>

  <p class="normal1">“Annem... annem işte. Güzel, çekici ve obsesif-kompulsif.”</p>

  <p class="normal1">İçim acıdı. Babamın annemi hâlâ seviyor olabileceğini tahmin ediyordum. Hiç evlenmemişti. Başıma gelenleri ona hiç anlatmamış olmamın nedenlerinden biri de buydu. Bir polis olarak dava açma konusunda ısrarcı olurdu babam ve kopacak skandal annemi mahvederdi. Onun anneme olan saygısını yitireceğinden, hatta onu suçlayacağından da endişelenmiştim ayrıca. Halbuki hiç suçu yoktu annemin. Üvey oğlunun bana neler yaptığını öğrenir öğrenmez, birlikte gayet mutlu olduğu kocasını terk edip boşanma davası açmıştı.</p>

  <p class="normal1">Elinde küçük, mavi bir Tiffany &amp; Co. torbasıyla hızla içeri dalan Cary’ye el sallayıp, babamla konuşmaya devam ettim. “Bugün spa günü yaptık. Haftayı keyifli bir şekilde kapatmış olduk.”</p>

  <p class="normal1">“İkinizin birlikte zaman geçirebiliyor olmasına sevindim” derken sesinden gülümsediğini hissetim. “Hafta sonunun geri kalanı için planların ne?”</p>

  <p class="normal1">Bütün bu kırmızı halı olaylarının ve astronomik fiyatlı yemeklerin filan annemle babamın hayatları arasındaki uçurumun altını iyice çizeceğini düşünerek, bağış yemeği konusunu tamamen es geçtim. “Akşam Cary’yle yemeğe çıkacağız. Yarın da evde oturmayı düşünüyorum. Sabah geç kalkar, bütün gün pijamalarımla dolaşırım. Belki birkaç film izler, yemeği de dışarıdan ısmarlarım. Yeni bir iş haftası başlamadan biraz pineklemek fena olmaz.”</p>

  <p class="normal1">“Kulağa şahane geliyor. Bir sonraki boş günümde ben de aynısını yapabilirim.”</p>

  <p class="normal1">Saate göz atıp, altıyı geçmekte olduğunu gördüm. “Benim artık hazırlanmam lazım. İşte dikkatli ol, tamam mı? Ben de senin için endişeleniyorum.”</p>

  <p class="normal1">“Olurum. Hoşça kal bebeğim.”</p>

  <p class="normal1">Bu tanıdık veda şekli yüzünden onu bir anda öyle çok özledim ki boğazım acıdı. “Aa, bir dakika! Yeni bir cep telefonu alacağım kendime. Alır almaz mesaj atarım sana yeni numarayı.”</p>

  <p class="normal1">“Yine mi? Taşındığın zaman aldın ya yeni telefon?”</p>

  <p class="normal1">“Uzun hikâye. Boş ver.”</p>

  <p class="normal1">“Hımm... Geciktirme ama. Hem güvenliğin için hem de Angry Birds oynayabilmen için lazım telefon.”</p>

  <p class="normal1">“Ben bıktım artık o oyundan!” Güldüm. Onun da güldüğünü duyunca sıcacık bir his yayıldı her yanıma. “Birkaç güne ararım seni. Yaramazlık yapma.”</p>

  <p class="normal1">“O <span class="ideitalik">benim</span> repliğim bir kere.”</p>

  <p class="normal1">Kapattık. Ardından gelen sessizlikte, hayatımdaki her şeyin yolunda olduğu hissine kapıldım bir an, ama asla uzun sürmezdi bu his. Bu konuya birkaç dakika kafa yorduktan sonra Cary’nin, yatak odasındaki müzik setinde çalan Hinder’ın sesini açmasıyla ben de havaya giriverdim.</p>

  <p class="normal1">Gideon’la geçireceğim geceye hazırlanmak üzere odama koştum.</p>

  <p class="normal1"/>

  <p class="normal1">“Kolye taksam mı, takmasam mı?” diye sordum odama gelen ve resmen inanılmaz görünen Cary’ye. Yeni Brioni smokini içinde hem çok şık, hem de havalıydı ve dikkat çekeceği kesindi.</p>

  <p class="normal1">“Hımm.” Beni süzerken başını yana eğmişti. “Tekrar tut bakayım.”</p>

  <p class="normal1">Altın paralardan oluşan gerdanlığı boğazıma tuttum. Annemin yolladığı elbise ateş kırmızısıydı ve bir Yunan tanrıçasına göre tasarlanmıştı. Tek omuzluydu, önü göğsümün üzerinden çaprazlama geçerek kalçaya doğru pililerle iniyordu ve baldırımın ortasında başlayan yırtmacı yere kadar uzanıyordu. Ön kısım düşmesin diye iki yanı arkadan birbirine bağlayan taşlı zinciri saymazsak, sırt diye bir şeyinin olmadığı söylenebilirdi. Tahrik edici bir V kesimle sırtımı kıçımın çatalının hemen üstüne kadar açıkta bırakıyordu.</p>

  <p class="normal1">“Boş ver kolyeyi” dedi. “Sallantılı altın küpeler düşünmüştüm ama şimdi pırlanta halkalardan yanayım. Şöyle en büyüklerinden olsun.”</p>

  <p class="normal1">“Ne? Sahi mi?” Cary mücevher kutuma gidip karıştırırken, ben de kaşlarımı çatıp boy aynamdaki yansımalarımıza baktım.</p>

  <p class="normal1">“Bunlar.” Elinde annemin bana on sekizinci doğum günüm için aldığı küpeler vardı. “Güven bana, Eva. Bir dene bunları.”</p>

  <p class="normal1">Denedim ve haklı olduğunu gördüm. Altın gerdanlıktan çok farklı bir hava vermişti, daha az süslüydü belki ama daha seksiydi. Hem bu küpeler, sağ ayağıma takmış olduğum ve Gideon’ın söylediklerinden sonra bir daha asla aynı gözle göremeyeceğim pırlantalı halhalla da uyumluydu. Kasten dağınık bırakılmış iri buklelerin katlar halinde arkaya taranmasıyla ortaya çıkan az-önce-düzülmüş havası, dumanlı göz makyajım ve yalnızca parlatıcı sürdüğüm dudaklarımla tamamlanıyordu.</p>

  <p class="normal1">“Ben sensiz ne yapardım acaba Cary Taylor?”</p>

  <p class="normal1">“Bebeğim...” –ellerini omuzlarıma koyup yanağını yanağıma bastırdı– “bunun yanıtını hiç öğrenemeyeceksin.”</p>

  <p class="normal1">“Müthiş görünüyorsun, bu arada.”</p>

  <p class="normal1">“Değil mi?” Göz kırparak kıyafetini göstermek için bir adım geri attı.</p>

  <p class="normal1">Aslına bakılırsa Cary’nin de kendine özgü havasıyla Gideon’dan aşağı kalır yanı yoktu. Cary daha ince hatlıydı ve Gideon’ın yabani güzelliğinin yanında onunki neredeyse şirin kalıyordu ama ikisi de bir bakanı bir daha baktıran ve hatta keyifle seyre daldıran çarpıcı adamlardı.</p>

  <p class="normal1">Onu ilk tanıdığımda bu kadar da mükemmel durumda değildi Cary. Keşin tekiydi, sıskaydı, o zümrüt gözleri bulanık ve boş bakıyordu. Ama bir şey beni ona çekmişti ve grup terapisi sırasında özellikle gidip yanına oturmuştum. Kendisine yaklaşan insanların tek niyetinin onunla yatmak olduğuna inandığından olacak, o da tutup paldır küldür sevişme teklifinde bulunmuştu bana. Ancak ben teklifini kesin ve dönüşü olmayan bir şekilde reddedince iletişim kurabildik ve sonunda da birbirimizin en iyi arkadaşı olduk. Benim hiç sahip olmadığım erkek kardeşimdi o.</p>

  <p class="normal1">Diyafonun çalmasıyla yerimden sıçrayınca ne kadar gergin olduğumu fark ettim. Cary’ye baktım. “Gideon’ın geri geleceğini güvenliğe bildirmeyi unuttum.”</p>

  <p class="normal1">“Ben alırım onu içeri.”</p>

  <p class="normal1">“Stanton’la ve annemle beraber gidecek olmanın bir mahsuru yok, değil mi?”</p>

  <p class="normal1">“Dalga mı geçiyorsun? Bana bayılıyorlar.” Gülüşü kararır gibi oldu. “Ne o? Yoksa sen emin değil misin Cross’la gitmek istediğinden?”</p>

  <p class="normal1">Derin bir nefes alıp kısa bir süre önceki halimi anımsadım – çoklu orgazmın sersemliği içinde sırtüstü yatışımı yani. “Yok, eminim aslında. Ama her şey öyle hızlı gelişiyor ve beklediğimden ya da istediğimi fark ettiğimden daha iyi gidiyor ki...”</p>

  <p class="normal1">“Bu işin altında nasıl bir çapanoğlu olduğunu merak ediyorsun.” Uzanıp parmağının ucuyla burnuma dokundu. “Çapanoğlu falan yok, esas oğlan var. Ve sen de onu tavladın canım. Keyfine bak.”</p>

  <p class="normal1">“Bakmaya çalışıyorum.” Beni ve kafamın nasıl çalıştığını anladığı için müteşekkirdim Cary’ye. Ben bir şeyleri açıklayamadığımda onun boşlukları doldurabileceğini biliyordum ve bu yüzden onunla her şey çok kolaydı.</p>

  <p class="normal1">“Bu sabah onunla ilgili her şeyi didik didik araştırdım ve nispeten yeni ve enteresan şeylerin çıktısını aldım. Bakmak istersen, masanın üstünde.”</p>

  <p class="normal1">Spa’ya gitmek için hazırlandığımız sırada bir şeyler bastığını hatırladım. Parmak uçlarımda yükselerek yanağından öptüm. “Süpersin. Seni seviyorum.”</p>

  <p class="normal1">“Ben de seni, bebeğim.” Kapıya yöneldi. “Aşağıya inip onu alacağım. Sen hiç acele etme. On dakika erken geldi zaten.”</p>

  <p class="normal1">Onun telaşsızca koridora çıkışını izledim gülümseyerek. Ben yatak odama bağlı olan küçük oturma odasına geçerken, o da kapıyı kapattı arkasından. Annemin benim için seçmiş olduğu son derece kullanışsız yazı masasının üzerinde, içinde yazılar ve fotoğraflar bulunan bir dosya buldum. Sandalyeye yerleştim ve Gideon Cross’un tarihi içinde kaybolup gittim.</p>

  <p class="normal1">Onun Geoffrey Cross’un oğlu olduğunu okumak bir tren kazasına tanık olmak gibiydi. Geoffrey Cross, sonradan muazzam bir Ponzi sahteciliği yapılanmasının paravanı olduğu anlaşılan bir menkul kıymetler yatırım firmasının eski başkanıymış. Foyası ortaya çıktığında hapse girmek yerine kafasına bir kurşun sıkarak intihar etmiş. Üstelik bütün bunlar olduğunda Gideon daha beş yaşındaymış.</p>

  <p class="normal1">Ah, Gideon. Onu, güzel mavi gözleri korkunç bir şaşkınlık ve üzüntüyle dolu, siyah saçlı, küçücük bir oğlan olarak canlandırmaya çalıştım gözümde. İçimi burktu bu imge. Babasının intiharı –ve buna yol açan koşullar– hem Gideon, hem de annesi için nasıl da yıkıcı olmuştu kim bilir. Böylesi zor zamanların yarattığı stres ve gerginlik çok büyük olmuş olmalıydı, hele de o yaştaki bir çocuk için.</p>

  <p class="normal1">Annesi sonradan Christopher Vidal adında bir müzik yapımcısıyla evlenmiş ve iki çocuğu daha olmuş: Christopher Vidal, Jr. ve Ireland Vidal. Ama bu büyük aile ve ekonomik rahatlık dönemi, Gideon’ın yaşadığı büyük sarsıntıyı atlatmasına yardımcı olamayacak kadar geç gelmiş anlaşılan. Olanların onda duygusal izler bıraktığı içine kapanıklığından belliymiş.</p>

  <p class="normal1">Gideon’ın birlikte fotoğraflandığı kadınları meraklı ve eleştirel bir gözle inceleyerek onun flörte, sosyalleşmeye ve sekse yaklaşımına kafa yordum. Bu arada, annemin haklı olduğunu gördüm – hepsi esmerdi kadınların. Onunla en çok görülen kadın, Latin ırkının tipik özelliklerini taşıyordu. Benden daha uzundu ve yapısı kıvrımlıdan ziyade dal gibiydi.</p>

  <p class="normal1">“Magdalene Perez” diye mırıldandım çarpıcı bir kadın olduğunu istemeyerek de olsa kabul ederken. Hayran olduğum türden, göz alıcı bir güven vardı duruşunda.</p>

  <p class="normal1">“Tamam artık, yeterince beklettin” diyerek böldü düşüncelerimi Cary, sesinde hafif bir memnuniyet tınısıyla. Alaycı bir duruşla kapının çerçevesine yaslanarak, oturma odamın girişini kapatmıştı.</p>

  <p class="normal1">“Sahi mi?” Öyle dalmıştım ki ne kadar zaman geçtiğini fark etmemiştim.</p>

  <p class="normal1">“Sanırım bir dakika daha durursan, kalkıp kendisi gelecek sana bakmaya. Zor tutuyor zaten kendini.”</p>

  <p class="normal1">Dosyayı kapatıp ayağa kalktım.</p>

  <p class="normal1">“Enteresan şeyler, değil mi?”</p>

  <p class="normal1">“Çok.” Babası –ya da daha doğrusu babasının intiharı– nasıl etkilemişti acaba Gideon’ın hayatını?</p>

  <p class="normal1">Aradığım tüm yanıtların yandaki odada beni beklemekte olduğunun farkındaydım.</p>

  <p class="normal1">Odamdan çıkıp koridoru geçerek, oturma odasına ulaştım. Eşikte durakladım, bakışlarım pencerenin önünde durmuş şehri seyretmekte olan Gideon’ın sırtına perçinlenmişti. Kalp atışlarım hızlanmaya başladı. Yansımasından, düşünceli olduğu görülüyordu. Belli bir yere bakmıyor gibiydi, ağzı ciddiydi. Yabancılık çeker gibi bir hali vardı ve kavuşturduğu kolları doğasından gelen bir huzursuzluğun ifadesi gibiydi. Başka bir yerde, başka bir zamanda gibiydi sanki, doğası gereği yalnız olan bir adamdı.</p>

  <p class="normal1">Orada olduğumu fark etti ya da belki duyduğum arzuyu hissetti. Olduğu yerde döndü ve kalakaldı. Fırsattan yararlanıp baştan aşağı süzdüm onu bakışlarımı her yanında gezdirerek. Güçlü bir işadamı gibi görünüyordu tam da. Öyle seksi ve yakışıklıydı ki yalnızca ona bakmak bile gözlerimi yakıyordu. Parmaklarım, yüzünün etrafına havalı bir şekilde dökülen siyah saçlara dokunmak arzusuyla kasılıyordu. Hele bana bakışı... nabzım tekledi.</p>

  <p class="normal1">“Eva.” Güçlü ve zarif adımlarla yanıma geldi. Elimi tutup dudaklarına götürdü. Bakışı ateşliydi – son derece seksi, son derece odaklanmış.</p>

  <p class="normal1">Dudaklarını tenimde hissetmek, kolumdan yukarı yayılan bir ürpertiye neden oldu ve bu günahkâr ağzın bedenimde başka nerelerde gezindiğini hatırlattı bana. Anında tahrik olmuştum. “Selam.”</p>

  <p class="normal1">Memnuniyetle yumuşadı gözleri. “Selam. İnanılmaz görünüyorsun. Seni koluma takıp herkese göstermek için sabırsızlanıyorum.”</p>

  <p class="normal1">İltifattan duyduğum hoşnutluğu atlatmak için bir soluk aldım. “Umarım hakkını verebilirim.”</p>

  <p class="normal1">Alnı hafif bir kaş çatışla kırıştı. “Her şeyini aldın mı?”</p>

  <p class="normal1">Cary elinde siyah kadife şalım ve opera eldivenlerimle yanımda beliriverdi. “Al bakalım. Parlatıcını da çantana attım.”</p>

  <p class="normal1">“Süpersin, Cary.”</p>

  <p class="normal1">Göz kırptı bana – çantamın iç gözüne koyduğum prezervatifleri görmüştü belli ki. “Ben de sizinle birlikte ineyim aşağıya.”</p>

  <p class="normal1">Gideon şalı Cary’den alıp omuzlarıma koydu. Saçlarımı şalın altından çıkartırken enseme değen eli o kadar dikkatimi dağıttı ki Cary’nin eldivenlerimi elime tutuşturduğunu zar zor fark ettim.</p>

  <p class="normal1">Lobiye giden asansör yolculuğu şiddetli cinsel gerilime dayanma antrenmanı gibiydi. Cary farkında bile değildi ama. Sol yanımda durmuş, elleri ceplerinde, ıslık çalıyordu. Oysa Gideon müthiş bir kuvvet kaynağıydı diğer tarafımda. Ne hareket ediyor, ne de bir ses çıkarıyordu ama ben yaydığı gergin enerjiyi hissedebiliyordum. Aramızdaki mıknatıs benzeri çekimden tenim karıncalanıyordu ve soluklarım kısalmış, hızlanmıştı. Kapılar açılıp da o kapalı alandan kurtulduğumuzda rahatladım.</p>

  <p class="normal1">İki kadın asansör bekliyordu. Gideon’la Cary’yi karşılarında görünce ağızlarının nasıl bir karış açıldığını izlemek neşelendirip gülümsetti beni.</p>

  <p class="normal1">“Bayanlar” diye selamladı Cary onları, insafsızca tatlı bir gülümsemeyle. Kadınların beyin devrelerinin yandığını görebiliyordum neredeyse.</p>

  <p class="normal1">Buna karşılık Gideon kısa ve ciddi bir baş selamıyla yetindi ve elini belime koyarak beni asansörden çıkardı. Teni tenime değmişti. Temasının yarattığı elektrik sıcaklık olarak yayıldı her yanıma.</p>

  <p class="normal1">Cary’nin elini tutup sıktım. “Bana bir dans sözü ver.”</p>

  <p class="normal1">“Ne zaman istersen. Birazdan görüşürüz.”</p>

  <p class="normal1">Dışarıda bir limuzin bekliyordu ve Gideon’la ben dışarı çıkınca şoför kapıyı açtı. Koltuğun öteki ucuna kayıp elbisemi düzelttim. Gideon yanıma yerleşip kapı da kapanınca onun ne kadar güzel koktuğunun farkına vardım. Kokusunu içime çekerken, bir yandan da gevşemek ve onunla olmanın tadına varmak konusunda kendime telkinde bulundum. Elimi eline alıp parmak uçlarını avucumda gezdirdi; bu basit temas bile şiddetli bir arzuyu ateşlemeye yetiyordu. Sıcaklayan bedenime fazla gelen şalımı geriye attım.</p>

  <p class="normal1">“Eva.” Bir düğmeye basmasıyla şoförün arkasındaki buzlu cam yükselmeye başladı. Bir sonraki an, kucağına çekilmiştim, dudakları dudaklarımın üzerindeydi ve ateşli bir şekilde öpüyordu beni.</p>

  <p class="normal1">Onu oturma odasında gördüğüm andan beri yapmak istediğim şeyi yaptım: Ellerimi saçlarının arasına daldırdım ve onu öptüm. Beni, sanki beni öpmek bir <span class="ideitalik">ihtiyaçmış</span> gibi, öpmese delirecekmiş gibi, bir an daha bekleyemeyecekmiş gibi öpmesine bayılıyordum. Dilini emmeye başladım, çünkü bunu ne kadar sevdiğini keşfetmiştim; çünkü <span class="ideitalik">kendimin</span> bunu ne kadar sevdiğini de, bunun bende nasıl onun başka yerlerini de aynı hevesle emme isteği uyandırdığını da keşfetmiştim.</p>

  <p class="normal1">Elleri çıplak sırtımda dolaşırken ereksiyonunun kalçamı dürtmesiyle inledim. Pozisyon değiştirdim, elbisemin eteğini kenara çekip bacaklarını bacaklarımın arasına alarak yüzüm ona dönük şekilde kucağına oturdum ve böyle kullanışlı bir yırtmacı olan bu elbise için anneme teşekkür etmek üzere aklıma not düştüm. Dizlerim kalçalarının iki yanında, kollarımı boynuna doladım ve öpüşümü derinleştirdim. Ağzının içini yaladım, altdudağını dişledim, dilimle dilini yaladım...</p>

  <p class="normal1">Gideon belimden kavrayıp uzaklaştırdı beni. Koltuğa yaslandı ve yüzüme bakmak için başını geri attı, göğsü inip kalkıyordu. “Ne yapıyorsun sen böyle?”</p>

  <p class="normal1">Ellerimi göğsünden aşağı kaydırarak, kaslarının affetmez sertliğini hissettim gömleğinin altından. Parmaklarım karnının engebelerinin izini sürerken hayalimde onun çıplak nasıl göründüğünü canlandırmaya çalışıyordum. “Sana dokunuyorum. Senin tadını çıkarıyorum. Seni istiyorum, Gideon.”</p>

  <p class="normal1">Bileklerimi tutup hareket etmemi engelledi. “Sonra. Manhattan’ın orta yerindeyiz.”</p>

  <p class="normal1">“Kimse göremez ki bizi.”</p>

  <p class="normal1">“Mesele o değil. Ancak saatler sonra bitirebileceğimiz bir şeye başlamanın ne yeri ne de zamanı. Bu öğleden sonra olanlar yüzünden aklımı yitirmek üzereyim zaten.”</p>

  <p class="normal1">“Biz de şimdi bitiririz o halde.”</p>

  <p class="normal1">Bileklerimi acıtacak kadar sıkıyordu şimdi. “Burada yapamayız.”</p>

  <p class="normal1">“Neden ki?” Derken şaşırtıcı bir düşünce geldi aklıma. “Limuzinde seks yapmadın mı sen hiç?”</p>

  <p class="normal1">“Hayır.” Çenesi kasıldı. “Sen yaptın mı?”</p>

  <p class="normal1">Yanıt vermeden kafamı çevirdim ve etrafımızda koşturan yayaları ve akan trafiği gördüm. Beş on santim uzağımızda yüzlerce insan vardı ama bizi gizleyen koyu renk camlar bir pervasızlık hissi veriyordu bana. Onu memnun etmek istiyordum. Gideon Cross’a ulaşabileceğimi bilmek istiyordum ve buna engel olacak kimse yoktu ondan başka.</p>

  <p class="normal1">Kalçalarımı öne arkaya hareket ettirerek kendimi sert ve uzun aletine sürttüm. Soluğu, sıkılmış dişlerinin arasından tıslayarak çıktı.</p>

  <p class="normal1">“Sana ihtiyacım var, Gideon” dedim soluk soluğa ve tahrik olduğu için şimdi daha da yoğunlaşmış olan kokusunu içime çektim. Sırf teninin baştan çıkarıcı kokusu yüzünden hafifçe sarhoş olduğumu düşündüm. “Beni çıldırtıyorsun.”</p>

  <p class="normal1">Bileklerimi bırakıp yüzümü avuçlarının arasına aldı ve dudaklarını dudaklarıma sertçe bastırdı. Pantolonuna uzanıp gizli fermuara ulaşabilmek için iki düğmeyi açtım. Gerildi.</p>

  <p class="normal1">“Buna ihtiyacım var” diye fısıldadım dudaklarına. “Ver bunu bana.”</p>

  <p class="normal1">Gevşemedi ama artık beni durdurmaya da çalışmıyordu. Bütün ağırlığıyla avuçlarıma düştüğünde inildedi; hem ıstıraplı hem de erotikti sesi. Onu hafifçe sıktım, elimle ölçüsünü alırken özellikle şefkatliydi dokunuşlarım. Sıcak ve taş gibi sertti. Ben ellerimi kökünden başına dek, uzunluğu boyunca kaydırırken onun altımda titremesi soluğumu kesiyordu.</p>

  <p class="normal1">Gideon baldırlarımı kavradı ve başparmakları tanga külotumun kırmızı danteliyle buluşana dek elbisemin kenarları boyunca yukarı kaydırdı ellerini. “Yarığın öyle tatlı ki” diye mırıldandı ağzımın içine. “Bacaklarını açıp, aletim için yalvartana kadar yalamak istiyorum seni.”</p>

  <p class="normal1">“İstersen hemen yalvarırım.” Onu bir elimle okşarken diğer elimle uzanıp çantamı açtım bir prezervatif çıkarmak için.</p>

  <p class="normal1">Kenardan külotumun altına kayan başparmağı şehvetimin kayganlığına daldı. “Daha dokunmadım sayılır sana” diye fısıldadı gözleri arka koltuğun gölgeleri içinde parıldayarak, “ve sen benim için hazırsın.”</p>

  <p class="normal1">“Elimde değil.”</p>

  <p class="normal1">“Elinde olmasını istemiyorum ben de zaten.” İçime daldırdığı başparmağını çaresizce kavramam karşısında altdudağını ısırdı. “Ben senin bana yaptıklarını durduramazken haksızlık olurdu bu.”</p>

  <p class="normal1">Folyo paketi dişlerimle yırttım ve yırtıktan halkası görünen prezervatifi Gideon’a doğru uzattım. “Bu işleri pek beceremem ben.”</p>

  <p class="normal1">Elimi elinin içine aldı. “Bütün kurallarımı çiğnetiyorsun sen bana.”</p>

  <p class="normal1">Alçak sesindeki ciddiyet bir sıcaklık ve özgüven patlaması yaşattı bana. “Kurallar çiğnenmek içindir.”</p>

  <p class="normal1">Dişlerinin beyazının parladığını gördüm ve Gideon yanındaki paneldeki bir düğmeye basarak konuştu: “Ben başka bir şey söyleyene kadar dolaşalım böyle.”</p>

  <p class="normal1">Yanaklarım ısındı. Bir başka arabanın farları koyu camları delip yüzümü yaladı ve mahcubiyetimi açık etti.</p>

  <p class="normal1">“Ama, Eva” diye mırıldandı, prezervatifi ustaca yuvarlarken. “Hem beni limuzinimde sevişmeye ikna ediyorsun, hem de sen bana bunu yaparken rahatsız edilmek istemediğimi şoförüme söyledim diye yanakların kızarıyor.”</p>

  <p class="normal1">Bu oyuncu tavrı, ona sahip olma isteğimi dayanılmaz hale getirdi. Dengemi sağlamak için ellerimi omuzlarına koyup dizlerimin üzerine kalktım ve Gideon’ın kalın aletinin tepesine çıkacak kadar yükseldim. Elleri kalçalarımın yanında yumruk oldu ve ardından duyduğum kopma sesiyle külotum yırtıldı. Bu ani ses ve ona neden olan şiddet eylemiyle birlikte şehvetim kontrolden çıkmıştı.</p>

  <p class="normal1">“Yavaş ol” diye emretti boğuk bir sesle, pantolonunu biraz daha indirirken.</p>

  <p class="normal1">Hareket ettikçe ereksiyonu bacaklarımın arasına değiyordu ve ben bir boşluk ve mahrumiyet hissi içinde inildiyordum. Sanki bana daha önce yaşattığı orgazmlar, doyurmak yerine daha da artırmıştı ihtirasımı.</p>

  <p class="normal1">Aletini elime alıp geniş başını yarığımın dolgunlaşmış kıvrımlarının arasına yerleştirince gerildi. Şehvetimizin ağır ve nemli kokusu, baştan çıkarıcı bir ihtiyaç ve feromon karışımı oluşturmuş, havaya yayılmıştı ve bedenimdeki her bir hücreyi uyandırıyordu. Tenim yanıyor ve karıncalanıyordu, memelerim dolgunlaşıp hassaslaşmıştı.</p>

  <p class="normal1">Onu ilk gördüğüm andan beri istediğim şey <span class="ideitalik">buydu</span> işte – ona sahip olmak, o muhteşem bedenine tırmanmak ve onu içimin derinliklerine almak.</p>

  <p class="normal1">“Tanrım. Eva” dedi soluksuzca, ben bedenimi ona doğru indirirken. Baldırlarımdaki elleri huzursuzca kasılıyordu.</p>

  <p class="normal1">Kendimi fazla savunmasız hissederek gözlerimi kapattım. Onunla yakınlaşmayı ben istemiştim ama bu kadarı da fazla yakındı sanki. Göz gözeydik, aramızda yalnızca birkaç santim vardı ve bütün dünya etrafımızdan akıp giderken küçücük bir kozaya sığışmıştık birlikte. Onun da kendini alıştığı alanın dışında hissettiğini biliyor, gerildiğini hissedebiliyordum.</p>

  <p class="normal1">“Ne kadar darsın.” Lezzetli bir ıstırabın izlerini taşıyordu soluksuz sözcükleri.</p>

  <p class="normal1">Daha derine kaymasına izin vererek biraz daha aldım onu içime. Enfes bir şekilde zorlandığımı hissederek derin bir nefes aldım.</p>

  <p class="normal1">Avucunu karnımın altına bastırarak başparmağının etli yeriyle zonklayan klitorisime dokundu ve yavaş, usta işi, yumuşak daireler çizerek masaj yapmaya başladı ona. İçimdeki her şey kasılıp sıkışmış, onu daha derinlerine çekiyordu. Gözlerimi aralayıp kirpiklerimin arasından baktım ona. Şık smokini içinde altımda yatan güçlü bedeni o ilkel çiftleşme ihtiyacı ile kıvranırken öyle güzeldi ki.</p>

  <p class="normal1">Sanki görünmeyen zincirlerle mücadele eder gibi boynunu geriyor, başını koltuğun arkasına sertçe bastırıyordu. “Ah, Tanrım” dedi sıkılı dişlerinin arasından. “Öyle bir geleceğim ki.”</p>

  <p class="normal1">Bu karanlık vaat heyecanlandırdı beni. Tenim terle nemlendi. O kadar ıslak ve azgındım ki aleti boyunca kayıp neredeyse tümünü aldım içime. Onu köküne kadar almadan hemen önce soluksuz bir çığlık kaçıverdi ağzımdan. O kadar derine girmişti ki zor dayanıyordum; bu beklenmedik acıyı azaltabilmek için sağa sola hareket etmek zorunda kalmıştım. Ama bedenim onun fazla büyük olmasını dert etmiyor gibiydi. Onun etrafında dalgalanıyor, onu sarıyor, orgazmın eşiğinde titriyordu.</p>

  <p class="normal1">Göğsü her nefesle inip kalkan Gideon söverek serbest eliyle kalçamı kavradı ve beni geriye doğru kaykılmaya zorladı. Bu pozisyonla açım değişti ve iyice açılarak tamamını içime kabul ettim. Vücut sıcaklığı anında yükseldi ve karnı ihtiraslı bir sıcaklık yaymaya başladı giysilerinin altından. Dudağının üstü terlemişti.</p>

  <p class="normal1">Öne doğru uzanıp, zevk mırıltıları eşliğinde dilimi o biçimli kıvrımda gezdirerek tuzlu damlacıkları topladım. Kalçaları sabırsızca kıpırdandı. Dikkatlice kalkarak beş altı santim kadar yukarı kaymıştım ki kalçamı şiddetle kavrayarak durdurdu beni.</p>

  <p class="normal1">“Yavaş” diye bir kez daha uyarırken, her yanıma şehvet dalgaları yollayan buyurgan bir kesinlik vardı sesinde.</p>

  <p class="normal1">Bedenimi indirerek onu tekrar içime aldım; aletinin bedenimin sınırlarını zorlarken verdiği sızı tuhaf bir şekilde hoşuma gidiyordu. Birbirimize bağlandığımız yerden haz yayılıyordu ve biz göz gözeydik. İkimizin de vücutlarımızın en özel, en mahrem kısımları dışında tamamen giyinik olduğumuzu o an fark ettim. Bunu dayanılmaz derecede erotik buldum; Gideon’ın çıkardığı sesler de öyleydi, bu hazzın onun için de benim için olduğu kadar aşırı olduğunu anlatıyorlardı.</p>

  <p class="normal1">Onun için çıldırarak, saçlarının terden ıslanmış diplerini parmaklarımla kavradım ve dudaklarımı dudaklarına bastırdım. Onu öperken bir yandan da kalçalarımı sallayarak, o delirtici ovalamasına devam eden başparmağına sürtünüyor ve uzun, kalın penisinin erimekte olan içime her kayışıyla orgazmın yaklaştığını hissediyordum.</p>

  <p class="normal1">İlkel içgüdünün kontrolü ele geçirip bedenimi tek yetkili kılmasıyla, bir noktada aklımı tamamen yitirdim. Beni harekete geçiren düzüşme dürtüsünden başka hiçbir şeye odaklanamıyordum. Tek düşünebildiğim, gerilim kopma noktasına gelene ve ben bu bitmeyen açlıktan kurtulana dek Gideon’ın aletinin üstünde oturup kalkmaktı.</p>

  <p class="normal1">“Öyle güzel ki” dedim hıçkırarak; kendimde değildim. “Sen beni... Ah, Tanrım, fazla güzel.”</p>

  <p class="normal1">Gideon, her iki elini kullanarak ritmimin kontrolünü ele aldı ve beni eğerek öyle bir açıya getirdi ki aletinin tepesi sızlayan hassas bir noktaya sürtünmeye başladı içimde. Kasılıp titrerken, yalnızca bununla, aletini içime böyle ustaca sokuşuyla, gelmeme neden olacağını fark ettim. “<span class="ideitalik">Gideon.</span>”</p>

  <p class="normal1">Kasıklarımın esrik kasılmalarıyla başlayan ve titremeyen yerim kalmayana dek her yanıma yayılan orgazm tüm bedenimde patlarken ensemden kavradı beni Gideon. Dağılışımı seyrediyor, normalde gözlerimi kapatacağım bu noktada gözlerini gözlerime perçinliyordu. Bakışlarının büyüsü altında, bedenim her haz dalgasıyla sarsılarak daha önce hiç gelmediğim kadar büyük bir şiddetle geldim.</p>

  <p class="normal1">“Al, al, al” diye gürledi; bir yandan kalçasını kaldırarak bana vuruyor, bir yandan da benim kalçalarımı hızla aşağı çekerek amansız darbeleriyle buluşturuyordu. Her bir derin sokuşuyla dibimi buluyor, içimi paralıyordu. Giderek büyüyüp sertleştiğini hissedebiliyordum.</p>

  <p class="normal1">Benim için çıldıracağı noktayı görmek hevesiyle gözümü kırpmadan izliyordum onu. İhtiyacı gözünü döndürmüştü artık, kontrol elinden giderken güzelim yüzü doruğa doğru koşulan o vahşi yarışın etkisiyle çarpılmış, bakışları odağını kaybetmişti.</p>

  <p class="normal1">“<span class="ideitalik">Eva!</span>” Gelirken yabani bir esrimenin ifadesi olan hayvansı bir ses, şiddetiyle beni yerime perçinleyen bir hırlama çıktı ağzından. Orgazmın gücüyle titredi ve yüz hatları beklenmedik bir kırılganlıkla yumuşadı bir an.</p>

  <p class="normal1">Yüzünü avuçlarımın içine aldım ve geniş soluklarının güçlü patlamaları yanaklarıma çarparken, dudaklarımı dudaklarının üzerinde gezdirerek yatıştırdım onu.</p>

  <p class="normal1">“Eva.” Kollarını dolayıp göğsüne bastırdı beni ve nemli yüzünü boynumun kıvrımına gömdü.</p>

  <p class="normal1">Ne hissettiğini gayet iyi anlıyordum. Soyunmuştu. Çırılçıplak kalmıştı.</p>

  <p class="normal1">Uzun süre öylece kaldık ve artçı sarsıntıları birbirimizin kollarında karşıladık. Başını çevirip hafifçe öptü beni, ağzımın içini dil darbeleriyle okşayarak darmadağın olmuş duyularımı yatıştırdı.</p>

  <p class="normal1">“Vay be!” dedim soluk verirken, sarsılmıştım.</p>

  <p class="normal1">Dudakları seğirdi. “Evet.”</p>

  <p class="normal1">Kendimi sersemlemiş ve kafayı bulmuş gibi hissederek gülümsedim.</p>

  <p class="normal1">Şakaklarıma yapışan nemli saç tellerini çekerken yüzüme değen ellerinin hareketinde neredeyse saygı seviyesine varan bir özen vardı. Beni süzerkenki hali içimi acıtıyordu. Sersemlemiş görünüyordu ve de... minnettar; gözleri sıcak ve şefkatliydi. “Bu anı bozmak istemiyorum.”</p>

  <p class="normal1">Arkasının geleceğini anladığım için ben devam ettim. “Ama?..”</p>

  <p class="normal1">“Ama bu yemekten kaytaramam. Yapmam gereken bir konuşma var.”</p>

  <p class="normal1">“Hadi ya.” An fiilen bozulmuştu.</p>

  <p class="normal1">Onun içimden kayışının verdiği hisle dudağımı ısırarak dikkatlice kalktım üstünden. Neredeyse hiç yumuşamamıştı.</p>

  <p class="normal1">“Kahretsin” dedi sertçe. “Tekrar istiyorum seni.”</p>

  <p class="normal1">Uzaklaşamadan yakaladı beni ve bir yerlerden çekip çıkardığı mendille bacaklarımın arasını sildi nazikçe. En azından az önceki sevişme kadar derin bir mahremiyet vardı bu eylemde.</p>

  <p class="normal1">Kuruyunca yanına yerleştim ve çantamdan dudak parlatıcımı çıkardım. Aynalı pudramın kenarından Gideon’ın prezervatifi çıkarıp bağlayışını seyrettim. Ufak bir peçeteye sardığı prezervatifi, akıllıca gizlenmiş bir çöp kutusuna attı. Kendine çekidüzen verdikten sonra şoföre bizi gideceğimiz yere götürmesini söyledi. Sonra da koltuğuna yerleşip pencereden dışarıyı seyretmeye daldı.</p>

  <p class="normal1">Geçen her saniyeyle birlikte onun uzaklaştığını, aramızdaki bağın giderek zayıfladığını hissediyordum. Sanki aramızda oluştuğunu hissettiğim mesafeyi fiziksel olarak yaratır gibi, ondan uzaklaşıp, köşeye büzüşmüş buldum kendimi. Hissetmiş olduğum tüm o sıcaklık çekilmiş, yerini belirgin bir serinliğe bırakmış ve beni şalımı tekrar omuzlarıma alma ihtiyacı hissedecek kadar üşütmüştü. Yanı başında hareket ediyor olmama karşın kılını bile kıpırdatmadı Gideon; sanki orada olduğumun farkında bile değildi.</p>

  <p class="normal1">Aniden barı açıp bir şişe çıkardı. Yüzüme bile bakmadan sordu: “Brendi?”</p>

  <p class="normal1">“Hayır, teşekkür ederim.” Sesim çok zayıf çıkmıştı ama o bunu fark etmiş görünmüyordu. Ya da belki umurunda değildi. Kendine bir içki koyup kafasına dikti.</p>

  <p class="normal1">Şaşkın ve kırılmış bir halde eldivenlerimi giydim ve ne olmuş olabileceğini anlamaya çalıştım.</p>
</body>
</html>
