<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="kitapickapak2" id="calibre_toc_7"><br class="calibre3"/>
  7</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Oraya vardıktan sonra olanlarla ilgili pek bir şey hatırlamıyorum. Sıralanmış basın mensuplarının arasından yürüdüğümüz süre boyunca havai fişekler gibi patlayıp durdu flaşlar ve ben de robot gibi gülümsedim onlara ama bütün bunlar umurumda bile değildi. Kendi içime çekilmiştim ve Gideon’dan dalga dalga yayılan gerilimden kaçmaya can atıyordum.</p>

  <p class="normal1">Binaya girdiğimiz an birileri Gideon’a seslendi, o da dönüp baktı. Halı kaplı girişi dolduran diğer konukların arasına dalarak derhal sıvıştım oradan.</p>

  <p class="normal1">Resepsiyon salonuna ulaştığımda, yanımdan geçen bir garsondan iki kadeh şampanya aldım ve bir yandan Cary’yi ararken bir yandan da kadehlerden birini kafama diktim. Salonun uzak tarafında, annemle Stanton’ın yanındaydı Cary. Boş kadehi yanından geçtiğim masalardan birine bırakarak onlara doğru ilerledim.</p>

  <p class="normal1">“Eva!” Annemin yüzü aydınlandı beni görünce. “Elbise harika durmuş üzerinde!”</p>

  <p class="normal1">Yanaklarıma dokunmadan havadan öper gibi yaptı. Pırıltılı, buz mavisi renginde, dar ve uzun elbisesiyle çok güzeldi. Kulaklarından, boynundan ve bileğinden dökülen safirler gözlerini ve beyaz tenini vurguluyordu.</p>

  <p class="normal1">“Teşekkür ederim.” İkinci kadehimden bir yudum şampanya alırken anneme elbise ile ilgili minnettarlığımı ifade etmeyi planlamış olduğum geldi aklıma. Armağanı için hâlâ müteşekkir olmakla birlikte, derin yırtmacın kullanışlılığı hakkındaki memnuniyetim uçup gitmişti.</p>

  <p class="normal1">Cary yanıma gelip dirseğimden yakaladı. Keyfimin kaçmış olduğunu bir bakışta anlamıştı. O an bu konuya girmek istemediğim için başımı iki yana salladım.</p>

  <p class="normal1">“Biraz daha şampanya ister misin peki?” diye sordu alçak sesle.</p>

  <p class="normal1">“Lütfen.”</p>

  <p class="normal1">Daha annemin yüzü Times Meydanı’ndaki yılbaşı topu gibi aydınlanmadan hissetmiştim ben Gideon’ın yaklaştığını. Stanton da şöyle bir dikleşip toparlanmıştı sanki.</p>

  <p class="normal1">“Eva.” Gideon’ın elini belimin çıplak tenine koymasıyla birlikte bir heyecan dalgası dolaştı her yanımda. Sırtıma değen parmakları kasılınca acaba o da aynı şeyi mi hissetti diye merak ettim. “Kaçıp gittin.”</p>

  <p class="normal1">Sesinde duyduğum sitem karşısında kaskatı kesildim. Topluluk içinde söyleyemediğim her şeyi anlatan bir bakış fırlattım ona. “Gideon Cross’la tanışmış mıydın Richard?”</p>

  <p class="normal1">“Elbette.” İki adam el sıkıştılar.</p>

  <p class="normal1">Gideon beni daha yakınına çekti. “New York’un en güzel iki kadınına eşlik etme şerefini paylaşıyoruz sizinle.”</p>

  <p class="normal1">Anneme, ona olan düşkünlüğünü belli eden bir bakış atarak onayladı Stanton.</p>

  <p class="normal1">Şampanyamın geri kalanını kafama dikip, Cary’nin uzattığı yeni kadehi kabul ettim minnettarlıkla. Midemde alkolün etkisiyle büyüyen hafif bir sıcaklık hissi vardı ve orada oluşmuş olan düğümü gevşetiyordu.</p>

  <p class="normal1">Gideon eğilip sertçe fısıldadı: “Buraya benimle geldiğini unutma.”</p>

  <p class="normal1">Öfkeli miydi? Nasıl yani? Gözlerim kısıldı. “Söyleyene bak.”</p>

  <p class="normal1">“Burada olmaz, Eva.” Herkesi başıyla selamlayıp beni oradan uzaklaştırdı. “Şimdi olmaz.”</p>

  <p class="normal1">“Asla olmayacak zaten” diye mırıldandım, yalnızca annemi mahcup edecek bir olay çıkmasın diye onunla birlikte giderken.</p>

  <p class="normal1">Şampanyamı içerek yıllardır kullanmak zorunda kalmadığım otomatik korunma moduna geçtim. Gideon beni insanlarla tanıştırıyordu ve sanırım ben de yeterince iyi oynuyordum rolümü –yani uygun anlarda konuşup gerekli yerlerde gülümsüyordum– ama aklım orada değildi. Aramızdaki buzdan duvar ve kendi kırgın öfkem fazlasıyla meşgul ediyordu beni. Gideon’ın yattığı kadınlarla pek fazla takılmamak konusunda ne kadar katı olduğuna dair bir kanıta ihtiyacım varsa, işte aradığımı bulmuştum.</p>

  <p class="normal1">Yemek anonsu yapılınca Gideon’la birlikte yemek salonuna gittim ve tabağımdakileri didikleyip durdum. Yemekle sunulan kırmızı şaraptan birkaç kadeh içtim ve Gideon’ın masamızdaki insanlarla muhabbet edişini dinledim ama sözlerine değil yalnızca sesinin baştan çıkarıcı kalın tonuna ve ahengine dikkat ediyordum. Neyse ki beni konuşmaya katmak için herhangi bir gayret göstermedi. Güzel bir şeyler söyleyecek durumda olduğumu sanmıyordum.</p>

  <p class="normal1">Gideon alkışlar arasında kalkıp sahneye çıkıncaya kadar hiçbir şeyle ilgilenmedim. O zaman, oturduğum yerde dönüp onun kürsüye doğru yürüyüşünü seyrettim, hayvani zarafetine ve baş döndürücü yakışıklılığına hayran olmadan edemedim. Attığı her adım dikkat çekiyor ve saygı topluyordu ve bunu o son derece rahat ve acelesiz yürüyüşüyle başarıyor olması da ayrı bir marifetti.</p>

  <p class="normal1">Limuzindeki uçuk sevişmemize rağmen hiç de hurdası çıkmış gibi durmuyordu. Aslına bakılırsa bu bambaşka bir insandı sanki. Crossfire binasının lobisinde karşılaştığım, o kendine fevkalade hâkim ve güçlü adam olmuştu yeniden.</p>

  <p class="normal1">“Kuzey Amerika’da” diye başladı, “her dört kadından biri ve her altı erkekten biri çocukluğunda cinsel tacize maruz kalıyor. Şimdi lütfen etrafınıza dikkatlice bakın. Masanızda oturanlardan biri taciz mağduru olabilir ya da en azından mağdur birini tanıyordur. İşte kabul edilemez olan gerçek bu.”</p>

  <p class="normal1">Çakılıp kalmıştım. O büyüleyici coşkulu bariton sesiyle dört dörtlük bir hatipti Gideon. Ama beni esas can evimden vuran, konuşmasının konusu ve onun bu konuyu tartışırkenki tutkulu ve zaman zaman şoke edici tarzıydı. Çözülmeye başlamıştım, şaşkınlıkla karışık olan öfkemin ve yaralanmış özgüvenimin yerini hayranlık alıyordu. Ben mest olmuş bir dinleyiciye dönüştükçe onunla ilgili görüşüm de değişiyordu. Daha az önce beni inciten adam değildi artık o, benim için önemi çok derin olan bir konuyu tartışan usta bir konuşmacıydı yalnızca.</p>

  <p class="normal1">Bitirdiğinde ayağa kalkıp alkışlamaya başlayarak yalnızca onu değil, kendimi de şaşırttım. Ama başkaları da ayakta alkışlayarak katıldı hemen bana. Çevremdeki konuşmaları, insanların alçak sesle dile getirdikleri haklı övgüleri duyabiliyordum.</p>

  <p class="normal1">“Siz şanslı bir genç hanımsınız.”</p>

  <p class="normal1">Konuşan kadına bakmak için döndüm. Kırklarının başında gibi görünen kızıl saçlı, hoş bir kadındı. “Biz sadece... arkadaşız.”</p>

  <p class="normal1">Sakin sakin gülümsemekle yetinerek, bu dediğimi yutmadığını anlatmayı başardı kadın, her nasılsa.</p>

  <p class="normal1">İnsanlar masalarından kalkmaya başlamışlardı. Ben de çantamı alıp çıkmak üzereyken genç bir adam yanıma yaklaştı. Asi kumral saçları insanı kıskandıracak cinstendi ve grimsi yeşil gözleri yumuşak ve dostça bakıyordu. Yakışıklılığı ve çocuksu gülüşüyle, limuzin seyahatinden sonraki ilk gerçek gülümsemeyi koparmayı başardı benden.</p>

  <p class="normal1">“Selam” dedi.</p>

  <p class="normal1">Benim kim olduğumu bilir gibi bir hali olması, beni onun kim olduğu konusunda hiçbir fikrim olmadığını çaktırmamaya çalışmak gibi zor bir durumda bıraktı. “Selam.”</p>

  <p class="normal1">Güldü. Kahkahası neşeli ve hoştu. “Ben Christopher Vidal, Gideon’ın kardeşi.”</p>

  <p class="normal1">“Ah, tabii.” Ateş basmıştı yüzüme. Kendime acımakla öyle meşguldüm ki, bu bağlantıyı anında kuramayacak derecede kaybolmuş olduğuma inanamadım.</p>

  <p class="normal1">“Kızardınız.”</p>

  <p class="normal1">“Kusura bakmayın.” Mahcup bir gülümseme kondurdum yüzüme. “Hakkınızda bir yazı okuduğumu söylemenin kulağa garip gelmeyecek bir yolunu düşünmeye çalışıyorum.”</p>

  <p class="normal1">Güldü. “Hatırlıyor olmanızdan gurur duydum. Ama umarım Altıncı Sayfa’da değildi.”</p>

  <p class="normal1">New York’un meşhurlarının ve ikoncanlarının ipliklerini pazara çıkarmasıyla ünlü bir dedikodu sütunuydu bu sözünü ettiği. “Hayır” dedim çabucak. “<span class="ideitalik">Rolling Stone</span> dergisinde olabilir mi acaba?”</p>

  <p class="normal1">“Bakın, ona itirazım olmaz.” Kolunu uzattı bana. “Dans etmek ister misiniz?”</p>

  <p class="normal1">Sahneye çıkan merdivenlerin dibinde duran Gideon’a doğru bir baktım. Etrafı onunla konuşmaya istekli insanlarca sarılmıştı, birçoğu da kadındı bunların.</p>

  <p class="normal1">“Daha bir süre meşgul olacağı belli” dedi Christopher, sesinde bir memnuniyet tınısıyla.</p>

  <p class="normal1">“Evet.” Tam başımı çevirecekken Gideon’ın yanında duran kadını tanıdım –Magdalene Perez.</p>

  <p class="normal1">Çantamı alıp Christopher’a gülümsedim. “Dans etmeyi çok isterim.”</p>

  <p class="normal1">Kol kola balo salonuna doğru yürüyüp dans pistine çıktık. Orkestranın çalmaya başladığı valsin ilk nağmeleriyle birlikte kolay ve doğal bir şekilde müziğe uyum sağladık. Çeviklik ve güvenle öncülük eden usta bir dansçıydı.</p>

  <p class="normal1">“Gideon’ı nereden tanıyorsunuz bakalım?”</p>

  <p class="normal1">“Tanımıyorum.” O sırada yanında heykel gibi bir sarışınla içeri giren Cary’ye başımla selam verdim. “Crossfire’da çalıştığım için birkaç kez rastlaştık o kadar.”</p>

  <p class="normal1">“Gideon’ın yanında mı çalışıyorsunuz?”</p>

  <p class="normal1">“Hayır. Waters Field &amp; Leaman’da asistanım.”</p>

  <p class="normal1">“Ah!” Güldü. “Reklam ajansı.”</p>

  <p class="normal1">“Evet.”</p>

  <p class="normal1">“Yalnızca birkaç kez karşılaşmış olduğunuz halde Gideon sizi tutup böyle bir davete sürüklediğine göre sizden bayağı hoşlanmış olmalı.”</p>

  <p class="normal1">İçimden küfrü bastım. Milletin çeşitli varsayımlarda bulunacağını tahmin etmiştim ama şu anda daha fazla küçük düşmemek için her şeyi yapmaya kararlıydım. “Gideon annemi tanıyor ve annem de benim bu gece burada olmam için gerekli düzenlemeleri yapmıştı zaten. Yani aynı yere gidecek olan iki kişinin iki yerine bir araçla gitmesi bu yalnızca.”</p>

  <p class="normal1">“Yalnızsınız yani?”</p>

  <p class="normal1">Birlikte son derece esnek bir şekilde hareket ediyor olmamıza rağmen kendimi rahatsız hissederek derin bir nefes aldım. “Biriyle birlikte değilim, evet.”</p>

  <p class="normal1">O karizmatik, çocuksu gülüşünü gösterdi Christopher. “Gecem birden daha güzel olmaya başladı şu anda.”</p>

  <p class="normal1">Dansın geri kalanı boyunca müzik sektöründen eğlenceli hikâyeler anlatarak güldürdü beni ve aklımı Gideon’dan uzaklaştırdı.</p>

  <p class="normal1">Dansın sonunda Cary belirdi yanımda bir sonraki dans için. Çift olarak çok güzel dans ederdik Cary’yle, çünkü birlikte ders almıştık. Onun kollarında rahatladım ve moral destek olarak yanımda olduğu için şükrettim.</p>

  <p class="normal1">“Keyfin yerinde mi?” diye sordum.</p>

  <p class="normal1">“Yemekte <span class="ideitalik">Fashion Week</span> dergisinin baş koordinatörüyle yan yana oturduğumu fark edince kendimi çimdiklemem gerekti. Üstelik de benimle flört etti kadın!” Gülümsüyordu ama gözleri kasvetliydi. “Ne zaman kendimi böyle yerlerde... böyle kılıklar içinde bulsam... inanamıyorum. Sen benim hayatımı kurtardın, Eva. Sonra da tamamen değiştirdin onu.”</p>

  <p class="normal1">“Sen de benim akıl sağlığımı koruyorsun hep. Çoktan ödeştik, inan bana.”</p>

  <p class="normal1">Elimi sıkıp dikkatle baktı bana. “Berbat görünüyorsun. Ne halt etti?”</p>

  <p class="normal1">“Halt eden benim sanırım. Neyse, bunu sonra konuşuruz.”</p>

  <p class="normal1">“Burada herkesin önünde ağzının payını vermemden korkuyorsun.”</p>

  <p class="normal1">İç geçirdim. “Bunu yapmamanı tercih ederim, annemin hatırı için.”</p>

  <p class="normal1">Cary dudaklarını alnıma bastırıp çekti. “Onu uyarmıştım. Başına ne geleceğini biliyor.”</p>

  <p class="normal1">“Ah, Cary.” Cary’ye duyduğum sevgiyle boğazım düğümlenirken dudaklarım elimde olmaksızın memnuniyetle kıvrıldı. Cary’nin Gideon’a bir tür ağabey uyarısı yapacağını tahmin etmeliydim. Tam onun yapacağı işti bu.</p>

  <p class="normal1">Gideon yanımızda belirdi. “Bölüyorum.”</p>

  <p class="normal1">Bu bir rica değildi.</p>

  <p class="normal1">Cary durup bana baktı. Başımla onayladım. Selam vererek ayrılırken Gideon’ın yüzüne bakışı öfkeli ve tehditkârdı.</p>

  <p class="normal1">Gideon beni kendine çekerek baskın özgüveniyle dansı da ele geçirdi – her şeyi ele geçirdiği gibi. Önceki iki partnerimle olandan tamamen farklı bir deneyimdi onunla dans etmek. Gideon hem kardeşi kadar ustaydı, hem de bedenimin nasıl hareket ettiğine Cary kadar aşinaydı ama Gideon’ın tarzı cesur ve agresifti; doğasında cinsellik vardı.</p>

  <p class="normal1">O kadar kısa bir süre önce birlikte olduğum adamın şimdi bu kadar yakınımda olmasının tüm mutsuzluğuma karşın duyularımı baştan çıkarması işimi zorlaştırıyordu. Kokusu enfesti ve alttan alta seks çağrıştırıyordu. Cesur geniş adımlarıyla beni yönlendirişi içimdeki sızıyı hissetmeme ve onun daha çok kısa bir süre önce orada, içimde olduğunu hatırlamama neden oluyordu.</p>

  <p class="normal1">“İkide birde başını alıp gidiyorsun” diye homurdandı kaşlarını çatarak.</p>

  <p class="normal1">“Neyse ki Magdalene boşluğu derhal doldurmuş gibi görünüyordu.”</p>

  <p class="normal1">Kaşını kaldırıp beni biraz daha çekti kendine. “Kıskandık mı?”</p>

  <p class="normal1">“Şaka yapıyorsun herhalde.” Başka tarafa baktım.</p>

  <p class="normal1">Canı sıkılmış gibi bir ses çıkardı. “Kardeşimden uzak dur, Eva.”</p>

  <p class="normal1">“Neden?”</p>

  <p class="normal1">“Ben öyle istediğim için.”</p>

  <p class="normal1">Sinirim tepeme sıçradı. Yabani tavşanlar gibi düzüştüğümüzden beri içimi kemiren suçluluk duygusu ve kuşkulardan sonra iyi gelmişti öfkelenmek. Gideon Cross’un dünyasında göze göz dişe diş oluyor muymuş anlamaya karar verdim. “Sen de Magdalene’den uzak dur Gideon.”</p>

  <p class="normal1">Çenesi gerildi. “Onunla sadece arkadaşız.”</p>

  <p class="normal1">“Demek onunla yatmadın?.. Henüz.”</p>

  <p class="normal1">“Hayır. Yatmak da istemiyorum. Dinle...” Müzik sonlanırken o da yavaşladı. “Benim gitmem gerekiyor. Seni buraya ben getirdim ve evine de kendim bırakmayı tercih ederim ama şayet keyfin yerindeyse seni koparıp götürmek istemem. Biraz daha kalıp, sonra annen ve Stanton’la dönmeyi ister misin?”</p>

  <p class="normal1">Keyfim yerindeyse mi? Dalga mı geçiyordu, yoksa dünyadan haberi mi yoktu? Ya da belki daha kötüsü. Belki de beni o kadar çıkarmıştı ki gözden, benimle zerre kadar ilgilenmiyordu artık.</p>

  <p class="normal1">Aramıza biraz mesafe koymak ihtiyacı ile kendimi ondan uzaklaştırdım. Kokusu kafamı bulandırıyordu. “Ben başımın çaresine bakarım. Sen beni düşünme.”</p>

  <p class="normal1">“Eva.” Bana uzandı ama ben çabucak geriledim.</p>

  <p class="normal1">Sırtıma bir kol dolandı ve ardından Cary konuştu. “Onu bana bırak, Cross.”</p>

  <p class="normal1">“Bana engel olma, Taylor” diye uyardı Gideon.</p>

  <p class="normal1">Burnundan soluk vererek güldü Cary. “Sen zaten bu konuda gerekeni yapıyorsun gibi geliyor bana.”</p>

  <p class="normal1">Boğazımda bir yumruyla yutkundum. “Konuşman harikaydı, Gideon. Gecemin en parlak anı oldu.”</p>

  <p class="normal1">Sözlerimin altındaki hakareti algılayarak sert bir nefes aldı ve elini saçlarına götürdü. Sonra aniden küfretti. Titreşen telefonunu cebinden çıkarıp ekranına bakınca anladım nedenini.</p>

  <p class="normal1">“Gitmem gerek.” Bakışları bakışlarımı yakaladı ve bırakmadı. Parmak uçları yanağıma dokundu. “Seni ararım.”</p>

  <p class="normal1">Sonra da gitti.</p>

  <p class="normal1">“Kalmak istiyor musun?” diye sordu Cary sessizce.</p>

  <p class="normal1">“Hayır.”</p>

  <p class="normal1">“Seni eve götüreyim o zaman.”</p>

  <p class="normal1">“Hayır, götürme.” Biraz yalnız kalmak istiyordum. Ve elimde soğuk bir şişe şarapla sıcak küvete uzanıp kendimi bunalımdan çıkarmak. “Sen burada kalmalısın. İşin için iyi olabilir. Eve döndüğünde konuşuruz. Ya da yarın. Bütün gün evde pineklemek niyetindeyim.”</p>

  <p class="normal1">Bakışları yüzümde dolaştı merakla. “Emin misin?”</p>

  <p class="normal1">Başımı salladım.</p>

  <p class="normal1">“Tamam.” Ama ikna olmuş görünmüyordu.</p>

  <p class="normal1">“Sen çıkıp valeye Stanton’ın limuzinini getirt, ben de çabucak bir tuvalete gidip geliyorum.”</p>

  <p class="normal1">“Peki.” Cary eliyle kolumu okşadı. “Vestiyerden şalını alıp kapıda beklerim seni.”</p>

  <p class="normal1">Tuvalete ulaşmam, gerekenden daha fazla vakit aldı. Birincisi, muhtemelen Gideon Cross’la birlikte gelmiş olmam nedeniyle şaşırtıcı sayıda insan beni durdurup muhabbet etmek istedi. İkincisi, girip çıkanların ardı arkası kesilmeyen en yakındaki tuvalet yerine daha uzaktaki başka bir tanesine gittim. Kendimi kabinlerden birine kapatıp, işimi bitirmek için gerekenden biraz daha fazla kaldım orada. İçeride görevliden başka kimse olmadığı için acele etmeme gerek yoktu nasılsa.</p>

  <p class="normal1">Gideon o kadar canımı acıtmıştı ki soluk almakta zorlanıyordum, üstelik ruh halinin ani değişimleri de kafamı karıştırıyordu. Yüzüme neden öyle dokunmuştu ki? Yanında kalmamama neden o kadar kızmıştı? Ve neden tutup da Cary’yi öyle tehdit etmişti? Günü gününe değil, anı anına uymayan bir adamdı Gideon.</p>

  <p class="normal1">Gözlerimi kapatıp kendimi sakinleştirmeye çalıştım. <span class="ideitalik">Tanrım</span>. Bütün bunlara hiç ihtiyacım yoktu benim.</p>

  <p class="normal1">Limuzindeyken duygularımı çırılçıplak ortaya koymuştum ve hâlâ da korkunç derecede savunmasız hissediyordum kendimi – içine düşmemeyi öğrenmek için sayısız terapi saati harcadığım bir ruh haliydi bu. Eve gidip saklanmaktan ve hiç öyle hissetmediğim halde kendime tamamen hâkimmiş gibi davranma baskısından kurtulmaktan daha çok istediğim hiçbir şey yoktu.</p>

  <p class="normal1"><span class="ideitalik">Kendini bu duruma sen düşürdün</span>, diye hatırlattım kendime. <span class="ideitalik">Bak şimdi başının çaresine</span>.</p>

  <p class="normal1">Derin bir soluk alıp kabinden çıktım ve Magdalene Perez’i kollarını kavuşturup lavaboya yaslanmış halde karşımda buluverdim. Oraya benim için geldiği ve savunmamın zaten zayıf olduğu bir anda yakalamak için pusu kurmuş olduğu açıktı. Tökezler gibi oldum, sonra toparlandım ve ellerimi yıkamak için lavaboya yöneldim.</p>

  <p class="normal1">Aynaya doğru dönüp yansımamı incelemeye başladı. Ben de onu inceliyordum. Fotoğraflarındakinden de güzeldi gerçek hali. Uzun ve inceydi, koyu renk gözleri ve omuzlarına dökülen düz kahverengi saçları vardı. Dudakları dolgun ve kırmızı, elmacıkkemikleri çıkık ve biçimliydi. Aşırıya kaçmadan seksi olan elbisesinin krem rengi akışkan saten kumaşı esmer teniyle çok güzel kontrast yapıyordu. Kahrolası bir süper model gibiydi ve egzotik bir seksapeli vardı.</p>

  <p class="normal1">Ben tuvalet görevlisinin uzattığı havluyu alırken Magdalene kadınla İspanyolca konuşarak ondan bizi biraz yalnız bırakmasını istedi. Ben de arkasını getirdim, “<span class="ideitalik">Por favor, gracias</span>” diyerek. Magdalene’nin bir kaşı kalktı ve daha dikkatli incelemeye başladı beni ve ben de bunlara aynı serinkanlılıkla karşılık verdim.</p>

  <p class="normal1">“Şu hale bak” diye mırıldandı Magdalene, görevli kadın duyamayacak kadar uzaklaştığı anda. Çıkardığı <span class="ideitalik">cık cık</span> sesi karatahtaya sürtünen tırnaklar gibi sinirlerimi ayağa kaldırdı. “Sen düzüşmüşsün bile onunla.”</p>

  <p class="normal1">“Ve sen de düzüşmemişsin.”</p>

  <p class="normal1">Bu onu şaşırtmıştı sanki. “Haklısın, düzüşmedim. Neden, biliyor musun?”</p>

  <p class="normal1">Çantamdan bir beş dolarlık çıkarıp gümüş bahşiş tepsisine bıraktım. “Çünkü Gideon istemiyor.”</p>

  <p class="normal1">“Ve ben de istemiyorum, çünkü o kimseye bağlanamaz. Genç, yakışıklı, zengin ve bunların tadını çıkarıyor.”</p>

  <p class="normal1">“Evet.” Başımla onayladım. “Kesinlikle çıkardı.”</p>

  <p class="normal1">Gözleri kısıldı, memnun ifadesi bozulur gibi oldu. “Becerdiği kadınlara saygı duymaz o. Aletini sana daldırdığı an işin bitmişti senin. Tıpkı bütün diğerleri gibi. Ama ben hâlâ buradayım çünkü uzun vadede yanında tutmak istediği kişi benim.”</p>

  <p class="normal1">Darbe, en çok acıtacağı yere ustaca indirilmiş de olsa serinkanlılığımı korudum. “Bu çok zavallıca.”</p>

  <p class="normal1">Dışarı çıktım ve Stanton’ın limuzinine ulaşana kadar da durmadım. Arabaya binerken Cary’nin elini sıktım ve araba hareket edene kadar ağlamamayı başardım.</p>

  <p class="normal1"/>

  <p class="normal1">“Hey, bebeğim” diye seslendi Cary ertesi sabah ayaklarımı sürüyerek oturma odasına girdiğimde. Kanepeye yayılmış, ayaklarını da orta sehpasına koymuştu, üzerinde bol ve eski bir eşofman altından başka bir şey yoktu. Hoş bir dağınıklık içindeydi ve kendinden hoşnut görünüyordu. “Nasıl uyudun?”</p>

  <p class="normal1">Başparmağımı “iyidir” dercesine havaya kaldırarak, kahve almak için mutfağa yöneldim. Kahvaltı tezgâhının yanından geçerken durakladım, tezgâhın üzerindeki devasa gül aranjmanı karşısında gözlerim fal taşı gibi açıldı. Baş döndürücü kokuyu derin derin içime çektim. “Bu da ne?”</p>

  <p class="normal1">“Bir saat önce geldi, senin için. Pazar teslimatı. Hem güzel, hem de süper pahalı.”</p>

  <p class="normal1">Üzerine iliştirilmiş kartı alıp açtım.</p>

  <p class="normal1"/>

  <p class="ortayazi">HÂLÂ SENİ DÜŞÜNÜYORUM.<br class="chapter"/>
  GIDEON</p>

  <p class="normal1"/>

  <p class="normal1">“Cross’tan mı?” diye sordu Cary.</p>

  <p class="normal1">“Evet.” Onun olduğunu varsaydığım elyazısını okşadım başparmağımla. Cesur, erkeksi ve seksiydi. Repertuvarında romantizm bulunmayan biri için oldukça romantik bir jestti bu. Sanki elimi yakmış gibi tezgâhın üzerine bıraktım kartı; kafeinin bana güç vermesi ve aklımı başıma toplaması için dua ederek bir fincan kahve aldım.</p>

  <p class="normal1">“Pek etkilenmiş görünmüyorsun.” İzlemekte olduğu beyzbol maçının sesini kıstı Cary.</p>

  <p class="normal1">“Bu adamdan hayır yok bana. Dev bir tetikleyici sanki. Tek yapmam gereken ondan uzak durmak.” Terapi sürecinde benimle birlikteydi Cary ve konuya hâkimdi. Bir şeyi terapi jargonuyla analiz ettiğimde bana şaşkın şaşkın bakmadığı gibi aynı şekilde yanıt vermekte de hiç zorluk çekmezdi.</p>

  <p class="normal1">“Telefon da çalıp durdu bütün sabah. Seni rahatsız etmek istemediğim için sesini kapattım.”</p>

  <p class="normal1">Bacaklarımın arasındaki dünden kalma sızıyı fark ederek kanepeye kıvrıldım ve telesekreteri dinleyip, arayanın Gideon olup olmadığını anlamak arzusuna direnmeye çalıştım. Sesini duymak ve ondan dün gece olanları anlamlı hale getirecek bir açıklama dinlemek istiyordum. “İyi yapmışsın. Bence bütün gün kapalı kalsın.”</p>

  <p class="normal1">“Neler oldu?”</p>

  <p class="normal1">Fincanımın üzerindeki dumanları üfleyip, temkinli bir yudum aldım. “Limuzininde öyle bir düzüştük ki aklı başından gitti ve ardından da buz kesti.”</p>

  <p class="normal1">Cary, hayatta hiç kimsenin maruz kalmaması gereken şeyleri görmüş o zümrüt yeşili bilge gözleriyle seyrediyordu beni. “Zevkten kıçı tavana vurdu desene?”</p>

  <p class="normal1">“Aynen öyle.” Bunu düşünmek bile sinirimi bozmaya yetmişti. Aramızda bir bağ oluşmuştu. Buna <span class="ideitalik">emindim</span>. Bir önceki gece her şeyden çok istiyordum onu, bugünse görecek gözüm yoktu. “Çok yoğun bir şeydi. Hayatımın en iyi cinsel deneyimiydi ve o da aynen böyle hissetti. Hissettiğine eminim. İlk kez arabada yapıyormuş, başta da biraz direnç gösterdi ama sonra öyle azdırdım ki onu, hayır diyemedi.”</p>

  <p class="normal1">“Sahi mi? Hiç yapmamış mı?” Tıraşsız yanaklarında dolaştırdı elini. “Birçok oğlan daha lisedeyken halleder, yapılacaklar listesinde araba düzüşmesi kalemini. Hatta doğrusunu istersen inekler ve aşırı tipsizler dışında bunu yapmayan kimse tanımıyorum. Ve Gideon iki gruba da girmiyor.”</p>

  <p class="normal1">Omuz silktim. “Anlaşılan arabada düzüştüğüm için sürtüğün teki oldum.”</p>

  <p class="normal1">Cary donup kaldı. “Öyle mi dedi sana?”</p>

  <p class="normal1">“Hayır. Bir bok demedi o. ‘Arkadaşı’ Magdalene’den öğrendim bunu. Hani şu internetten indirip bastığın fotoğrafların çoğunda olan kız var ya, ondan işte. Tuvalette kız kıza yapılan iğneleyici bir sohbetle bana diş göstermeye karar vermişti de.”</p>

  <p class="normal1">“Kıskanç orospu.”</p>

  <p class="normal1">“Cinsel tatminsizlik. Gideon’la düzüşemiyor, çünkü anlaşılan onunla düzüşen kızlar kendilerini kapının önünde buluyormuş.”</p>

  <p class="normal1">“Gideon mu söyledi bunu?” Yine öfke kokuyordu, sakince sorduğu soru.</p>

  <p class="normal1">“Kelimesi kelimesine değil. Kadın arkadaşları ile yatmadığını söyledi. Yatakta hoşça vakit geçirmekten fazlasını isteyen kadınlardan hoşlanmıyormuş, bu yüzden de becerdiği kadınlarla, beraber takıldığı kadınları iki ayrı grupta tutuyormuş.” Kahvemden bir yudum daha aldım. “Onu bu tür bir düzenlemenin bana uymayacağı konusunda uyarmıştım, o da bazı uyarlamalar yapacağını söylemişti, ama anlaşılan Gideon da istediğini elde etmek için ne gerekiyorsa onu söyleyen heriflerden biriymiş.”</p>

  <p class="normal1">“Ya da sen ürkütüp kaçırdın onu.”</p>

  <p class="normal1">Öfkeyle baktım. “Mazeret bulma ona. Hem sen kimin tarafındasın?”</p>

  <p class="normal1">“Senin, bebeğim.” Uzanıp dizimi okşadı. “Her zaman senin.”</p>

  <p class="normal1">Elimi kaslı önkoluna dolayıp parmaklarımla bileğinin alt tarafını okşadım sessiz bir şükran hissiyle. Cildini lekeleyen incecik beyaz kesik izleri elime gelmiyordu o an ama orada oldukları asla aklımdan çıkmıyordu. Cary hayatta olduğu, sağlıklı olduğu ve benim yaşamımın vazgeçilmez bir parçası olduğu için her gün şükrediyordum. “Senin gecen nasıl gitti?”</p>

  <p class="normal1">“Şikâyet edemem.” Gözlerinde muzır bir ışıltı belirdi. “O iri göğüslü sarışını becerdim alet edevatın durduğu bir odada. Memeleri gerçekti.”</p>

  <p class="normal1">“Bak sen.” Gülümsedim. “Kızın gecesini renklendirmişsindir eminim.”</p>

  <p class="normal1">“Elimden geleni yaptım.” Ahizeyi alırken göz kırptı bana. “Ne ısmarlamak istersin? Sandviç? Çin yemeği? Hint?”</p>

  <p class="normal1">“Aç değilim.”</p>

  <p class="normal1">“Sen hep açsındır. Eğer bir şey seçmezsen ben yemek pişiririm, sen de ona talim etmek zorunda kalırsın.”</p>

  <p class="normal1">Elimi kaldırıp teslim oldum. “Tamam, tamam. Sen karar ver.”</p>

  <p class="normal1"/>

  <p class="normal1">Gideon’la rastlaşmamak için pazartesi günü işe yirmi dakika erken gittim. Olaysız bir şekilde masama ulaşınca o kadar çok sevindim ki Gideon’la başımın büyük dertte olduğunu bir kez daha anladım. Ruh halim bir andan diğerine değişiyordu.</p>

  <p class="normal1">Geçen haftanın önemli başarıları yüzünden ayakları hâlâ yerden kesilmiş vaziyette olan Mark çok moralli geldi işe. Derhal çalışmaya koyulduk. Pazar günü votka piyasalarıyla ilgili bazı karşılaştırmalar yapmıştım, o da bunların üzerinden geçip izlenimlerime kulak verdi kibarca. Bu arada yeni bir e-okuyucu üreticisinin hesabı da Mark’a verilmişti, onun ilk çalışmalarına başladık.</p>

  <p class="normal1">İşler bu kadar yoğun olunca saatler hızla geçmiş, özel hayatımı düşünecek hiç zamanım olmamıştı. Gerçekten müteşekkirdim buna. Derken çalan telefona yanıt verdim ve Gideon’ın sesini duydum. Hazırlıksızdım.</p>

  <p class="normal1">“Pazartesin nasıl geçiyor?” diye sordu ve sesinin yarattığı his tüm bedenimi ürpertti.</p>

  <p class="normal1">“Çok meşgul.” Saate baktım ve on ikiye yirmi kala olduğunu görüp şaşırdım.</p>

  <p class="normal1">“Güzel.” Bir duraksama oldu. “Dün seni aramaya çalıştım. Birkaç da mesaj bıraktım. Sesini duymak istemiştim.”</p>

  <p class="normal1">Gözlerimi kapatıp derin bir soluk aldım. Telesekreteri dinlemeden günü geçirebilmek için bütün irademi kullanmam gerekmişti. Hatta bu iş için Cary’yi de seferber etmiş, kendime hâkim olamayacak gibi görünürsem beni zorla engellemesini tembihlemiştim. “İnziva olayına girdim, biraz da çalıştım.”</p>

  <p class="normal1">“Sana yolladığım çiçekleri aldın mı?”</p>

  <p class="normal1">“Evet. Çok güzeller. Teşekkür ederim.”</p>

  <p class="normal1">“Bana senin elbiseni hatırlattılar.”</p>

  <p class="normal1">Ne yapıyordu bu herif? Çoklu kişilik bozukluğundan mustarip olduğundan şüphelenmeye başlıyordum. “Kimi kadınlar bunu romantik bulurdu eminim.”</p>

  <p class="normal1">“Beni yalnızca senin ne düşündüğün ilgilendiriyor.” Sanki ayağa kalkmış gibi gıcırdadı koltuğu. “Sana uğramayı düşündüm... Uğramak istedim.”</p>

  <p class="normal1">Kafa karışıklığıma teslim olarak iç geçirdim. “Uğramadığına sevindim.”</p>

  <p class="normal1">Uzun bir duraksama daha oldu. “Bunu hak ettim.”</p>

  <p class="normal1">“Laf sokmak için söylemedim bunu. Gerçekten böyle hissediyorum.”</p>

  <p class="normal1">“Biliyorum. Dinle... Öğle yemeğini burada, benim ofisimde yemek için organizasyon yaptım. Böylece gelip giderken zaman kaybetmeyiz, bir saatin tamamı bize kalır.”</p>

  <p class="normal1">Ayrılırken, “<span class="ideitalik">Seni ararım</span>” dediğinde, derdi her neyse onu hallettikten sonra gerçekten yeniden bir araya gelmek ister mi diye merak etmiştim. Cumartesi gecesinden beri korktuğum olasılıktı bu, çünkü hem bu işi kesip atmam gerektiğinin bilincindeydim, hem de onunla olma arzusuyla yanıp tutuşuyordum. Onunla paylaştığımız o saf ve mükemmel yakınlığı yeniden yaşamak istiyordum.</p>

  <p class="normal1">Ama o tek an yüzünden, bana kendimi bok gibi hissettirdiği bütün diğer anları mazur göremezdim.</p>

  <p class="normal1">“Gideon, birlikte öğle yemeği yememiz için hiç neden yok. Cuma gecesi her şeyi konuşmuştuk, Cumartesi de... işleri hallettik. Bunu burada bırakalım bence.”</p>

  <p class="normal1">“Eva.” Sesi boğuklaşmıştı. “Her şeyi mahvettiğimi biliyorum. Açıklamama izin ver.”</p>

  <p class="normal1">“Açıklaman gerekmiyor. Sorun değil.”</p>

  <p class="normal1">“Sorun. Seni görmem gerek.”</p>

  <p class="normal1">“Ben seni görmek iste... ”</p>

  <p class="normal1">“Bunu kolay yoldan yapabiliriz, Eva. Ya da istersen zorlaştırabilirsin.” Nabzımı hızlandıran sert bir tona bürünmüştü sesi. “Ama her halükârda dinleyeceksin söyleyeceklerimi.”</p>

  <p class="normal1">Telefonda çabucak söylenen bir hoşça kal ile paçayı kurtaracak kadar şanslı olmadığımı anlayarak gözlerimi kapattım. “İyi, tamam. Gelirim yukarıya.”</p>

  <p class="normal1">“Teşekkür ederim.” Rahat bir soluk aldığını duydum. “Seni görmek için sabırsızlanıyorum.”</p>

  <p class="normal1">Ahizeyi yerine koyup, masamın üzerindeki fotoğraflara bakarak söyleyeceklerimi formüle etmeye ve kendimi Gideon’ı tekrar görmeye hazırlamaya çalıştım. Ona gösterdiğim fiziksel tepkinin şiddetini kontrol etmem imkânsızdı. Bir şekilde buna takılmamayı ve yapmam gerekeni yapmayı başarmalıydım. Önümüzdeki günler, haftalar ve aylar boyunca onunla bu binada karşılaşacak olmamız konusunu ise sonra düşünecektim. Şu anda odaklanmam gereken tek şey, şu öğle yemeğini sağ salim atlatmaktı.</p>

  <p class="normal1">Kaçınılmaz olana boyun eğerek işime döndüm ve dergilerin içine koymak için hazırlanan birtakım abonelik kartı örneklerinin görsel etkilerini karşılaştırmaya devam ettim.</p>

  <p class="normal1">“Eva.”</p>

  <p class="normal1">Sıçrayarak koltuğumda döndüm ve Gideon’ı odacığımın yanı başında dikilirken bulunca irkildim. Görünüşü her zamanki gibi başımı döndürdü ve kalbim göğsümün içinde tekledi. Saate şöyle bir bakınca gördüm ki çeyrek saat geçip gitmişti, ben farkına varmadan.</p>

  <p class="normal1">“Gid... Bay Cross. Buraya kadar gelmenize gerek yoktu.”</p>

  <p class="normal1">Yüzü sakin ve tepkisizdi ama gözleri fırtınalı ve yakıcıydı. “Hazır mısın?”</p>

  <p class="normal1">Çekmecemi açıp çantamı alırken, fırsattan istifade derin bir nefes çektim. Şahane kokuyordu.</p>

  <p class="normal1">“Bay Cross.” Mark’ın sesiydi bu. “Sizi görmek çok güzel. Sizin için ne yapa...”</p>

  <p class="normal1">“Eva için geldim. Öğle yemeği yiyeceğiz birlikte.”</p>

  <p class="normal1">Mark’ın kaşlarının havaya kalkışını gördüm doğrulurken. Hızla toparlandı ve yüzü her zamanki iyi huylu yakışıklılığına büründü.</p>

  <p class="normal1">“Saat birde burada olurum” diye söz verdim ona.</p>

  <p class="normal1">“Görüşürüz o zaman. Afiyet olsun.”</p>

  <p class="normal1">Gideon elini belime koyarak dışarıya, asansörlere doğru yönlendirdi beni. Resepsiyonun önünden geçerken de Megumi’nin kalkık kaşlarına maruz kaldık. Gideon asansörün düğmesine basarken, ben de keşke bugünü dokunuşuna uyuşturucu gibi bağımlı hale geldiğim şu adamı görmeden atlatabilseydim diye düşünerek huzursuzca kıpırdandım.</p>

  <p class="normal1">Asansörü beklerken karşıma geçti ve parmak uçlarını saten bluzumun kolunda dolaştırdı. “Gözlerimi her kapattığımda o kırmızı elbisenin içindeki halin geliyor gözümün önüne. Tahrik olduğun zaman çıkardığın sesler kulağımdan gitmiyor. Aletimin üzerine kayıp onu sımsıkı bir yumruk gibi kavrayışını hissediyor, canımı yakacak kadar şiddetle gelmeme sebep oluşunu hatırlıyorum.”</p>

  <p class="normal1">“Yapma.” Bakışlarındaki yakınlığa daha fazla dayanamayarak başımı çevirdim.</p>

  <p class="normal1">“Elimde değil.”</p>

  <p class="normal1">Neyse ki asansör geldi. Elimden tutup içeri çekti beni Gideon. Anahtarını panele yerleştirdikten sonra beni daha yakına çekti. “Seni öpeceğim, Eva.”</p>

  <p class="normal1">“Ben iste...”</p>

  <p class="normal1">Beni kendisine çekip dudaklarını dudaklarıma mühürledi. Elimden geldiğince direndim ama sonunda dilinin dilimin üstündeki yavaş ve tatlı okşamalarıyla eriyiverdim. Seviştiğimizden beri istiyordum bu öpüşü. Paylaştığımız şeye değer verdiğini, yaşadıklarımızın benim için olduğu gibi onun için de özel bir şey olduğunu bilmek istiyordum.</p>

  <p class="normal1">Uzaklaşınca yeniden yoksun hissettim kendimi.</p>

  <p class="normal1">“Gel hadi.” Kapı açılırken anahtarını çıkardı.</p>

  <p class="normal1">Gideon’ın kızıl saçlı resepsiyon görevlisi bu kez hiçbir şey demedi ama tuhaf tuhaf baktı bana. Gideon’ın sekreteri Scott ise, aksine, biz yaklaşırken ayağa kalkıp, adımı kullanarak hoş bir şekilde selamladı beni.</p>

  <p class="normal1">“İyi günler, Bayan Tramell.”</p>

  <p class="normal1">“Selam, Scott.”</p>

  <p class="normal1">Gideon kısaca selamladı onu başıyla. “Telefon bağlama.”</p>

  <p class="normal1">“Elbette.”</p>

  <p class="normal1">Gideon’ın geniş ofisine girince bakışlarım, onun mahrem dokunuşlarına ilk kez maruz kaldığım kanepeye kaydı.</p>

  <p class="normal1">Öğle yemeği barın üstüne hazırlanmıştı – metal kapaklarla kapatılmış iki tabak.</p>

  <p class="normal1">“Çantanı alayım mı?” diye sordu.</p>

  <p class="normal1">Ona bakınca, ceketini çıkarıp koluna koymuş olduğunu gördüm. Terzi elinden çıkma pantolonu ve yeleği ile duruyordu karşımda. Hem gömleği, hem de kravatı bembeyaz, saçları o nefes kesici yüzünün etrafında koyu ve gür, gözleriyse baş döndürücü ve yabansı bir maviydi. Tek kelimeyle inanılmazdı. Bu kadar şahane bir adamla sevişmiş olduğuma inanamıyordum.</p>

  <p class="normal1">Ama demek ki o benim hissettiğim gibi şeyler hissetmemişti.</p>

  <p class="normal1">“Eva?”</p>

  <p class="normal1">“Güzel adamsın, Gideon.” Düşünmeden dökülüvermişti kelimeler ağzımdan.</p>

  <p class="normal1">Kaşları kalktı; sonra bir yumuşaklık geldi bakışlarına. “Gördüklerini beğenmene sevindim.”</p>

  <p class="normal1">Çantamı ona verip uzaklaştım, çünkü biraz mesafeye ihtiyacım vardı. Kendi ceketiyle çantamı askıya asıp, bara doğru yürüdü.</p>

  <p class="normal1">Kollarımı kavuşturdum. “Hadi şu işi bir an önce halledelim. Artık seninle görüşmek istemiyorum.”</p>
</body>
</html>
