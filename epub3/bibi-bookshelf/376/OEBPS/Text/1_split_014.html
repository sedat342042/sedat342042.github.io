<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="kitapickapak2" id="calibre_toc_12"><br class="calibre3"/>
  12</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="normal1">Gideon beni duşta buldu ertesi sabah. En başından beri hayran olduğum o rahat ve güvenli zarafetle yürüyerek, çırılçıplak daldı banyoya. Yürürken kasılan kaslarını seyrederken, bacaklarının arasındaki muhteşem takıma da baktığımı gizlemeye bile çalışmadım.</p>

  <p class="normal1">Suyun sıcaklığına rağmen meme uçlarım dikleşti ve tüylerim diken diken oldu.</p>

  <p class="normal1">Üzerimde ne tür bir etki yarattığını gayet iyi bildiğini, duşun altında bana katıldığı sırada yüzünde beliren bilmiş gülümsemeden anladım. Ben de intikam almak için, önce sabunlu ellerimi tanrılarınkini andıran bedeninin her yerinde dolaştırdım, sonra da çömelip öyle bir emmeye başladım ki onu iki avucunu fayans duvarlara yaslayarak destek alması gerekti.</p>

  <p class="normal1">Hırıltılı bir sesle verdiği hoyrat emirler, giyindiğim süre boyunca kafamda yankılanıp durdu. Boğazımdan aşağı bütün şiddetiyle boşalmadan hemen önce savurduğu tehditteki gibi, duştan çıkıp beni bir güzel becermesin diye alelacele giyindim.</p>

  <p class="normal1">O gece hiç kâbus görmemişti Gideon. Anlaşılan, bir tür sakinleştirici olarak işe yarıyordu seks ve ben de bundan gayet hoşnuttum.</p>

  <p class="normal1">“Paçayı kurtardığını düşünmüyorsundur umarım” dedi Gideon, peşime takılıp hemen ardımdan mutfağa girerken. İnce çizgili takım elbisesi içinde kusursuz görünüyordu. Ona uzattığım kahve fincanını alırken, her türlü ahlaksızlığı vaat eden bir bakış attı bana. Onun bu şık giysiler içindeki pek uygar görünüşüne bakıyor ve gece yatağıma giren doymak bilmez erkeği düşünüyordum. Nabzım yükseldi. Her yerim ağrıyor, kaslarım aldığım zevkin hatırasıyla titreşiyordu ama ben hâlâ daha fazlasını düşünüyordum.</p>

  <p class="normal1">“Sen daha devam et bana öyle bakmaya” diye uyardı, tezgâha rahatça yaslanmış, kahvesini içerken. “Gör bak neler oluyor sonra.”</p>

  <p class="normal1">“İşimi kaybedeceğim senin yüzünden.”</p>

  <p class="normal1">“Ben sana başka iş veririm.”</p>

  <p class="normal1">Güldüm. “Ne olarak? Seks kölen olarak mı?”</p>

  <p class="normal1">“Gayet kışkırtıcı bir öneri. Tartışalım bunu.”</p>

  <p class="normal1">“İblis” diye homurdandım, fincanımı çalkalayıp bulaşık makinesine koyarken. “Hazır mısın? İşe?”</p>

  <p class="normal1">Kahvesini bitirince fincanını almak için elimi uzattım ama o beni geçip lavaboya yöneldi ve kendisi çalkaladı. Böyle, ölümlülere has işlere kalkışınca daha bir ulaşılabilir görünüyor, asla elimde tutamayacağım bir fantezi konumundan uzaklaşıyordu biraz olsun.</p>

  <p class="normal1">Bana döndü. “Bu akşam seni yemeğe çıkarmak istiyorum. Sonra da evime götürüp yatağa atmak.”</p>

  <p class="normal1">“Benden bıkacaksın diye korkuyorum, Gideon.” Yalnızlığa alışık bir adamdı o; uzun zamandır, hatta belki de hiç, anlamlı bir fiziksel ilişki yaşamamış bir adam. Kaçış içgüdüsünün harekete geçmesi an meselesiydi. Ayrıca, bir çift olarak pek göz önünde olmamamız gerekiyordu...</p>

  <p class="normal1">“Mazeret uydurmayı bırak.” Hatları sertleşti. “Bu işin altından kalkıp kalkamayacağıma sen karar veremezsin.”</p>

  <p class="normal1">Onu gücendirdiğim için kızdım kendime. O gayret ederken, bana düşen de takdir etmekti, hevesini kırmak değil. “Öyle demek istemedim. Sadece, seni bunaltmak istemiyorum. Ayrıca biz hâlâ...”</p>

  <p class="normal1">“Eva.” Gerginliğini dağıtan sıkıntılı iç geçirmeyle soluk verdi. “Bana güvenmek zorundasın. Ben sana güveniyorum. Gerektiğinde güvenmemiş olsaydım şu anda burada olamazdık.”</p>

  <p class="normal1">Peki. Zorlukla yutkunarak başımı salladım. “Yemek ve sonra da senin evin o halde. Gerçekten sabırsızlanıyorum.”</p>

  <p class="normal1"/>

  <p class="normal1">Gideon’ın güvenle ilgili söylediği, bütün sabah kafamda dolanıp duran şeylerin ne kadar isabetli olduğu, Google’ın haber derlemesi posta kutuma düştüğünde ortaya çıktı.</p>

  <p class="normal1">Bütün makale ve blog yazılarında, Cary ile önceki gün yemek yediğimiz restoranın önünde sarılarak vedalaştığımız sırada çekilmiş birçok fotoğraf vardı. Fotoğraf altyazıları ilişkimizin mahiyeti ile ilgili spekülasyonlar içeriyor, bazıları birlikte yaşadığımıza dikkat çekiyordu. Bir kısmı da benim bir yandan “milyarder <span class="ideitalik">playboy</span> Cross”u oltama takarken, bir yandan da modellikte yıldızı parlamakta olan erkek arkadaşımı yedekte tuttuğumu yazmıştı.</p>

  <p class="normal1">Cary ile benimkilerin yanında Gideon’ın fotoğrafını da görünce bütün bu tantananın nedeni anlaşıldı. Fotoğraf dün gece çekilmişti, benim Cary ve Trey ile film seyrettiğim –ve Gideon’ın da sözde bir iş yemeğinde olduğu– sırada. Fotoğrafta, birbirlerine samimi bir şekilde gülümseyen Gideon ve Magdalene Perez bir restoranın önünde duruyorlardı ve Magdalene’nin eli Gideon’ın kolundaydı. Altyazılar arasında Gideon’ı, sahip olduğu “güzel sosyete kadınları koleksiyonu” için tebrik edenler de vardı, benim sadakatsizliğimin yarattığı kalp kırıklığını başka kadınlarla çıkarak gizlemeye çalıştığı tahmininde bulunanlar da.</p>

  <p class="normal1"><span class="ideitalik">Bana güvenmek zorundasın.</span></p>

  <p class="normal1">Posta kutumu kapattım. Soluklarım kesik kesik, kalp atışlarım fazla hızlıydı. Kıskançlık ve kafa karışıklığı içinde kıvranıyordum. Bir başka kadınla fiziksel bir yakınlık yaşamış olamayacağını biliyordum ve benden hoşlandığından da emindim. Ama Magdalene’den deli gibi nefret ediyor –ne de olsa bunun için yeterli neden vermişti bana, tuvaletteki muhabbetimiz sırasında– ve onu Gideon’ın yanında görmeye tahammül edemiyordum. Gideon’ın ona böyle muhabbetle bakmasına da tahammül edemiyordum, hele onun bana neler yaptığını bile bile.</p>

  <p class="normal1">Ama bu düşünceleri bir kenara ittim. Aklımın içindeki bir kutuya tıkıp işime baktım. Mark yarın Kingsman kampanyası için hazırlanan teklif talebinin üstünden geçmek için Gideon’la buluşacaktı ve ben de Mark’la katkıda bulunan diğer bölümler arasındaki bilgi akışını organize ediyordum.</p>

  <p class="normal1">“Hey, Eva.” Mark kafasını ofisinden dışarı uzattı. “Steve’le Bryant Park Grill’de buluşacağız öğle yemeği için. Senin de gelip gelmeyeceğini sordu. Seni görmek istiyormuş.”</p>

  <p class="normal1">“Harika.” En sevdiğim restoranlardan birinde, birbirinden tatlı iki adamla öğle yemeği yeme düşüncesi bütün öğleden sonramı aydınlatıvermişti. Bu ikili beni üç beş saat sonra Gideon’la geçmişim hakkında yapacağım konuşmayı düşünmekten alıkoyacaktı.</p>

  <p class="normal1">Özel hayatım diye bir şeyin kalmadığı besbelliydi. Cesaretimi toplayıp Gideon’la konuşmalıydım bu akşam yemeğe gitmeden önce. Ortalıkta benimle birlikte daha fazla görünmeden önce. Benimle ilişkilendirilmekle nasıl bir risk aldığını bilmeliydi.</p>

  <p class="normal1">Kısa süre sonra elime ulaşan ofis içi yazışma zarfının Kingsman reklamlarından birinin küçük bir maketi olduğunu sandım ama onun yerine Gideon’dan bir kart vardı zarfın içinde.</p>

  <p class="normal1"/>

  <p class="ortayazi">ÖĞLEN. BENİM OFİSİMDE.</p>

  <p class="normal1"/>

  <p class="normal1">“Gerçekten mi?” diye homurdandım; bu selamsız, sabahsız tarzından rahatsız olmuştum. Üstüne üstlük rica etmiyor, lütfen demiyordu. Hem Gideon’ın yemekte Magdalene’ye rastladığından bana hiç söz etmemiş olduğunu nasıl unutabilirdim?</p>

  <p class="normal1">Benim yerime onu mu götürmüştü yoksa yemeğe? Magdalene’nin görevi buydu ne de olsa. Otel odasının dışında birlikte olduğu kadınlardan biri olmak.</p>

  <p class="normal1">Gideon’ın kartının arkasını çevirdim ve aynı sayıda sözcükle karşılık verdim, imzasız:</p>

  <p class="normal1"/>

  <p class="ortayazi">Üzgünüm. Başka plan.</p>

  <p class="normal1"/>

  <p class="normal1">Uyuz bir yanıttı ama bunu hak etmişti. Saat on ikiye çeyrek kala Mark’la zemin kata indik. Güvenlik tarafından durdurulunca ve durduran görevli benim lobide olduğumu bildirmek için Gideon’ı arayınca rahatsızlığım öfkeye dönüştü.</p>

  <p class="normal1">“Hadi gidelim” dedim Mark’a ve görevlinin bir dakika beklemem için döktüğü dilleri duymazdan gelerek döner kapılara doğru ilerledim. Adamcağızı arada bıraktığım için kötü hissetmiştim kendimi.</p>

  <p class="normal1">Tam Angus ile Bentley’yi yolun kenarında gördüğüm sırada Gideon’ın adımı söylerken bir kamçı gibi şaklayan sesini duydum arkamdan. Kaldırımda yanımıza geldiğinde ona döndüm. Yüzü tepkisiz, bakışları buz gibiydi.</p>

  <p class="normal1">“Patronumla öğle yemeğine çıkıyorum” dedim çenemi kaldırarak.</p>

  <p class="normal1">“Nereye gidiyorsunuz Garrity?” diye sordu Gideon, gözlerini benden ayırmadan.</p>

  <p class="normal1">“Bryant Park Grill.”</p>

  <p class="normal1">“Ben bırakırım Eva’yı oraya.” Ve beni kolumdan tuttuğu gibi Bentley’ye ve Angus’ın açık tuttuğu arka kapıya doğru yöneltti. Gideon hemen arkamda olunca apar topar binip kenara kaymak zorunda kaldım. Kapı kapandı ve hareket ettik.</p>

  <p class="normal1">Elbisemin eteğini çekiştirip düzelttim. “Ne yapıyorsun sen? Patronumun önünde beni mahcup etmek dışında?”</p>

  <p class="normal1">Kolunu koltuğun arkasına atıp bana doğru eğildi. “Cary sana âşık mı?”</p>

  <p class="normal1">“Ne? Hayır!”</p>

  <p class="normal1">“Yattın mı onunla?”</p>

  <p class="normal1">“Aklını mı kaçırdın sen?” Utanç içinde Angus’a baktım ama o sağır sultanı oynuyordu. “Canın cehenneme, güzel sosyete kadınları koleksiyonu sahibi sayın milyarder <span class="ideitalik">playboy</span>.”</p>

  <p class="normal1">“Demek sen de gördün fotoğrafları.”</p>

  <p class="normal1">O kadar öfkelenmiştim ki soluk alamıyordum. Ne yüzle? Başımı çevirdim, onu ve salakça suçlamalar yapmasını görmek istemiyordum. “Cary benim için kardeşten farksızdır. Bunu sen de biliyorsun.”</p>

  <p class="normal1">“Ya sen onun için nesin acaba? Fotoğraflar şaşırtıcı derecede net, Eva. Aşkı gördüm mü tanırım ben.”</p>

  <p class="normal1">Angus, bir yaya sürüsüne yol vermek için yavaşlamıştı. Kapıyı açtım, dönüp omzumun üstünden Gideon’a baktım ve onun da yüzümü net olarak görmesini sağladım. “Belli ki tanımıyorsun.”</p>

  <p class="normal1">Kapıyı çarptığım gibi hızlıca uzaklaşmaya başladım haklı bir öfke içinde. Ben kendi sorularımı ve kıskançlığımı bastırmak için bütün gücümle mücadele etmişken neydi bu şimdi? Mantıkdışı bir şekilde sinirlenmiş bir Gideon!</p>

  <p class="normal1">“Eva. Dur orada.”</p>

  <p class="normal1">Ona omzumun üstünden ortaparmağımı gösterip Bryant Park’a giden kısacık merdivenleri koşarak çıktım. Kentin ortasında yemyeşil ve sakin bir vahaydı bu park. Yalnızca bir kaldırımı geçerek bambaşka bir dünyaya ışınlanmış gibi oluyordu insan. Çevresini saran koskoca gökdelenlerin gölgesinde, güzel ve eski bir kütüphane binasının arkasındaki bir bahçeydi Bryant Park. Burada zaman yavaşlar, çocuklar masum bir atlıkarınca turunun sevinciyle kahkahalar atarlar ve kitaplar insanların kıymetli dostlarıdır.</p>

  <p class="normal1">Yazık ki öteki âlemin yakışıklı devi bu âlemde de peşimi bırakmamıştı. Gideon belimden yakaladı beni.</p>

  <p class="normal1">“Kaçma” diye tısladı kulağıma.</p>

  <p class="normal1">“Manyak gibi davranıyorsun.”</p>

  <p class="normal1">“Sen beni çıldırttığın için olmasın?” Kolları bir çift çelik kuşak olmuş, sıkıyordu beni. “Sen benimsin. Cary’nin bunu bildiğini söyle bana.”</p>

  <p class="normal1">“Tabii. Tıpkı Magdalene’nin senin benim olduğunu bildiği gibi.” Keşke bir tarafı ağzıma yakın olsaydı da ısırsaydım diye düşündüm. “Olay yaratıyorsun.”</p>

  <p class="normal1">“O kadar inatçı olmasaydın bunu benim ofisimde halledebilirdik.”</p>

  <p class="normal1">“Başka planım vardı, geri zekâlı. Ve sen de planımın içine ettin.” Üzerimizdeki gözlerin sayısını fark edince sesim boğuldu ve gözlerim dolmaya başladı. Bu utanç verici gösteri yüzünden işimden olacaktım. “Her şeyin içine ediyorsun.”</p>

  <p class="normal1">Gideon beni anında bırakıp, yüzümü kendisine döndürdü. Omuzlarımı kavrayışı hâlâ uzaklaşamayacağım anlamına geliyordu.</p>

  <p class="normal1">“Tanrım.” Beni göğsüne bastırıp dudaklarını saçlarımın arasına daldırdı. “Ağlama. Özür dilerim.”</p>

  <p class="normal1">Göğsünü yumrukladım ama taştan bir duvara vurmaktan farksızdı bu. “Senin <span class="ideitalik">derdin</span> ne? Sen bana fahişe diyen ve seninle kendisinin evleneceğini sanan sinsi bir şıllıkla çıkabileceksin, ama ben ta en başından beri hep senden yana olan can dostumla bir öğle yemeği yiyemeyeceğim, öyle mi?”</p>

  <p class="normal1">“Eva.” Bir eliyle kafamın arkasını avuçlayıp, yanağını şakağıma yasladı. “Maggie, benim iş yemeği için gittiğim restorandaydı tesadüfen.”</p>

  <p class="normal1">“Umurumda değil. İnsanların yüzlerindeki ifadelerden bahsediyorsun madem. Senin yüzündeki bakış... Bana söylediği şeylerden sonra ona nasıl öyle bakarsın?”</p>

  <p class="normal1">“Meleğim...” Dudakları şefkatle dolanıyordu yüzümde. “O ifade senin içindi. Maggie beni restorandan çıkarken yakaladı. Ben de ona sana gitmekte olduğumu söyledim. Seninle baş başa olacağımızı düşününce yüzüm öyle bir ifade alıyorsa ben ne yapabilirim?”</p>

  <p class="normal1">“Onun da buna gülümsediğine inanmamı mı bekliyorsun?”</p>

  <p class="normal1">“Sana selam söylüyordu ama ben senin bunu duymaktan hoşlanmayacağını düşündüm ve onun yüzünden gecemizi mahvetmeye de niyetim yoktu.”</p>

  <p class="normal1">Kollarım, ceketinin altından sırtına doğru kaydı. “Konuşmamız gerek, Gideon. Bu gece. Sana anlatmam gereken şeyler var. Şayet bir muhabir doğru yerleri kurcalar ve biraz da şansı yaver giderse... İlişkimizi ya özelde tutmalıyız ya da bitirmeliyiz. Bu seçeneklerin ikisi de senin için daha iyi olur.”</p>

  <p class="normal1">Gideon yüzümü avuçladı ve alnını alnıma yasladı. “Bunların ikisi de olacak şey değil. Ama sorun her ne ise bir yolunu buluruz.”</p>

  <p class="normal1">Parmak uçlarımda yükselerek, dudaklarımı dudaklarına bastırdım. Dillerimizin birbirine dolanıp birbirini okşadığı müthiş tutkulu bir öpücüktü bu. Etrafımızda dolanan çok sayıda insanı, çeşitli konuşmaların uğultusunu ve dur durak bilmeyen trafiğin sabit gürültüsünü hayal meyal fark ediyordum ama Gideon’ın kanatları altındayken bunların hiçbirinin önemi yoktu. Hem zulmeden hem zevk veren bir adamdı o; bir uçtan diğerine savrulan ruh hallerinin ve anlık tutku patlamalarının benimkilerden aşağı kalır yanı yoktu.</p>

  <p class="normal1">“Alın bakalım” diye fısıldadı parmaklarını yanağımda dolaştırırken. “Hadi <span class="ideitalik">bunu</span> dolayın dilinize.”</p>

  <p class="normal1">“Söylediklerimi hiç duymadın herhalde değil mi, inatçı deli? Benim gitmem lazım.”</p>

  <p class="normal1">“Eve beraber gideriz işten sonra.” Elimi, kollarımızın yettiği son noktaya kadar bırakmadan geri geri gitti.</p>

  <p class="normal1">Sarmaşıklarla kaplı restorana doğru döndüğümde Mark’la Steven’ın girişte beni beklediğini gördüm. Takım elbisesi içinde Mark ile yıpranmış kotu ve botlarıyla Steven, ne kadar da yakışıyorlardı birbirlerine.</p>

  <p class="normal1">Ellerini ceplerine sokmuş, çekici yüzünde kocaman bir gülümsemeyle duruyordu Steven. “Alkışlamak geldi içimden. Romantik bir film seyretmekten daha iyiydi bu.”</p>

  <p class="normal1">Yüzüm yanarak kıpırdandım olduğum yerde.</p>

  <p class="normal1">Mark kapıyı açarak bana yol verdi. “Sana Cross’un çapkınlığı ile ilgili verdiğim öğütleri unutabilirsin sanırım.”</p>

  <p class="normal1">“Beni kovmadığın için teşekkür ederim” diye yanıt verdim buruk bir şekilde, görevli kadın rezervasyonumuzu kontrol ederken. “Ya da en azından önce doyurduğun için.”</p>

  <p class="normal1">Steven omzuma vurdu hafifçe. “Mark seni kaybetmeyi göze alamaz.”</p>

  <p class="normal1">Sandalyemi tutarken gülümsüyordu Mark. “Yoksa senin aşk hayatınla ilgili son havadisleri nasıl yetiştirebilirim Steven’a? Pembe dizi bağımlısıdır da kendisi. Romantik dramlara bayılır.”</p>

  <p class="normal1">Güldüm. “Şaka yapıyorsun.”</p>

  <p class="normal1">Steven elini çenesinde gezdirip gülümsedi. “Buna evet ya da hayır demeyeceğim. İnsan bazı sırları da kendisine saklamalı.”</p>

  <p class="normal1">Gülümseyecek gibi kıvrıldı dudaklarım ama kendi saklı gerçeklerimin fazlasıyla farkındaydım. Üstelik onları açık etmek zorunda kalacağım zaman da hızla yaklaşıyordu.</p>

  <p class="normal1"/>

  <p class="normal1">Saat beşi vurduğunda kendimi sırlarımı ifşa edeceğim gerçeğine alıştırmaya çalışıyordum hâlâ. Gideon’la birlikte Bentley’ye bindiğimiz sırada zaten gergin ve karamsardım, bir de onun ben başka tarafa bakarken yüzümü dikkatle incelemekte olduğunu hissedince huzursuzluğum iyice arttı. Elimi eline alıp dudaklarına götürdüğünde ağlayacak gibi oldum. Parktaki tartışmanın etkisinden çıkamamıştım hâlâ ve üstelik halletmemiz gereken çok daha önemli şeyler vardı.</p>

  <p class="normal1">Dairesine varana dek konuşmadık.</p>

  <p class="normal1">İçeri girince, Gideon beni geniş, güzel oturma odasından ve koridordan geçirip doğruca yatak odasına götürdü. Orada, yatağın üstünde, Gideon’ın gözlerinin renginde harikulade bir kokteyl elbisesi ve yere kadar uzanan, siyah, ipek bir sabahlık duruyordu.</p>

  <p class="normal1">“Dün yemekten önce biraz alışveriş yapacak zamanım vardı” diye açıkladı.</p>

  <p class="normal1">Böyle düşünceli olmasının yarattığı memnuniyet kaygılarımı yatıştırıp hafifletti bir parça. “Teşekkür ederim.”</p>

  <p class="normal1">Gideon çantamı şifoniyerin yanındaki bir sandalyenin üzerine bıraktı. “Senin rahat etmeni istiyorum. İster sabahlığı giy, ister benimkilerden bir şey al. Ben de bir şişe şarap açarım, güzelce otururuz. Hazır hissettiğin zaman da konuşuruz.”</p>

  <p class="normal1">“Çabucak bir duş almak istiyorum.” Keşke parkta olanlarla şimdi anlatmak zorunda olduklarımı birbirinden ayırabilseydik ve her konu kendi içinde ele alınabilseydi, ama yapabileceğim bir şey yoktu. Geçen her gün, birilerinin Gideon’a benden duyması gereken bazı şeyleri anlatması için yeni bir fırsattı.</p>

  <p class="normal1">“Nasıl istersen, meleğim. Kendi evindeymiş gibi davran.”</p>

  <p class="normal1">Topuklu ayakkabılarımı çıkarıp banyoya yönelirken, Gideon’ın kaygısının ağırlığını hissedebiliyordum ama açıklamalarıma başlamadan önce kendimi biraz daha toparlamak zorundaydım. Kontrolümü yeniden kazanmak için duşta epeyce vakit geçirdim. Yazık ki bu bana o sabah birlikte aldığımız duşu hatırlattı. Acaba bir çift olarak birlikte aldığımız ilk ve son duş o mu olacaktı?</p>

  <p class="normal1">Hazır olduğumda Gideon’ı oturma odasında kanepenin yanında dikilir buldum. Siyah ipekten, düşük belli bir pijama altı giymişti. O kadar. Şöminede ufak bir ateş oynaşıyordu ve orta sehpasının üstündeki buz kovasının içinde bir şişe şarap vardı. Masanın ortasına yerleştirilmiş bir grup fildişi renkli mumun altın rengi ışıltısı ateşle birlikte odayı aydınlatan tek şeydi.</p>

  <p class="normal1">“Affedersiniz” dedim eşikte durup. “Ben, repertuvarında romantizm olmayan Bay Cross’u arıyordum.”</p>

  <p class="normal1">Mahcup gülümseyişindeki çocuksuluk çıplak bedeninin erişkin cinselliği ile hiç uyuşmuyordu. “Ben öyle düşünmüyorum bu işleri. Yalnızca seni neyin hoşnut edeceğini kestirmeye çalışıyorum, aklıma gelen fikri deniyorum ve işe yarayacağını umuyorum.”</p>

  <p class="normal1">“<span class="ideitalik">Sen</span> hoşnut ediyorsun beni.” Ona doğru yürüdüm, siyah sabahlık bacaklarımın etrafında salınıyordu. Bana verdiğiyle takım olan bir şey giymiş olmasına bayılmıştım.</p>

  <p class="normal1">“Etmek istiyorum” dedi ağırbaşlılıkla. “Bunun için uğraşıyorum.”</p>

  <p class="normal1">Önünde durup yüzünün güzelliğini ve saçlarının uçlarının seksi bir şekilde omuzlarını süpürüşünü seyrettim doya doya. Ona yaklaşıp yüzümü göğsüne yaslamadan önce, avuç içlerimi pazılarının üzerinde gezdirdim ve nazikçe sıktım sert kaslarını.</p>

  <p class="normal1">“Hey” diye mırıldandı kollarını bana dolarken. “Benim öğlenki hıyarlığımla ilgili bir şey mi bu? Yoksa konuşmak istediğin başka bir şey mi? Konuş benimle, Eva. Konuş ki ben de sana her şeyin hallolacağını söyleyebileyim.”</p>

  <p class="normal1">Göğüs kıllarının yanaklarımı gıdıklayışını hissederek ve teninin o teskin edici, tanıdık kokusunu içime çekerek burnumu göğüs kaslarının üstünde gezdirdim. “Otursan iyi olur. Sana kendimle ilgili bir şeyler anlatmam gerek. Çirkin şeyler.”</p>

  <p class="normal1">Ondan uzaklaşmaya çalışınca isteksizce bıraktı beni Gideon. Bacaklarımı altıma toplayıp yerleştim kanepesine, o da kadehlerimizi altın rengi şarapla doldurdu oturmadan önce. Bir elinde şarap kadehi, diğer kolunu kanepenin arkasına uzatarak bana doğru eğilmiş, bütün dikkatini bana vermişti.</p>

  <p class="normal1">“Peki. Hadi bakalım.” Başlamadan önce derin bir nefes aldım, yükselen nabzım yüzünden başım dönüyordu. En son ne zaman bu kadar gerildiğimi, mideme böyle ağrılar girdiğini hatırlayamıyordum.</p>

  <p class="normal1">“Annemle babam hiç evlenmemişler. Nasıl tanıştıkları hakkında pek bir şey bilmiyorum, çünkü ikisi de konuşmaz bu konuda. Annemin varlıklı bir aileden geldiğini biliyorum. Sonradan evlendiği adamlar kadar varlıklı değilmiş gerçi ama çoğu kişiden daha hali vakti yerinde bir ailesi varmış. Sosyeteye yeni takdim edilen bir genç kızmış. Beyaz elbisesi, takdim partisi filan, her şeyi tamammış. O sırada bana hamile kalmak evlatlıktan reddedilmesine neden olan bir hata olmuş ama yine de aldırmamış beni.”</p>

  <p class="normal1">Başımı eğip bardağımın içine baktım. “Gerçekten hayranlık duyuyorum ona bu nedenle. Bebeği –yani <span class="ideitalik">beni</span>– ortadan kaldırması için çok baskı görmüş ama o hamileliğini sonlandırmamış yine de. Zaten görüyorsun.”</p>

  <p class="normal1">Parmakları, duşun ıslaklığını hâlâ taşıyan saçlarımın arasında gezindi. “Ne şanslıyım.”</p>

  <p class="normal1">Parmaklarını yakalayıp öptüm ve elini kucağımda tuttum. “Kucağındaki çocuğa rağmen kendine bir milyoner bulmayı da başarmış sonra. Evlendiği adam, benden yalnızca iki yaş büyük bir oğlu olan bir duldu. O yüzden ikisi de bunun mükemmel bir düzenleme olacağını düşünmüş olmalılar. Adam çok seyahat eder, evde çok az bulunurdu. Oğlunu büyütme işini üstlenen annem de onun parasını harcardı.”</p>

  <p class="normal1">“Para ihtiyacı anlaşılır bir şey Eva” diye mırıldandı. “Benim için de olmazsa olmazdır para. Onun sağladığı güce ihtiyacım var. Ve güvenliğe.”</p>

  <p class="normal1">Göz göze geldik. Bu küçük itirafla birlikte bir şeyler geçti aramızda. Sıradaki şeyi söylememi kolaylaştırdı.</p>

  <p class="normal1">“Üvey ağabeyim bana ilk kez tecavüz ettiğinde on yaşındaydım...”</p>

  <p class="normal1">Kadehinin sapı elinde kırıldı. Kadehin üst kısmını bacağının kenarıyla tutup dökülmesini engellerken öyle çevik davranmıştı ki bunu nasıl yaptığını göremedim bile.</p>

  <p class="normal1">O ayağa kalkınca ben de kalktım apar topar. “Elini mi kestin? İyi misin?”</p>

  <p class="normal1">“Bir şeyim yok” dedi. Mutfağa gidip kırık kadehi attı ve daha da parçalanmasına neden oldu bunu yaparken. Titreyen ellerle dikkatlice bıraktım kendi bardağımı. Birkaç dakika sonra, Gideon elinde, içinde daha koyu bir şey olan bir bardakla geri döndü.</p>

  <p class="normal1">“Otur, Eva.”</p>

  <p class="normal1">Ona baktım. Duruşu kaskatı, gözleri buz gibi soğuktu. Yüzünü eliyle ovaladıktan sonra daha kibarca yineledi: “Otur... lütfen.”</p>

  <p class="normal1">Dizlerimin bağı çözüldü, kanepenin ucuna çöktüm ve daha bir sıkıca sarındım üzerimdeki sabahlığa.</p>

  <p class="normal1">Gideon ayakta durmaya devam etti ve elindeki şey her neyse ondan büyükçe bir yudum aldı. “İlk kez dedin. Kaç kez oldu ki?”</p>

  <p class="normal1">Kendimi sakinleştirmek için bilinçli nefesler aldım art arda. “Bilmiyorum. Bir noktadan sonra sayamadım.”</p>

  <p class="normal1">“Kimseye söyledin mi? Annene söyledin mi?”</p>

  <p class="normal1">“Hayır. Tanrım, bundan haberi olsa beni orada tutmazdı ki. Ama Nathan ona söyleyemeyeceğim kadar çok korkutmuştu beni.” Boğazım kurumuş, daralmıştı, yutkunmaya çalıştım ve canımı yakan bir zımpara hissiyle yüzümü buruşturdum. Sesim tekrar çıktığında ancak bir fısıltı düzeyindeydi. “Bir keresinde o kadar kötü hale geldi ki neredeyse söyleyecektim anneme ama Nathan anladı. Söylemek üzere olduğumu fark etti. Ve kedimin boynunu kırıp yatağımın üzerine bıraktı.”</p>

  <p class="normal1">“Aman Tanrım.” Gideon’ın göğsü hızla inip kalkıyordu. “Yalnızca sapık değilmiş, tam bir manyakmış. Ve sana el sürüyormuş... <span class="ideitalik">Eva</span>.”</p>

  <p class="normal1">“Hizmetçiler biliyor olmalıydı” diye devam ettim uyuşmuş bir halde, bükülmüş ellerime bakarak. Bir an önce anlatıp bitirmek istiyordum. Hepsini bir an önce dökmeliydim ki ortaya, sonra da yeniden toplayıp aklımdaki kutuya geri koyabileyim ve bunları hiç düşünmediğim günlük hayatıma dönebileyim. “Bir şey söylemiyor oluşlarından onların da korktuğunu anlıyordum. Onlar yetişkinken bir şey söylemiyorlardı. Bense daha çocuktum. Onlar bir şey yapmazsa ben ne yapabilirdim ki?”</p>

  <p class="normal1">“Nasıl kurtuldun?” diye sordu boğuk bir sesle. “Ne zaman bitti?”</p>

  <p class="normal1">“On dört yaşındayken. Önce âdet gördüğümü sandım ama çok fazla kan vardı. Annem paniğe kapılıp acil servise götürdü beni. Düşük yapmışım meğer. Muayene sırasında başka şeylerin izlerine de rastladılar... başka travmaların. Vajinal ve anal yaralanmaların...”</p>

  <p class="normal1">Gideon, sert bir hareketle masanın üstüne bıraktı bardağını.</p>

  <p class="normal1">“Üzgünüm” diye fısıldadım midem bulanarak. “Detayları anlatmak istemezdim sana, ama birilerinin araştırıp ortaya çıkarabileceği her şeyi bilmek zorundasın. Hastane, çocukları korumakla görevli kuruma bildirdi olayı. Her şey devlet kayıtlarında, mühürlenmiş durumda, ama hikâyeyi bilen insanlar var. Annem Stanton’la evlenince Stanton gidip o mühürleri perçinledi, insanlara paralar verip bu konuda asla konuşmayacaklarına dair anlaşmalar imzalattı... daha bir sürü şey. Ama bunun bir gün ortaya çıkabileceğini ve seni utandırabileceğini bilmelisin.”</p>

  <p class="normal1">“Beni <span class="ideitalik">utandırmak</span> mı?” dedi öfkeyle titreyerek. “Şu anda hissettiğim şeyler arasında utancın yeri yok.”</p>

  <p class="normal1">“Gideon...”</p>

  <p class="normal1">“Bu konuda tek satır yazacak muhabirin kariyerini mahvederim, sonra da haberi yayınlayan yayın organını yerle bir ederim.” Öfkeden buz kesmiş gibiydi. “Senin canını yakan o canavarı bulacağım, Eva. Onu her neredeyse bulacağım ve yaşadığına pişman edeceğim.”</p>

  <p class="normal1">Bir titreme yayıldı her yanıma, çünkü ona inanıyordum. Yüzünden belliydi. Sesinden. Yaydığı enerjiden, odaklanışından. Gizemli ve Tehlikeli olan tek şey, tipi değildi Gideon’ın. İstediğini alan bir adamdı o, ne pahasına olursa olsun.</p>

  <p class="normal1">Ayağa fırladım. “O buna değmez. Senin zamanına değmez.”</p>

  <p class="normal1">“<span class="ideitalik">Sen</span> değersin. Kahretsin. Kahretsin!”</p>

  <p class="normal1">Sıcaklık ihtiyacıyla şömineye doğru yanaştım. “Bir de işin para yanı var. Polisler ve muhabirler her zaman paranın peşine düşerler. İlk evliliği bittiğinde annem yalnızca iki milyon dolar nafaka alırken, daha önceki bir ilişkisinden olan kızının neden beş milyon dolar aldığını merak edebilir birileri.”</p>

  <p class="normal1">Bakmadan hissettim donup kaldığını. “Tabii” diye devam ettim, “o kan parası şimdi muhtemelen çok daha büyük bir meblağ olmuştur. Ben elimi sürmüyorum ama parayı yatırdığım fonu Stanton yönetiyor ve onun dokunduğunu altına çevirdiğini herkes bilir. Yani, eğer paranın peşinde olduğum yönünde bir endişen vardıysa...”</p>

  <p class="normal1">“Kes konuşmayı.”</p>

  <p class="normal1">Ona döndüm. Yüzünü gördüm, gözlerini. Merhameti ve dehşeti gördüm. Ama en çok canımı yakan, <span class="ideitalik">görmediğim</span> şeydi.</p>

  <p class="normal1">En büyük kâbusum gerçekleşmişti işte. Geçmişimin onun gözündeki çekiciliğimi olumsuz etkileyeceğinden korkuyordum. Gideon’ın tamamen yanlış nedenlerle benimle kalabileceğini söylemiştim Cary’ye. Ve yanımda kalsa bile aslında onu yine de kaybetmiş olacağımı söylemiştim.</p>

  <p class="normal1">Öyle de olmuş gibi görünüyordu.</p>
</body>
</html>
