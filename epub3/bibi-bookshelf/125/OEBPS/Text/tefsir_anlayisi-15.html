<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tefsir_anlayisi-15.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="tefsir_anlayisi-15.html" xml:lang="tr-TR">
    <div class="Basic-Text-Frame">
      <p class="x1--Baslik" id="toc_marker-15">Sonuç Yerine</p>

      <p class="Norm">Bu çalışmada, modernizmle ilgili kısa bir girizgahtan sonra Hocaefendi’nin bazı eserleri çerçevesinde çağdaş Kur’ân okumalarının genel parametreleri bağlamında tefsire yaklaşımını irdelemeye çalıştık. Eser, başından itibaren “Acaba Hocaefendi’nin yaptığı yorumlar ile 19. ve 20. yüzyıl modern Kur’ân tefsiri arasında temel farklar ve benzerlikler nelerdir?” sorusunun cevabını aramaya çalışmıştır. Kanaatimce Hocaefendi’nin yaklaşımını, çoğu muâsırından ayıran en önemli özellik, gelenek ve moderniteyi birbirinin hatırı için feda etmemesidir. O, sadece söylem güzelliği değil herhangi bir meselenin ilmî açıdan izahı konusuna da çok önem veren müdellel tefsir anlayışına sahip bir müfessirdir. Her ne kadar o Fatiha suresiyle başlayıp Nâs suresiyle biten bir tefsir telif etmemişse de, Kur’ân’ın başından sonuna kadar farklı surelerden değişik ayetleri ele alarak yorumlamıştır. Bu yorumlarda Hocaefendi, klasik tefsir müktesebatını yok saymamakla birlikte içerik ve sunum olarak geleneksel tefsirden daha farklı bir yol izlediği de dikkatlerden kaçmamaktadır. Bu farklılıkların başında Hocaefendi’nin farklı konularda yapmış olduğu çok orijinal yorumlar gelmektedir. Ayrıca konumu itibariyle Hocaefendi tefsire modern ve klasik dönemlerde çok rastlamadığımız dinamik bir yaklaşım getirmiştir. Özellikle sosyal, psikolojik ve kültürel problemleri işlediği yerlerde güncel sorunlara doğrudan teması, Hocaefendi’nin usûlünü klasik tefsir formatından farklı kılan hususların başında zikredilebilir. Hocaefendi’nin derin tasavvufî-felsefî yorumları da tefsirinin ayrı bir zenginliğini oluşturmaktadır. Bütün bu farklılıklara rağmen Hocaefendi’nin tefsiri bir iki kelimeyle özetlenecek olursa en uygun tarifin “istikamet ve îtidâl” olacağı muhakkaktır. O, ayetlere hangi açıdan yaklaşırsa yaklaşsın (sosyal, kelâmi, felsefi, linguistik vb.) her zaman ifrat ve tefritlerden kaçınmaya özen göstermektedir.</p>

      <p class="Norm">Elbette orta yolun temsili ne topyekün klasiğin reddi ne de küllî manada modernin kabulünü gerektirmektedir. Bu nedenle Hocaefendi’nin tefsirinde modern Kur’ân okumalarının en temel özelliklerinden pek çoğunu görmemekteyiz. Başta Kur’ân’ın mahiyeti, ilahî vahyin anlamı, Kur’ân’ın cem’i, tevâtüren nakli, kıraatler vb. pek çok konudaki izahları sağlam tefsir geleneğiyle tamamen örtüşür. O ne Kur’ân’da neshin varlığını reddeder ne de çok sayıdaki hukukî ayetin tarihîliğini kabul eder. Yine Hocaefendi, ne bazı çağdaşlarında olduğu gibi mucizeleri ilmî gelişmelerle izah eder, ne tamamen tasavvuri olaylar gibi görür ne de bir şeyin bağlayıcı olabilmesi için sadece Kur’ân’dan olması şartı üzerinde durur. Ona göre Kur’ân’daki mucizeler, Allah’ın izniyle bizzat olmuş olağanüstü hâdiselerdir. Hz. Peygamber’in (s.a.s.) sünnetini ise, Hocaefendi tereddütsüz uyulması gereken hükümler olarak değerlendirmektedir. Hocaefendi’nin tefsirinde ayetlerin ilmî izahları ya da modern bilimin verileri çerçevesinde yorumlarına rastlanmaktadır. Fakat burada da bir taraftan orta yolu tercih etmekte diğer taraftan da tarihî geçmişin vermiş olduğu güvenle, Doğu’ya ve Batı’ya şirin görünme gibi bir eğilim içine de girmemektedir.</p>

      <p class="Norm">Son olarak onun birçok yerde öz bir şekilde sureler ve ayetler arasında münasebete işaret ettiğini ve özgün yorumlarıyla bu ilişkileri okuyucuya anlattığını görmekteyiz. Bu açıdan Hocaefendi (şayet son yıllarda geliştirilen tarihsel hermenötik yaklaşımı istisna edersek) pek çok Müslüman çağdaşı gibi Kur’ân’ı dağınık ve içsel bütünlükten yoksun bir metin olarak görenlere cevap verircesine onun hem tematik hem de kronolojik bütünlüğüne, parçaları arasındaki sıkı irtibata ve münasebete dikkatleri çekmektedir.</p>

      <p class="Norm"/>
    </div>
  </div>
</body>
</html>
