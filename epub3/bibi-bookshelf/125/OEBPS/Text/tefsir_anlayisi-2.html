<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tefsir_anlayisi-2.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="tefsir_anlayisi-2.html" xml:lang="tr-TR">
    <div class="Basic-Text-Frame">
      <p class="x1--Baslik" id="toc_marker-2">Önsöz</p>

      <p class="Norm">Köklü bir geleneğe sahip Müslümanlar, özellikle 19 ve 20. yüzyılda maruz kaldıkları siyasî ve ekonomik sadmeler karşısında nerede hata yapıldığı sorusunu sık sormaya başlamışlardır. Her ne kadar Müslüman münevverlerin buldukları çıkış yolları birbirlerinden farklılık arz etse de aralarındaki tek ortak paydanın tecdide duyulan ihtiyaç olduğu da dikkatlerden kaçmamaktadır. Sürdürülen tartışmalar çerçevesinde konumu itibariyle en zor pozisyonu dini ilimlerle iştigal eden ulemanın işgal ettiği görülmektedir. Onlar, devasa İslâm ilimler geleneğinin bir çırpıda yok sayılmasına karşı çıktıklarında tutuculuk veya gelenekselcilikle suçlanmakta, reddi miras yaklaşımı sergilediklerinde de tamamen dini, reform ve ıslah adı altında değiştirmeye çalışan türedi yenilikçiler şeklinde itham edilmektedirler. İlgili dönemin önemli temsilcilerine bakıldığında da bu hazin tablonun izdüşümünü açıkça müşahede etmek mümkündür.</p>

      <p class="Norm">Geçtiğimiz iki asır –bazı istisnalarla birlikte– gelenek ve modernizm arasında sıkışıp kalan ve İslâm’ı yeniden yorumlama gayretleriyle –bilerek ya da bilmeyerek– köklerinden uzaklaştıkları için de devamlı marjinalleşen Müslüman entelektüellerle doludur. Acaba bizde de bir Martin Luther çıkar mı rüyasıyla bütün istikbalini farklı kültürlerin geçtiği süreçlerin vehmine bağlayan modern Müslüman düşünür, Ebû Hanife ya da İmam-ı Gazali gibi içeriden birisinin gelmesini maalesef aklına bile getirememiştir. Hâlbuki ıslahın en temel şartı, topyekün bir geleneğin inkârından ziyade hem eski hem de mevcut müktesebatı yeniden gözden geçirip ileriye dönük bir sentezin gerçekleştirilmesine vâbestedir. Doğru bir tabir olmamakla birlikte post-modernizmle yeniden keşfedilen geleneğimiz günümüz münevverlerine yakın geçmişteki seleflerinden daha farklı bir bakış açısı sunduğu da bir gerçektir. Bu nedenle gelenek ve modernizm arasında sağlıklı bir duruş arayışı bugünün ulemasının öncelikli çabalarından biri olmuştur. Her ne kadar İslâm dünyasının çeşitli yerlerinde ön plana çıkmış muhtelif ilim ve fikir adamlarının yaklaşımlarının analiziyle ilgili çalışmalar giderek kendisini göstermekte ise de kendi topraklarımızın yetiştirdiği önemli isimler üzerinde ilmî çalışmaların azlığı da gözardı edilemez bir hakikattir. Bu çalışmada, ülkemizde son kırk yıldır verdiği sayısız vaaz, seminer, konferans ve yazdığı (ve hâlâ yazmakta olduğu) pek çok eserle düşünce dünyamızda önemli bir yeri olan muhterem Fethullah Gülen Hocaefendi’nin tefsir anlayışı üzerinde duracağız.</p>

      <p class="Norm">Hocaefendi, hangi isimle anılırsa anılsın şu an küresel ölçekte hizmet eden ve kendisine sempati besleyen yüz binlerce insana rehberlik etmiş büyük bir mütefekkirdir. Pek çok kişi tarafından bir saygı ifadesi olarak “Hocaefendi” tabiriyle anılmaktadır. İyi niyetle kullanılan bu ifade, tanımayanların onu sadece İslâmî ilimlerde söz sahibi zannetmelerine de yol açabilir. Her ne kadar biz de çalışmamızda Hocaefendi tabirini kullanmayı tercih etsek de, en azından ilgili ifadenin semantik haznesini oldukça geniş tuttuğumuzu hatırlatmanın faydalı olacağı kanaatindeyiz. Klasik ve modern müktesebatıyla sevenlerine her gün yeni ufuklar ve hedefler gösteren Hocaefendi’nin özellikle İslâmî ilimler konusundaki birikimi, ülkemizde ilahiyat çalışmalarına son birkaç yıldır mevzu bahis edilmektedir. Daha önce Hocaefendi’nin İslâm Hukuku ve Hadis anlayışı üzerine yazılan iki önemli eserin dışında ele alınan geniş çalışmalara rastlamıyoruz. Bununla birlikte değişik dergilerde Hocaefendi’nin dinî ilimlerle ilgili bazı yaklaşımlarının değerlendirildiği makalelerin de varlığı bilinmektedir. Bu nedenle yaptığımız çalışma, pek çok eksiğine rağmen, bu sahada önemli bir boşluğu doldurmak niyetiyle kaleme alınmıştır.</p>

      <p class="Norm">Elinizdeki kitap özellikle Hocaefendi’nin modern Kur’ân okumaları bağlamında nerede durduğu sorusuna cevap aramaya çalışacaktır. Bunu yaparken de Hocaefendi’nin tüm eserlerinden ziyade hususiyle Kur’ân tefsirine hasrettiği iki önemli çalışmasını temel alacaktır: <span class="x2--italik" xml:lang="tr-TR">Fatiha Üzerine Mülahazalar</span> ve <span class="x2--italik" xml:lang="tr-TR">Kur’ân’dan İdrake Yansıyanlar</span> 1-2. Hayatını Kur’ân’a ve Kur’ân hakikatlerine adamış birisinin tefsir anlayışını, sadece bazı ayetlerin yorumuna hasredilmiş eserlerine dayanarak incelemek elbette ki yeterli değildir.<span class="Dipnot-Ba-vurusu" style="font-size:0.91em;" xml:lang="tr-TR"><a class="footnote-link" href="#footnote-206-1" id="footnote-206-1-backlink">1</a></span> Bu kabulle, daha başlangıçta çalışmanın sınırlılığını ve bu çalışmanın tam olarak Hocaefendi’nin tevil ve tefsir kuramlarıyla ilgili tüm düşüncesini yansıtmadığını şimdiden belirtmekte fayda vardır. Bununla birlikte çalışmanın en azından onun Kur’ân tefsirine yaklaşımı konusunda icmalî de olsa bilgi vereceğini ümit ediyoruz. Sahasında ilk olması dolayısıyla bu çalışmanın ileride yapılacak daha analitik çalışmalara bir girizgâh sayılacağı temennisindeyiz. Ayrıca bu eserde Hocaefendi’nin modern tefsire getirdiği farklı bakış açıları, yıllardır sürdürdüğü çalışmalar ve tecrübelerini tefsire nasıl yansıttığı üzerinde durulacaktır. Son olarak da, yaptığı yorumlarda onun klasik ve modern arasındaki ilişkiyi nasıl koruduğu problemine sık sık temas edilecektir. Böylece bu kitabın yazarı, her zaman ve zeminde müminlerin hayat kaynağını oluşturan Kur’ân’ın küresel bir hareketin başında bulunan bir zat tarafından nasıl anlaşıldığı konusunda mütevazi bir katkı sağlamayı hedeflemiştir.</p>

      <p class="Norm">Bu çalışmada öncelikle kaynak ve içerik konusunda verdiği lojistik desteklerinden dolayı kıymetli meslekdaşım <span class="x3--Bold" xml:lang="tr-TR">Cemal Türk Bey</span>’e, müsveddeleri okuyarak değerli tavsiyelerini bizden esirgemeyen araştırmacı-yazar <span class="x3--Bold" xml:lang="tr-TR">Dr. Faruk Tuncer ve Dr. Reşit Haylamaz Beylere</span>, basımı sürecinde bitmek tükenmek bilmeyen enerjileriyle eserin yayınını üstlenen Nil Yayınları yetkililerine, sık sık yorum ve katkılarıyla eserin zenginleşmesine vesile olan Asya-Pasifik Dinlerarası Diyalog Merkezi (APCID) çalışanlarına, ismini burada zikredemediğim muhterem hocalarım ve arkadaşlarıma ve son olarak da kitabın görünmeyen ortağı değerli eşime teşekkürü bir borç bilirim. Çalışmak bizden, başarı Allah’tandır.</p>

      <p class="Takdim-isim"><span class="x3--Bold" xml:lang="tr-TR">Doç. Dr. İsmail ALBAYRAK</span></p>

      <p class="Norm para-style-override-2"><span class="x2--italik" xml:lang="tr-TR">Mart 2009 / Melbourne</span></p>

      <p class="Dipnot"><span class="x2--italik Dipnot-Ba-vurusu" xml:lang="tr-TR">_______________</span></p>

      <p class="Dipnot"/>

      <div class="footnotes">
        <div class="footnote">
          <p class="Dipnot"><a class="footnote-anchor" href="#footnote-206-1-backlink" id="footnote-206-1">1</a> Hocaefendi’nin ilgili eserlerde tefsir ettiği âyetlerin tam listesi eserin sonundaki EK’tedir. Genelde bir ayet üzerinde durulmasına rağmen zaman zaman da birden fazla ayetin birbirlerinin ışığında açıklandığı müşahede edilmektedir. Ayetlerin büyük bir bölümü tek tek ele alınmakta ise de bazen birden fazla ayetin tefsirinin yapıldığına da rastlanılmaktadır. Fatiha suresinin tefsiri nazarı dikkate alınırsa, Hocaefendi’nin yorumladığı ayet sayısı yaklaşık 162’dir. Söz konusu liste bize hangi ayetlerin hangi surelerde ve hangi yoğunlukta geçtikleri konusunda yeterince bilgi vermektedir. Özetle belirtecek olursak 30 ayetle Bakara suresi, Hocaefendi’nin en çok tefsir yaptığı surelerin başında gelmektedir. O’nun diğer uzun surelerden (En’am suresi hariç, sadece bir ayet tefsir edilmiştir) de bazen üç, beş ya da altı ayet üzerinde yorumlar yaptığı görülmektedir. <span class="Dipnot-italik" xml:lang="tr-TR">Seb’-i tıvâl</span>’in dışında Hocaefendi’nin en çok ayet tefsir ettiği surelerin başında Kehf, Meryem, Şuarâ ve Enbiyâ gelmektedir. Diğer surelerde ise, tefsir edilen ayet oranı giderek azalmakta ve yaklaşık elli beş surenin (özellikle kısa surelerin) içerdiği ayetlerin hiçbirisi açıklamaya tabi tutulmamıştır. Hocaefendi’nin seçmiş olduğu ayetlerin konularındaki zenginlik de burada zikredilmesi gereken başka bir husustur. Her ne kadar Hocaefendi’nin, inançsızlık, (özellikle) Yahudilerin (bazen de) Hıristiyanların tutumları, münafıkların hal ve tavırlarını içeren ayetlere oldukça geniş yer verdiği görülse de, bunların dışında pek çok konunun da ele alındığı görülmektedir. Bu önemli konuların başında Kâbe ile ilgili ayetler gelmektedir. Bunların yanı sıra şükür, sabır, inanç esasları, enfüsi ve afaki delillerin ferasetle okunması, zulüm, fitne ve hususiyle bazı Peygamberlerin ismetiyle ilgili konular da Hocaefendi’nin sık sık üzerinde durduğu hususlardandır. Ele alınan kitaplardaki farklı ve zengin konuların varlığı muhtemelen Hocaefendi’ye yöneltilen soruların çeşitliliğinden kaynaklanmaktadır.</p>
        </div>
      </div>
    </div>
  </div>
</body>
</html>
