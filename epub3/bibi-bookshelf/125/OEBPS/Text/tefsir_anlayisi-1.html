<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tefsir_anlayisi-1.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="tefsir_anlayisi-1.html" xml:lang="tr-TR">
    <div class="Basic-Text-Frame">
      <p class="x1--Baslik" id="toc_marker-1">Yayıncının Notu</p>

      <p class="Norm">Yüce kitabımız Kur’ân-ı Kerim, 23 senelik bir zaman diliminde farklı şartlara, çeşitli sorulara cevap olarak parça parça indirilmiştir. Buna rağmen onun ayetleri arasında, o muhteşem nazım içinde yerinden kopabilecek bir tek kelime dahi bulunmadığı aşikârdır. Çünkü o, Mutlak Kemal’den nüzul etmiştir. Ayrıca onun farklı zaman dilimlerinde, parça parça indirilmesinde dikkat çekici özellikler söz konusudur. İnmeye başlamasıyla nüzûl sürecinin tamamlanması arasındaki zaman dilimi surelerdeki insicam ve vahdete asla halel getirmemiş ve bozmamıştır.</p>

      <p class="Norm">Öte yandan onun telifinin mucizeliği, en az onun dil ve üslûp yönü kadar hayret ve hayranlık uyandırmaktadır. Müfessirlerin ortaya koyduğu eserler bunun canlı delilidir.</p>

      <p class="Norm">Kur’ân-ı Kerim, asırlar boyu tüm insanlığın dikkatini çekmiş, dost-düşman herkes onun büyülü ifadelerinden etkilenmiş, ayetleri karşısında aciz kalmıştır. Tarih boyunca kendi saliklerinin hayranlıklarını artırıp imanlarını takviye ederken, muhaliflerinin ise sadece çaresizlik, garez ve düşmanlıklarını ziyadeleştirmiştir. Onun muhafazası (korunması) Müslümanların kılıçları (suyûf) yerine harfleriyle (hurûf) gerçekleşmiştir. Kısaca o devamlı kendini Yüce Yaratıcı’nın izin ve inayetiyle korumuştur: “<span class="x2--italik" xml:lang="tr-TR">O (Kur’ân’ı) biz indirdik. Onu koruyacak da biziz.</span>” ilahi beyanı bunun teminatıdır.</p>

      <p class="Norm">İslâm’ın ilk yıllarından itibaren Kur’ân üzerindeki çalışmalar amudî bir ivme kazanmış, günümüze kadar hız kesmeden devam etmiştir. Kur’ân’ı merkeze alan pek çok ilim dalı “Ulûmü’l-Kur’ân” adı altında toplanmış; onu kavramada, Yaratıcının maksat ve muradını daha iyi anlamada önemli bir metodoloji gelişmiş ve bu sahada son derece geniş bir kitabiyât oluşmuştur. Bu sahanın mümtaz şahsiyetlerinden <span class="x3--Bold" xml:lang="tr-TR">Taberî, Zemahşerî, Fahreddin Râzî, Celaleddin Suyûtî, Kurtubî, İmam Bikaî, İbn Kesîr, Ebussuûd Efendi, Âlûsî, Elmalılı Hamdi Yazır ve Bediüzzaman Said Nursi</span> gibi müfessirler zirve şahsiyetler olarak öne çıkmış, Kur’ân’a dair kalıcı tefsirler meydana getirmişlerdir.</p>

      <p class="yldz----">***</p>

      <p class="Norm">Fethullah Gülen Hocaefendi’nin, daha 4 yaşında küçük bir çocuk iken Kur’ân’la başlayan teması onun tüm hayatının ana eksenini oluşturmuştur. Bu açıdan “Kur’ân’a adanmış bir hayat” ifadesi, onun için mübalağa sayılmamalıdır. Gerek düşünce dünyasının örgülenmesinde gerekse yaşam biçiminin belirlenmesinde Kur’ân-ı Kerim’in çok özel bir yeri vardır. Hal böyle olunca Hocaefendi’nin Kur’ân anlayışı, onun yorum ve tefsiri konusundaki görüş ve düşünceleri ayrı bir değer kazanmaktadır.</p>

      <p class="Norm">Hatırlanacağı üzere daha önce “<span class="x3--Bold" xml:lang="tr-TR">Gülen Hareketi Araştırmaları</span>” kapsamında çeşitli kitaplar yayınlandı. Bir düşünür, mütefekkir, bir aktivisit, bir entelektüel, Türk okullarının fikrî yönden teşvikçisi, yerli ve yabancı pek çok aydının kendisi hakkında yaptığı çalışmalar hep bu seri içinde yayınlandı. Ancak bir de onun asıl kimliğini oluşturan İslâm âlimi portresi var ki serinin en ilgi çeken kitapları oldu. Hocaefendi’nin fıkıh ve hadis ilmi konusuna yaklaşımlarının neler olduğunu ele alan kitaplar okuyucunun ilgisini çekti.</p>

      <p class="Norm">Elinizdeki kitap bu serinin devamı mahiyetindedir: Kitap onun Kur’ân anlayışı, buna bağlı olarak ilahi maksadın kavranması, müfessirliği, tefsir usûlü meselelerine yaklaşımını içermektedir. <span class="x3--Bold" xml:lang="tr-TR">Hocaefendi’nin Tefsir Anlayışı</span> isimli kitap, ömrünü cami kürsülerinde anlatmaya adadığı İslâmî konular ve yüce kitabımız Kur’ân-ı Kerim hakkındaki mülahazaları derli toplu olarak, akademik bir çalışmaya konu edinmiş oluyor. Dolayısıyla bu kitap ile tefsir, hadis ve fıkıh gibi üç temel İslâmî disiplin açısından “âlim portresi” üzerine ilk örnekler yapılmış oluyor. Yeni ve farklı çalışmalarla bu sahanın zenginleşeceğini ümit ediyoruz.</p>

      <p class="Norm">Hiç şüphe yok ki, Kur’ân-ı Kerim onun en önemli referans kaynağıdır. Dolayısıyla İslâmi ilimler içerisinde ayrı bir yeri olan tefsir ilmi de Hocaefendi’nin bu konudaki görüş ve değerlendirmeleri açısından en çok merak edilen ilmî alanlardan biridir.</p>

      <p class="Norm">Bu çalışmada son yıllarda yaygın bir hal alan modernist yaklaşımların bir sonucu olarak Kur’ân’ın tarihselliği (!) başta olmak üzere, Kur’ân’ın toplanması, yedi harf ve kıraatler, meal ve tefsir meseleleri, Kur’ân’da israiliyyat, muhkem ve müteşabih ayetler, ilmî tefsir anlayışı, ahkâm ayetleri, “Kur’ân’da nesih var mı yok mu?” gibi tefsir usulü meselelerini içine alan geniş bir yelpazede muhterem Hocaefendi’nin yaklaşımlarının cevabını bulacaksınız.</p>

      <p class="Norm">Eseri kaleme alan <span class="x3--Bold" xml:lang="tr-TR">Doç. Dr. İsmail Albayrak</span>, aslen Sakarya Üniversitesi İlahiyat Fakültesi Tefsir bölümü öğretim elemanıdır. Hâlen Avustralya Ulasal Katolik Devlet Üniversitesi: Fethullah Gülen Kürsüsü İslâm ve Müslüman-Katolik İlişkileri bölümünde misafir öğretim üyeliği yapmaktadır. İki yılı aşkın bir şekilde yoğun bir mesai harcayarak yaptığı bu çalışması için kendisine teşekkür ediyoruz.</p>

      <p class="Norm">Bu arada bir teşekkür borcumuz da okurlarımıza. Gülen Hareketi Araştırmaları kapsamında özellikle İslâmi ilimler konusunda yayınlanan eserlerimize gösterilen ilgi, bizleri ümitlendirmektedir.</p>

      <p class="Norm">İyi okumalar dileğiyle...</p>

      <p class="Takdim-isim">Nil Yayınları</p>
    </div>
  </div>
</body>
</html>
