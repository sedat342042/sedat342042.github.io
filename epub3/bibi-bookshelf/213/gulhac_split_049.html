<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_18"><span class="idebold">11. Bölüm<br class="chapter"/>
	</span><span class="idebold">Güneş Sistemimizin Yaratılışı ve Evrimi</span></h2>
<p class="ortayazi"><span class="idebold">Kaos</span></p>
	<p class="normal">735) Önceki sayfalarda Güneş Sistemimiz ve onu oluşturan çeşitli gezegenler hakkında hiçbir şey söylenmedi. Zira şimdiki ayrımlaşma, Yer Evresi’ne erişilmeden meydana gelmedi. Yer Evresi çeşitliliğin zirvesidir ve sürekli tek tip bakir ruhlardan bahsetmemize karşın gerçekte, en dar ve en sınırlı anlamda bizim evrimimizle bağlantılı olanlardan yedi “Işın” veya hayat akımı vardır. Bunların herbiri farklı evrimleri izlerler, ancak yine de bizim insanlığımızın da ait olduğu bakir ruhların aynı orijinal sınıfına aittirler.</p>
	<p class="normal">736) Önceki evrelerde tüm bu farklı alt-sınıflar veya Işınlar, aynı gezegen üzerinde kendi evrimleri için uygun bir çevrede bulundular. Fakat Yer Evresi’nde koşullar, çeşitli sınıfların farklı aşamalardaki evrimleri için gereken farklı titreşim ve ısıların sağlanabilmesi amacıyla farklı gezegenlere ayrılmalarını zorunlu kıldı. Onlar, merkezi yaşam kaynağı olan güneşten farklı uzaklıklara konuldular. Bu, evrende bizim Sistemimizin ve diğer tüm Güneş Sistemlerinin varoluş nedenidir. </p>
	<p class="normal">737) Merkezi güneşten ayrılmasından sonra Dünya’daki insanlığımızın evrimini anlatmaya başlamadan önce açıklamadaki olayların sırasını koruyabilmek için, sistemimizin gezegenlerini uzaya saçan ayrımlaşmayı anlatmamız gereklidir.</p>
	<p class="normal">738) Özellikle Fizik Âlemdeki aktif tezahür, ayrılığa, yaşamın Form tarafından sınırlanmasına bağlıdır. Fakat Evreler ve Devirler arasındaki dinlenme aralıkları esnasında yaşam ve Form arasındaki belirlenmiş ayrışma kesilir. Bu, yalnızca insan ve düşük seviyedeki krallıklar için geçerli değildir. Aynı zamanda gelişen yaşamın temeli olan Dünyalar ve Küreler için de geçerlidir. Yalnızca tohum-atomlar ve Kürelerin çekirdekleri veya merkezleri kalır, geri kalan her şey homojen bir maddedir. Mekânı kapsayan yalnızca ruhtur. Onun pozitif ve negatif kutupları olan Yaşam ve Form, birdir. </p>
	<p class="normal">739) Şeylerin bu durumu, Yunan Mitolojisi’nde “Chaos” olarak adlandırılmıştı. Eski Kuzey ve Cermen Mitolojisi buna “Ginnungagap” diyordu ve o, kuzeyden soğuk ve sisli “Niflheim” (<span class="ideitalik">Soğuk ve Sis Ülkesi</span>) ve güneyden de alevli “Muspelheim” ile çevriliydi. Sıcak ve soğuk, Chaos veya Ginnungagap tarafından işgal edilmiş mekâna girdiğinde görünür evrenin kristalleşmesine neden oluyorlardı.</p>
	<p class="normal">740) Kutsal Kitap da ruhun faaliyetinden önce bulunan sonsuz uzay fikrini verir. </p>
	<p class="normal">741) Şimdiki maddeci evremizde ne yazık ki Uzay sözcüğünün arkasında yatan fikri kaybettik. “Boş” mekândan veya mekânın “büyük boşluğundan” bahsetmeye o kadar alıştık ki, bu kelimenin büyük ve kutsal anlamını tamamen unuttuk ve Uzay ve Kaos kelimelerinin bizde uyandırması gereken derin saygı duygusunu duyamıyoruz.</p>
	<p class="normal">742) Diğer okült okullar için olduğu gibi Gülhaç için de boş bir uzay veya bunun benzeri bir şey yoktur. Onlar için uzay, çözünmüş formdaki ruhtur; madde de kristalleşmiş uzay ya da ruhtur. Ruh, tezahürde (<span class="ideitalik">görünümde</span>) ikilidir (<span class="ideitalik">dual</span>). Bizim Form olarak gördüklerimiz, ruhun kristalleşmiş ve hareketsiz özellikteki negatif tezahürüdür. Ruhun pozitif kutbu ise Yaşam olarak tezahür eder ve negatif kutbu eylemle kaplar. Fakat Yaşam ve Form’un her ikisi de Ruh, Uzay ve Kaos’tan çıkarlar.</p>
	<p class="normal">743) Günlük yaşamdan buna benzer bir örnek olarak bir yumurtanın kuluçkalanmasını verebiliriz. Yumurta, kısmen yapışkan bir sıvı ile doludur. Bu sıvı ya da ıslaklık sıcak bir ortama konulur ve yumuşak sıvı maddeden, sert kemikli, nispeten katı etli ve tüylü olan canlı bir civciv meydana gelir.</p>
	<p class="normal">744) Dışarıdan katılaştırıcı herhangi bir madde olmadan yumurtanın hareketsiz sıvısından canlı bir civciv meydana gelebilmesini gözönünde bulundurarak evrenin kristalleşmiş Uzay veya Ruh olduğunu iddia etmek çok uçuk bir fikir midir? Şüphesiz ki bu iddia pek çoklarına aptalca görünecektir. Fakat bu kitap Dünya’yı, şeylerin ne olduklarına ikna etmek için yazılmamıştır. Kitap, bu şeylerin olması gerektiğini içsel olarak hissedenlere yardımcı olmak ve bu büyük Dünya sırrının üzerindeki ışığı onların görmesine yardım etmek için yazılmıştır, ki yazarın onu görmesine izin verilmiştir. Şu an için temel mesele, ruhun bir taraftan Tezahür (<span class="ideitalik">manifestasyon</span>) esnasında diğer taraftan da Kaos esnasında her zaman faal olduğunu göstermektir.</p>
	<p class="normal">745) Modern bilim, daha oluşum sürecinde iken bir Küre’nin üzerinde hayat olabileceği fikrini küçümserdi. Bu, bilimin Yaşam ve Form’u birbirinden ayırt edememesinden kaynaklanır. Modern bilim sadece, beş duyumuzdan biri tarafından algılanabilen katı Form’ları kavrayabilir. </p>
	<p class="normal">746) Okült bilgin, yukarıdaki Yaşam ve Form tanımlamalarıyla uyumlu olarak yaşamın somut Formdan bağımsız olarak varolabileceği ve bizim sınırlı duyularımızın algılayamayacağı ve maddenin şimdiki somut halinin yasalarına bağlı olmayan Formlar alabileceği görüşündedir.</p>
	<p class="normal">747) Nebula Teorisinin, tüm varlığın (<span class="ideitalik">yani Uzaydaki âlemler ve ondan meydana gelen tüm Formlar</span>) ateşli Nebula’dan (<span class="ideitalik">bulutsu</span>) geldiği görüşünde olduğu doğrudur. Fakat bu teori, okült ilim tarafından iddia edilen ve bunun devamı olan olguyu, yani ateşli Nebula’nın ruh olduğunu kabul etmez. Ayrıca o, etrafımızdaki tüm atmosferin ve gezegenler arasındaki boşluğun ruh olduğunu ve sürekli ve karşılıklı bir değişimin olduğunu, yani Form’un Boşlukta çözüldüğünü ve Boşluğun Form’da kristalleştiğini kabul etmez. </p>
	<p class="normal">748) Kaos, geçmişte olmuş olan ve artık zamanımızda kaybolmuş bir durum değildir. O, şu anda da daima etrafımızdadır. Eğer kullanılmış olan tüm eski formlar sürekli çözülmek üzere Kaos’a geri dönmeselerdi ve Kaos sürekli yeni Formlar doğurmasaydı ilerleme olmazdı. Evrimin çalışması kesilirdi ve böyle bir engel ilerleme olasılığını önlerdi.</p>
	<p class="normal">749) Bilinen bir prensiptir ki, “ne kadar sık ölürsek, o kadar iyi yaşarız”. Şair-İnisiye olan Goethe der ki:</p>
	<p class="indentmetinitalik">Ve buna sahip olmadığın sürece </p>
	<p class="indentmetinitalik">Bu ölüme ve oluşa</p>
	<p class="indentmetinitalik">Kederli bir misafirsin sadece</p>
	<p class="indentmetinitalik">Karanlık Dünya’da</p>
	<p class="normal">Ve Paul der ki: “Ben hergün ölüyorum”.</p>
	<p class="normal">750) Bu yüzden okült ilim öğrencisi olarak kişinin, aktif tezahür esnasında bile tüm gelişmenin temelinde Kaos olduğunu idrak etmesi zorunludur. Kaos esnasındaki yaşamımız, aktif tezahür esnasındaki yaşamımıza dayanır, yani aktif tezahür esnasında ne elde edebildiğimize bağlıdır ve bunun tersi de geçerlidir. İlerleme kabiliyeti, Kaos’taki varlığın sonucudur. Evreler ve Devirler arasındaki zaman, aslında ruhun büyümesi için somut varoluştan çok daha önemlidir. Ve bu, Evreler ve Devirlerin aradaki dinlenme zamanlarının temeli olmalarına ve bunun için vazgeçilmez olmalarına rağmen yine de böyledir. Aradaki kaos zamanlarının önemi, bu süre boyunca tüm sınıftan gelişen varlıkların, gerçekte birbirleriyle, bir olacak kadar yakın bir şekilde birleşmiş olmaları olgusundan kaynaklanmaktadır. Bu yüzden tezahür esnasında düşük gelişime sahip olanlar, gelişmiş varlıklarla en yakın temasları sayesinde, sahip olduklarından çok daha yüksek bir titreşimi deneyimler ve bundan yararlanırlar. Bu, onların geçmiş deneyimlerini, Form’larına bağlılarken mümkün olmayacak bir şekilde yeniden yaşamalarını ve sindirmelerini sağlar. </p>
	<p class="normal">751) Ölüm ve yaşam arasındaki ara sürenin insan ruhu için yararını daha önce görmüştük. Ancak burada Form, yoğun bedenle karşılaştırıldığında olağanüstü incelmiş de olsa hâlâ bulunmaktadır. Fakat Kozmik Gece’de ve Evre’lerle Devirlerin aralarındaki, her türlü Form’dan tam bağımsızlığın olduğu sürelerde geçmiş deneyimlerin yararlı sonuçları çok daha etkin bir şekilde sindirilebilir. </p>
	<p class="normal">752) Tezahürler arasındaki şeylerin durumunu belirtmek için bir kelimemiz vardır. Ancak bu kelime günümüzde maddi anlamda o kadar çok kullanılmıştır ki ilk anlamını kaybetmiştir. Bu kelime ‘gaz’dır.</p>
	<p class="normal">753) Bu kelimenin, sıvılardan daha hafif madde halini tanımlamak için neredeyse her zaman kullanılmış çok eski bir kelime olduğu düşünülebilir, ancak durum böyle değildir. Bu kelime ilk defa “Physica”da kullanılmıştır. Bu eser 1633’de yayınlandı ve yazarı da bir Gülhaçcı olan Helmont’du. </p>
	<p class="normal">754) Helmont kendisinin Gülhaçcı olduğunu söylemedi. Hiçbir gerçek Birader alenen kendisinin Gülhaçcı olduğunu söylemez. Ancak Gülhaçcı Gülhaçcıyı bilir. En yakın arkadaşlar veya akrabalar dahi onun tarikatla bağlantısını bilmez. Sadece kendileri İnisiye olanlar geçmiş yazarlardan Gülhaçcı olanları bilir. Onlar, bu yazarların eserlerindeki İnisiye olmayan kişiye saklı kalan, derin anlama sahip ve apaçık kelimeleri, cümleleri ve işaretleri görürler. Gülhaç Kardeşliği, tarikatın şimdi artık alenen herkese verilen öğretilerini öğrenenlerden oluşmuştur. Bu öğretiler artık herkese verilmektedir, çünkü dünyadaki insanların aklı, onları anlamak için gerekli olan seviyeye ulaşmıştır. Bu eser, Gülhaç ilminin açıkça yayımlanan ilk birkaç parçasından biridir. Birkaç yıl öncesine kadar (1909) bu konuda basılan her şey, şarlatanların veya hainlerin eserleriydi.</p>
	<p class="normal">755) Paracelsus, Comenius, Bacon, Helmont ve diğerleri gibi Gülhaçcılar eserlerinde ipucu verdiler ve diğerlerini etkilediler. Shakespeare’in yazarlığıyla ilgili (<span class="ideitalik">boşu boşuna çok fazla tüy kalemi körletmiş ve daha iyi bir amaç için kullanılabilecek olan çok fazla iyi mürekkebi ziyan etmiş olan</span>) büyük tartışma, Shakespeare ve Bacon’un büyük benzerliğinin, her ikisinin de aynı İnisiyeden etkilendiği gerçeğinden kaynaklandığı bilinseydi hiç çıkmayacaktı. Ki aynı İnisiye, Jacob Boehme ve Ingolstadt’da bir rahip olan Jacobus Baldus’u da etkilemiştir. Jacobus Baldus, Shakespeare’in ölümünden sonra da yaşamıştır ve lirik lâtince şiirler yazmıştır. Onun ilk şiiri belli bir anahtarla okunursa, satırların yukarı ve aşağı okunmasıyla aşağıdaki cümle bulunacaktır: “Şimdiye dek denizin öte tarafından Drama yardımıyla konuştum, artık kendimi lirikle ifade edeceğim.”</p>
	<p class="normal">756) “Physica” adlı eserinde Gülhaçcı Helmont şöyle yazar: “Ad huc spiritum incognitum Gas voco”. Türkçe olarak, “Şimdiye dek bilinmeyen bu ruhu Gaz olarak adlandırıyorum.” Eserinde devam olarak şöyle der: “Gaz olarak adlandırdığım bu buhar, antik çağların bahsettiği Kaos’tan çok uzak değildir.”</p>
	<p class="normal">757) Kaos’u, sonsuzluğun her kısmını kaplayan Tanrı’nın Ruh’u olarak düşünmeyi öğrenmeliyiz. Ancak o zaman her şey kendi gerçek ışığında görülecektir. Çünkü okült özdeyiş şöyledir: “Kaos, Evrenin tohum-temelidir”. Böylece biz artık, nasıl olup da “hiçbir şeyden bir şeyin meydana geldiğine” şaşırmayacağız, çünkü Uzay, “hiçbir şeyle” eşanlamlı değildir. Kaos, içinde, bir fiziksel tezahür boyunca varolan her şeyi tohum halinde barındırır. Hepsi bu değil, çünkü Kozmos’un Kaos’la evliliğinden her defasında yeni bir şey vücuda gelir. Bu yeni şey, daha önce varolmamıştır, önceden tahmin edilmemiştir ve gizil değildir. Bu şeyin ismi, ‘Yaratıcı güç’tür ve o, Yaratım’ın nedenidir.</p>
	<p class="normal">758) O, tüm krallıklarda görünür. Ve insan, hayvan ve bitkideki gelişen ruhun ifadesidir. Bu yüzden Kaos kutsal bir kelimedir, Doğa’da gördüğümüz her şeyin Neden’ini belirtir ve denenmiş, gerçek ve deneyimli her okültistte bir saygı duygusu uyandırır. O, görünür duyu dünyasını Kaos’un gizli olasılıklarının açığa vurması olarak görür.</p>
	<p class="ortayazi"><span class="idebold">Gezegenlerin Doğuşu</span></p>
	<p class="normal">759) İnsanın, kendisini yoğun fizik âlemde ifade etmesi için uygun, yoğun bir beden geliştirmesi zorunluydu. Böyle bir âlemde onun, uzuvları ve organları olan bir bedene sahip olması gerekiyordu. Bu bedenin, insanın onun aracılığıyla hareket edebileceği bir kas sistemi bulunmalıydı. Ve de hareketlerini yönlendirmek ve düzenlemek için bir beyne sahip olmalıydı. Eğer koşullar farklı olsaydı, bu koşullara uygun olarak beden de farklı olurdu.</p>
	<p class="normal">760) Varlık skalasında düşük ya da yüksek bütün varlıklar, tezahür etmek (<span class="ideitalik">görünmek</span>) istedikleri her âlemde, kendilerini ifade etmek için o âleme ait bir araca sahip olmaya mecburdurlar. Tahtın Önündeki Yedi Ruh bile kendileri için gerekli ve elbette ki Onlardan herbiri için farklı özelliklere sahip araçlara sahip olmak zorundadırlar. Toplu olarak onlar Tanrı’dırlar ve tanrısal Triune’u (<span class="ideitalik">birde üç olan</span>) oluştururlar. O kendisini, onların herbirinde farklı bir şekilde tezahür ettirir. </p>
	<p class="normal">761) Tanrı’ya belli sayı değerleri atfetmek çelişki değildir. Biz böyle yaparak ışığın “birliğine” karşı günah işlemiş olmayız, çünkü ışığı, ayrıştığı üç ilksel renge ayırırız. Beyaz güneş ışığı, spektrumun yedi rengini içerir. Hatta Okültist oniki renk görür, çünkü görünür spektrum dairesi bir yönde takip edildiğinde Kırmızı ve Turuncu arasında Turuncu, Sarı, Yeşil vs dışında beş renk daha bulunur. Bu renklerden dördü tarif edilemez, ancak tam ortada bulunan beşincisi, yeni açılmış şeftali çiçeği rengine benzer. O aslında yaşam bedenin rengidir. Onu “mavimsi gri” veya “kırmızımsı gri” olarak tarif eden deneyimli durugörürler, Fizik Âlemde eşdeğeri olmayan bir şeyi betimlemeye çalışmışlar ve bu yüzden dilimizde ona en yakın ifadeyi seçmeye mecbur kalmışlardır.</p>
	<p class="normal">762) Tanrı’nın, Tahtın Önündeki Yedi Ruhla birliğini idrak edebilmemizi Renk, belki de başka her şeyden daha fazla sağlar. Bu yüzden Şekil 12’ye bir bakalım.</p>
	<p class="normal">763) Burada, siyah bir arkaplân üzerinde beyaz bir üçgen görmekteyiz. Beyaz, tüm renkleri kendisinde içeren bir bileşimdir. Tanrı da Kendisinde, Güneş Sistemi’ndeki her şeyi içerir.</p>
	<p class="normal">764) Beyaz üçgenin içinde bir mavi, bir kırmızı ve bir sarı çember bulunmaktadır. Diğer tüm renkler, bu üç ana rengin bileşimidirler. Bu çemberler, sadece aktif tezahür esnasında dışa doğru etkin olmalarına rağmen, Tanrı’nın, Tanrı’da başlangıcı ve sonu olmadan bulunan üç yönüne karşılık gelirler.</p>
	<p class="normal">765) Şekil 11’de de görüldüğü gibi bu üç renk karışırsa dört renk ortaya çıkar. Bu renklerden üçü, iki ana rengin karışımı olan ara renklerdir. Diğer dördüncüsü ise tüm renk skalasını içeren, yani spektrumun tüm yedi rengine de sahip olan çivittir (<span class="ideitalik">indigo</span>). Bu yedi renk, Tahtın Önündeki Yedi Ruhu temsil eder. Renkler gibi herbiri Tanrı’nın Krallığında, yani Güneş Sistemimizde farklı bir misyona sahip olan Yedi Ruh da farklıdır. </p>
	<p class="normal">766) Güneşin etrafında dönen yedi gezegen, yedi gezegen ruhunun yoğun bedenleridir. Bunların isimleri şöyledir: Bir uydulu Uranüs, sekiz uydulu Satürn, dört uydulu Jüpiter, iki uydulu Mars, tek uydulu Dünya, Venüs ve Merkür. (1909)<sup class="calibre4"><a href="gulhac_split_119.html#footnote-100-42" id="footnote-100-42-backlink" name="footnote-100-42-backlink">[42]</a></sup></p>
	<p class="normal">767) Yaratılan bedenin, daima yaratıldığı amaca uygun olduğu görülmüştür. Bu yüzden yedi gezegen ruhunun yoğun bedenleri küre biçimlidir. Böylece bu form, gezegenlerin uzayda çok yüksek hareket hızlarına en iyi uyan formdur. Örneğin Dünya, yörüngesinde saatte yaklaşık 119.000 km hızla hareket eder. </p>
	<p class="normal">768) İnsan bedeni geçmişte, şimdiki olduğundan farklıydı ve gelecekte de şimdikinden farklı olacaktır. İnvolüsyon esnasında o, şimdi doğum öncesi yaşamındaki bir evrede hâlen olduğu gibi yaklaşık küre şeklindeydi. Rahimdeki gelişim, geçmiş evrim aşamalarının bir tekrarıdır. O aşamada insan, gelişerek küre formuna erişti, çünkü onun enerjileri, tıpkı rahimde kürenin içindeki embriyonun gelişirkenki hâli gibi içe doğru, kendi araçlarının yapımına yönelikti. </p>
	<p class="normal">769) İnsanın yoğun bedeni ve yaşam bedeni doğrusal bir biçim almışlardı, ancak onun daha yüksek araçları halen yumurta formunu koruyorlardı. Düzenleyici ve hükmedici beyin, yoğun bedenin bir ucunda bulunuyordu. Bu, böyle bir organ için uygun olmayan bir konumdu. Beyinden çıkan tepilerin (<span class="ideitalik">impulse</span>), bedenin diğer ucuna, örneğin ayaklara ulaşması çok zaman alıyordu. Aynı şekilde ayaktan oluşan etkiler de beyne çok geç ulaşıyorlardı. Örneğin yanık vakalarında bilim, mesajın tehdit edilen yerden beyne gidip dönene kadar çok fazla zaman kaybettiğini kanıtlamıştır. Bu yüzden de yanık yerde kabarcıklar oluşmaktadır.</p>
	<p class="normal">770) Bu yetersizlik durumu, eğer beyin tam ortada bulunsaydı büyük oranda azaltılabilirdi. Hisler ve tepkiler çok daha hızlı alınabilir ve gönderilebilirdi. Küre biçimli gezegenlerde Gezegen Ruhu, aracının hareketlerini merkezden yönetir. Gelecek zamanda insan, Şekil 12’de gösterildiği gibi geriye doğru bükülecektir. O, bir küre olacak ve enerjilerini dışarıya yöneltecektir, çünkü küre formu, tüm yönlerde en yüksek hareket imkânı ve eşzamanlı hareketlerin en iyi şekilde yapılmasını sağlar.</p>
	<p class="normal">771) Gülhaç Evren Anlayışı, gezegenler için daha yüksek bir evrimin öngörüldüğünü öğretir. </p>
	<p class="normal">772) Bir gezegen üzerindeki varlıklar, belli bir dereceye kadar evrimleştiklerinde o gezegen bir Güneş, yani bir Güneş Sisteminin sabit merkezi olur. Onun üzerindeki varlıklar, daha da yüksek bir dereceye evrimleştiklerinde ve bu Güneş, en büyük boyutuna ve parlaklığına eriştiğinde burçlar kuşağında (<span class="ideitalik">Zodyak’ta</span>) çözünür ve tabiri caizse yeni bir Güneş Sistemi için rahim olur.</p>
	<p class="normal">773) Böylece o zamana dek o Güneşin içinde sınırlanmış olan büyük tanrısal Varlıklar grubu, çok sayıda yıldız üzerinde hareket özgürlüğü kazanırlar ve buradan, kendi etki küreleri içerisinde büyüyen sistemleri çeşitli yollarla etkileyebilirler. Gezegenler veya insan taşıyan Dünyalar, burçlar kuşağı içinde eriştikleri evrim aşamasına göre farklı şekillerde olsa da, bu güçler tarafından sürekli olarak etkilenmektedir. </p>
	<p class="normal">774) Bizim Güneşimiz, belli bir seviyeye erişmiş varlıkların yüksek titreşim oranını ve büyük parlaklığını kaldıracak kadar gelişmemiş bütün varlıkları dışarı atmadan Güneş olamadı. Şimdi farklı gezegenlere ait olan bütün varlıklar, eğer Güneşin içinde kalsalardı yokedilirlerdi.</p>
	<p class="normal">775) Ancak bu görünür Güneş, insanın çok üzerindeki Varlıkların evrim alanı olsa da kesinlikle maddeci bilimin zannettiği gibi diğer gezegenlerin babası değildir. Tam aksine o, Güneş Sistemimizdeki her şeyin görünmez kaynağı olan merkez güneşin bir yansımasıdır. Bizim görünür Güneşimiz yalnızca, Ruhsal Güneşin enerji ışınlarının yansıtıldığı bir aynadır. Gerçek Güneş, gerçek İnsan kadar görünmezdir.</p>
	<p class="normal">776) Yer Evresi’nin başlangıcında Kaos’ta ayrışma başladığında nebuladan ilk dışarı atılan gezegen Uranüs oldu. Burçlar kuşağının zayıf ışığı dışında ışık yoktu. Uranüs’le birlikte ayrılmış olan yaşam, oldukça geri kalmıştır ve çok çok yavaş geliştiği söylenmektedir. </p>
	<p class="normal">777) Bundan sonra Satürn ayrıldı. Bu, Satürn Evresi’ndeki evrime karşılık gelen yaşamın hareket alanıydı. Bu gezegen, nebula’nın tutuşmasından önce atıldı ve (<span class="ideitalik">evrimin Satürn Evresi’nden geçen tüm nebulalar gibi</span>) bir ışık kaynağı değil, sadece bir yansıtıcıydı.</p>
	<p class="normal">778) Bundan kısa bir süre sonra da nebula alevli bir halde iken Jüpiter ayrıldı. Jüpiter’deki sıcaklık, Güneş, Venüs ve Merkür’deki sıcaklık kadar yüksek değildir. Ancak muazzam büyüklüğü sayesinde Jüpiter, sıcaklığını koruma yeteneğine sahiptir ve böylece çok ileri varlıklar için uygun bir evrim alanı sunar. O, Dünya tarafından Jüpiter Evresi’nde erişilecek olan aşamaya karşılık gelir.</p>
	<p class="normal">779) Mars ise çok gizemlidir ve ancak onun hakkında sadece sınırlı miktarda bilgi verilebilir. Yine de diyebiliriz ki, Mars’taki yaşam çok geri kalmıştır ve sözde “kanallar”, gezegenin yüzeyindeki kazılar değildirler. Bu kanallar, tıpkı Atlantis Çağı boyunca bizim gezegenimiz üzerinde yayılmış olan akımlar gibidirler. Ki o kanalların kalıntıları, kuzey ışığı (<span class="ideitalik">Aurora Borealis</span>) ve Güney ışığı’nda (<span class="ideitalik">Aurora Australis</span>) görülebilir. Bu şekilde gökbilimciler tarafından tespit edilmiş olan Mars kanallarının kayması açıklanabilir. Onlar gerçekten kanal olsalardı, kaymazlardı. Fakat Mars’ın kutuplarından çıkan akımlar kayabilmektedirler.</p>
	<p class="normal">780) Bundan sonra Ay’la birlikte Dünya ve daha sonra Venüs ve Merkür atıldı. Bu gezegenler ve Mars, daha sonra Dünya’daki insan evrimiyle ilgili olarak daha ayrıntılı işlenecektir ve şu an için daha fazla bir açıklamaya gerek yoktur.</p>
	<p class="normal">781) Bir gezegenin uydusu varsa bu, bir zamanlar o gezegende evrimleri, ana yaşam dalgasına katılmada çok geri kalmış varlıklar olduğunu ve öncülerin ilerlemesini engellememek için o varlıkların gezegenden dışarı atıldığını gösterir. Bu, Ay’da oturan varlıklarla ilgili de böyle olmuştur. Jüpiter’de ise onun uydularından üçünde oturanların muhtemelen ana gezegendeki yaşamı yakalayabilecekleri düşünülmüştü. Ancak diğerlerinden en azından birinin, tıpkı Ay gibi sekizinci bir evrim alanı olduğu ve burada, gelişen varlıkların maddi varoluşla çok yakın bir şekilde ilişki içinde olan ve kendi kendilerini bu acıklı sona getiren kısmının bu ilişki sonucunda, edindikleri araçların gerileyeceği ve çözüleceği düşünülmektedir. </p>
	<p class="normal">782) Neptün ve uyduları, aslında bizim Güneş Sistemimize ait değildirler. Diğer gezegenler -ya da daha doğrusu onların Ruhları-, tüm insanlık üzerinde bir etki uygularken Neptün, Astrologların da içinde bulunduğu bir sınıf insan üzerinde çok özel ve güçlü bir etkiye sahiptir. Örneğin kitabın yazarı, birçok defa onun zorlayıcı etkisini açıkça hissetmiştir.</p>
	<p class="normal">783) Bir uydu üzerindeki Geri Kalmışlar durumlarını iyileştirip ana gezegene geri döndüklerinde veya devam eden gerileme, araçlarının tamamen çözülmesine sebep olduğunda, terk edilen uydu da aynı şekilde çözülmeye başlar. Ancak bu uyduyu çok uzun çağlar boyunca yörüngesinde hareket ettiren ruhsal etki, terk edildikten sonra bile onu daha çok uzun çağlar boyu yörüngesinde döndürebilir ve fiziksel açıdan o, etrafında döndüğü gezegenin bir uydusu olabilir. Ancak zamanla ana gezegenin ona uyguladığı çekim gücü azalacak ve yörüngesi, Güneş Sistemimizin sınırına kadar genişleyecektir. Bundan sonra o, yıldızlar arasında bulunan uzaya atılacak ve Kaos’ta eriyecektir. Bu kül benzeri ölü dünyanın atılması, insan organizması tarafından katı ve yabancı bir maddenin içeriden deriye sürülerek dışarı atılmasına benzemektedir. Asteroidler, buna güzel bir örnektirler. Onlar, bir zamanlar Venüs ve Merkür’ü çevreleyen uyduların parçalarıdırlar. Bir zamanlar onlar üzerinde hapsedilmiş varlıklar Ezoterizm’de “Venüs’ün Efendileri” ve “Merkür’ün Efendileri” olarak adlandırılırlar. Onlar, bizim insanlığımıza hizmet ederek kaybetmiş oldukları konumlarını büyük bir ölçüde geri kazandılar. Bunu ileride daha ayrıntılı anlatacağız. Onlar şimdi kendi gezegenlerinde güvende bulunmaktadırlar. Bir zamanlar üzerinde oturdukları kısmen çözülmüş uydular ise dünyanın yörüngesinin çok dışında bir yörüngede dönmekteler. Bizim Sistemimizde daha başka “görünür” uydular da bulunmaktadır, fakat evrim yolunun dışında bulunduklarından Gülhaç Dünya görüşü onlarla ilgilenmez. </p>
	</body>
</html>