<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
	<p class="normal">380) Kaderin Efendileri tarafından biçimlendirildikten sonra yaşam beden, yoğun bedene organ organ biçim verir. Sonra da bu yapı veya kalıp, gelecekteki annenin rahmine yerleştirilir. Yoğun bedenin tohum-atomu, babanın menisindeki sperm hücrelerinden (<span class="ideitalik">spermatozoa</span>) birinin üçgen kafasında bulunur. Sadece bu hücre döllenmeyi sağlayabilir ve cinsel birleşmelerin bu kadar çok kere verimsiz olmasına neden olur. Meninin ve kadın yumurtasının kimyasal bileşenleri her zaman aynıdır. Sadece bunlar bir döllenmenin meydana gelmesinde etkin olan faktörler olsalardı, genellikle nedeni maddesel, görünür Dünyâ’da aranan kısırlık sorununun açıklaması bulunamazdı. Su moleküllerinin homojen bir kitle halinde donmak yerine sadece, suda bulunan güç çizgileri boyunca donduğunu ve bu güç-çizgilerinin kendisini su kristalleri olarak ifade ettiğini hatırlayalım. Su eğer homojen bir kitle halinde donmuş olsaydı donma olayından önce hiçbir güç çizgisi bulunmazdı. Aynı şekilde önceden, içinde bileşenlerin inşa edilebileceği bir Yaşam Beden olmaksızın Yoğun Beden yapılamaz. Yoğun bedenin inşasında kullanılan malzemenin kalite ve miktarının ölçüsü olarak hizmet etmek üzere yoğun beden için de, bir tohum-atom bulunmalıdır. Gelişimin şu anki aşamasında yoğun bedenin bileşenleri arasında tam bir uyum kesinlikle olmamasına karşın (<span class="ideitalik">ki tam bir uyum olsaydı, bu onun mükemmel bir beden olduğu anlamına gelirdi</span>) yine de uyuşmazlık, organizmayı bozacak kadar büyük olmamalıdır. </p>
	<p class="normal">381) Kalıtım, sadece Yoğun Bedenin bileşenleri söz konusu olduğunda doğrudur. Rûhun özellikleri ise tamamen kişiseldir. Yeniden doğan Ego, kendi yoğun bedeninde de geçmiş fiziksel özelliklerinin özünü onun içine katarak belli bir miktarda iş yapar. Ego, sadece baba ve annenin vücûtlarından alınan maddeleri kullanabiliyor olsa da hiçbir vücût, sadece anne babanın özelliklerinin bir karışımı değildir. Bu yüzden müzisyen, nârin elleri ve duyarlı kortik liflere ve hassas ayarlı üç yarı-dairesel kanala sahip hassas kulakları yapabileceği maddeyi bulduğu bir ortamda yeniden bedenlenir. Bununla birlikte bu maddelerin düzenlenmesi Ego’nun kontrolü altındaki sınırlar içerisindedir. Bu tıpkı, insanın bir marangoza içinde yaşayacağı evin yapımında kullanılmak üzere belli bir miktar kalası vermesi, ancak yapacağı evin nasıl olacağını onun fikrine bırakması gibidir. Çok yüksek düzeyde gelişmiş varlıkların haricinde insan evriminin şu anki aşamasında Ego’nun bu işi tamamen önemsizdir. Ona en büyük hareket serbestliği, Arzu Bedenin yapımı için verilir. Ego, Yaşam Bedenin yapımı için ise çok çok küçük bir hareket serbestliğine sahiptir. Yoğun Bedenin yapımı içinse hiçbir hareket serbestliğine sahip değildir. Fakat bu kadar az hareket serbestliği bile her bir bireyi kendi rûhunun bir ifâdesi yapmaya ve onu ana babasından farklı kılmaya yeter. </p>
	<p class="normal">382) Yumurtanın döllenmesi gerçekleştikten sonra annenin Arzu bedeni, döllenmiş yumurtanın üzerinde onsekiz ilâ yirmi bir günlük bir süre boyunca çalışır. Bu süre esnasında Ego, kendi Arzu bedeninin ve zihin kılıfının içinde kalır, ancak yine de anne ile yakın temastadır. Sürenin dolmasından sonra Ego, annenin bedeni içine girer. Çan biçimli araçlar, yaşam bedenin kafası üzerine inerler ve de çan, aşağı kısmından kapanır. Bu andan itibaren Ego, çocuğun doğumuna ve böylece yeniden dönen Ego’nun yeni yer yaşamına başlamasına dek yavaş yavaş oluşan araçları üzerinde kuluçkaya yatar. </p>
	<p class="ortayazi"><span class="idebold">Yoğun Bedenin Doğuşu</span></p>
	<p class="normal">383) Yeni doğmuş bir bebeğin araçları hemen aktif hâle gelmezler. Doğumdan sonra uzun bir süre yoğun beden âcizdir. Yüksek araçların durumu da aynı şekildedir. Okült ilim adamı bunu görür ve durugörü yeteneği olmadan da bunun böyle olması gerektiğini görür. Nasıl yoğun beden, ana rahminin koruyucu örtüsü içinde yavaş yavaş ayrı ve bireysel bir yaşama hazırlanıyorsa, aynı şekilde diğer bedenler de yavaş yavaş doğmalı ve aktif hale getirilmelidir. Aşağıda belirttiğimiz zamanlar sadece yaklaşık zaman olsalar da, genel amaçlar için yine de yeterince kesindirler ve Mikrokozmos ile Makrokozmos (<span class="ideitalik">birey ile dünyâ</span>) arasındaki ilişkiyi gösterirler.</p>
	<p class="normal">384) Doğumun hemen sonrasındaki dönemde farklı araçlar birbirlerinin içine nüfuz ederler, tıpkı daha önce verdiğimiz örnekte kumun, süngerin içine nüfuz etmesi ve suyun da bu ikisinin içine nüfuz etmesi gibi. Yetişkinlerde varolan araçların tamamı yeni doğmuş çocuklarda da bulunur, ancak pasif ve gelişmemiş (latent) bir durumdadır. Onların pozitif yetilerinden hiçbiri aktif halde değildir. Yaşam beden henüz güçlerini Eterlerin pozitif kutbu boyunca kullanamaz. Kimyasal eterin pozitif kutbu boyunca çalışan sindirim sistemi, çocukluk çağında çok narindir ve makrokozmik yaşam beden aracılığıyla etkinlik gösterir. Makrokozmik yaşam bedenin eteri, yedi yaşına kadar çocuğun yaşam bedeni için rahim görevi görür. Ve de bu süre boyunca onun derece derece olgunlaşmasını sağlar. Yaşam eterin pozitif kutbu boyunca etkin olan üreme yetisi de aynı şekilde pasif ve gelişmemiştir. Çocuk, ışık eterin pozitif kutbu aracılığıyla gerçekleşen bedenin ısıtılma işlemini ve kan dolaşımını da makrokozmik yaşam bedene borçludur. Eterler, çocuk üzerinde faaliyet gösterirler ve onun yavaş yavaş bu fonksiyonları kendi başına kontrol edebileceği noktaya doğru gelişimini sağlarlar. Eterlerin negatif kutbu aracılığıyla çalışan güçler de aynı şekilde çok aktiftirler. Hatta çocukta (<span class="ideitalik">Kimyasal Bölge’nin katı alt-bölgesine karşılık gelen</span>) kimyasal eterin negatif kutbu boyunca gerçekleşen katı maddelerin vücuttan boşaltımı işlemi, çok kontrolsüzdür ve frenlenemez. (<span class="ideitalik">Kimyasal bölgenin ikinci ya da sıvı alt-bölgesine karşılık gelen</span>) yaşam eterinin negatif kutbu boyunca gerçekleşen sıvıların vücuttan atılması işlemi de aynı şekilde kontrolsüzdür ve frenlenemez. Işık eterin negatif güçlerinin bir sonucu olan pasif duyusal algılar da son derece dikkat çekicidir. Çocuk, etrafındaki her şeyden çok çabuk etkilenebilir bir yapıya sahiptir ve o, “sırf göz ve kulaktır”.</p>
	<p class="normal">385) İlk yıllarda yansıtıcı eterin negatif kutbu boyunca faaliyet gösteren güçler de aşırı derecede aktiftirler. Bu yıllarda çocuklar, yüksek âlemleri “görebilirler” ve gördükleri hakkında safça konuşurlar. Bu konuşmalar, büyüklerin alayları ve hatta verdikleri cezalar onlara, “hikâyeler anlatmaktansa” susmayı öğretene kadar sürer. </p>
	<p class="normal">386) “Akıllı” anne babalarının inanmamaları sebebiyle küçüklerin yalan söylemeye veya en azından gerçeği inkâr etmeye zorlanmaları çok acıdır. Hatta Ruhsal Araştırma Derneği’nin araştırmaları çocukların çoğu kez, üç dört yaşlarına gelene kadar kendilerini sık sık ziyaret eden görünmez oyun arkadaşlarının olduğunu ortaya koymuştur. Bu ilk yıllar boyunca çocukların durugörürlüğü, medyumların durugörürlüğüyle aynı negatif (<span class="ideitalik">pasif</span>) karaktere sahiptir. </p>
	<p class="normal">387) Arzu bedende etkin olan güçler de durum aynıdır. Çocukta, heyecan hissi neredeyse hiç yoktur, fakat fiziksel acının pasif hissi vardır. Elbetteki çocuk, en küçük bir sebepten duygu gösterecektir, fakat bu çok kısa süreli olur. Ve onda olan biten her şey, yüzeydedir.</p>
	<p class="normal">388) Çocuk zihin bağlantısına da sahiptir, fakat bireysel düşünme faaliyetinde bulunma yeteneği hemen hemen hiç yoktur. Negatif kutup boyunca çalışan güçlere de aşırı duyarlıdır, bu yüzden de taklit edebilir ve öğrenebilir.</p>
	<p class="normal">389) Böylece görürüz ki, bu yeni doğmuş varlıkta tüm negatif (<span class="ideitalik">pasif</span>) özellikler faaldirler. Fakat onun, kendi araçlarını kullanma yeteneğine sahip olması için pozitif (<span class="ideitalik">aktif</span>) özellikleri de olgunlaşmalıdır.</p>
	<p class="normal">390) Bu sebeple her bir araç, uygun makrokozmik aracın faaliyeti ile belli bir olgunluk derecesine getirilir. Bu makrokozmik araçlar, çocuğun araçları belli bir olgunluk seviyesine gelene kadar onlar için rahim görevi görürler.</p>
	<p class="normal">391) Yaşam beden, birinci yıldan yedinci yıla kadar makrokozmik yaşam bedenin rahminde büyür ve yavaş yavaş olgun hale gelir. Evrenin (<span class="ideitalik">makrokozm</span>) bu aracının büyük bilgeliği sayesinde çocuk, ilerideki yaşında sahip olacağından daha iyi biçimlenmiş ve inşa edilmiş bir bedene sahip olur.</p>
	<p class="ortayazi"><span class="idebold">Yaşam Bedenin Doğuşu</span></p>
	<p class="normal">392) Makrokozmik yaşam beden, çocuğun bedeninin büyümesine kılavuzluk ederken kendisini bekleyen tehlikelere karşı da korunmuş olur. Bu tehlikeler, akılsız bireysel yaşam beden, kontrolsüz bir şekilde egemenliği eline aldığında ortaya çıkarlar. Bu durum, yaklaşık olarak yedinci yılda meydana gelmeye başlar. Bu aşırı ve tehlikeli büyüme dönemi 14. yıla kadar sürer. Bu süre boyunca makrokozmik Arzu beden, bireysel arzu beden için bir rahim görevi görür. </p>
	<p class="normal">393) Eğer insandaki yaşam beden, bitkilerde olduğu gibi sürekli ve sınırsız bir hâkimiyete sahip olsaydı insan, devasa boyutlarda büyürdü. Çok eski bir geçmişte insanın, bitkinin yapısına benzer bir yapıya sahip olduğu ve bitki gibi yalnızca bir yoğun beden ve bir yaşam bedeninin bulunduğu bir zaman vardı. Dünyâ’nın her yerinde, eski zamanların devlerinden bahseden mitoloji ve halk efsaneleri tamamen gerçektir. Zira o zamanlar insan, yukarıda belirtilen sebepten dolayı uzun bir ağaç gibi büyüyorlardı. </p>
	<p class="ortayazi"><span class="idebold">Arzu Bedenin Doğuşu</span></p>
	<p class="normal">394) Bitkinin yaşam bedeni bitkiyi yaprak yaprak inşa eder ve gövdeyi hep daha yükseğe çıkartır. Makrokozmik arzu beden belli bir noktadan sonra ona müdahale etmese ve büyümenin devam etmesini engellemeseydi, bedenler bu şekilde sınırsızca büyümeye devam ederlerdi. Ancak bu olmaz ve büyümenin devamı için artık gerekmeyen bu güç, başka amaçlar için kullanılır. Bu güç, artık çiçek ve tohum yapma işlerini gerçekleştirir. Aynı şekilde yaşam beden, insanın yoğun bedeni yedinci yıldan itibaren onun egemenliği altına girdiğinde onun çok hızlı bir şekilde büyümesini sağlar. Fakat ondördüncü yılda makrokozmik arzu bedenin rahminden arzu beden doğar ve yoğun beden üzerinde çalışmada belirleyici etkiye sahip olur. Böylelikle aşırı büyüme durur ve bu amaç için kullanılan güç, ‘insan-bitki’nin çiçek açıp meyveler verebilmesi için üreme amaçlı olarak kullanılabilir hale gelir. Bu yüzden kişisel arzu bedenin doğumu, ergenlik çağına girişi ifade eder. Bu andan itibaren karşı cinse doğru bir çekim hissedilir. Bu çekim, insan bedeninin üçüncü yedilik döneminde (14. yıldan 21. yıla kadar) özellikle güçlüdür, zira onu dizginleyen zihin henüz doğmamıştır.</p>
	<p class="ortayazi"><span class="idebold">Zihnin Doğuşu</span></p>
	<p class="normal">395) 14. yıldan sonra makrokozmik zihin, kişisel zihni kuluçkaya yatırır ve besler. Ve böylece zihin, kendindeki pasif ve gelişmemiş olanakları açığa çıkarabilir ve kendi düşüncelerini üretebilme yeteneğine sahip olur. Bireyin çeşitli araçlarının güçleri, artık bireyin, onların tamamını evriminde kullanabileceği belli bir olgunluk derecesine erişmişlerdir. Bu yüzden 21. yılla birlikte Ego, tüm araçlarının tek sahibi olur. Bu sahiplik, kanın sıcaklığı yardımıyla ve bireysel kanın gelişimiyle meydana gelir. Bu da ışık eterinin tam gelişimiyle bağlantılıdır.</p>
	<p class="ortayazi"><span class="idebold">Ego’nun Aracı Olarak Kan</span></p>
	<p class="normal">396) Çocukluk esnasında ve ondördüncü yıla kadar kırmızı kemik ilikleri, kan hücrelerinin (<span class="ideitalik">yuvar</span>) tamamını oluşturmazlar. Onlardan pek çoğu, timüs bezi aracılığıyla temin edilirler. Timüs, cenindeki en büyük bezdir ve büyüyen çocukta bireysel kan-yapım yetisi geliştikçe giderek küçülür. Timüs bezi, ana babanın çocuğa verdiği kan hücrelerinin bir bakıma deposudur ve bu yüzden kanını bu kaynaktan alan çocuk, kendi bireyselliğinin farkına varamaz. Çocuk kendi kanını kendisi üretmeden önce kendisini “Ben” olarak düşünmez ve 14. yılla birlikte timüs bezi kaybolduğunda “Ben” duygusunun kendini ifadesi en yüksek seviyeye ulaşır. Zira bu andan itibaren kan yalnızca Ego tarafından üretilmekte ve kana yalnızca Ego hükmetmektedir. Bu fikir ve onun mantığı şu şekilde açıklanabilir:</p>
	<p class="normal">397) Sindirim ve büyümenin, yaşam bedende bulunan kimyasal eterin pozitif kutbu boyunca varolan güçlere bağlı olduğu hatırlanacaktır. Bu eter, yedinci yılda yaşam bedenin kalan kısmıyla birlikte serbest bırakılır. Ancak bu anda sadece kimyasal eter tamamıyla olgunlaşmıştır, diğer kısımların ise daha olgunlaşması gerekir. Ondördüncü yılda, üreme ile ilişkili olan yaşam bedenin yaşam eteri tamamen olgunlaşır. Yedinci yıldan ondördüncü yıla kadar olan süre boyunca çok fazla yiyecek alımıyla belli bir miktarda güç biriktirilir ve bu güç cinsel organlara yönlendirilir. Böylelikle arzu beden serbest bırakıldığında bu organlar kullanılmaya hazır olurlar. </p>
	<p class="normal">398) Bu cinsel güç, üçüncü yedi yıllık dönem boyunca kanda biriktirilir ve bu zaman zarfında kan ısısının taşıyıcısı olan ışık eter gelişir ve vücudun çok sıcak ya da çok soğuk olmaması için kalbi kontrolü altına alır. Erken çocukluk döneminde kan sıcaklığı kolayca normal değerlerin üstüne çıkar. Aşırı büyüme döneminde ise genelde durum bunun tersidir. Öfkeli ve zaptedilemez gençlik döneminde tutku ve ruh hali, kanın aşırı ısınmasını sağlayarak Ego’yu dışarı atarlar. Çok isabetli bir şekilde bu durumu tutkunun kaynaması veya taşması olarak adlandırırız. Böyle bir kişiyi de “aklını kaybetmiş”, yâni düşünemez duruma gelmiş diye tarif ederiz. Tutku, öfke ve ruh hali kanın aşırı ısınmasına sebep olduklarında ve böylece Ego’yu bedenlerden kovduklarında olan, tam da budur. Burada da böyle bir kişi hakkında söylenen, “kontrolünü kaybetti” ifadesi çok doğrudur. Böyle bir durumda Ego, araçlarının dışındadır ve araçlar çıldırmış bir haldedirler, zira bu anda, onları yöneten düşüncenin etkisi altında değillerdir. Düşüncelerin görevlerinin bir bölümü de ani tepi’lere (<span class="ideitalik">impulse</span>) karşı bir fren gibi davranmaktır. Böyle patlamaların büyük ve korkunç bir tehlikesi de Ego, sahip olduğu bedenlerine tekrar girmeden önce bedensiz bir varlığın o bedenleri ele geçirme ve Ego’yu dışarıda bırakması ihtimalidir. Bu durum “obsesyon” (<span class="ideitalik">saplantı</span>) olarak adlandırılır. Böyle durumlarda ancak sükûnetini koruyan ve Ego’sunun aşırı ısınma sebebiyle dışarıya atılmasına yolaçmayan kimseler, düzgün düşünebilirler. Ego, kan ısısı çok düşük ya da çok yüksekse bedende çalışamaz. Bu iddia için şöyle bir kanıt getirebiliriz: Bilinen bir gerçektir ki aşırı sıcak bizim uykumuzu getirir ve sıcak belli bir dereceyi geçerse Ego’yu dışarı atar ve bedeni baygın ve bilinçsiz bir konuma sokar. Aşırı soğuk da bedeni uykulu veya bilinçsiz bir konuma sokmaya çalışır. Yalnızca kan sıcaklığı normal sıcaklığa sahipse veya bu sıcaklık civarındaysa Ego onu bir bilinç aracı olarak kullanabilir.</p>
	<p class="normal">399) Ego’nun kanla olan yakın ilişkisini daha iyi açıklamak için, utandığımızda meydana gelen yüz kızarmasını örnek gösterebiliriz. Kanın beyne sürülmesi ve böylelikle beynin aşırı ısınmasına ve düşünme faaliyetini felce uğratmasına sebep olması da Ego-kan ilişkisi için önemli bir kanıttır. Korku, dış dünyânın tehlikelerine karşı Ego’da kendisini koruma gerekliliği uyandıran durumdur. Bu durum, kanın vücudun iç taraflarına doğru çekilmesine ve insanın renginin solmasına sebep olur. Zira kan, vücudun dış taraflarından çekilmiş ve ısı kaybetmiştir. Bu durum neticesinde yine düşünme faaliyeti felce uğrar. Kişinin kanı böyle bir durumda “donar”. Sanki ortam kendiliğinden soğumuş gibi kişi titrer ve dişleri birbirine vurmaya başlar. Yüksek ateş’te oluşan fazla ısı da sayıklamaya sebep olur. </p>
	<p class="normal">400) Tam kanlı (<span class="ideitalik">full-blooded</span>) bir insan, (<span class="ideitalik">eğer kanı çok sıcak da değilse</span>) bedensel ve zihinsel olarak aktiftir. Buna karşın kansız bir insan, bedensel ve zihinsel olarak sürekli yorgundur. İlkini Ego daha iyi yönetebilir, ikincisinde ise daha az kontrole sahiptir. Ego, düşünmek istediğinde uygun sıcaklıktaki kanı beyne yönlendirir. Ağır bir yemek sonrası Ego faaliyetini sindirim sistemine yönlendirmişken insan düşünemez ve yorgundur. </p>
	<p class="normal">401) Eski Normanlar (<span class="ideitalik">Kuzey Cermen Halkları</span>) ve İskoçlar, Ego’nun kanda bulunduğunu biliyorlardı. Hiçbir yabancı, kanını onların kanıyla “karıştırmadan” ve böylece onlardan biri olmadan, o halklardan birisiyle evlenemezdi. İnisiye bir kişi olan Goethe, bunu “Faust” adlı eserinde de göstermiştir. Faust, Mephisto ile anlaşma yapmak üzeredir ve Mephisto’ya sorar: “Neden anlaşmayı sıradan bir mürekkeple imzalamıyoruz? Neden ille de kanla imzalamak zorundayız?” Mephisto yanıtlar: “Kan, çok özel bir sıvıdır”. O, insanın kanına sahip olanın insana da sahip olacağını biliyordu Hiçbir Ego, sıcak kan olmadan kendisini ifade edemez. </p>
	<p class="normal">402) Ego’nun kendini gerçek anlamda ifadesi için uygun ısı zihin, makrokozmik Somut Zihin tarafından doğuruluncaya kadar oluşmaz. Bu doğum, yaklaşık olarak yirmibirinci yılda meydana gelir. Bu yaşı en erken oy verme yaşı olarak belirleyen yasa da (<span class="ideitalik">1909- Amerika</span>) bu gerçeği göstermektedir.</p>
	<p class="normal">403) İnsan gelişiminin şimdiki safhasında insan, her yaşam döngüsünde, bir doğumdan diğerine kadar bu ana aşamalardan geçer. </p>
	</div>
</body>
</html>