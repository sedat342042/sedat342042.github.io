<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_22">15. Bölüm<br class="chapter"/>
	Mesih ve Misyonu</h2>
<p class="ortayazi"><span class="idebold">Dinin Gelişimi</span></p>
	<p class="normal">1156) Bu eserin önceki bölümünde, etrafımızdaki dış dünyanın nasıl oluştuğunu ve insanın, dış dünyayla bağlantıda olmasını sağlayan karmaşık organizmayı nasıl geliştirdiğini öğrendik. Biraz da Yahudi Irk-dinini inceledik. Şimdi de insanlığın yükseltilmesi için yapılan en son ve en büyük tanrısal hamle olan Hristiyanlığı inceleyeceğiz. O, geleceğin Evrensel Dini olacaktır. </p>
	<p class="normal">1157) Şu dikkate değer bir gerçektir ki, insan ve onun dinleri, birlikte yan yana ve aynı derecede gelişmişlerdir. Bir ırkın ilk dininin, onun hakim olduğu ırk kadar vahşi olduğunu görürüz. Halkların uygarlaşması ile birlikte, onların dinleri de insani olmuşlar ve yüksek ideallerle daha uyumlu olmuşlardır.</p>
	<p class="normal">1158) Materyalistler bu olgudan yola çıkarak hiçbir dinin, insanın sahip olduğu kaynaktan daha yüksek bir kaynağa sahip olmadığı sonucunu çıkarmışlardır. Onların ilk zamanlara ilişkin araştırmaları şöyle bir kanaata sahip olmalarına yolaçtı: İnsan, gelişimiyle orantılı olarak Tanrı’sını medenileştirmekte ve onu kendi suretine göre modernleştirmektedir.</p>
	<p class="normal">1159) Bu akıl yürütme eksiktir, çünkü insanın beden değil, evrim ilerledikçe bedeni hep daha iyi bir yetenekle kullanan <span class="ideitalik">içte oturan</span> bir ruh, bir Ego olduğu gerçeğini dikkate almamaktadır. </p>
	<p class="normal">1160) Beden için yasanın, “en uygun olanın Hayatta Kalması” olduğu şüphe götürmez. Ruhun Evriminin yasası ise “fedakârlık” talep eder. İnsan, “Güç haklıdır” şeklinde inandığı sürece beden gelişir ve güçlenir. Çünkü tüm engeller, başkaları dikkate alınmadan bertaraf edilir. Eğer beden her şey olsaydı, o zaman insan için tek bir yaşam biçimi olurdu. O, başkalarını hiçbir şekilde dikkate almaz ve kendi hakkı olarak gördüğü, yani güçlünün hakkı olarak gördüğü şeylere yapılan tecavüzlere karşı her şeyi güçle karşı koyarak deneyebilirdi. Çünkü, En Uygunun Hayatta Kalması yasasına göre tek adalet ölçütü, güçlünün haklı olduğudur. O, kendi hemcinslerine karşı tamamen saygısız olurdu. Ve onu, o anki keyfinden alıkoymaya yönelik olan ve dışarıdan gelen her türlü güce karşı tamamen duyarsız olurdu. </p>
	<p class="normal">1161) Bu yüzden açıktır ki, insanı daha soylu bir davranış biçimine götüren şey, onun içinden, bedenle özdeş olmayan bir kaynaktan gelmelidir. Çünkü ancak o zaman o, bedensel hazlarla çatışmaya girmez ve çoğu kez bedenin çok açık ilgilerine karşı galip gelemezdi. Ayrıca bedensel olan güçten daha kuvvetli bir güç olmalıdır, aksi takdirde o, bedensel arzuları başarıyla aşamaz ve o arzuları, fiziksel olarak kendisinden daha zayıf olanlara fedakarlık için zorlayamazdı. </p>
	<p class="normal">1162) Böyle bir kuvvetin varolduğunu elbette kimse inkar etmeyecektir. Gelişimimizde öyle bir aşamaya geldik ki, artık fiziksel olarak zayıf olanları kolay bir av olarak görmüyoruz ve onları koruyoruz. Bencillik, yavaş ama emin bir şekilde Fedakârlık tarafından defediliyor. </p>
	<p class="normal">1163) Doğa, kendinden emin bir şekilde amaçlarına ulaşır. Onun işleyişi, yavaş olmasına karşın düzenli ve kesindir. Her insanın göğsünde bu fedakarlık gücü, bir maya gibi çalışır. O, vahşi insanı medeni insan haline dönüştürdü, zamanla onu, bir Tanrı’ya dönüştürecektir.</p>
	<p class="normal">1164) Saf ruhsal olan, akıl ile bütünüyle kavranamasa da bir örnek yardımıyla en azından anlaşılabilir. </p>
	<p class="normal">1165) İki diyapazondan biri, aynı frekansla vurulursa ses, diğer diyapazonda da aynı titreşimin oluşmasına neden olacaktır. Bu titreşim başlangıçta zayıftır. Ancak aynı frekansla diyapazona vurulmaya devam edilirse ikinci diyapazomun sesi hep daha kuvvetli olacak ve sonuçta da birincisinin sesiyle aynı seviyeye gelecektir. İki diyapazom arasındaki mesafe birkaç metre olduğunda bile ve hatta diyapazonlardan biri, cam bir kapla kapatıldığında dahi aynı olay meydana gelir. Vurulan diyapazondan gelen ses, camı aşacak ve camın içindeki diyapazonda rezonansı oluşturacaktır. </p>
	<p class="normal">1166) Bu görünmez ses titreşimlerinin somut madde üzerinde büyük bir gücü vardır. Bu ses titreşimleri hem yaratabilir ve hem de yokedebilir. Çok ince pudra veya kumun az bir miktarı, bir metal veya cam plakanın üzerine serpilir ve plakanın kenarına bir keman yayı sürtülürse, tabakanın üzerindeki pudra, güzel ve geometrik formlara bürünür. İnsan sesi de, hep aynı sesi çıkardığında hep aynı formu yaratabilir. </p>
	<p class="normal">1167) Bir müzik aletinde (<span class="ideitalik">piyano veya daha iyisi kemanda, çünkü kemanda daha çok ses derecesi elde edilebilir</span>) nota veya akort ardı ardına çalınırsa bu, dinleyicinin kafanın arka kısmının alt tarafında açıkça algılanabilir bir titreşim hissetmesine neden olur. Notanın çalındığı her seferde titreşim hissedilecektir. Onu bu kadar etkileyen bu ses, insan için “temel ses”tir. Eğer bu ses, yavaş ve yumuşak bir şekilde çalınırsa bedeni inşa edecek ve onu yenileyecek; sinirleri uyaracak ve sağlığı yeniden geri getirecektir. Ancak öte yandan baskın bir şekilde yeterince kuvvetli ve uzun çalınacak olursa o zaman, muhakkak ki tabancadan çıkan bir kurşun gibi insanı öldürecektir.</p>
	<p class="normal">1168) Müzik veya ses ile ilgili olarak söylediklerimizi şimdi bu içsel güç problemine uygularsak, belki konuyu daha iyi anlayabiliriz. </p>
	<p class="normal">1169) İlk olarak, yukarıda örneğini vermiş olduğumuz iki diyapazonun aynı ses seviyesine sahip olduklarını hatırlayalım. Eğer durum böyle olmasaydı, diyapazomlardan birini sur borusu ötene kadar ardarda çalmış olsaydık bile diğeri sessiz kalacaktı. Şunu iyice anlayalım: Ancak her iki diyapazonda da aynı ton varsa, bir diyapazondaki titreşimler, diğerinde de bir etkileşim meydana getirir. Her şeyin veya her varlığın, yukarıda belirtildiği gibi sadece kendi temel sesi aracılığıyla etkilenmesi sağlanabilir. </p>
	<p class="normal">1170) Fedakârlık gücünün varolduğunu biliriz. Uygarlaşmamış topluluklarda, daha yüksek sosyal topluluklardakine göre bu gücün daha az olduğunu da biliriz. Bu güç, en aşağı Irklarda neredeyse tamamen eksiktir. Bunun mantıksal sonucu şudur, bu gücün insanda tamamiyle eksik olduğu bir zaman vardı. O halde doğal olarak şu soruyu sormamız gerekir: “Bunun ortaya çıkmasına ne sebep oldu?”</p>
	<p class="normal">1171) Bunun maddi kişiliklikle bir ilgisi yoktur. Aksine insan doğasının bu parçası, onsuz çok daha fazla huzurludur. İnsanın içinde fedakârlık gücü gizil halde bulunuyor olmalıdır, aksi takdirde bu güç uyandırılamazdı. Dahası o, tıpkı ilk diyapazonun harekete geçirilmesinden sonra ikincisinin de harekete geçmesi gibi önceden beri faal olan benzer bir güçle uyandırılmış olmalıdır. </p>
	<p class="normal">1172) Aynı zamanda gördük ki, ikinci diyapazondaki titreşimler, birincisinden gelen sesin etkisiyle hep daha kuvvetli hale gelirler ve cam kap, ses etkileşimini önleyemez. İnsanda varolan güce benzeyen bir gücün sürekli etkisi altında Tanrı’nın insana olan Sevgisi, fedakârlık gücünü onda uyandırdı ve sürekli olarak bu gücün etkisini arttırdı. </p>
	<p class="normal">1173) Bu yüzden başlangıçta insana, câhilliğine uygun bir din vermenin zorunlu olduğunu kabul etmek makul ve mantıklıdır. Daha ilk zamanlarında ona, tamamen Şefkat ve Sevgi olan bir Tanrı’dan bahsetmek faydasız olurdu. Onun bakış açısından bu özellikler birer zayıflıktı ve insanlardan, kendilerine göre zayıf özelliklere sahip bir Tanrı’ya itaat etmeleri beklenemezdi. Onun itaat edeceği Tanrı, güçlü bir Tanrı olmalıydı. İnsanın korktuğu, yıldırımlar fırlatabilen ve yıldırım ışığını elinde tutabilen bir Tanrı.</p>
	<p class="normal">1174) Böylece insanın, ilk olarak Tanrı’dan korkması ve korkuyla onun ruhsal esenliğini destekleyen dinlere sahip olması sağlandı.</p>
	<p class="normal">1175) Bundan sonraki adım, onda bir çeşit özveri özelliğini uyandırmak oldu. Bunun için insanın kendi dünyasal malından bir kısmını vermesi, kurban etmesi sağlandı. Bu, ona kıskanç bir Tanrı olan bir Kabile ya da Irk Tanrısı verilmesi yoluyla sağladı. Bu Tanrı onlardan, en katı bağlılığı ve büyüyen insan tarafından çok değer verilen maldan kurban vermeyi talep ediyordu. Diğer yandan bu Irk-Tanrısı bir arkadaş ve güçlü bir dosttu. O, savaşları idare ediyor ve insana, kurban olarak sunduğu koyun, boğa ve tahılın kat kat fazlasını ona geri veriyordu. İnsan henüz tüm Yaratıkların benzer olduğunu anlayabileceği aşamaya erişmemişti. Fakat Kabile Tanrısı ona, kabilesindeki kardeşlerine karşı şefkatli davranmasını öğretti ve ona, aynı Irkın tüm insanları arasında adaleti ve dürüst ticareti sağlayan yasalar verdi. </p>
	<p class="normal">1176) Bu adımların kolayca gerçekleştirildiği ve onların ilkel insan tarafından direnç ve karşı gelmeyle karşılanmadığı düşünülmemelidir. Bencillik günümüze kadar bile aşağı doğada kökleşmiştir ve burada birçok yanılma ve doğru yoldan sapma olacaktır. Yahudi Kutsal Kitab’ında insanın Tanrı’nın emirlerini nasıl unuttuğuna ve Irk Tanrısı tarafından sabırla ve sürekli olarak nasıl “dürtülmesi” gerektiğine dair çok iyi örnekler vardır. Yalnızca sabırlı bir Irk-ruhunun belaları, o zamanlar insanı yasaya yeniden döndürecek derecede güce sahipti. Ki bu yasaya itaat etmeyi o zamana kadar çok az insan öğrenmişti. </p>
	<p class="normal">1177) Ancak her şeye rağmen daima, biraz daha yükseği talep eden öncüler varolmuştur. Sayıca yeterli düzeye geldiklerinde çeşitli evrim aşamalarının olması için daima evrimde yeni bir aşamaya geçilmiştir. Yaklaşık 2000 yıl önce insanlığın en ilerlemiş olanlarının bir aşama daha ilerisine ihtiyaç duydukları ve gelecekteki inanmaları gereken bir varoluşta ödüllendirilmek için iyi bir yaşam sürmelerinin zorunlu olduğu bir dine sahip olabilecekleri zaman geldi. </p>
	<p class="normal">1178) Bu, atılması gereken uzun ve zorlu bir adımdı. Bir koyunu veya öküzü tapınağa getirip bir kurban olarak sunmak nispeten kolaydı. Kişi ekininin, üzüm bağının veya hayvanlarının ilk ürünlerini sunduğunda Kabile Tanrısının ambarını tekrar dolduracağına ve ona ödül olarak verdiğinden çok daha fazlasını vereceğine inanırdı. Fakat bu yeni yolda malını kurban etmek değil, çok daha fazlası, kendini kurban etmek isteniyordu. Bu, en yüksek bir şehitlik eylemiyle bile karşılaştırılamazdı. Çünkü en yüksek şehitlik eylemini gerçekleştirmek bile buna göre kolaydır. Onun yerine insandan günbegün, sabahtan akşama kadar herkese karşı şefkatli davranması talep ediliyordu. İnsan artık bencilliğin önüne geçmeli ve komşusunu da kendisini sevdiği gibi sevmeliydi. Ayrıca ona doğrudan ve görünür bir ödül de verilmeyecekti. Onun sadece gelecekteki bir mutluluğa inanması gerekiyordu. </p>
	<p class="normal">1179) Gariptir ki insanlar, bu devamlı iyi davranmaya ilişkin yüksek ideali gerçekleştirmeyi, kendi çıkarlarını tamamen bir kenara bırakmaları gerektiğinden iki kat daha zor bulmuşlardır. Kurban talep ediliyordu, ancak bunun herhangi bir ödül garantisi yoktu. Elbette böyle bir fedakarlığın daima gerçekleştirilmesi ve bunun sürekli artması insanlığın lehinedir. İnsan ruhunun, bedenin bencil içgüdüleriyle mücadelede nasıl zayıf olduğunu ve böyle davranış kuralları karşısında ümitsizlik tehlikesinin ne kadar büyük olduğunu bilen Bilge Liderler, insanlara bir başka yükseltici güç verdiler. Onlar yeni dine, “vekil kefareti” öğretisini de dahil ettiler. </p>
	<p class="normal">1180) Yalnızca “Sebep ve Sonuç” yasasını üstün gören birkaç çok ileri düzeydeki filozof tarafından bu fikir horgörülerek reddedildi. Okuyucu bu filozoflarla aynı fikirde ise ondan, her iki görüşün de evrim planının bir parçası olduğunu gösteren ve aşağıda verilecek olan açıklamayı incelemesini rica edeceğiz. Kefaret (<span class="ideitalik">günah kurbanı</span>) öğretisinin birçok ciddi ruha, kendi aşağı doğalarını sürekli başarısız çabalarına karşın buyrukları altına almada mücadele cesareti verdiğini söylememiz şimdilik yeterlidir. Hatırlayalım ki daha önce Yenidendoğuş ile Sebep ve Sonuç Yasalarını anlatırken bahsedilen sebeplerden dolayı Batı insanı gerçekte bu yasaları hiç bilmemektedir. İsa’dan önceki yaşamda böyle büyük bir idealle, birkaç kısa yıldan başka bir şeye sahip olmadan gelişimin böyle yüksek bir olgunluk seviyesine erişme inancında olanlara yardım etmemek en büyük zulüm olurdu. Bu yüzden Golgota’daki<sup class="calibre4"><a href="gulhac_split_126.html#footnote-100-49" id="footnote-100-49-backlink" name="footnote-100-49-backlink">[49]</a></sup> YÜCE KURBAN, diğer amaçlara da hizmet etmiş olsa da, ileride gösterileceği gibi imkânsızı elde etmeye çalışan, yani Hristiyan dini tarafından talep edilen mükemmelliğe bir kısa yaşamda erişmeye çalışan her ciddi ruh için haklı bir umut ışığı oldu.</p>
	<p class="ortayazi"><span class="idebold">İsa ve İsa Mesih</span></p>
	<p class="normal">1181) Golgotha’nın Büyük Sırrını biraz olsun anlayabilmek ve gelecekteki Evrensel Dinin Kurucusu olan İsa’nın Misyonunu kavrayabilmek için her şeyden önce O’nun gerçek doğasına ve aynı zamanda da Taoizm, Budizm, Hinduizm, Yahudilik vs gibi Irk-dinlerinin başı olan Yehova’nın gerçek doğasına aşina olmalıyız. Aynı şekilde vakti geldiğinde Mesih’in Krallığı bırakacağı “Baba”nın kimliğini de tanımalıyız.</p>
	<p class="normal">1182) Hristiyan inancında şu cümleyi buluruz: “İsa Mesih, Tanrı’nın yegâne oğlu”. Bu genel olarak şöyle anlaşılmıştır: “Filistin’de yaklaşık 2000 yıl önce ortaya çıkmış ve İsa Mesih olarak bilinen bir kişi, belli bir birey, Tanrı’nın bir tek oğludur”. </p>
	<p class="normal">1183) Bu, büyük bir hatadır. Yukarıdaki cümlede, ayrı ve birbirinden çok farklı üç Varlık tanımlanmıştır. Öğrencinin bu Üç Büyük ve Yüce Varlığın doğalarını tam olarak anlaması hayati önem arzeder. Bu Üç Varlık, ihtişam bakımından birbirlerinden çok farklıdır, ancak herbiri de bizim en derin ve en samimi tapınmamıza lâyıktırlar. </p>
	<p class="normal">1184) Öğrenci şimdi Şekil 6’ya baksın ve “yegâne çocuğun” (<span class="ideitalik">Yuhanna’nın konuştuğu “Kelime”</span>) En Yüce Varlığın ikinci görünümü olduğuna dikkat etsin.</p>
	<p class="normal">1185) Bu “Kelime” ve sadece bu “Kelime”, “Babasından (<span class="ideitalik">birinci Görünüm’den</span>) tüm âlemlerden önce doğmuştur”. “Yaratılmış olan hiçbir şey O’nsuz yaratılmamıştır. Buna, her ikisinden meydana gelmiş olan Yüce Varlığın üçüncü Görünümü de dahildir. Bu yüzden “Tek doğurulmuş olan”, evrendeki her şeyin üzerinde olan Yüce Varlıktır. O’nu da yaratmış olan Güç-görünümü, sadece onun üstündedir. </p>
	<p class="normal">1186) Tezahür başlamadan önce En Yüce Varlığın birinci Görünümü, “düşünür” ya da olmasını diler. Her şey, milyonlarca Güneş Sistemleri ve varoluşun Kozmik Düzlemlerinden, bizim evrim alanımızın üzerindeki yedinci Kozmik Düzlemde bulunan (<span class="ideitalik">Şekil 6’ya bakınız</span>) büyük Yaratıcı Hiyerarşiler de buna dahildir. Bu Görünüm aynı zamanda, daha da fazla büyüme olasılığını kaybederek kristalleşmiş olan her şeyi çözen güçtür. En sonunda aktif tezahürün sonu geldiğinde de içindeki her şeyi bir başka Tezahür Evresi’ne dek tekrar yutan güçtür. </p>
	<p class="normal">1187) En Yüce Varlığın üçüncü görünümü de, maddede kendisini itme ve çekme kuvvetleri olarak gösteren güçlerdir. Bu güçler ona farklı çeşitlerde Formlar oluşturma imkânı verir. Bu, Kozmik Kök-maddenin, daha önce bahsettiğimiz müzik titreşimleri yoluyla şekillerin oluşturulmasına benzer bir yöntemle en farklı türlerdeki formları oluşturan “kelime” ya da “yaratıcı buyruk”tur. Aynı ses daima aynı şekli meydana getirir. Böylece bu büyük ilk “KELİME”, en ince maddede sayısız Formlarla dolu tüm bu farklı âlemleri meydana getirdi ya da yaşama çağırdı. O zamandan bu yana bu âlemler ve Formlar sayısız yaratıcı Hiyerarşi tarafından kopyalandı ve onların tüm ayrıntıları üzerinde çalışıldı. </p>
	<p class="normal">1188) Ancak En Yüce Varlığın üçüncü görünümü, Kozmik Kök-Maddeyi normal atalet durumundan uyandırmasaydı ve sayısız birleşik atomun, kendi ekseni etrafında dönme hareketine geçmelerini sağlamasaydı, bu eksenleri birbirlerine farklı açılara yerleştirmemiş ve onlardan her biri özel bir “titreşim sayısına” sahip olmuş olmasaydı, “Kelime” bunu yapamazdı. </p>
	<p class="normal">1189) Eksenlerin bu farklı eğilim açıları ve titreşim sayıları, Kozmik Kök-maddeye yedi büyük Kozmik Düzlemin temeli olan farklı kombinasyonlar oluşturabilme imkânı sağladı. Bu yedi Düzlemin her birinde başka bir eksen eğilimi ve başka bir titreşim sayısı bulunur. Bu yüzden her bir Düzlemde koşullar ve bileşimler, “Tek Doğurulmuş Olan”ın faaliyeti sayesinde diğerlerindekilerden farklıdır. Şekil 14 bize şunları gösterir:</p>
	<p class="normal">1190) “Baba”, Satürn Evresi insanlığındaki en yüksek inisiyedir. O Evrenin sıradan insanlığı şimdi Zihnin Efendileri’dirler.</p>
    <div class="calibre1" id="calibre_pb_56"/></body>
</html>