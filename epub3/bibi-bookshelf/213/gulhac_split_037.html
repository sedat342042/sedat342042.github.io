<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_14"><span class="idebold">7. Bölüm</span><br class="chapter"/>
    <span class="idebold">Evrim Yolu</span></h2>
<p class="normal">557) Burada yeri gelmişken konuları daha iyi açıklamak için kullanılan şekillerle ilgili bir uyarı yapalım. Öğrenci aklından hiç çıkarmamalıdır ki, başka bir boyuta indirgenen herhangi bir şey, asla bulunduğu boyuttaki kadar tam ve kesin olamaz. Gerçek bir ev görmemiş olsaydık, bir evin resmi bize çok az şey ifade ederdi veya hatta hiçbir şey ifade etmezdi. Bu durumda resimde sadece çizgileri ve renkleri görürdük. Bu da bizim için herhangi bir anlam ifade etmezdi. </p>
	<p class="normal">Fizikötesi şeyleri betimlemek için kullanılan şekiller, hakikatin olduğundan çok daha küçük ölçüde gerçek ifadeleridirler. Bu da şu basit nedene dayanır: Üç boyutlu ev, resim olarak gösterimde iki boyuta indirgenmektedir. İki boyutlu bu şekillerle, dört ilâ yedi boyut gerçekliğine sahip olan Devreler, Âlemler ve Küreler gösterilmeye çalı-<br class="chapter"/>şılmaktadır. Bu yüzden bu şekillerle onların doğru bir şekilde resmedilme imkânı daha da azdır. Hiç unutmamalıyız ki, bu Âlemler ve Küreler içiçe geçmiş bir haldedirler ve onları şekillerde göstermek, bir saatin düzgün çalıştığını göstermek için onu parçalarına ayırıp, çarklarını bir masa üstünde yanyana dizmeye benzer. Eğer öğrenci, bu şekillerden herhangi bir fayda sağlamak istiyorsa onları ruhsal olarak anlamalıdır. Aksi takdirde şekiller onda aydınlanma sağlayacağı yerde yanılgı yaratacaktır. </p>
	<p class="ortayazi"><span class="idebold">Devirler ve Kozmik Geceler</span></p>
	<p class="normal">558) Satürn Evresi yedi Evre’den ilkidir ve bu ilk aşamada bâkir rûhlar, Bilincin ve Form’un evrimine doğru ilk adımlarını atarlar. Şekil 7’den de görüleceği gibi evrimsel tepi (<span class="ideitalik">impulse</span>), yedi Küre (<span class="ideitalik">A, B, C, D, E, F ve G küreleri</span>) etrafında okların gösterdiği yönde yedi defa dolanır.</p>
	<p class="normal">559) İlk olarak evrimin bir parçası A Küresinde tamamlanır. A Küresi, Tanrısal Rûh Âlemi’nde bulunur. Bu âlem, bizim evrim alanımızı oluşturan beş âlem içinde en seyrek olanıdır. Bundan sonra gelişen yaşam kademeli olarak B Küresine taşınır. Bu küre, ilkinden biraz daha yoğun olan Yaşam Rûhu Âlemi’nde yeralır. Burada evrimin başka bir aşaması gerçekleşir. Gelişen yaşam, belli bir zaman sonra C Küresi’nin arenasını adımlamaya hazır hale gelir. C Küresi, Soyut Düşünce Âleminde bulunur ve bu âlem, ilk iki âlemden daha yoğun bir maddeden meydana gelmiştir. Bu varoluş aşamasındaki dersler öğrenildikten sonra yaşam dalgası D Küresine geçer. D Küresi, Somut Düşünce Bölgesi’nde yeralır. Burası Satürn Evresi’nde yaşam dalgasının en yoğun maddeye eriştiği yerdir. </p>
	<p class="normal">560) Bu noktadan itibaren yaşam dalgası tekrar yukarı yönde E Küresine doğru hareket eder. E Küresi, C Küresi gibi Soyut Düşünce Bölgesi’nde bulunur, fakat buradaki koşullar C Küresinin koşullarından farklıdır. Yaşam dalgası involüsyon’da bulunmaktadır ve âlemlerin maddesi sürekli hep daha yoğun olmaktadır. Her şeydeki eğilim, zamanla daha yoğun ve daha katı olma yönündedir. Evrimin yolu spiral şeklinde olduğundan açıktır ki, aynı noktalar aşılmasına rağmen koşullar hiçbir zaman aynı olmaz. Aksine bu koşullar hep daha yüksek ve daha gelişmiş bir planda bulunurlar. </p>
	<p class="normal">561) E Küresindeki çalışma tamamlandığında F Küresinde bulunan bir sonraki aşamaya geçilir. F Küresi de tıpkı B Küresi gibi Yaşam Rûhu Âleminde yeralır. Yaşam dalgası buradan da G Küresine çıkar. Buradaki çalışma da bitirildiğinde yaşam dalgası bütün bu yedi küre etrafında bir kez dolanmış olur. Bu dolanma, dört farklı Âlem boyunca bir kere aşağı ve bir kere de yukarı doğru gerçekleşir. Bu yaşam yolculuğu bir Devir (<span class="ideitalik">Revolution</span>) olarak adlandırılır ve yedi Devir de bir Evre’yi (<span class="ideitalik">Period</span>) meydana getirir.</p>
	<p class="normal">562) Yaşam dalgası, yedi Küre etrafında yedi kez dolandığında ve böylece yedi Devri tamamladığında Yaratımın Birinci Günü bitmiş olur. Bu günü, dinlenme ve özümseme için bir Kozmik Gece takip eder. Bu geceden sonra da Güneş Evresi başlar.</p>
	<p class="normal">563) İki dünyâ günü arasındaki bir uyku gecesi ve iki dünyâ yaşamı arasındaki uzun dinlenme süresinde olduğu gibi; Kozmik Dinlenme Gecesi de pasif bir dinlenme dönemi değil, bir sonraki evre olan Güneş Evresi’ndeki faaliyetler için bir hazırlık evresidir. Zira oluşan insan, Güneş Evresi’nde maddenin daha da derinliklerine dalacaktır. Bu yüzden, konumları Satürn Evresi’nde yedi Âlemdeki Küre konumlarından farklı yeni Küreler gereklidir. Bu yeni kürelerin ve diğer kişisel faaliyetlerin sağlanması rûhları, evreler arasındaki süreler olan Kozmik Gecelerde meşgul eder. Bunun işleyişi şu şekilde olur: </p>
	<p class="normal">564) Yaşam dalgası Satürn Evresi’nde A Küresini son kez terk ettiğinde küre, yavaş yavaş çözülmeye başlar. Onu inşa etmiş olan güçler, (<span class="ideitalik">A Küresinin Satürn Evresi boyunca içinde bulunduğu</span>) Tanrısal Rûh Âlemi’nden (<span class="ideitalik">A Küresinin Güneş Evresi boyunca içinde bulunduğu</span>) Yaşam Rûhu Âlemi’ne nakledilir. Bu durumu Şekil 8’den görebiliriz.</p>
	<p class="normal">565) Satürn Evresi’nde yaşam dalgası, B Küresi’ni son kez terk eder etmez, bu küre de çözülmeye başlar. Onun güçleri de tıpkı bir insan aracının tohum-atomunda olduğu gibi, Güneş Evresi’ndeki B Küresi’nde tohum olarak kullanılırlar. Güneş Evresi’nde bu küre Soyut Düşünce Bölgesi’nde bulunur.</p>
	<p class="normal">566) Aynı şekilde C Küresi’nin güçleri de Somut Düşünce Bölgesi’ne nakledilirler. Bu güçler, yaklaşmakta olan Güneş Evresi için yeni bir C Küresi yapmak üzere bu bölgenin maddesini kendilerine çekerler. D Küresi de aynı dönüşüme uğrar ve Arzu Âlemine yerleşir. E, F ve G Küreleri de sırasıyla benzer biçimde nakledilir. Şekil 8’den de görüleceği gibi sonuçta Güneş Evresi’nde tüm küreler maddede, Satürn Evresi’nde olduklarından bir adım daha derine inmişlerdir. Bu iki evre arasında Kozmik Dinlenme Gecesi, Satürn Evresi’nde G Küresi’nin son faaliyeti ile Güneş Evresi’nde A Küresi’nin yenilenmiş faaliyeti arasında bulunur. Böylece yaşam dalgası Kozmik Dinlenme Gecesi’nden çıkışından sonra etrafında yeni bir ortam bulur. Bu ortamda da yeni deneyim fırsatları bulunmaktadır.</p>
	<p class="normal">567) Güneş Evresi boyunca yaşam dalgası yedi Küre etrafında yedi kez döner ve içinde Kürelerin bulunduğu dört Âlem veya Bölgenin içinden aşağı ve yukarı doğru yedi kez geçer. Bu da tıpkı Satürn Evresi’nde olduğu gibi Güneş Evresi’nde de yedi Devir meydana getirir.</p>
	<p class="normal">568) Yaşam Dalgası Güneş Evresi’nde A Küresi’ni son kez terk ettiğinde bu küre çözülmeye başlar. A Küresi’nin güçleri Soyut Düşünce Bölgesi’nin yoğun bölgesine nakledilirler. Bu güçler burada, Ay Evresi’nde kullanılmak üzere bir gezegen oluştururlar. Aynı şekilde diğer Kürelerin güçleri de nakledilirler ve Ay Evresi’nin kürelerinde tohum olarak işgörürler. Şekil 8’de de gösterildiği gibi, Ay Evresi’nin kürelerinde de işlem, tıpkı Satürn Evresi’nde kürelerin yerlerinden kaldırılıp Güneş Evresi’nde bulundukları konuma getirilme işlemi gibidir. Böylece Ay Evresi’nin küreleri maddede, Güneş Evresi’nde bulundukları konumdan bir adım daha aşağıya yerleştirilmiş olurlar. En aşağıdaki küre olan D Küresi bu aşamada Fizik Âlemin Eter Bölgesi’ne gelmiştir.</p>
	<p class="normal"> 569) Güneş Evresi’ni takip eden Kozmik Gece’den sonra yaşam dalgası Ay Evresi’nde, A Küresi üzerinde yol almaya başlar. Ve önceki evrede olduğu gibi burada da yedi Devir tamamlar. Bundan sonra da yine bir Kozmik Gece geçirir. Bu esnada da küreler yine bir adım aşağıya taşınırlar. Bu kez en yoğun Küre, Şekil 8’den de görüleceği üzere Fizik Âlemin Kimyasal Bölgesi’nde bulunmaktadır.</p>
	<p class="normal">570) Şu anda Yer Evresi’ndeyiz ve en aşağıdaki ve en yoğun küre olan D Küresi, bizim şimdiki dünyâmızdır. </p>
	<p class="normal">571) Ay Evresi’ni takip eden bir Kozmik Geceden sonra yaşam dalgası burada da yolculuğuna A Küresi’nden başladı. Yaşam dalgası zamanımızda yedi küreden üç defa geçmiştir ve şu anda D Küresindeki dördüncü devrinde bulunmaktadır.</p>
	<p class="normal">572) Burada yer yüzeyinde ve bu dördüncü devirde, zamanımızdan birkaç milyon yıl önce maddenin en yoğun olduğu –maddedeki en aşağı nokta– duruma erişilmiştir. Bu yüzden bundan sonraki eğilim yukarı yönlüdür ve daha ince maddede de bilinç kazanmayı sağlayacaktır. Bu evreyi tamamlamamız için geçmemiz gereken 3,5 devir boyunca Yer hep daha eterik olacaktır. Ve bir sonraki Evre olan Jüpiter Evresi’nde D Küresi, Ay Evresi’nde olduğu gibi yine Eter Bölgede bulunacaktır. Aynı şekilde diğer küreler de yükseleceklerdir. </p>
	<p class="normal">573) Venüs Evresi’nde bu küreler, Güneş Evresi’nde bulundukları konumda olacaklar. Vülken Evresi’nde ise Satürn Evresi’ndeki kürelerle aynı yoğunlukta olacaklar ve Satürn Evresi’nde kürelerin bulunduğu âlemlerle aynı âlemlerde bulunacaklar. Tüm bunlar Şekil 8’de gösterilmiştir.</p>
	<p class="normal">574) Yaşam Dalgası, Yer Evresi’ndeki çalışmasını tamamladıktan ve onu takip eden Kozmik Gece geçtikten sonra Jüpiter Evresi’nin yedi küresindeki yedi devrini yapacaktır. Bu Evre’den sonra da her zamanki gibi yine bir Kozmik Gece gelecektir. Onun hemen ardından da yedi Devir’e sahip Venüs Evresi gelecektir. Bunu, dinlenme için yine bir Kozmik Gece takip edecektir. Sonuçta da şimdiki evrim planının son evresi olan Vülken Evresi yeralacaktır. Burada da yaşam dalgası yedi Devir yapacaktır. Yedinci devrin sonunda tüm küreler çözülüp yok edileceklerdir. Sonunda da yaşam dalgası Tanrı tarafından tekrar emilecektir. Bu işlem, yedi faaliyet evresi kadar sürecektir. Bundan sonra da Tanrı’nın kendisi de, içinde, başka bir Büyük Gün için özümseme ve hazırlığın meydana geldiği Evrensel Gece boyunca Mutlak’ın içine dalacaktır.</p>
	<p class="normal">575) Bundan sonra da başka ve daha büyük evrimler gelecek, ancak biz sadece bahsettiğimiz bu yedi Evre ile ilgilenebiliriz. </p>
	</body>
</html>