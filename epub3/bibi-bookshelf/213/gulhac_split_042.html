<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
	<p class="normal">Görünürde her şey kaosta çözülmektedir ve onun içindeki düzenin bilincine varmak bizim için imkânsızdır. Ancak uygun bir zamanda yeni bir Evrenin Küreleri oluşturulur ve insanların yerleşimi için hazırlanır. Gelişen yaşam, Kozmik Gece boyunca içinden geçtiği beş karanlık Küre’den buraya taşınır. Böylece o, değişik bir çevrede, Kozmik Gece faaliyetleri sayesinde hazırlandığı ve dışa vurduğu (<span class="ideitalik">externalized</span>) yeni bir yaratım gününün faaliyetlerine başlar. Meyvedeki fermentasyon güçlerinin tohumu kuvvetlendirmesi ve tohumun büyüyeceği toprağı verimli kılması gibi Alev’in Efendileri de Tanrısal Rûh’un tohumunu da özellikle Satürn ve Güneş Evreleri arasındaki Kozmik Gece esnasında kuvvetlendirdiler ve faaliyetlerini de Güneş Evresi’nin birinci Devir’inin ortasına kadar devam ettirdiler. </p>
	<p class="ortayazi"><span class="idebold">Tekrarlama</span></p>
	<p class="normal">599) Bir Evre’deki faaliyetin başlayabilmesi için önce, o ana kadar geçilmiş her şeyin bir tekrarı meydana gelir. Evrimin spiral yolu sebebiyle bu tekrarlama da (<span class="ideitalik">recapitulation</span>), tekrarlanan gelişim aşamasının bir basamak üstünde gerçekleşir. Bu zorunluluk, tekrarlamadaki asıl iş açıklandığında daha da iyi anlaşılacaktır. </p>
	<p class="normal">600) Bir Evre’nin birinci Devri, Satürn Evresi’nde yoğun bedendeki çalışmanın bir tekrarıdır ve Gülhaçcılar buna “Satürn Devri” demektedirler.</p>
	<p class="normal">601) İkinci Evre Güneş Evresi’dir. Bu yüzden her Evre’nin, Güneş Evresinden sonraki ikinci devri “Güneş Devri” olarak adlandırılacaktır.</p>
	<p class="normal">602) Üçüncü Evre Ay Evresidir, bu yüzden takip eden her Evre’nin üçüncü devri, Ay Evresi’nde gerçekleştirilmiş olan işin bir tekrarı olacaktır ve “Ay Devri” olarak adlandırılır.</p>
	<p class="normal">603) Tekrarlanan Devirler bitmeden bir Evre’deki asıl iş başlamaz. Örneğin şimdiki Yer Evresi’nde biz, üç buçuk Devirden geçtik. Bu demek oluyor ki, birinci Devirde, yâni Yer Evresi’nin Satürn Devri’nde Satürn Evresi’nde yapılmış olan çalışma, ileri bir aşamada tekrarlandı. İkinci Devir olan Güneş Devrinde de Güneş Evresi çalışması tekrar edildi. Üçüncü Devir olan Ay Devrinde de Ay Evresindeki çalışma tekrarlandı. Ve ancak dördüncü ve şimdiki Devir olan Yer Devrinde Yer Evresi’nin gerçek çalışması başladı.</p>
	<p class="normal">604) Yedi Evre’nin sonuncusu olan Vülken Evresi’nde sadece son Devir gerçekten Vülken çalışması ile dolu olacaktır. Önceki altı Devirde daha önceki altı Evrenin çalışması yapılacaktır. </p>
	<p class="normal">605) Bundan başka (<span class="ideitalik">ve bu öğrenciye hatırlamada özellikle yardımcı olacaktır</span>) herbir Evre’nin Satürn Devri, yoğun bedenin yeni bir özelliğinin gelişimiyle ilişkili olacaktır, çünkü bu işlem Satürn Evresi’nde başlamıştır. Ve yedinci Devir olan her Vülken Devrinde de Tanrısal Rûhla ilişkili bir faaliyet yer alacaktır, çünkü bu faaliyet de Satürn Evresi’nin yedinci Devrinde başlamıştır ve yedinci Evrenin yedinci Devrinde tamamlanacaktır. Aynı şekilde farklı Devirlerle insanın tüm araçları arasında bir bağlantı olduğunu göreceğiz. </p>
	<p class="ortayazi"><span class="idebold">Güneş Evresi</span></p>
	<p class="normal">606) Güneş Evresindeki koşullar, Satürn Evresi’ndeki koşullardan temelden farklıdır. Satürn Evresi’nin “sıcaklık Küreleri” yerine Güneş Evresi’ndeki Küreler, gazdan oluşmuş ve parlayan ışık toplarıdırlar. Bu büyük gaz topları, Satürn Evresi’nde gelişmiş olan her şeyi içermekteydi. Yaratıcı Hiyerarşiler aynı şekilde bu Evrede de atmosferde bulunmaktaydılar.</p>
	<p class="normal">607) Satürn Evresi’nin yankıya benzer yansıtıcı özelliği yerine bu Küreler, yüzeylerine yansıtılan resmi veya sesi bir ölçüye kadar alma ve işleme özelliğine sahiptiler. Onlar, bir bakıma “duyu yeteneğine sahip” şeylerdi. Yer, böyle değilmiş gibi görünmesine ve materyalistler tarafından alay edilen bir görüş olmasına karşın okültist kişi Yer’in, üzerindeki ve içindeki her şeyi hissettiğini bilir. Bahsettiğimiz daha hafif Küre, Yer’den çok daha fazla duyarlıydı, çünkü bizim şimdiki ortamımızda olduğu gibi maddenin katı ve sıkı koşullarıyla sınırlanmamıştı ve o koşullara bağlı değildi.</p>
	<p class="normal">608) Oradaki yaşam elbette ki farklıydı, çünkü bildiğimiz formlar orada varolamazlardı. Fakat yaşam kendisini alevli gaz formlarında da, şimdiki yoğun maden, bitki, hayvan ve insan formları gibi katı kimyasal maddede olduğu kadar ve hatta ondan daha iyi ifade edebilir.</p>
	<p class="normal">609) Gelişen yaşam Güneş Evresi’nin birinci devri olan Satürn Devri’nin A Küresi’nde belirdiğinde hala, insanda Satürn Evresinin son devrinin ortalarında tanrısal rûh tohumunu uyandırmış olan Alev’in Efendileri’nin gözetimi altındaydı.</p>
	<p class="normal">610) Onlar önceden yoğun bedenin tohumunu vermişlerdi ve Güneş Evresindeki Satürn Devrinin ilk yarısı boyunca onun üzerindeki bazı iyileştirmelerle meşguldüler.</p>
	<p class="normal">611) Güneş Evresi’nde yaşam bedenin biçimlendirilmesine ve sindirme, büyüme, üreme, salgı bezleri vs ile ilgili yetenekleri içeren her şeyin oluşturulmasına başlandı.</p>
	<p class="normal">612) Alev’in Efendileri yoğun bedenin tohumuna sadece duyu organları geliştirme yeteneğini ektiler. Şu anda anlatmakta olduğumuz zamanda tohumu, bir yaşam bedenle içiçe geçmeye izin verecek şekilde değiştirmek zorunlu oldu. Bu aynı zamanda gelişen salgı bezlerini ve bir sindirim borusunu da mümkün kılacaktı. Bu da, ilk tohumu vermiş olan Alev’in Efendileri ile Güneş Evresi’ndeki maddi evrimin idaresini alan Bilgeliğin Efendilerinin ortak faaliyeti ile gerçekleştirildi.</p>
	<p class="normal">613) Alev’in Efendileri kadar yüksek düzeyde evrimleşmemiş olan Bilgeliğin Efendileri, kendi evrimlerini tamamlamak için çalıştılar. Bu yüzden onlar, tıpkı Alev’in Efendileri gibi kendi iradeleriyle hareket eden bir dizi Yüce Varlıktan yardım aldılar. Ezoterik dilde bu Yüce Varlıklara Kerrubim denilmektedir. Ancak bu Yüce Varlıklar, oluşan insanımızdaki ikinci ruhsal ilkenin tohumunu uyandırmanın gerektiği ana kadar bu çalışmada etkin olmadılar. Zira Bilgeliğin Efendileri Güneş Evre’sinde insanın yapısına konulması gereken yaşam bedenle ilgili çalışmayı yapabilecek durumdaydılar. Ancak ikinci ruhsal ilkeyi uyandırma yeteneğine sahip değildiler.</p>
	<p class="normal">614) Alev’in Efendileri ve Bilgeliğin Efendileri birleştiklerinde Güneş Evre’sinin Satürn Devrinde tohum halindeki yoğun bedeni yeniden inşa ettiler. İkinci Devirde Bilgeliğin Efendileri Güneş Evre’sindeki asıl çalışmayı yapmaya başladılar. Böylece onlar kendi bedenlerinden yaşam beden tohumunun ışımasını sağlayarak onun yoğun bedenle içiçe geçebilmesini sağladılar ve tohuma, büyüme ve üremeyi ilerletme yeteneği ile yoğun bedenin duyu organlarını uyandırma ve faaliyete geçirme yeteneğini verdiler. Kısacası onlar, şimdi ortaya çıkarılan yaşam bedene, ruhun kullanımı için mükemmel ve esnek bir enstrüman olabilmesi için gereken tüm yetileri verdiler.</p>
	<p class="normal">615) Bu çalışma, Güneş Evresinin ikinci, üçüncü, dördüncü ve beşinci Devirleri boyunca devam etti. Altıncı Devirde devreye Kerrubim girdi ve insandaki üçüz ruhun ikinci görünümünün tohumunu, yâni yaşam ruhunu uyandırdı. Yedinci ve son Devirde yaşam ruhunun yeni uyandırılmış tohumu, tanrısal ruhun tohumuna katıldı. Tanrısal ruhun tohumu üzerinde halen çalışılmaya devam edilmektedir.</p>
	<p class="normal">616) Satürn Evresinde bilincimizin transa benzer bir bilinç olduğunu hatırlayalım. Güneş Evresindeki faaliyet sayesinde bu bilinç, değişerek rüyasız uykudaki bilinç halini aldı. </p>
	<p class="normal">617) Güneş Evresi’ndeki evrim, gelişen ilkel insan yapısına, onun şu anda varolan araçlarının bir üst ve bir alt araçlarını ekledi. Satürn Evresi’nin sonunda o, bir yoğun beden tohumuna ve tanrısal rûha sahipti. Güneş Evresi’nin sonunda da bir yoğun beden tohumu, bir yaşam beden tohumu, tanrısal rûh tohumu ve yaşam beden tohumuna sahip oldu. Bu da onun, artık ikili bir rûha ve ikili bir bedene sahip olduğu anlamına geliyordu. </p>
	<p class="normal">618) Aynı zamanda kaydedelim ki, her Evre’nin birinci devri olan Satürn Devri, yoğun beden üzerindeki çalışmalarla uğraştığı gibi (<span class="ideitalik">çünkü bu çalışma ilk defa bir ilk devirde başlamıştı</span>), her Evre’nin ikinci devri olan Güneş Devri de yaşam beden üzerindeki iyileştirmelerle uğraşır (<span class="ideitalik">çünkü bu çalışma da ilk defa bir ikinci devirde başlamıştı</span>). Aynı şekilde bir Evre’nin altıncı devri de yaşam rûhu üzerindeki çalışmalara ayrılmıştır. Ve yedinci devirler de özellikle tanrısal rûhla ilgili konularla uğraşır.</p>
	<p class="normal">619) Oluşan insan, Satürn Evresi’nde varoluşun maden aşamasından geçmiştir. Yani onun, madenin sahip olduğu anlamda sadece bir yoğun bedeni vardı. İnsanın bilinci de şimdiki madenin bilinciyle aynıydı.</p>
	<p class="normal">620) Aynı şekilde ve benzer sebeplerden, insanın Güneş Evresi’nde de bitki aşamasından geçtiği söylenebilir. O, tıpkı bitkilerde olduğu gibi bir yoğun bedene ve bir yaşam bedene sahipti ve bilinci de tıpkı bitkilerin bilinci gibi rüyasız uyku bilinciydi. Öğrenci, dört krallıkla ilgili bölümdeki Şekil 4’ü incelerse bu karşılaştırmayı tamamen anlayacaktır. Şekil 4’de maden, bitki, hayvan ve insanın sahip olduğu bilinç araçları, bu araçlara sahip olmayla oluşan bilinç halleriyle birlikte şematik olarak gösterilmiştir.</p>
	<p class="normal">621) Güneş Evresi sona erdiğinde, içinde sindirimin gerçekleştiği bir başka Kozmik Gece onu takip etti. Ayrıca bu Gecede, Ay Evresi’nin başlamasından önce gerekli olan öznel (<span class="ideitalik">sübjektif</span>) faaliyet de gerçekleşir. Bu, süre bakımından nesnel (<span class="ideitalik">objektif</span>) tezahürün önceki Evre’sine eşittir. </p>
	<p class="ortayazi"><span class="idebold">Ay Evresi</span></p>
	<p class="normal">622) Karanlık Satürn Evresi’ndeki Kürelerin temel karakteristik özelliğini “sıcaklık”, Güneş Evresindeki Kürelerin temel karakteristik özelliğini “ışık” ya da parlayan sıcaklık olarak tarif ettiğimiz gibi, Ay Evresi Kürelerinin de karakteristik özelliğini en iyi “nem” kelimesiyle tarif edilebilir. Ancak bizim bildiğimiz anlamdaki hava orada yoktu. Merkezde sıcak alevli çekirdek bulunuyordu. Onun etrafında da, dış uzayın soğukluğu ile temas sonucu oluşmuş olan yoğun nem bulunuyordu. Yoğun nem, alevli merkez çekirdekle temas sonucu sıcak buhara dönüştü. Bu buhar, soğumak için dışa doğru hareket ediyor ve sonra da tekrar merkeze düşüyordu. Bu yüzden okült bilgin, Ay Evresi’nin Kürelerini “su” olarak adlandırır ve o zamanki atmosferi “ateş sisi” olarak tarif eder. Yaşam evriminin bir ileri adımının manzarası böyleydi.</p>
	<p class="normal">623) Ay Evresi’nin işi, insanın arzu beden tohumuna sahip olmasını sağlamak ve insandaki üçüz rûhun üçüncü görünümü olan insan rûhunun, yâni Ego’nun tohum faaliyetini başlatmaktı.</p>
	<p class="normal">624) Güneş Evresi’nin yedinci devrinin ortasında Bilgeliğin Efendileri, insana Kerrubim tarafından Güneş Evresi’nin altıncı devrinde verilmiş olan tohumsal yaşam rûhunun idaresini aldılar. Amaçları tohumsal yaşam rûhunu tanrısal rûha bağlamaktı. Bu çalışmadaki faaliyetlerinin zirvesine, Güneş ve Ay Evreleri arasındaki Kozmik Gece’de erişildi. Ay Evresi’nin en başında yaşam dalgası yeni hac yolculuğuna başlarken Bilgeliğin Efendileri tekrar göründüler ve gelişen insana tohumsal araçları verdiler. Ay Evresi’nin birinci devri olan Satürn Devrinde onlar, Ay Evresi’ndeki maddi gelişimde özel sorumluluğa sahip olan “Bireyselliğin Efendileri” ile birlikte çalıştılar. Ve de onlarla birlikte Güneş Evresi’nden getirilmiş olan yoğun beden tohumunu yeniden oluşturdular. Bu tohum, ilkel duyu organlarını, sindirim organlarını, salgı bezlerini vs ortaya çıkardı ve gelişmekte olan bir yaşam beden onu içine almıştı. Bu yaşam beden ilkel yoğun bedene belli bir derecede yaşam veriyordu. Elbette ki bu yoğun beden, şimdi olduğu kadar yoğun ve görünür değildi, fakat belli ve ham bir şekilde belirli ölçüde organlaşmıştı. Doğanın hafızasındaki uzak geçmiş olayları üzerinde çalışan uzman ve durugörür bir araştırmacının deneyimli bakışı, onu tamamıyle görebilir.</p>
	<p class="normal">625) Ay Evresi’nde, içine bir arzu bedenin girebilmesi ve bir sinir sistemi, kaslar, kıkırdak ve basit bir iskelet geliştirebilme yeteneğini edinebilmesi için yoğun bedeni yeniden oluşturmak gerekiyordu. Bu yeniden oluşturma (<span class="ideitalik">reconstruction</span>) Ay Evresi’ndeki Satürn Devrinin işiydi. </p>
	<p class="normal">626) İkinci devir olan Güneş Devrinde yaşam beden de arzu bedeni içine alabilecek ve kendisini sinir sistemine, kaslara, iskelete vs uyduracak şekilde değiştirildi. Yaşam bedenin yaratıcıları olan Bilgeliğin Efendileri, bu çalışmada Bireyselliğin Efendileri’ne yardım ettiler.</p>
	<p class="normal">627) Üçüncü devirde Ay Evresi’nin gerçek çalışması başladı. Bireyselliğin Efendileri kendilerinden bir madde ışımasını sağladılar. Bu sayede gelişen bilinçsiz insanın, bir tohum arzu beden edinmesine ve onu kendisine katmasına yardım ettiler. Ayrıca bu tohum arzu bedenin, insanın önceden sahip olduğu birleşik yaşam beden ve yoğun bedenle birleştirilmesi işlemi de onların yardımıyla gerçekleşti. Bu çalışma, Ay Evresinin üçüncü ve dördüncü devirlerinin tamamı boyunca sürdü.</p>
	<p class="normal">628) Bilgeliğin Efendileri gibi Bireyselliğin Efendileri de, ondan çok yüce olmalarına rağmen kendi evrimlerini tamamlamak için insanın üzerinde ve içinde çalıştılar. Onlar, düşük araçları geliştirebilme yeteneğine sahip olmalarına karşın yüksek araçlarla çalışma konusunda acizdiler. Ve de insanda üçüz ruhun üçüncü görünümünü uyandırmak için gerekli olan ruhsal tepiyi (<span class="ideitalik">impulse</span>) veremediler. Bu yüzden Ay Evresi’nin beşinci devrinde, bizim geçtiğimiz evrim gibi bir evrime kendi gelişimleri için gereksinim duymayan, dolayısıyla Alev’in Efendileri ve Kerrubim gibi kendiliklerinden bu evrime katkı sağlayan başka bir varlık sınıfı insana yardım etmek için devreye girdi. Bu varlıklar “Seraphim” olarak adlandırılırlar. Onlar, insanda ruhun üçüncü görünümü olan insan ruhunun tohumunu uyandırdılar.</p>
    </div>
<div class="calibre1" id="calibre_pb_43"/></body>
</html>