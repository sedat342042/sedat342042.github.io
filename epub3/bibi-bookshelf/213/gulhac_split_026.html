<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_10">3. Bölüm<br class="chapter"/>
İnsan ve Evrim Metodu</h2>
<p class="ortayazi"><span class="idebold">Yaşam Faaliyetleri, Hafıza ve Rûhun Büyümesi</span></p>
	<p class="normal">258) Yedi âlem (<span class="ideitalik">ya da maddenin hâlleri</span>) üzerine şimdiye dek yaptığımız inceleme, aslında doğada her şeyin belli bir amaca hizmet ettiğini bize göstermiştir. Aslında içinde, “yaşadığımız, hareket ettiğimiz ve varlığımıza sahip olduğumuz” güç, Tanrı yâni yüce Rûh’tur. O, yaşamıyla tüm evreni kapsayan ve ayakta tutan güçtür. Fakat bu yaşam, altı aşağı âlemin her bir atomuna ve bu atomların içerdiği her şeye akarken ve bütün her şeyde mevcut iken, Yedinci ve en yüksek âlemde yalnız üçsel bir Tanrı vardır. Altıncı ve en yüksek ikinci âlemde ise ‘Saf Rûhlar Âlemi’ bulunur. Burada tanrısal alevin kıvılcımları bulunmaktadır. Bu kıvılcımlar, uyuyan içsel ve potansiyel güçlerini geliştirerek dinamik güçlere sahip olma amacıyla beş yoğun âlemden geçen uzun hac yolculuklarına başlamadan önce bu âlemde bulunmaktadırlar. Nasıl ki bir tohum kendinde saklı olan olasılıkları, yere gömülerek açığa çıkarıyorsa aynı şekilde de bu saf rûhlar, madde (<span class="ideitalik">deneyim okulu</span>) içinden geçerek zamanla, kendi içinden evrenler üretme kâbiliyetine sahip tanrısal “kıvılcımlar” da olacaklardır. </p>
	<p class="normal">259) Beş âlem, insanın evrim alanını oluştururlar. Bunlardan aşağıda veya yoğun olan üçü, insan gelişiminin şimdiki aşamasına sahne olmaktadır. Şimdi, insan ve onun araçları yardımıyla, ilişkili olduğu beş âlemi gözönüne alalım. Hatırlayalım ki bu âlemlerden ikisi, iki büyük kısma ayrılırlar ve insan, bu kısımlardan her birinde bir araca sahiptir.</p>
	<p class="normal">260) Uyanık haldeyken bütün araçlar bir aradadırlar. Kan, lenf ve vücûdun kanda akan diğer sıvıları nasıl iç içe bulunuyorlarsa, bunlar da o şekilde iç içe halde bulunurlar. Ancak bu sayede Ego, Fizik Âlemde iş görebilir.</p>
	<p class="normal"> 261) Biz Ego olarak doğrudan, Soyut Düşünce Bölgesi’nin bireysel aura’mızın dış yüzünde kendimiz için geliştirdiğimiz ince maddesinde iş görürüz. O yüzden dış dünyâ tarafından yaşam beden üzerinde bırakılan izlenimleri ve bu izlenimler tarafından Arzu bedende yaratılan ve zihinde yansıtılan duygu ve hisleri, duyular aracılığıyla görürüz.</p>
	<p class="normal">262) Bu zihinsel görüntülerden, Soyut Düşünce Bölgesinin maddesinde, sonuçlar çıkarırız. Bu sonuçlar, düşüncelerdir. İrade gücümüzle bir düşünceyi, zihne yansıtırız. Böylece düşünce burada, Somut Düşünce Bölgesi’ndeki zihin-maddesini kendi üzerine çekerek somut bir biçim kazanır. Zihin, bir projektörün merceği gibidir. Ve de görüntüyü, düşünce-formuna sahip olan kişinin irâdesine uygun bir şekilde, varolan üç yönden birinde yansıtır.</p>
	<p class="normal">263-1) Bu görüntü, hemen eyleme götüren bir duyguyu uyandırmak için doğrudan Arzu bedene yansıtılabilir. </p>
	<p class="normal">263-1-a) Eğer düşünce ilgi uyandırırsa İtme ve Çekme ikiz güçlerinden birisi uyarılır. Eğer Çekme yâni merkezcil kuvvet uyarılmışsa bu kuvvet, düşünceyi güçlendirir ve onu topaç gibi döndürerek Arzu bedenin içine girmesini sağlar. Ve de resme ekstra yaşam verir ve onu arzu-maddesi ile giydirir. Bundan sonra düşünce artık eter beyinde etkin olabilir ve yaşam gücünü uygun beyin merkezlerinden ve sinirlerden geçirerek, gerekli eylemleri gerçekleştiren istençli kaslara sürebilir. Böylece düşüncedeki güç harcanır ve görüntü, yaşam bedenin eterinde eylemin ve onun ortaya çıkardığı duygunun anısı olarak kalır.</p>
    <div class="calibre1" id="calibre_pb_27"/></body>
</html>