<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
	<p class="normal">629) Ay Evresinin altıncı devrinde Kerrubim tekrar göründü ve yeni edinilmiş olan insan ruhu tohumunu yaşam ruhuna bağlamak için Bireyselliğin Efendileri ile birlikte çalıştılar. </p>
	<p class="normal">630) Ay Evresinin yedinci devrinde Alev’in Efendileri tekrar insanın yardımına geldiler ve Bireyselliğin Efendilerine, insan ruhunu tanrısal ruha bağlamalarında yardım ettiler. Böylece ayrı Ego, yani üçüz ruh varoldu. </p>
	<p class="normal">631) Günümüzde insan olan bâkir ruhlar Satürn Evresi’nin başlangıcından önce Bâkir Rûhlar Âleminde bulunuyorlardı. Onlar, Tanrı’da (<span class="ideitalik">Tanrı’dan değil</span>) farklılaşmışlardı ve Tanrı gibi “her şeyi-bi-<br class="chapter"/>len”diler. Ancak “kendilerinin” bilincinde değillerdi. Bu yeteneğin edinilmesi kısmen evrimin görevidir. Evrim, bâkir ruhları hep artan yoğunlukta madde denizine daldırmış ve sonunda onları “her şeyi bilen” konumundan düşürmüştür. </p>
	<p class="normal">632) Böylece bakir ruhlar, Satürn Evresi’nde tanrısal ruh âlemine daldırılmışlardır ve bu âlemin maddesinin en ince örtüsüyle örtünmüşlerdir. Bu örtüyü onlar Alev’in Efendileri yardımıyla kısmen yırtabilmişlerdir. </p>
	<p class="normal">633) Güneş Evresi boyunca bâkir ruh, daha da yoğun olan Yaşam Rûhu Âlemi’ne daldırıldı ve Yaşam Rûhu Âleminin maddesinden ikinci bir örtü aracılığıyla “her şeyi-bilme” hâlinde daha da fazla körleşti. Fakat Kerrubim’in yardımıyla kısmen bu ikinci örtüyü de yırtabildi. Her şeyin birliği duygusu hâlâ kaybolmamıştı. Zira Yaşam Rûhu Âlemi hâlâ evrensel bir âlemdir ve Güneş Sistemimizin bütün gezegenlerini kaplamıştır ve onların tümünde vardır.</p>
	<p class="normal">634) Ancak Ay Evresi boyunca bâkir ruhlar, Soyut Düşünce Bölgesinin daha da yoğun maddesine daldılar ve burada örtülerin en kalını olan insan ruhu eklendi. Bu andan itibaren bâkir rûhun “birlik-bilinci” kayboldu. O, onun örtüsünü bu defa yırtamadı, dışarı bakamadı ve diğerlerini algılayamadı. Bu yüzden de orada tüm diğerlerinden ayrı ve farklı bir Ego olarak kendisini bulmak için bilincini içeriye yönlendirmeye zorlandı.</p>
	<p class="normal">635) Böylece bâkir ruh, üç katlı bir örtünün içine konulmuştur ve onun en dış örtüsü olarak insan ruhu etkin bir şekilde tüm yaşamın birliğini bâkir ruhtan gizler. İnvolüsyon esnasında o, ayrı varoluş yanılsamasına (<span class="ideitalik">illusion</span>) alışır ve böylelikle Ego haline gelir. Evrim bu yanılsamayı aşama aşama çözecek, “tümel-bilinci” (<span class="ideitalik">all-consciousness</span>) geri getirecek ve ona öz-bilinci (<span class="ideitalik">self- consciousness</span>) katacaktır.</p>
	<p class="normal">636) Böylece görmekteyiz ki, Ay Evresi’nin sonunda insan, gelişimin farklı aşamalarındaki üçüz bir beden ve aynı zamanda da üçüz bir rûh tohumuna sahipti. Onun bir yoğun bedeni, bir yaşam bedeni ve bir arzu bedeni ve de bir tanrısal, bir yaşam ve bir insan ruhu vardı. İnsanda şimdi eksik olan tek şey, bunları birbirine bağlayacak bağdı.</p>
	<p class="normal">637) İnsanın Satürn Evresi’nde maden aşamasından, Güneş Evresi’nde de bitki aşamasından geçtiği belirtilmişti. Ay Evresi’ndeki koşullardan geçerek yaptığı hac yolculuğu da, bu evrelerdeki gibi ifade edilecek olursa hayvansal varoluş aşamasına karşılık gelir. Tıpkı günümüzde hayvanların sahip olduğu gibi insan bu evrede, bir yoğun beden, bir yaşam beden ve bir arzu bedene sahipti. Ve de insanın bilinci, tıpkı günümüzdeki alt hayvanlarda olduğu gibi bir iç resim-bilinciydi. Resim-bilinci, bir istisna dışında insanın rüya bilincine benzer. Tek fark, hayvanlar grup-rûhu tarafından yönlendirildiğinden onlardaki resim-bilinci tamamen mantıklıdır (<span class="ideitalik">rational</span>) . Daha iyi anlamak için öğrenci, içinde bu durumun gösterildiği dört krallık bölümündeki Şekil 4’e tekrar bir gözatmalıdır.</p>
	<p class="normal">638) Bu Ay varlıkları artık, önceki evrelerde olduğu gibi başlangıç aşamasında değillerdi. Deneyimli bir durugörür’e onlar, ateş-sisten atmosferde, tıpkı göbek kordonuyla anneye bağlanmış olan embriyo gibi iplerle bağlanmış olarak görünürler. Bir çeşit besin sağlayan ortak akımlar, atmosferden ve atmosfere doğru bu kordonlar aracılığıyla akarlar. Bu akımlar etkinlik bakımından bir dereceye kadar günümüzdeki kana benzerler. “Kan” kelimesi bu akımlar için kullanıldığında sadece bir benzetmeyi ifade etmektedir. Çünkü Ay Evresi’nin bu varlıkları, insanın en son edinimlerinden biri olan kırmızı kan benzeri bir şeye sahip değillerdi. </p>
	<p class="normal">639) Ay Evresi’nin sonlarına doğru, bizim ve diğer evrimlerin meydana geldiği alan olan Küre’nin bölünmesi meydana geldi. Anlatımın anlaşılır olmasını istediğimiz için bu konuya şimdiye kadar değinmemiştik, ancak hemen şimdi bu konuya değineceğiz. </p>
	<p class="normal">640) Bu büyük kürenin bir parçası, insan tarafından kristalleştirildi. Çünkü o, içinde oturduğu parçayı, orada kendisiyle bulunan diğer Varlıkların gereksinim duyduğu yüksek titreşim seviyesinde tutma kâbiliyetine sahip değildi. Ve bu kısım hareketsiz kaldıkça dönen Küre’nin merkezkaç kuvveti, bu kısmın uzayda dönen bir harekete sahip olmasını ve böylece merkezdeki yanan ateşli parçanın etrafında dönmesini sağladı. </p>
	<p class="normal">641) Böyle bir kristalleşmenin dışarıya atılmasının meydana gelmesinin ruhsal sebebi, böyle bir Küre üzerindeki en yüce Varlıkların, kendi evrimleri için ateşin en yüksek hızdaki titreşimlerine ihtiyaç duymalarıdır. Onların evrimleri, yoğun ortamlarda durur. Halbuki daha düşük titreşimlere gereksinim duyan daha az gelişmiş Varlıklar, kendi evrimleri için böyle yoğun ortamlara ihtiyaç duyarlar. Bu yüzden herhangi bir Kürenin bir parçası, gelişmekte olan bir varlık grubu tarafından diğerlerinin zararına olacak şekilde yoğunlaştırıldığında bu parça, merkez kütleden tam uygun uzaklığa atılır ve burada bir uydu olarak, kendisinden atıldığı gezegenin etrafında döner. Onun burada sahip olduğu ısı titreşimleri, bu uydu üzerinde bulunan Varlıkların hız ve güç bakımından tam gereksindiği titreşimlerdir. Elbette ki çekim kanunu, fenomenin fiziksel bir bakış açısından açıklanması için tamamen yeterlidir. Fakat burada da, olayların ruhsal tarafını araştırdığımızda bulacağımız ve daha kapsamlı bir açıklama getiren hep daha derin bir sebep vardır. Fiziksel eylemin, ondan önce varolması gereken görünmez düşüncenin bir dışavurumu olması gibi bir merkezi güneşten bir gezegenin dışarıya atılması da görünmez ruhsal koşulların görünür ve kaçınılmaz etkisidir.</p>
	<p class="normal">642) Ay Evresinde dışarıya atılan daha küçük gezegen, nispeten hızlı bir şekilde yoğunlaştı ve bu Evre’nin sonuna kadar evrimimizin içinden geçtiği alan olarak kaldı. Bu küçük gezegen, kendisinden çıktığı anne gezegen etrafında, tıpkı bizim Ay’ın Dünya’mız etrafında döndüğü gibi dönen bir ay’dı, ancak bizim Ay’ımız gibi dönüş evreleri göstermemekteydi. Öyle dönmekteydi ki, tıpkı şimdi Venüs gezegeninde gözlediğimiz gibi bir tarafı daima aydınlık, bir tarafı da daima karanlık oluyordu. Kutuplarından biri tam olarak büyük ateşli küreye yönelmişti, tıpkı Venüs’ün kutuplarından birinin doğrudan Güneş’e yönelik olması gibi.</p>
	<p class="normal">643) Grup rûhları nasıl Dünyâmızı çevreliyorlarsa Ay Evresi’nin bu uydusunda da kendisini çevreleyen akımlar bulunmaktaydı. Ay varlıkları bu eski Ay’ın aydınlık tarafından karanlık tarafına doğru içgüdüsel olarak bu akımları takip ediyorlardı. Yılın belli zamanlarında onlar, ışıklı tarafta iken bir çeşit üreme meydana geliyordu. Atalara ait üreme amaçlı bu gezilerin kalıntılarını, günümüzde aynı amaçla Yer’in etrafındaki grup-rûhunu yılın belli mevsimlerinde takip eden göçmen kuşların göçlerinde bulabiliriz. Hatta insanlar arasındaki balayı (ay) gezileri de çiftleşmede göçün itici gücünden insanın bile henüz vazgeçmediğini gösterir.</p>
	<p class="normal">644) Bu son aşamadaki Ay varlıkları aynı zamanda ses veya çığlık çıkarma yeteneğine de sahiptiler. Bunlar, bireysel neşe ve üzüntünün ifadeleri değil, kozmik seslerdi; çünkü henüz hiçbir birey yoktu. Birey’in gelişimi ancak daha sonra Yer Evresi’nde meydana gelecekti.</p>
	<p class="normal">645) Ay Evresi’nin sonunda bir kere daha dinlenme aralığı olan Kozmik Gece geldi. Ayrılmış olan parçalar çözüldüler ve genel Kaosun içinde eriyip gittiler. Bu Kaostan sonra da Ay Evresi için kürelerin yeniden oluşturulmalarına başlandı.</p>
	<p class="normal">646) Bilgeliğin Efendileri şimdi, en yüksek yaratıcı Hiyerarşi olarak sorumluluğu alabilecek kadar gelişmişlerdi. Ay Evresi’nde onlara insandaki Tanrısal rûhun özel sorumluluğu verildi.</p>
	<p class="normal">647) Bireyselliğin Efendileri de aynı şekilde insan ruhu üzerinde çalışacak kadar evrimleşmişlerdi ve bu sebeple yaşam ruhu onların sorumluluğuna verildi.</p>
	<p class="normal">648) Başka bir yaratıcı Hiyerarşi, gelişimlerinde ilerleyen yoğun, yaşam ve arzu beden tohumlarıyla özel olarak ilgilenmekteydi. Onlar, yüksek derecedeki Hiyerarşilerin yönetimi altında bu bedenler üzerindeki asıl çalışmayı yapan ve gelişen yaşamı bir çeşit enstrüman gibi kullananlardır. Bu Hiyerarşi, Form’un Efendileri olarak adlandırılır. Onlar evrimlerinde o kadar ilerlemişlerdi ki, bir sonraki evre olan Yer Evresinde insandaki rûhun üçüncü görünümünün sorumluluğu onlara verildi. </p>
	<p class="normal">649) Evrim çalışmasında, Satürn Evresi’nin başlangıcında oniki büyük Yaratıcı Hiyerarşi faaldi. Bu Hiyerarşilerden ikisi en başta yardımcı oldular. Onların ne yaptığına ve kim olduklarına ilişkin hiçbir bilgi verilmemiştir. Sadece bu çalışmayı gönüllü olarak yaptıkları ve bundan sonra da sınırlı varoluştan tekrar özgürlüğe döndükleri belirtilmiştir.</p>
	<p class="normal">650) Bu iki Hiyerarşiyi, şimdiki Yer Evresinin başlangıcına kadar üç Yaratıcı Hiyerarşi takip etti: Alev’in Efendileri, Kerrubim ve Seraphim. Bunlar, Yer Evresi başladığında aktif hizmette yedi Hiyerarşi’yi geride bıraktılar. (<span class="ideitalik">Şekil 9, Oniki Yaratıcı Hiyerarşi ve onların durumları hakkında daha da açık bir fikir verecektir</span>).</p>
	<p class="normal">651) Zihnin Efendileri “zihin maddesinden” bedenler inşa etmede, tıpkı bizim aynı sebepten kimyasal maddeden bedenler inşa etmede uzmanlaştığımız gibi uzmanlaştılar. Somut Düşünce Bölgesi, Satürn Evresi’nde erişilmiş olan ve maddenin en yoğun halinin bulunduğu bölgeydi. Bu Evre’de onlar insandılar ve kimyasal bölge, insanlığımız tarafından temas edilebilecek en yoğun madde haliydi.</p>
	<p class="normal">652) Yer Evresi’nde Zihnin Efendileri Yaratıcı seviyesine eriştiler ve ışıyarak kendilerinden, bizim şu anda organize olmuş bir zihin yapmaya çalıştığımız malzemenin çekirdeğini varlığımıza kattılar. Onlar, Paul tarafından “Karanlığın Güçleri” olarak adlandırıldılar, çünkü onlar karanlık olan Satürn Evresi’nden gelmişlerdi. Kötü olarak düşünüldüler, çünkü yaşam rûhu âleminin, yâni sevgi âleminin birleştirici güçlerinin zıttı olan akıl küresine ait ayrımcı bir eğilime sahiptiler. Zihnin Efendileri insanlıkla birlikte çalışırlar; ancak en aşağıdaki üç Krallıkta faaliyette bulunmazlar. </p>
	<p class="normal">653) Başmelekler, Güneş Evresi’ndeki en yoğun madde olan arzu maddesinden beden inşa etmede uzman oldular. Bu yüzden onlar, insanlar ve hayvanlar gibi daha az evrimleşmiş varlıklara bir arzu bedenin nasıl biçimlendirileceği ve kullanılacağını öğretebilecek durumdadırlar.</p>
	<p class="normal">654) Melekler, bir yaşam bedenin inşa edilmesini ayrıntılı olarak deneyimlemişlerdir. Zira Ay Evresi’nde henüz onlar daha insan iken Eter, maddenin en yoğun haliydi. Bu yetenekleri sebebiyle onlar, yaşamsal fonksiyonlar olan üreme, beslenme vs sözkonusu olduğunda insan, hayvan ve bitki için doğru öğretmenlerdir. </p>
	</div>
</body>
</html>