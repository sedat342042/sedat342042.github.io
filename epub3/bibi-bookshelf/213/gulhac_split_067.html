<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
	<p class="normal">Herkes, bu tezahürde ait olduğu grupla çalışmalıdır, ancak onların hepsi birdir. Nasıl beyaz ışıkta tüm renkler bulunuyorsa ve atmosferimizin yansıtıcı özelliği onu yedi renge ayrılmış olarak gösteriyorsa, aynı şekilde somut varoluşun aldatıcı özelliği de bakir ruhları ayrı gruplar halinde gösterir ve bu gruplar, bu durumda olduğumuz sürece de varolmaya devam edeceklerdir. </p>
	<p class="normal">1434) Gülhaç Tarikatı, özellikle yüksek dereceli zihinsel gelişimleri, kalbi reddetmelerine yolaçmış olan kişiler için kurulmuştur. Zihin zorba bir şekilde her şeyin, dünyanın gizeminin, yaşam ve ölüm sorunlarının izahını ister. Varoluşun nedenleri ve hareket yöntemleri, “Tanrı’nın sırlarını bilmeye çalışma” şeklindeki papaz emriyle açıklanamaz. </p>
	<p class="normal">1435) Araştıran bir zihne sahip olma lütfuna erişmiş her erkeğin veya kadının, çok istedikleri her bilgiyi öğrenmeleri çok büyük önem taşır. Böylece ancak kafa sustuktan sonra kalp konuşabilir. Zihinsel bilgi, hedefe varmak için bir araçtır, yoksa hedefin kendisi değildir. Bu yüzden bir Gülhaçcı, bilgiye susamış kişiyi ilk olarak bu evrendeki her şeyin mantıklı bir açıklaması olduğuna ikna etmeye çalışır. Böylelikle de o, âsi zihne galip gelir. Zihin eleştirmeyi kestiğinde, şu anda direkt olarak doğruluğu kanıtlanamayacak saptamaların doğru olabileceğini geçici olarak kabul etmeye hazırdır. Ancak bundan sonra insanın, inanç aşamasında ilk elden bilgi aşamasına geçişini sağlayacak olan yüksek yetilerinin geliştirilmesinde ezoterik eğitim etkili olacaktır. Fakat bundan sonra bile ortaya çıkacaktır ki, ilk elden bilgi edinmedeki gelişimine ve kendi başına araştırabilir olmasına rağmen kişi, yine de sürekli olarak anlayışının üstündeki gerçeklerle karşılaşacak ve onlara inanmak zorunda kalacaktır. Çünkü onları araştırmak için henüz yeterince gelişmiş değildir.</p>
	<p class="normal">1436) Öğrenci her zaman şunun bilincinde olmalıdır ki, evrende mantıksız hiçbir şey varolamaz ve bu mantık, bütün âlemlerdeki en güvenilir rehberdir. Fakat aynı zamanda unutmamalıdır ki, onun yetenekleri sınırlıdır ve kendi mantık gücü çoğu zaman verilen ve tam olarak çözülebilecek bir problem için yetmez. Öğrenci, gelişiminin bu aşamasında henüz kapasitesinin ötesindeki düşünce çizgilerine uyma yeteneğine sahip değildir. Akılda tutulması gereken bir başka nokta da öğretmene sarsılmaz bir güven duyulmasının zorunlu olmasıdır. </p>
	<p class="normal">1437) Yukarıda söylenenlerin, yüksek bilgiye ilk adımları atmaya girişen herkes tarafından özellikle dikkate alınması tavsiye edilir. Eğer kişi verilen talimatları tam olarak yerine getirmek istiyorsa, bu talimatların onun hedefine ulaşmasında etkili bir araç olduğuna inancı tam olmalıdır. Talimatlara yarım yamalak uymanın hiçbir yararı yoktur. İnançsızlık, ruhun yetiştirdiği en güzel çiçeği bile öldürür.</p>
	<p class="normal">1438) Eşzamanlı olarak insanın farklı bedenler üzerinde çalışması da devam eder. Bir bedeni, diğer bedenleri etkilemeden etki altına alamazsınız. Ancak ana çalışma bu bedenlerden herhangi biri üzerinde yapılabilir.</p>
	<p class="normal">1439) Hijyen ve beslenmeye titizlikle dikkat edilirse bundan temel olarak yoğun beden etkilenir. Ancak hijyen ve beslenmenin aynı zamanda yaşam ve arzu beden üzerinde de bir tesiri vardır. Yoğun bedenin inşa edildiği madde ne kadar saf ve ne kadar iyi ise, daha saf gezegen eterindeki ve arzu maddesindeki parçacıklar da o kadar saf ve iyi olur. Böylece de yaşam ve arzu bedenlerin gezegen kısımları da daha saf olur. Kişi sadece beslenmeye ve hijyene dikkat ederse kişisel yaşam ve arzu bedenleri neredeyse önceki kadar temiz kalır. Bu kişinin, ağır yemekler yiyen bir kişiye göre iyi ile temas etmesi biraz daha kolay olur. </p>
	<p class="normal">1440) Öte yandan bütün sinir bozucu şeylere rağmen kişi sakin bir mizaç geliştirirse ve edebi ve sanatsal bir beğeni sahibi olursa yaşam beden, fiziksel meselelerde bir zarafet ve titizlik etkisi üretecektir ve böylece arzu bedende asil duygular ve hisler oluşacaktır.</p>
	<p class="normal">1441) Kişi duygu ve hislerini dizginlemeyi öğrenmeye çalışırsa bu, diğer bedenler üzerinde de etkisini gösterecek ve onları daha iyi hale getirmeye yardımcı olacaktır. </p>
	<p class="ortayazi"><span class="idebold">Beslenme Bilimi</span></p>
	<p class="normal">1442) Yoğun bedenle başlarsak ve onu geliştirmek ve ruh için mümkün olan en uygun araç haline getirmek için mevcut fizik araçları gözönünde bulundurursak ve sonra da aynı hedefe götüren ruhsal araçları incelersek diğer tüm araçları da konuya dahil etmiş oluruz. Bu yüzden şu yöntemi takip etmek istiyoruz:</p>
	<p class="normal">1443) İnsan embriyosunun ilk gözle görünebilir durumu, yumurta akına benzeyen yumuşak veya jel benzeri bir küçük küredir. Bu küçük yumuşak kürede, daha katı maddelerden yapılmış çeşitli parçacıklar görünür. Bunlar, yavaş yavaş birbirlerine değene kadar büyüklük ve yoğunluk olarak çoğalmaya başlarlar. Bu temasın farklı noktaları yavaş yavaş eklemleri oluşturur ve böylelikle katı maddeden belirgin bir çatı, yani iskelet meydana gelir. </p>
	<p class="normal">1444) Bu çatının oluşumu esnasında etraftaki yumuşak madde birikir ve formun içinde, bizim cenin olarak adlandırdığımız gelişim aşamasına değin değişir. Cenin büyür, daha katı hale gelir ve bebekliğin başlayacağı doğum zamanına dek hep daha mükemmel organize olur. </p>
	<p class="normal">1445) İlk görünür varoluş aşamasıyla başlamış olan aynı yoğunlaşma süreci hâlâ devam eder. Varlık; bebeklik, çocukluk, gençlik, erkeklik veya kadınlık, yaşlılık ve en sonunda da ölüm olarak adlandırılan değişim gibi farklı aşamalardan geçer. </p>
	<p class="normal">1446) Bu aşamalardan herbiri, artan derecede katılık ve sağlamlıkla nitelendirilebilir. </p>
	<p class="normal">1447) Kemiklerin, tendonların, kıkırdakların, bağların, dokuların, zarların, derinin, ve hatta mide, karaciğer, akciğerler ve diğer organların maddelerinin, yoğunluk ve sıkılık bakımından dereceli bir artışı meydana gelir. Eklemler sertleşir ve kurur. Hareket ettirildiklerinde çatırdamaya ve çıtlamaya başlarlar, zira onları yağlayan ve yumuşatan eklem sıvısı miktar bakımından azalır ve onları, amaçlarını yerine getirmek için çok kalın ve yapışkan kılar.</p>
	<p class="normal">1448) Kalp, beyin ve tüm kas sistemi, omurilik, sinirler, gözler ve diğerleri de aynı yoğunlaşma sürecine katılırlar ve büyüyerek hep daha katı bir hale gelirler. Bir ağacın dalları gibi dallanıp budaklanan ve tüm vücuda yayılan milyonlarca küçük kılcal damar yavaş yavaş tıkanırlar ve kanın nüfuz edemediği katı doku lifleri haline gelirler. </p>
	<p class="normal">1449) Daha geniş kan damarları, hem atardamarlar ve hem de toplardamarlar sertleşirler, esnekliklerini yitirirler, içleri daha dar bir hale gelir ve gerekli miktardaki kanı taşıyamaz hale gelirler. Vücut sıvıları yoğunlaşır, çürür ve yersel madde ile dolar. Deri solar, buruşur ve kurur. Saç, yağ eksikliği sebebiyle dökülür. Diş çürür ve kıkırdak eksikliği sebebiyle dökülür. Motor sinirler, iyice kurumaya başlarlar ve bedenin hareketleri hantallaşır ve yavaşlar. Duyular güçten düşerler. Kan dolaşımı yavaşlar. Kan durgunlaşır ve damarlarda pıhtılaşır. Bedenin önceki gücü sürekli azalmaktadır. Önceleri esnek, sağlıklı, tetikte, uysal, aktif ve duyarlı olan beden, katı, yavaş ve duyarsız bir hale gelir. En sonunda da yaşlılıktan ölür. </p>
	<p class="normal">1450) Burada şu soru ortaya çıkar: Bedenin bu derece derece katılaşarak sertlik, gerileme ve en sonunda da ölümüne sebep olan nedir?</p>
	<p class="normal">1451) Sadece fiziksel bakış açısından bakarsak kimyacılar, sebebin asıl kaynağının kalsiyum fosfat (<span class="ideitalik">kemiğin maddesi</span>), kalsiyum karbonat (<span class="ideitalik">bildiğimiz kireç</span>) ve kalsiyum sülfat (<span class="ideitalik">alçı</span>) ile bazen de bir miktar magnezyum oksit ile önemsiz miktardaki diğer yersel maddelerin artışı olduğu konusunda hemfikirdirler.</p>
	<p class="normal">1452) Yaşlılıktaki beden ile çocukluktaki beden arasındaki tek fark, yaşlılıktaki bedende daha çok yoğunluk, katılaşma ve sertleşme bulunmasıdır. Bu, çocukluktaki bedenin oluşumunda üretilen büyük miktardaki kireçli, yersel maddenin vücuda girmesinden kaynaklanır. Bir çocuğun kemiklerinin dörtte üçü kıkırdaktan ve dörtte biri yersel maddeden meydana gelir. Yaşlılıkta bu oran tam tersidir. Katı maddenin bu ölümcül birikiminin kaynağı nedir? </p>
	<p class="normal">1453) Şu kesindir ki, tüm beden kandan beslenir ve bedende varolan her şey, doğası ne olursa olsun ilk önce kanda bulunmak zorundadır. Kanın, katılaşmaya da yolaçan benzer türdeki yersel maddeleri de kendisiyle birlikte taşıdığını bir araştırma göstermiştir. Ve de temiz kanın (<span class="ideitalik">atardamar kanı</span>), kirli kandan (<span class="ideitalik">toplardamar kanı</span>) daha fazla yersel madde içerdiği görülmüştür. </p>
	<p class="normal">1454) Bu, oldukça önemlidir ve her dolaşımda kanın yersel maddeleri vücuda bıraktığını gösterir. Bu yüzden organizmayı tıka basa dolduran, genel taşıyıcı olan kandır. Fakat onun yersel madde stoğu tekrar doldurulmak zorundadır, aksi takdirde bunu yapmaya devam edemezdi. Kan, bu ölümcül yükünü nereden bulur? Bu sorunun tek bir cevabı olabilir, bunun bundan başka bir cevabı kesinlikle yoktur.</p>
	<p class="normal">1455) Bu cevap, bedeni besleyen yiyecek ve içeceklerdir. Bunlar aynı zamanda, kan tarafından tüm sistemde depolanan ve çöküş ile en sonunda ölüme sebep olan kireçli maddenin ana kaynaklarıdır. Fizik yaşamı devam ettirebilmek için yemek ve içmek zorundayız. Ancak çok çeşit yiyecek ve içecek bulunduğundan, belirtilen gerçeklerin ışığında mümkün olduğunca besinlerin hangi çeşitlerinde bu yıkıcı maddenin en az oranlarda bulunduğunun tespit edilmesi gerekir. Böyle besinleri bulabilirsek ömrümüzü uzatabiliriz ve okült bakış açısından her yoğun bedende mümkün olan en uzun süre yaşamak arzu edilir, özellikle de kişi, yolda (<span class="ideitalik">inisiyasyon yolu</span>) yürümeye başlamışsa. İçinde bulunulan herbir yoğun bedeni, çocukluk ve fırtınalı gençlik boyunca, en sonunda ruh, onun üzerinde kendi hâkimiyetini sağlayana kadar yetiştirmek çok uzun yıllar alır. Bu yüzden ruhun ilhamına göre hareket edebilen bir bedene ne kadar uzun süre sahip olabilirsek, o kadar iyidir. Bu sebeple öğrencinin, sertleştirici maddeyi en az oranda içeren ve aynı zamanda boşaltım organlarını faal tutan yiyecek ve içecekleri besin olarak alması oldukça önemlidir.</p>
	<p class="normal">1456) Cilt ve boşaltım sistemi, insanı erken bir mezardan kurtaran kurtarıcılardır. Onların faaliyetleri sayesinde bu yersel maddenin büyük çoğunluğu bedenimizden uzaklaştırılmasaydı, hiçbirimiz 10 yaşımıza erişemezdik.</p>
	<p class="normal">1457) Sıradan damıtılmamış kaynak suyunun içerdiği karbonat ve öteki kireç bileşenleri o kadar yüksektir ki, bir insan tarafından günlük çay, kahve, çorba vb. tarafından alınan ortalama miktarın 40 yılda iri bir adamın katı alçıdan veya mermerden heykelini yapacak kadar olduğu tahmin edilmektedir. Şu da önemli bir olgudur ki, kalsiyum fosfat yetişkinlerin idrarında bulunmasına karşın çocukların idrarında izine rastlanmamıştır. Çünkü çocuklarda hızlı kemik biçimlenmesi, bu tuzun vücutta tutulmasını gerektirir. Hamilelik evresi boyunca annenin idrarında çok az yersel madde bulunur, zira yersel maddeler, ceninin inşasında kullanılmaktadır. Bununla birlikte olağan koşullarda bir yetişkinin idrarında oldukça çok yersel madde mevcuttur. Bu sayede fizik yaşam, günümüzdeki uzunluğuna erişmektedir.</p>
	<p class="normal">1458) Damıtılmamış su, dahili olarak kullanıldığında insanın en kötü düşmanıdır, fakat harici olarak (<span class="ideitalik">ağızdan</span>) kullanıldığında insanın en iyi dostu haline gelir. O, deri gözeneklerinin açık kalmasını sağlar, kan dolaşımını düzenler ve yersel ve ölümcül kalsiyum fosfat depolanması için en iyi fırsat olan durgunluğu önler.</p>
	<p class="normal">1459) Kan dolaşımını keşfeden Harvey, sağlığın, özgür kan dolaşımının ve hastalığın da engellenmiş bir kan dolaşımının işaretleri olduğunu söylemiştir. </p>
	<p class="normal">1460) Banyo küvetinin, bedenin sağlığını korumasına büyük katkısı vardır ve daha yüksek yaşamlara tâlip olanlar tarafından serbestçe kullanılmalıdır. Bilinçli ve bilinçsiz terleme, başka herhangi bir yoldan daha fazla yersel maddeyi vücuttan dışarı atar. İnsan, ateşi beslediği ve onu küllerini temizlediği sürece ateş yanacaktır. Külleri bedenden uzaklaştırmada böbrekler çok büyük öneme sahiptirler. Ancak idrar tarafından büyük miktarda yersel maddenin vücuttan uzaklaştırılmasına rağmen birçok durumda yine de mesanede, şiddetli acılara ve çoğu kez de ölüme yolaçan taş oluşmasına yetecek kadar madde kalır.</p>
	<p class="normal">1461) Kimse, suyun kaynatıldığında daha az kireç içerdiğine aldanmamalıdır. Çaydanlığın tabanında oluşan kireç, buharlaşmış su tarafından orada bırakılmıştır. Eğer buharı yoğunlaştırmış olsaydık, bedenin genç kalmasında önemli bir etken olan damıtılmış suya sahip olurduk.</p>
    </div>
<div class="calibre1" id="calibre_pb_68"/></body>
</html>