<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>gulhac</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h2baslik" id="calibre_toc_16">9. Bölüm<br class="chapter"/>
Geri Kalmışlar ve Yeni Gelenler</h2>
<p class="normal">655) Önceki bölümde bâkir rûhun tezahürünün üç aşaması olan yaşam, bilinç ve form’un evrimini izledik. Bâkir rûhun kendisi, “Form”u kendi etrafında toplayan ve böylece “bilinç” kazanan yaşamdır. Ve de şimdiye dek anlatımımız, sanki sadece bir çeşit ilerleme varmış ve bâkir ruhların istisnasız hepsi sabit ve bir örnek ilerleme kaydediyorlarmış gibi ifade edildi. </p>
	<p class="normal">656) Konuyu yalın bir şekilde anlatabilmek için böyle bir anlatım yapıldı. Zira her büyük kurum veya toplulukta olduğu gibi evrimde de geri kalmışlar vardı. </p>
	<p class="normal"> 657) Okulda her sene bir üst sınıfa geçmek için gerekli seviyeye erişemeyen öğrenciler bulunur. Aynı şekilde her gelişim evresinde de geri kalmış varlıklar vardır, çünkü onlar bir sonraki daha yüksek aşamaya geçebilmek için zorunlu hedefe ulaşamamışlardır.</p>
	<p class="normal">658) Daha Satürn Evresi’nin ilk zamanlarında, yukarı doğru bir sonraki adımı atmak için yeterince gelişmiş bir aşamaya gelmede başarısız olanlar oldu. Bu aşamada Yüce Varlıklar, kendi içinde bilinçsiz olan yaşamla çalışıyorlardı. Ancak bu bilinçsizlik, bâkir ruhlardan, diğerleri gibi esnek ve uyumlu olmayan birkaçının geri kalmasını engellemedi. </p>
	<p class="normal">659) Bu “uyum yeteneği” ifadesinde, ilerlemenin veya geri kalmanın büyük sırrını buluruz. Her ilerleme, gelişen Varlığın, yeni koşullara alışabilmesi için esnek, uyumlu ve uysal olmasına bağlıdır. Aksi takdirde o, kristalleşir, kalakalır ve değişemez. Uyum yeteneği, yüksek veya alçak evrim aşamasında bulunmasına bağlı olmaksızın bir varlığın ilerlemesini sağlayan niteliktir. Onun eksikliği, ruhun geri kalmasının ve formun gerilemesinin sebebidir. Bu yasa, geçmiş, şimdi ve gelecek için geçerlidir. Nitelikli olanlarla olmayanların ayrılması, Sebep ve Sonuç yasasının kişiye göre olmayan ve kesin adaletine göre gerçekleşir. Hiçbir zaman “koyunlarla” “keçiler” arasında keyfi bir ayrım yapılmamıştır ve hiçbir zaman da yapılmayacaktır.</p>
	<p class="normal">660) Bazı Satürn varlıklarının sertleşmiş ve tepkisiz durumu onların içinde tanrısal rûhun uyanmasını engelledi ve onlar sadece maden olarak kaldılar. Onların kazandığı tek şey, yoğun beden tohumuydu.</p>
	<p class="normal">661) Böylece Güneş Evresi’nde iki sınıf ya da krallık bulunmaktaydı: hâlâ maden olan Satürn Evresi Geri Kalmışları (<span class="ideitalik">Straggler</span>) ve bir yaşam beden tohumunu alabilecek ve bitki benzeri olabilecek durumda olan Satürn Evresi Öncüleri (<span class="ideitalik">Pioneer</span>).</p>
	<p class="normal">662) Bu iki krallığa, bir üçüncü krallık daha eklendi: Faaliyetine Güneş Evresi’nin başlangıcında başlayan yeni bir yaşam dalgası. (<span class="ideitalik">Bu, şimdi hayvanlarda bulunan yaşam dalgasıdır</span>).</p>
	<p class="normal">663) Satürn Evresi’nin Geri Kalmışları ile yeni yaşam dalgasının birlikte içerisine girdikleri madde, Güneş Evresi’nin maden krallığını oluşturdu. Ancak ikinci krallığın bu iki sınıfı ya da alt-bölümü arasında büyük bir fark vardı. Geri Kalmışlar için bir “atak” yaparak şimdiki insanlığımızı oluşturan Öncüleri yakalamak mümkündü, ancak yeni yaşam dalgası için bu imkânsızdı. Bu yaşam dalgası ileride insana karşılık gelen bir aşamaya erişecektir, ancak bu durumun koşulları çok farklı olacaktır. </p>
	<p class="normal">664) Geri Kalmışlar ile Öncülerin ayrılması, Satürn Evresi’nin yedinci devrinde Alev’in Efendileri tarafından tanrısal ruh uyandırıldığında meydana geldi. Bu anda, evrimleşmekte olan varlıklardan bir kısmının, uyandırılmalarını olanaksız hale getiren tepkisiz ve katı bir durumda bulundukları görüldü. Bu yüzden bu varlıklar, gelişimlerinin bağlı olduğu tanrısal kıvılcımı alamadılar ve aynı aşamada kalmaya mecbur oldular. Çünkü onların, içlerinde tanrısal kıvılcım uyandırılmış olanları takip etmeleri mümkün değildi. Gerçekten de olduğumuz veya olamadığımız her şey, bizim kendi uğraştıklarımızın veya uğraşmadıklarımızın sonucudur. </p>
	<p class="normal">665) Bu Geri Kalmışlar ve yeni gelen yaşam dalgası, Güneş Evresi’nin en yoğun küresi olan parlak Gaz küresinde karanlık lekeler oluşturdular. Bizim şimdiki Güneş’imizde varolan lekeler de bu durumun kadim kalıntılarıdır.</p>
	<p class="normal">666) Güneş Evresi’nin altıncı devrinde Kerrubim tarafından yaşam ruhu uyandırıldı. Ve yine, Satürn Evresi’ndeki kritik noktayı sağ salim geçmiş olanlardan bir kısmının Güneş Evresi’nde geri düştüğü ve ruhun ikinci görünümünü canlandırılmış olarak almaya uygun olmadıkları görüldü. Böylece, yaşam dalgasının zirvesinden geriye düşen bir geri kalmış sınıfı daha oluştu.</p>
	<p class="normal">667) Satürn Evresi’nin sonunda tanrısal ruhun kendi içlerinde uyandırılmasına uygun olmamış olan, ancak şimdi Güneş Evresi’nde ruhsal tepiyi alma noktasına erişmiş olanlarda tanrısal ruhu uyandırmak için Güneş Evresi’nin yedinci devrinde Alev’in Efendileri tekrar ortaya çıktılar. Alev’in Efendileri, yeni yaşam dalgasında, hazır olanların birçoklarında da tanrısal rûh tohumunu uyandırdılar. Fakat burada da geri kalmışlar oldu.</p>
	<p class="normal">668) Böylece Ay Evresinin başlangıcında aşağıdaki sınıflar oluştu:</p>
	<p class="normal">1) Satürn ve Güneş Evrelerinden başarıyla geçen Öncüler. Bunlar, tohumsal faaliyetteki bir yoğun bedene, bir yaşam bedene, bir tanrısal ruha ve bir yaşam ruhuna sahiptiler.</p>
	<p class="normal">2) Güneş Evresinin Geri Kalmışları. Bunlar, tümü tohum halinde olan bir yoğun bedene, bir yaşam bedene ve bir de tanrısal ruha sahiptiler. </p>
	<p class="normal">3) Güneş Evresi’nin yedinci devrinde terfi etmiş olan Satürn Evresi’nin Geri Kalmışları. Bir yoğun beden ve bir yaşam beden tohumuna sahiptiler.</p>
	<p class="normal">4) Yeni Yaşam Dalgası’nın Öncüleri. 3. gruptakilerle aynı araçlara sahiptiler, ancak bizimkinden farklı bir evrim planına aitlerdi.</p>
	<p class="normal">5) Yeni Yaşam Dalgasının Geri Kalmışları. Sadece yoğun beden tohumuna sahiptiler.</p>
	<p class="normal">6) Yeni Bir Yaşam Dalgası. Evrimlerine Ay Evresi’nin başlangıcında başladılar ve günümüzdeki Bitkilere rûh vermektedirler.</p>
	<p class="normal">669) Doğanın yavaş yavaş geliştiğini hatırlayalım. Doğa, formlarda ani değişimler gerçekleştirmez. Onun için zaman hiçbir şey, mükemmelliğe erişilmesi ise her şeydir. Bir maden, bir sıçrayışta bir bitkiye dönüşmez. Bu dönüşüm basamak basamak ve neredeyse ayırt edilmeyecek derecelerle gerçekleşir. Bir bitki bir gecede bir hayvana dönüşmez. Değişimlerin meydana gelmesi için milyonlarca yıl gerekir. Bu yüzden doğada daima basamakların ve alt-basamakların tamamı birarada bulunur. Varoluşun merdiveni, protoplazmadan Tanrı’ya kadar kesintisiz bir şekilde uzanır.</p>
	<p class="normal">670) Bu yüzden Ay Evresi’nin başlangıcında evrim arenasına girmiş olan ve yukarıda belirttiğimiz altı sınıfa karşılık gelen altı farklı Krallıkla değil, sadece üç krallıkla, maden, bitki ve hayvan krallığıyla ilişkimiz vardı.</p>
	<p class="normal">671) Ay Evresi’ndeki en alt sınıfı, orada kendi evrimine başlayan yeni yaşam akımını oluşturdu. O, madenlerin en sert olan çeşitlerini meydana getirdi. Fakat unutulmamalıdır ki o, günümüzdeki madenler kadar katı değildi ve yaklaşık olarak bizim odunumuz kadar bir yoğunluğa sahipti. </p>
	<p class="normal">672) Bu tespit, yukarıda Ay’ı ıslak olarak tarif etmiş olmamızla ya da Ay Evresi’ndeki en yoğun Küreyi Eter Bölgesindeki Küre olarak gösteren Şekil 8’le çelişmez. Daha önce de söylediğimiz gibi evrimin spiral biçimli yolu, herhangi bir durumun tekrarlanmasını önler. Benzerlikler olur, ancak hiçbir zaman aynı koşullardaki tekrarlar meydana gelmez. Bu koşulları her zaman en kesin şekilde tarif etmek mümkün değildir. Yine de burada koşulları en açık bir şekilde verecek ifadeler kullanılmaya çalışılmaktadır.</p>
	<p class="normal">673) Listemizdeki 5. sınıf, neredeyse madendi fakat Güneş Evresi’nde maden durumunu geçtiği için birkaç bitki özelliğine de sahipti. </p>
	<p class="normal">674) 4. sınıf ise hemen hemen bitkiydi ve Ay Evresi bitmeden önce bitki durumuna çıktı. Ancak maden krallığına, yüksek krallıkları oluşturan üstteki iki basamaktan daha yakındı. Bu yüzden dördüncü ve beşinci sınıfları birleştirebiliriz ve onları bir tür ara basamak olarak bir “maden-bitki” krallığı olarak adlandırabiliriz. Bu krallık, Ay Evresi’nin eski Gezegeninin yüzeyini oluşturmaktaydı. O, günümüzdeki maden ve bitki arasındaki bir durum olan bataklık kömürü benzeri bir şeydi. Maden-bitki krallığı, Ay Evresinin sulu olması gerçeğine uygun olarak yaş ve ıslaktı. </p>
	<p class="normal">675) Böylece dördüncü, beşinci ve altıncı sınıflar, Ay Evresi’nde maden krallığının farklı alt-basamaklarını oluşturdular. En yüksektekiler neredeyse bitki durumuna ulaştılar. En alttakiler ise bu zamanın en sert maden maddesini meydana getirdiler. </p>
	<p class="normal">676) Sınıf 2 ve Sınıf 3, aslında bu zamanda bir bitkiden daha fazlası olmalarına rağmen, daha tamamen hayvan olmadıkları için bitki krallığını oluşturdular. Bunlar maden-bitki karışımı bir toprakta büyüdüler. Bitkiler gibi sabittiler ve eğer şimdiki bitkilerin olduğu gibi sırf madenden oluşan bir toprakta bulunsalardı büyüyemezlerdi. Bunların neye benzediklerine dair iyi bir örnek olarak şimdiki parazit bitkiler gösterilebilir. Bu parazit bitkiler, sırf madensel bir toprakta yetişemezler, bunun yerine besinlerini hazır olarak gerçek bir bitkiden veya gerçek bir ağaçtan alırlar. </p>
	<p class="normal">677) Sınıf 1, bakir ruhların yaşam dalgasının Öncülerinden oluşur. Ay Evresi esnasında onlar, bir çeşit hayvan benzeri yaşamdan geçtiler. Ancak zamanımızdaki hayvanlara sadece, onlarla aynı araçlara sahip olmaları ve tüm insan ailesini çevreleyen bir grup ruhunun egemenliği altında bulunmaları yönünden benziyorlardı. Geçen bölümdeki anlatımdan da anlaşılacağı üzere görünüş olarak zamanımızın hayvanlarından çok farklıydılar. Onlar, gezegenin yüzeyine temas etmiyorlardı ve göbek bağı benzeri kordonlarla havada asılı bir şekilde bulunuyorlardı. Akciğerler yerine solungaç benzeri aygıtlara sahiptiler ve bunlar aracılığıyla sıcak buharlı “alev-sisi”ni soluyorlardı. Ay varoluşunun bu özellikleri halen gebelik evresi boyunca ceninde tekrarlanmaktadır. Gelişiminin belirli aşamalarında cenin solungaçlara sahiptir. O zamanın Ay varlıkları aynı zamanda, zamanımızdaki hayvanda olduğu gibi yatay omurgaya da sahiptiler. </p>
	<p class="normal">678) Ay Evresi esnasında birçok sınıfta daha bölümler meydana geldi. Çünkü yine burada da evrim dalgasının gerisinde kalan Geri kalmışlar vardı. Sonuç olarak Yer Evresi’nin başlangıcında 5 sınıf oluştu ve Şekil 10’dan da görüleceği gibi bu sınıflardan bazıları alt-bölümlerden oluşuyordu. Bu alt-bölümler, aşağıdaki zamanlarda ve aşağıdaki sebeplerden meydana geldi:</p>
	<p class="normal">679) Ay Evresi’nin beşinci devrinin ortasında Seraphim, kendilerini daha da ileri gelişme için hazır hale getiren Öncülere insan rûhunun tohumunu verdiğinde bazılarının bu tohumu almaya uygun olmadıkları görüldü. Bunlar, üçüz ruhu uyandırmış olan ruhsal tepi’yi (impulse) almaya uygun değildiler.</p>
	<p class="normal">680) Ay Evresi’nin altıncı devrinde Kerrubim tekrar ortaya çıktı ve Güneş Evresi’nde geri kalmış, ancak ondan sonra gerekli gelişim aşamasına (<span class="ideitalik">önceki tablomuzda Sınıf 2</span>) erişmiş olanlarda ve de Ay Evresi’ndeki bitkisel varoluşları sırasında yaşam beden geliştirememiş olan Güneş Evresi’nin geri kalmışlarında yaşam ruhunu canlandırdılar. (<span class="ideitalik">Bunlar da önceki Tablodaki Sınıf 3’tüler</span>).</p>
	<p class="normal">681) Önceki listemizdeki Sınıf 4, bitkisel varoluşun bir düşük aşamasından geçmiştir. Ancak onlardan çoğu, yaşam ruhunun uyandırılabilmesi için gerekli olan yaşam bedeni yeterince geliştirmiştir.</p>
	<p class="normal">682) Böylece Yer Evresi başladığında son üç sınıf, aynı araçlara sahiptiler. Ancak bunlardan yalnızca ilk ikisi (<span class="ideitalik">Şekil 10’da Sınıf 3a ve Sınıf 3b</span>) bizim yaşam dalgamıza aittirler ve Yer’in bundan sonraki devrinde gelecek olan kritik noktayı aştıklarında bizi yakalama şansları bile vardır. Bu noktayı aşamayanların tamamı, ileride yeni bir evrim belli bir aşamaya erişip, onların içine atlayabilecekleri ve yeni bir insan evresinde gelişimlerini devam ettirecekleri zamana dek geride kalacaklardır. Onlar, bizim insanlığımızla birlikte gitmekten yoksun bırakılacaklardır. Çünkü bizim insanlığımız o zaman onların durumlarının çok ötesinde ilerlemiş olacaktır ve gelişmemize ciddi bir engel olarak onları bizimle birlikte sürüklemek gerekecektir. Onlar yokedilmeyeceklerdir, ancak başka bir evrim evresine dek beklemeleri gerekecektir.</p>
	<p class="normal">683) Hristiyanlık dini “kurtuluş”tan bahsederken bizim şimdiki evrim dalgamızla birlikte ilerlemeyi kastetmiştir. Kurtuluş, ciddiyetle aranması gereken birşeydir. Çünkü “kurtuluş”a ermeyenler için ne “sonsuz lanet” vardır, ne yokedilme ve ne de sonsuz azab vardır. Ancak yeni bir evrim dalgasının, burada ilerleme kaydedemeyenlerin içine girebilecekleri kadar gelişmesini milyarlarca yıl eylemsiz bir şekilde beklemek üzere geri bırakılmaları yine de ciddi bir meseledir. Gerçi rûh, zaman kaybının bilincinde değildir, ancak bu yine de ciddi bir kayıptır ve bu, böyle rûhlar yeni bir evrim içerisinde kendilerini buluncaya kadar bir yurtsuzluk durumu demektir. </p>
	<p class="normal">684) Şimdiki insanlığımız sözkonusu olduğunda bu ihtimal, ihmal edilebilecek derecede önemsizdir. Bununla birlikte, evrimleri Satürn Evresi ile başlamış olan bakir rûhların tümünden yalnızca beşte üçünün, Yer Evresinin bir sonraki devri olan beşinci devrinde kritik noktayı aşacakları ve hedefe varacakları söylenmektedir. </p>
	<p class="normal">685) Okült bilgin’in en büyük endişesi materyalizmdir. Eğer materyalizm çok ileri giderse sadece ilerlemeyi durdurmayla kalmayacak, aynı zamanda bakir ruhun yedi aracının tamamını yokededecek ve onu çıplak bırakacaktır. O zaman bu ruh, yeni evrimde tekrar en baştan başlamak zorunda kalacaktır. Onun Satürn Evresi’nden beri yaptığı bütün çalışma tamamen ziyan olacaktır. Bu yüzden bizim insanlığımız için şimdiki evre, tüm evreler içerisinde en kritik olanıdır. Bu yüzden okült bilgin, bir tanesi de cermen-anglosakson olan on altı ırktan, “yokedilmenin on altı olasılığı” olarak bahseder. Okuyucu umarız ki tüm bunları emin bir şekilde geçer. Zira onun zincirleri, gelecek devirdeki gecikmeden daha kötüdür. </p>
	<p class="normal">686) Genel olarak belirtmek gerekirse, son gösterilen listede Sınıf 5, yedinci devirde Alev’in Efendileri tekrar göründüğünde tanrısal ruh tohumunu alacaktır. Bu yüzden onlar, Ay Evresinin başlangıcında gelişmeye başlamış olan son evrim dalgasının öncüleriydiler. Orada maden varoluşundan geçtiler. Böylece o yaşam dalgasının Geri kalmışları, sadece yoğun bir beden tohumuna sahip olarak kaldılar.</p>
	<p class="normal">687) Yukarıdakilere ek olarak, yeni bir yaşam dalgası (<span class="ideitalik">bizim şimdiki maden krallığımız</span>) daha geldi ve evrimine Yer Evresi’nin başında başladı.</p>
	<p class="normal">688) Ay Evresi’nin sonunda bu dalgalar, Şekil 10’da gösterilmiş olan araçlara sahiptiler ve onlarla Yer Evresi’ne girdiler. O zamandan bu yana geçmiş olan zamanla insanlık, zihin bağını geliştirdi ve böylece tam-uyanık bir bilince sahip oldu. Hayvanlar bu sürede bir arzu beden edinirken bitkilerin de bir yaşam bedeni oldu. Gelişimlerine Ay Evresi’nde başlamış olan yaşam dalgasının Geri kalmışları, kaya formlarının sıkı ve katı koşullarından kaçındılar ve yoğun bedenleri şimdi Dünyâmızdaki daha yumuşak formları oluşturuyor. Evrimine Yer Evresi’yle başlamış olan yaşam dalgası da sert kaya ve taşları oluşturuyorlar.</p>
	<p class="normal">689) Böylelik farklı sınıflar, okuyucunun dikkatine sunulan Şekil 3’te gösterilmiş olan araçlara sahip olmuş oldular. </p>
	</body>
</html>