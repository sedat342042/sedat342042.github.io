<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Sığınak</title>
	<link href="main.css" rel="stylesheet" type="text/css"/>
</head>
<body class="biography">
	<div class="html5_section">
		<p><em>M.Sadık Aslankara</em> (d.12 Aralık 1948; Denizli, Sarayköy) yazar, tiyatrocu, belgesel sinemacı. AÜ. Dil ve Tarih-Coğrafya Fakültesi Felsefe Bölümü’nü bitirdi. Adını ilk olarak 1965-67 arasında, <em>Cumhuriyet</em>’in ‘Tartışma’ bölümünde yayımlanan çok sayıdaki yazısıyla duyurdu. Dergilerde yazmaya <em>İmece</em> ile başladı (Nisan 1967). 1973-75’te <em>Yansıma</em>’nın yazarları arasında yer aldı. Edebiyat dergilerinde yeniden, yaklaşık on beş yıl sonra göründü. Bugüne dek başta <em>Adam Sanat</em> olmak üzere otuz kadar dergide yüzlerce yazı yayımladı. 1968’de, Ankara’da <em>Halk Oyuncuları</em> (<em>H0</em>) sahnesinde başlayan profesyonel tiyatro yaşamında akla gelebilecek her işi yaptı. Gerektiğinde kıyıda durdu. 1993’te eylemli tiyatroyu bıraktı, ancak alanla bağlarını hiçbir zaman koparmadı. TRT televizyonlarında (1976-2002), kameranın önünde, arkasında dört yüz dolayında yapımda görev aldı, belgesellere yönelişinden on yıl sonra, 1994’te belgesel yönetmenliğine geçti, arkadaşı Okan Çançin’le gerçekleştirdiği belgesellerin yönetmenliğini üstlendi. Çalışmalarıyla yazın, tiyatro alanlarında yurtiçinde, belgesel sinemada yanı sıra yurtdışında çeşitli ödüllere değer görüldü, farklı türde beş kitap yayımladı: <em>Kevser’di</em> (oyun, 1989), <em>Bin Yüz Bir Giz</em> (roman, 1993), <em>Selgesus’ta Buse</em> (roman, 1996), <em>Cumhuriyetimizin 75. yılında Ormancılığımız</em> (derleme, 2000), <em>Uykusu Sakız</em> (öykü, 2001). <em>Sığınak</em>, yayımlamadığı ödüllü dosyası <em>Kör Memdali’nin Çınar Ağacı</em> (1990) ile birlikte, gün yüzüne çıkardığı dördüncü romanı.</p>
	</div>
</body>
</html>