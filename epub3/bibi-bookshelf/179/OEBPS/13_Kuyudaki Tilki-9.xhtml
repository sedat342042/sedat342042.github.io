<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      13_Kuyudaki Tilki-9
    </title>
    <link href="css/13_Kuyudaki%20Tilki.css" rel="stylesheet" type="text/css"/>
  </head>
  <body id="x13_Kuyudaki-Tilki" xml:lang="tr-TR">
    <div>
      <p id="toc_marker-9" class="BASLIK01 bizsmart">
        ASLAN
      </p>
      <p class="govde-metin bizsmart">
        Evvel zaman içinde bir kaplan varmış. Zamanında orman kralı kaplanmış. Kral olduğu için ülkenin bütün topraklarını kendi mirasına geçirmiş. Öküzlere, geyiklere, ormanlara el koymuş. Sürüyle koyunu alıp ovalara doldurmuş. Kaplan zenginlik içinde yüzerken, hayvanlar korkudan kıvranıyormuş. Yaptıklarına ses çıkaran olmazmış. Bazı hayvanlar kendi aralarında:
      </p>
      <p class="govde-metin bizsmart">
        – Bu ne içim kral? Kral dediğin önce halkını, sonra kendini düşünmeli. Bizim kralımız ise kendini düşünüyor, bize hayat hakkı tanımıyor, diye fısıldaşıyorlarmış. Fakat bu sözlerin, krala ulaşmasından da çok korkuyorlarmış.
      </p>
      <div class="frame-2">
        <img class="frame-5" src="image/10_Kuyudaki_Tilki_fmt.jpeg" alt="10_Kuyudaki_Tilki.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Kaplan böyle yediği önünde, yemediği arkasında yaşarken komşu ormanda bir aslan dünyaya gelmiş. Kaplan, gidip hemen aslan ailesini tebrik etmiş. Böyle davranmak büyüklerin onuru için önemliymiş. Bu sırada minik aslanın babası ölmüş. Yavrucak annesiyle birlikte kalmış. Bu minik hâliyle ormanı idare etmesi de çok zormuş.
      </p>
      <p class="govde-metin bizsmart">
        Kaplan, bir gün veziri tilkiyi çağırmış. Tilki hem iyi hem de deneyimli bir yöneticiymiş. Tilki, kaplana:
      </p>
      <p class="govde-metin bizsmart">
        – Sayın kralım, minik aslandan çekiniyorsunuz galiba? Onun büyüyüp size rakip olmasından mı korkuyorsunuz, demiş.
      </p>
      <p class="govde-metin bizsmart">
        Kaplan:
      </p>
      <p class="govde-metin bizsmart">
        – Şu anda bir korkum yok! Başı zaten dertte, koca ülkeyi idare etmek kolay mı? Babası da ölmüş, ne yapabilir ki? Zavallı yetime acımak gerekir. Zafer kazanmak onun işi değil, elindeki ülkeyi bölünmeden idare edebilirse buna şükretsin, demiş.
      </p>
      <p class="govde-metin bizsmart">
        Tilki, kaplanın konuşması karşısında başını sallamış:
      </p>
      <p class="govde-metin bizsmart">
        – Kralım, bu yetim, şimdi küçük bir yavru ama gelecekte yavuz bir asker olur. O zaman sana haddini bildirir. Böylelerine dikkat etmek gerekir. Ya bunlarla arkadaş olacaksın ya da ortadan kaldıracaksın. Pençeleri büyüdü mü bize zarar verecek duruma gelir. Hiç zaman kaybetmemek gerekir. Küçük aslanın falına baktım, savaş içinde büyüyerek nasıl savaş yapılması gerektiğini öğrenecek ve iyi bir komutan olacak. Benzerleri arasında en iyisi seçilecek. Bu nedenle ya onunla dost olmalısın ya da onun gücünü kırmalısın, demiş.
      </p>
      <p class="govde-metin bizsmart">
        Kral kaplan, tilkinin konuşmalarını bir süre dinlemiş. Konuşmanın çoğu boşa gitmiş. Kral, sonuna kadar onu dinleme zahmetinde bulunmamış. Yatmış ve derin bir uykuya dalmış. Onunla birlikte bütün halk yatıp uyumuş.
      </p>
      <p class="govde-metin bizsmart">
        Aslan, uykudan uyanmış, yine bir şey değişmemiş. Tilkinin adı çıkmış bir kere. Sözüne, tecrübesine inananların sayısı çok azmış. Söyledikleri arasında yine bir kurnazlık var diye düşünmüşler.
      </p>
      <p class="govde-metin bizsmart">
        Aradan aylar, yıllar geçmiş. Minik yavru kocaman bir aslan olmuş. İşte o anda tehlike çanları çalmaya başlamış. Aslan, sık sık kaplanın ülkesindeki hayvan sürülerine saldırıyormuş. Kaplan, buna karşı koymaya çalışmış fakat bunda başarılı olamamış.
      </p>
      <div class="frame-2">
        <img class="frame-5" src="image/11_Kuyudaki_Tilki_fmt.jpeg" alt="11_Kuyudaki_Tilki.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Kaygıya düşen hayvanlar, vezir olan tilkiye akıl danışmaya koşmuşlar. Yaşananları daha önceden tahmin eden tilki içini çekmiş. Gelenlere demiş ki:
      </p>
      <p class="govde-metin bizsmart">
        – Aslanı niye kızdırıyorsunuz, ne isterse verin! Başkalarında boş yere yardım beklemeyin. Kaplanın da karşı koyacak gücü zaten yok! Üstelik şu anda işe yaramayan koyunları yiyorlar. Aslanı yatıştırın, şu anda onun gücü daha fazla... Karşı koymakla bir şey elde edemezsiniz. Aslında aslanın üç dostu var, üstelik üçü de masrafsız. Bunlar yiğitlik, güç ve uyanıklıktır. Pencerelerine bir koyun atın, eğer bununla yetinmezlerse bir öküz verin. Üstelik çayırın en besilisini seçin. Böylece geride kalanları kurtarırsınız.
      </p>
      <p class="govde-metin bizsmart">
        Tilkinin öğüdü beğenilmemiş, o da bu davranışa çok gücenmiş. Kaplanın ülkesi, bunun cezasını çekmiş. Yapılan bütün savaşları kaybetmişler, sonunda korkulan olmuş ve aslan devletin başına geçmiş.
      </p>
      <p class="govde-metin bizsmart">
        Toplumların en büyük düşmanlarından biri de tembellikmiş. Tembeller, hiçbir şey üretemez ve ülke fakirleşir ve gücünü kaybedermiş. Güç olmayınca kuru kuruya bir yiğitliğin de anlamı yokmuş. Kaplanın ülkesi ve hâli de buna güzel bir örnekmiş.
      </p>
      <p class="govde-metin bizsmart">
        &#160;
      </p>
    </div>
  </body>
</html>
