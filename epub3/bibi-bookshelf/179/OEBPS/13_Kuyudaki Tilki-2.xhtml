<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
  <head>
    <title>
      13_Kuyudaki Tilki-2
    </title>
    <link href="css/13_Kuyudaki%20Tilki.css" rel="stylesheet" type="text/css"/>
  </head>
  <body id="x13_Kuyudaki-Tilki" xml:lang="tr-TR">
    <div>
      <p id="toc_marker-2" class="BASLIK01 bizsmart">
        KAPLUMBAĞA İLE ÖRDEKLER
      </p>
      <div class="frame-2">
        <img class="frame-5" src="image/01_Kuyudaki_Tilki_fmt.jpeg" alt="01_Kuyudaki_Tilki.TIF"/>
      </div>
      <p class="govde-metin bizsmart">
        &#160;
      </p>
      <p class="govde-metin bizsmart">
        Kaplumbağanın biri yuvasında oturmaktan sıkılmış. Değişik ülkeler, çeşitli hayvanlar görmek istemiş. Dünyayı daha yakından tanımayı düşünmüş. Kaplumbağa:
      </p>
      <p class="govde-metin bizsmart">
        – Yabancı ülkeleri ziyaret etmenin de ayrı bir tadı olmalı. Artık yeter, evde daha fazla bekleyemem, demiş. Önce bu haberi çevresindekilere anlatmak istemiş. Hayvanlar, bu düşünceyi acayip karşılamışlar.
      </p>
      <p class="govde-metin bizsmart">
        – Kaplumbağa kim, dünyayı gezmek kim? Bu yürüyüşle dünya mı gezilir? Kanat takıp uçmaya başlasa ancak dünyayı gezebilir. Bu hayvanın aklından zoru var galiba, demişler.
      </p>
      <p class="govde-metin bizsmart">
        Kaplumbağa, gezme düşüncesini iki ördeğe de bildirmiş. Ördekler:
      </p>
      <p class="govde-metin bizsmart">
        – Sen hiç merak etme! Şu geniş gökyüzünü görüyor musun? Oradan seni istediğin ülkeye uçururuz. Yolda çeşitli ülkeler görürsün. Yeni hayvanlar tanırsın. Çeşitli ülkeleri, canlıları görmek senin için elbette faydalı olur. Bilgin, görgün artar. Yol boyunca, karşılaştığın halkın davranışlarını incelersin, demişler.
      </p>
      <p class="govde-metin bizsmart">
        Kaplumbağa, ördeklerin söylediklerini dikkatle dinlemiş. Sonunda:
      </p>
      <p class="govde-metin bizsmart">
        – Peki, sizin önerinizi kabul ediyorum, demiş.
      </p>
      <p class="govde-metin bizsmart">
        Ördekler, kaplumbağayı taşımak için bir uçak uydurmuş. Kaplumbağanın ağzına, yanlamasına bir değnek vermişler:
      </p>
      <p class="govde-metin bizsmart">
        – İyi tutun, sakın bırakma haa! Yolda sakın ağzını açmaya kalkışma, demişler.
      </p>
      <p class="govde-metin bizsmart">
        İki ördek, sopayı birer ucundan yakalamışlar. Sopaya tutunan kaplumbağa havalanınca bütün hayvanlar şaşırıp kalmış. Bu yavaş hayvanı iki ördeğin arasında görünce:
      </p>
      <p class="govde-metin bizsmart">
        – Bu, olağanüstü bir şey! Geliniz, bakınız. Kraliçe Kaplumbağa göklerde geziyor. Sonunda emeline ulaşacak. Biz de hiçbir yere gidemeyeceğini düşünüyorduk, yanılmışız, demişler.
      </p>
      <p class="govde-metin bizsmart">
        Kaplumbağa, hayvanların konuşmalarını duymuş. Kendine kraliçe denmesi kaplumbağanın hoşuna gitmiş. Öyle ya, gökyüzünde ancak bir kraliçe dolaşabilirmiş:
      </p>
      <p class="govde-metin bizsmart">
        – Kuşkusuz ben bir kraliçeyim. Ördekler de beni taşıyan hizmetçilerdir. Sakın benimle alay etmeyiniz, demiş.
      </p>
      <p class="govde-metin bizsmart">
        Kaplumbağa ağzını açmasaymış yolculuğu daha uzun sürecekmiş. Konuşmak için ağzını açınca sopadan kurtulmuş. Göklerden aşağıya doğru düşmeye başlamış. Tam da seyirci hayvanların ortasına düşmüş. Bütün bunlar, boşboğazlığı yüzünden başına gelmiş. Dikkatsizlik, gereksiz merak ve gevezelik kaplumbağayı canından etmiş.
      </p>
      <div class="frame-2">
        <img class="frame-5" src="image/02_Kuyudaki_Tilki_fmt.jpeg" alt="02_Kuyudaki_Tilki.TIF"/>
      </div>
      <p class="govde-metin bizsmart">
        &#160;
      </p>
    </div>
  </body>
</html>
