<html xmlns="http://www.w3.org/1999/xhtml">
	<head>
		<title>1-38</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB"><span class="CharOverride-4" xml:lang="en-GB">  </span></p>
			<p class="anabaslik" id="_idParaDest-6">Opera Olarak “Kağnı”  </p>
			<p class="sol">Birinci perde  </p>
			<p class="paragraf ParaOverride-4"><span class="CharOverride-4">Bir tarla kenarı... Savrukların Hüseyin ile Sarı Mehmet karşılaşırlar. Hüseyin eskiden beri kolladığı Sarı Mehmet’i yalnız yakalamak fırsatını bulmuştur. Bir kaç sene evvel aralarında geçen bir kadın meselesinden ve bir tarla işi yüzünden Mehmet’e kin tutan Hüseyin, daha şafak sökmeden Mehmet’e böyle yalnızca rastlamayı alacağı intikam için en büyük fırsat bilmiştir. Büyük bir kavga çıkarır; köylüler kavgaya yetişirlerken Hüseyin arkasından Mehmet’i vurur. Yetişen kadın ve erkek köylülerin çığlığı ile perde iner.   </span></p>
			<p class="sol">İkinci perde  </p>
			<p class="paragraf ParaOverride-4"><span class="CharOverride-4">Köy kahvesinin içi... Köyün ihtiyar ve akıllıları Hüseyin’in babası Mevlüt Ağa’nın etrafına toplanmışlardır. Kasabadan çok uzakta olan, teşkilat haricinde gibi tutulan, jandarmanın on beş günde bir bile uğramadığı köylerinin bu vaziyetinden istifade etmek isteyerek, kısmen de, saydıkları Mevlüt Ağa’ya yaranmak arzusu ile oğlunun meselesini örtbas etmek isterler. Ve kendi mantıklarına dayanarak, bu işin kapatılması icap ettiğine dair kendilerine göre kuvvetli sebepler de bulurlar. Ölen Mehmet’in hayatta bir tek ihtiyar anası vardır. Onu kahveye çağırırlar ve imam nasihat etmeye başlar (sahife 5-6). Bu nasihat mecliste diğer köylülerin ağızlarına da yayılınca kadın deli gibi hıçkırıklar içinde “Ben kimseden davacı değilim” diye feryat ederek kahveden dışarı fırlar. (Perde iner.)  </span></p>
			<p class="sol">Üçüncü perde  </p>
			<p class="paragraf ParaOverride-4"><span class="CharOverride-4">1. Tablo  </span></p>
			<p class="paragraf ParaOverride-4"><span class="CharOverride-4">Bir ay sonra köy kahvesinin önü... Hüseyin ile kavgalı olan Mehmet kasabaya giderek kavgayı hükümete haber vermiştir. Kahvenin önüne kasabadan iki atlı jandarma gelince köylüler hayret içinde kalırlar. </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">Jandarmalar derhal köyde vaka için ifade almaya başlarlar. Mehmet’in annesine: Oğlun eceli ile mi öldü? diye sorulduğu vakit ihtiyar kadın hükümet kapılarında sürünmekten korkarak: Ben kimseden davacı değilim, diye yarı bitkin mırıldanarak Mevlüt Ağa’yı düşman etmek korkusu ile her şeyi inkâr eder. Buna rağmen mesele anlaşılmıştır. Cesedi mezardan çıkarmaya karar verirler ve Mehmet’in anasını çağırırlar: Koş bakalım kağnıyı, oğlunu kasabaya götüreceksin doktor muayene edecek; hava sıcaktır gece yola çıkalım. Kadın ızdıraplar içinde kağnıyı koşmaya giderken, jandarmalar imamı, muhtarı, Hüseyin’i, Mevlüt Ağa’yı önlerine katarak mezarlığa yollanırlar.   </span></p>
			<p class="_0">  </p>
			<p class="paragraf ParaOverride-4"><span class="CharOverride-4">2. Tablo  </span></p>
			<p class="paragraf ParaOverride-4"><span class="CharOverride-4">Loş bir mezarlık: İmam, muhtar, Mevlüt Ağa, Hüseyin ve bir iki köylü cenazeyi kağnıya yüklerler. Jandarmalar muhtarı, Hüseyin’i birbirlerine bağlayarak kasabanın yolunu tutarlar. (Bu tabloda hiç muhavere yoktur yalnız müzik vardır.)  </span></p>
			<p class="_0">  </p>
			<p class="paragraf ParaOverride-4"><span class="CharOverride-4">3. Tablo  </span></p>
			<p class="paragraf ParaOverride-4"><span class="CharOverride-4">Ay ışığı altında Mehmet’i taşıyan kağnı kasabaya doğru yollanır. Arkasında ihtiyar kadın düşe kalka onu takip eder. (Aria)sını söyledikten sonra tekrar dermansız yere düşer. Bu sefer kalkamaz. Yüzü yolun beyaz taşlarına gömülür. Kağnı ay ışığı altında uzaklaşır.   </span></p>
			<p class="resim"><span><img alt="no-94.jpg" class="_idGenPageitem-21" src="image/no-94_fmt.jpeg"/></span>  </p>
		</div>
	</body>
</html>