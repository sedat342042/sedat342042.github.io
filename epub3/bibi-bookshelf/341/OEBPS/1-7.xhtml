<html xmlns="http://www.w3.org/1999/xhtml">
	<head>
		<title>1-7</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-5">Çakıcı’nın İlk Kurşunu<span class="dipp CharOverride-9" xml:lang="tr-TR"><a class="_idFootnoteLink" href="#footnote-225-35" id="footnote-225-35-backlink">35</a></span>   </p>
			<p class="paragraf ParaOverride-4"><span class="CharOverride-4">Ödemiş için yolcularını alan posta arabası İzmir’den hareket etmişti. Arabanın içinde bir çiftlik sahibi, bir memur, bir papaz, üç de zeybek delikanlısı vardı. Her yolculukta olduğu gibi çiftlik sahibi, papaz ve memur, derakab birbirleriyle ahbap oluvermişler, derin, tatlı bir yarenliğe başlayıvermişlerdi.  </span></p>
			<p class="paragraf ParaOverride-4"><span class="CharOverride-4">Söze karışmayan ve daima susan zeybek delikanlıları, bunların görüştükleri sözlere ehemmiyet bile vermiyorlar, bütün zeybeklerde olduğu gibi ağır ve vakur oturuyorlardı. Bunların bu yarenliğe yabancı kalmalarının sebebi belki de yaşlarının daha pek genç, pek civan olmasından ileriye geliyordu.   </span></p>
			<p class="paragraf ParaOverride-4"><span class="CharOverride-4">Birisi henüz on altı yaşını bitirmiş, tıknazca, esmer bir delikanlı idi. Bunun diğerlerine nisbetle biraz kısa olmasına rağmen olgun adaleleri kuvvetli olduğunu gösteriyor, mağrur, ağır bakışları, ara sıra ağzından dirhemle tartarak çıkardığı sözler, cesur ve sabırlı olduğunu hissettirtiyordu.   </span></p>
			<p class="paragraf ParaOverride-4"><span class="CharOverride-4">Diğerleri bundan iki-üç yaş büyük olmalarına rağmen, ötekine nisbetle daha hafifmeşrep tavırlı olduklarını saklayamıyorlardı. Fakat bazen bu laubaliliği biraz daha ileriye götürmek istedikleri zaman, tıknaz delikanlının sert bakışı ile susuyorlar, istemeyerek susmaktan hâsıl olan sıkıntılarını gizleyemiyorlardı.  </span></p>
			<p class="paragraf ParaOverride-4"><span class="CharOverride-4">Daha ilk bakışta yaşça küçük olanın, bunlar üzerinde bir nüfuza, bir kuvvete sahip olduğu görünmekte idi.   </span></p>
			<p class="paragraf ParaOverride-4"><span class="CharOverride-4">Arabanın diğer köşesinde, bu hususlara dikkat etmeyi aklından bile geçirmeyen papaz, tatlı bir sohbete başlamış, yeni gittiği Ödemiş’te, merak ile tahkik ettiği eşkıya Çakırcalı’nın nasıl vurulduğu hikâyesini anlatmaya başlamıştı.  </span></p>
			<p class="paragraf ParaOverride-4"><span class="CharOverride-4">— Yaman bir herifmiş, diyordu. Ortalığı kasıp kavurmuş, bir türlü yakalamaya imkân yok. Nasıl tutabilirsin, bütün köylüler, zeybekler elinde... Her köy, her ev onun... Bereket versin Kır Serdarı Abdullah Çavuş’a... Ben onu Bayındır’dan da tanırım. O zaman eşkıya idi. Arası da Çakırcalı ile açıktı. Şöyle etti, böyle etti, Çakırcalı’yı öldüreceğini söyleyerek, af olunup Kır Serdarı oldu. Üstelik bir de zaptiye çavuşluğu yakaladı. Kahpe herif dediğini de yaptı. Yaptı ama kancıklıkla vurdu diyorlarmış! Zaten öyle yapmasaydı, o canavarı öldürmenin yolu bulunur muydu?   </span></p>
			<p class="paragraf ParaOverride-4"><span class="CharOverride-4">Konya taraflarından olduğu anlaşılan bu Rum papazı tuhaf şivesiyle önüne ardına bakmadan mütemadiyen anlatıyor, bu havalilere ilk defa gelen memur da hayretle kendisini dinliyordu.  </span></p>
			<p class="paragraf ParaOverride-4"><span class="CharOverride-4">Bundan evvelki sözleri dinlemeye tenezzül etmemiş olan zeybekler de, papazın bu bahsine kulaklarını açmışlar ve büyük bir alâka göstermeye başlamışlardı. Memur soruverdi:  </span></p>
			<p class="paragraf ParaOverride-4"><span class="CharOverride-4">— Çakırcalı’nın oğlu var mıydı? </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">— İşittiğime göre vurulduğu zaman on dört yaşında Mehmet adında bir çocuğu varmış. Başka bildiğim yok.  </span></p>
			<p class="paragraf ParaOverride-4"><span class="CharOverride-4">Yeni bir sarsıntı muhavere zeminini değiştirmişti. Şimdi yollardan, at ile yapılacak seyahatlerin daha iyi olduğundan bahsediliyor; geveze papaz bir türlü çenesini kapatmıyordu. Sözünün tam tatlı bir sırasında gözünü zeybeklere doğru çevirmiş ve korku ile:  </span></p>
			<p class="paragraf ParaOverride-4"><span class="CharOverride-4">— Aman! diye bağırmıştı.  </span></p>
			<p class="paragraf ParaOverride-4"><span class="CharOverride-4">Tıknaz delikanlı, elindeki topuzlu bir tabancanın namlusunu papaza çevirmiş olduğu halde, tabancasına kurşunları yerleştiriyor, daha doğrusu dolduruyor ve boşaltıyordu. Papazın canı burnuna gelmişti.  </span></p>
			<p class="paragraf ParaOverride-4"><span class="CharOverride-4">— Aman oğlum o namluyu çevir. Şeytanın işi yok patlatıverir.   </span></p>
			<p class="paragraf ParaOverride-4"><span class="CharOverride-4">Delikanlı papaza bakmaya tenezzül etmeden işiyle meşgul olurken:  </span></p>
			<p class="paragraf ParaOverride-4"><span class="CharOverride-4">— Patlamaz! demişti.   </span></p>
			<p class="paragraf ParaOverride-4"><span class="CharOverride-4">Altı kişiyle dolmuş olan bu arabada papazın yerini değiştirmesine de imkân yoktu. Zeybekler arasında çoktan beri yaşamakta olan bu papaz bunların âdetlerine de vâkıftı. Yine bir zeybek olan çiftlik sahibinin himayesine sığınmaktan başka çare yoktu.Yalvaran gözü ile:   </span></p>
			<p class="paragraf ParaOverride-4"><span class="CharOverride-4">— Ağam himmet senden... dedi.   </span></p>
			<p class="paragraf ParaOverride-4"><span class="CharOverride-4">Bütün zeybekler gibi vakur ve sessiz olan, söylemekten ziyade dinlemeyi seven çiftlik sahibi, ağzını açmak zamanının geldiğini anlamıştı. Delikanlıya: </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">— Adın ne senin evlat, nerelisin? dedi.   </span></p>
			<p class="paragraf ParaOverride-4"><span class="CharOverride-4">— Mehmet, Ödemişliyim.   </span></p>
			<p class="paragraf ParaOverride-4"><span class="CharOverride-4">— O tabancayı yeni mi aldın?  </span></p>
			<p class="paragraf ParaOverride-4"><span class="CharOverride-4">— Evet. İzmir’e yemiş götürüp sattım da...  </span></p>
			<p class="paragraf ParaOverride-4"><span class="CharOverride-4">— İyi ama... Papaz efendiyi korkutuyorsun. Ya onun namlusunu çevir veyahut dışarıya bak da herifcağız da korkmasın. Deli zeybek, sen herkesi kendin gibi mi sanıyon...  </span></p>
			<p class="paragraf ParaOverride-4"><span class="CharOverride-4">Tıknaz delikanlı sözü dinleyerek namluyu çevirmiş ve papaza:  </span></p>
			<p class="paragraf ParaOverride-4"><span class="CharOverride-4">— De be kahpe nalı, amma da korkaksın ha... Ben istemedikten geri gâvurun silahı patlar mı? demişti.  </span></p>
			<p class="paragraf ParaOverride-4"><span class="CharOverride-4">Saf ve ciddi bir surette söylenen bu söz herkesi gayri ihtiyari güldürmüştü. Artık büyük bir yük altından kurtulan papaz da gülüyordu.   </span></p>
			<p class="paragraf ParaOverride-4"><span class="CharOverride-4">— Aferin evladım... Senin baban kim?  </span></p>
			<p class="paragraf ParaOverride-4"><span class="CharOverride-4">Delikanlı hiddetle kaşlarını çattı: </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">— Onu bu silah patladığı zaman öğrenirsin! dedi.   </span></p>
			<p class="paragraf ParaOverride-4"><span class="CharOverride-4">Çatılan kaşları, hiç de şakaya gelmeyeceğini gösteriyordu. Papaz hürmet ve korkuyla karışık bir tavırla:  </span></p>
			<p class="paragraf ParaOverride-4"><span class="CharOverride-4">— Affet sen evlat. Bağışlayıver, dedi ve sustu.  </span></p>
			<p class="paragraf ParaOverride-4"><span class="CharOverride-4">Artık bülbül gibi ötmüyor, sarsıntılar içinde ilerleyen arabanın kendisine ayrılmış olan köşesinde, beşikte uyuyan çocuklar gibi uyumaya çalışıyor, fakat ara sıra yine gözlerini açarak, zeybeğin silah ile oynayıp oynamadığına dikkat ediyordu.  </span></p>
			<p class="paragraf ParaOverride-4"><span class="CharOverride-4">Bu hâl ile Ödemiş’e kadar gelmişlerdi. Arabada çocuk ile en ziyade alâkadar olan ve bu alâkasını belli etmeyen çiftlik sahibiydi. Bu gürbüz delikanlının çehresini hayalinde büyüttükçe büyütüyor, kime benzediğini araştırıyor, kim olması ihtimallerini düşünüyordu. Arabadan indikten sonra çarşıya girdiği zaman, hâlâ gözü önünde on altı yaşındaki bu heybetli çocuk yaşamakta idi. Tesadüf onu çarşıda yine karşısına çıkarmıştı. Artık kendisini adım adım takip ediyor, önüne gelene onun kim olduğunu soruyordu. Nihayet öğrenmeye muvaffak olmuştu. </span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">— Çakırcalı’nın oğlu Mehmet.  </span></p>
			<p class="paragraf ParaOverride-4"><span class="CharOverride-4">Şimdi düşünüyordu. İzmir’e üzüm ve incir götürerek onun parasıyla silah almaktaki maksadı ne idi? Babasının intikamını alabilecek ve onun kanını arayabilecek bir vaziyette olan bu gürbüz çocuk, bu silahlarla yeni bir cinayeti mi ilan ettirtecekti?  </span></p>
			<p class="paragraf ParaOverride-4"><span class="CharOverride-4">Yavaşçacık omuzuna dokundu.  </span></p>
			<p class="paragraf ParaOverride-4"><span class="CharOverride-4">— Evlat, buraya gel. Görüşelim, ben S. Beyim...  </span></p>
			<p class="paragraf ParaOverride-4"><span class="CharOverride-4">Küçük Mehmet bu ismi pek iyi biliyordu. Babasının birçok zamanlar ondan bahsettiğini işitmişti. Hürmetle durdu:  </span></p>
			<p class="paragraf ParaOverride-4"><span class="CharOverride-4">— Buyur bey, dedi. Ne istiyon? </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">— Ben babanı çok severdim. Onun için seninle biraz görüşmek istedim. Gel şuraya oturalım.  </span></p>
			<p class="paragraf ParaOverride-4"><span class="CharOverride-4">Biraz ilerideki büyük bir kahvenin ağacı altına oturdular. Bey, kendisine hayretle bakan delikanlıyı, daha ziyade merakta bırakmamak için söze başladı:  </span></p>
			<p class="paragraf ParaOverride-4"><span class="CharOverride-4">— O silahları ne için aldın?  </span></p>
			<p class="paragraf ParaOverride-4"><span class="CharOverride-4">Küçük Çakırcalı birdenbire cevap verememişti.  </span></p>
			<p class="paragraf ParaOverride-4"><span class="CharOverride-4">— Aldım işte... dedi.  </span></p>
			<p class="paragraf ParaOverride-4"><span class="CharOverride-4">— Öyle değil. Ben onları ne için aldığını biliyorum. Babanın intikamını almak için Abdullah Çavuş’u öldüreceksin.   </span></p>
			<p class="paragraf ParaOverride-4"><span class="CharOverride-4">Cevap vermedi.   </span></p>
			<p class="paragraf ParaOverride-4"><span class="CharOverride-4">— Niye susuyorsun?  </span></p>
			<p class="paragraf ParaOverride-4"><span class="CharOverride-4">Yine cevap vermiyordu. Beyin zorlamalarına dayanamayarak:  </span></p>
			<p class="paragraf ParaOverride-4"><span class="CharOverride-4">— Ulen bey, dedi. İnci beni söyletmek mi isteyon... Deyivereyim. Babamı kancıklıkla vuran bu kahpe herif beni de gördüğü yerde dövüyordu. ”Yılanın oğlu yılan olur.” diyordu. Artık o küçük yılan büyüdü. İnci sen başında derleyiver. </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">Bu sözleri söylerken şimşek gibi çakan gözlerinden uyanan kini söndürecek hiçbir kuvvetin bulunmadığı görünüyordu.   </span></p>
			<p class="paragraf ParaOverride-4"><span class="CharOverride-4">S. Beyin saatlerce süren nasihati tesir etmemiş, bu ateşli kalbin, patlayacak isyanını bastıramamıştı. Neticesiz kalan uzun bir yorgunluktan sonra ayrılmaya mecbur kalmıştı.   </span></p>
			<p class="paragraf ParaOverride-4"><span class="CharOverride-4">Fakat S. Bey Ödemiş muhitinin yeni bir cinayet havasıyla kokmasını istemiyordu. Hemen Abdullah Çavuş’u buldurdu:  </span></p>
			<p class="paragraf ParaOverride-4"><span class="CharOverride-4">— Efe, dedi. Mehmet ile artık şaka etmek zamanı geçti. Onun gözlerinde senin için iyi bir hayır görmüyorum. Sen benim sözümü dinlersen artık buradan çekilip İzmir’de git otur. Paran pulun var, yaşın da ilerlemiş.   </span></p>
			<p class="paragraf ParaOverride-4"><span class="CharOverride-4">Abdullah Efe, bu sözleri bir türlü gururuna yedirememişti.  </span></p>
			<p class="paragraf ParaOverride-4"><span class="CharOverride-4">— Ben mi o piç için Ödemiş’ten ayrılacağım!! Ulen bey sen de enik mi oluverdin!! demişti.  </span></p>
			<p class="paragraf ParaOverride-4"><span class="CharOverride-4">Bu eski eşkıya, “Çakırcalı’nın oğlundan korkarak kaçtı” sözünün söylenmesine bir türlü tahammül edemiyordu. Hiddetle ayağa kalktı:  </span></p>
			<p class="paragraf ParaOverride-4"><span class="CharOverride-4">— Bu akşam onu bulayım da, yavuz bir terbiyesini daha vereyim, demiş ve uzaklaşmıştı.   </span></p>
			<p class="paragraf ParaOverride-8"><span class="CharOverride-4">  </span></p>
			<p class="yildiz">* * *<span class="CharOverride-11">  </span></p>
			<p class="paragraf ParaOverride-8"><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Akşamüstü Ödemiş’in kenar incirlikleri arasında patlayan bir martin sesi, şehrin içinde akisler yaparak çınlamıştı. </span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Dükkânları kapatan halk silah sesinin geldiği yere koşuşuyorlardı. Şehrin kenar mahallesindeki kadınların vaveylaları çoktan başlamıştı. Bu dar incirlik mahşerden bir numune halini gösteriyordu. Kadın, erkek, çoluk çocuk hepsi toplanmıştı. Bunların arasında, uzun boylu, Kır Serdarı Abdullah Çavuş başından yediği bir kurşunla kana boyanmış çehresini toprağa doğru çevirmiş olduğu halde cansız yatıyordu.   </span></p>
			<p class="paragraf ParaOverride-4"><span class="CharOverride-4">Vakayı aynen görenler mütecessis olanlara anlatıyorlardı.   </span></p>
			<p class="paragraf ParaOverride-4"><span class="CharOverride-4">— Akşama doğru Çakırcalı Mehmet buralarda dolaşmaya başlamıştı. Ben kendini gördüm. “Ulen ne dolaşıyon dedim. Şimdi Abdulah Çavuş evine gitmek için buradan geçer, seni görür yine döver.” Hiç cevap vermedi. Derken uzaktan Abdullah Efe’nin geldiğini gördüm. “Aha, dedim geliyo!”  </span></p>
			<p class="paragraf ParaOverride-4"><span class="CharOverride-4">O istifini bozmayarak incirliklere saptı. Ben kaçtı sanmıştım. Abdullah Efe tam buraya geldiği zaman:  </span></p>
			<p class="paragraf ParaOverride-4"><span class="CharOverride-4">— Kıpırdanma efe, dur! diye bir ses işittim. Çakırcalı’nın oğlunu görmüyordum. Efe:  </span></p>
			<p class="paragraf ParaOverride-4"><span class="CharOverride-4">— Ne istiyon... diye bağırdı ve silahına sarıldı. Mehmet:  </span></p>
			<p class="paragraf ParaOverride-4"><span class="CharOverride-4">— Babamın kanını, yediğim dayakların hesabını... dedi.   </span></p>
			<p class="paragraf ParaOverride-4"><span class="CharOverride-4">Efe de bir sipere atılmak istemişti. Bu sırada işittiğiniz silah patladı. Efe de bir ses diyemeden yere düştü.  </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">Arkasından Mehmet elinde gümüşlü bir martin ile meydana çıktı. Biz de ağaçların arkasına saklanmıştık.  </span></p>
			<p class="paragraf ParaOverride-4"><span class="CharOverride-4">— Korkmayın kimseye zararım yok, dedi ve efenin ölüsünü muayene ettikten sonra   </span></p>
			<p class="paragraf ParaOverride-4"><span class="CharOverride-4">— Ölmüş! diye güldü. Ve şu sözü söyledi:  </span></p>
			<p class="paragraf ParaOverride-4"><span class="CharOverride-4">— Onu babamın gümüşlü martini vurdu! Ve incirlikler arasında kaybolarak uzaklaştı.  </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-35-backlink" id="footnote-225-35">35</a>	<span class="CharOverride-6" xml:lang="en-GB">Asıl adı Çakırcalı Mehmet Efe olmakla birlikte söyleme kolaylığından “Çakıcı”ya dönüşmüş olan “Çakırcalı” adı, hikâye boyunca her iki biçimde de kullanılacak (Ed. N.).</span></p>
				</div>
			</div>
		</div>
	</body>
</html>