<html xmlns="http://www.w3.org/1999/xhtml">
	<head>
		<title>1-44</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-10">Emperyalistin Tarifi  </p>
			<p class="paragraf ParaOverride-4"><span class="CharOverride-4">Kelimeler insanların anlaşmasını sağlayan vasıtalar olduğuna göre, eğer bu kelimelerin anlamları üzerinde anlaşma olmazsa kimsenin kimseyi anlayamayacağı meydandadır. Hele ilim ıstılahlarında böyle bir kargaşalık zihinleri o kadar bulandırır ki, düşünce mahsulü diye ortaya atılan şeylerin nihayet deli saçmasından farkı kalmaz. Nitekim bizim basının bazı mütefekkirleri birtakım mefhumları o kadar olmayacak yerlerde kullanmışlar, keyiflerine göre o kadar evirip çevirmişlerdir ki, bugün aklı başında bir okuyucu gazetelerde gördüğü “hürriyet, hak, insanlık, demokrasi, emperyalizm, tecavüz” ve daha birçok kelimelerden ne mânâ çıkaracağını şaşırmıştır. Hele emperyalist kelimesi son zamanlarda öyle münasebetsiz münasebetlerle kullanılmaya başladı ki, bu mefhumun, mektep talebesinin bileceği bir tarifini yapmak hiç de lüzumsuz olmayacak.  </span></p>
			<p class="paragraf ParaOverride-4"><span class="CharOverride-4">Bir kere bugünkü emperyalizmin, ismini aldığı eski imparatorlukların şekil ve bünyesiyle hiçbir alâkası kalmamıştır. Bu tâbirin modern ilimde kasdettiği anlamı, kısaca –belki biraz da noksan olarak– şöyle anlatabiliriz:   </span></p>
			<p class="paragraf ParaOverride-4"><span class="CharOverride-4">1 - Sermaye temerküz ettikçe, yani muayyen ellerde biriktikçe inhisarcılığa başlar; sanayii, ticareti, bankaları, hatta araziyi içine alır, böylece bir malî oligarşi yani para tahakkümü başgösterir.</span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">2 - Bu malî sermaye kendi memleketinde yatırılacak yer bulamayınca (çünkü kendi memletinde her şeyi avucu içine zaten almıştır) dışarıya, başka memleketlere akın etmek ister, böylece mal yerine para ihracı başlar. (İktisadî bakımdan geri memleketlerde yabancı sermayenin sanayi işletmeleri, ticaret şirketleri kurması, hatta arazi satın alması gibi.)  </span></p>
			<p class="paragraf ParaOverride-4"><span class="CharOverride-4">3 - Yabancı ülkelere yapılan bu malî sermaye akınında başka rakiplerle karşılaşmamak için dünya nüfuz mıntıkalarına bölünür.  </span></p>
			<p class="paragraf ParaOverride-4"><span class="CharOverride-4">4 - Muhtelif memleketlerin malî sermayeleri bu nüfuz mıntıkaları paylaşmasında anlaşamadıklarından yahut bazıları bölüşmede geç kaldıkları için yeni bir taksim istediklerinden silaha sarılıp dünyayı yeniden aralarında pay etmek için boğazlaşırlar.</span><span class="CharOverride-4">  </span></p>
			<p class="paragraf"><span class="CharOverride-4">      </span></p>
			<p class="yildiz ParaOverride-3">* * *<span class="CharOverride-11">  </span></p>
			<p class="paragraf ParaOverride-4"><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Bu tariften de anlaşılacağı üzere, emperyalizm sadece bir tecavüz siyaseti demek olmayıp doğrudan doğruya kapitalist memleketlere mahsus bir şeydir. Memleketten dışarı çıkmak isteyen malî sermayenin zorladığı bir haldir. Bunun için mesela herhangi bir kapitalist firmanın sanayii geri bir memlekette fabrikalar açması emperyalizmdir de hiçbir kapitalist sebebe dayanmayan, sadece emniyet kaygısından veya etnik ve tarihi münasebetlerden doğan arazi istekleri emperyalizm değildir (Türkiye’nin Hatay ve Sovyetler Birliği’nin garbî Ukrayna’daki hak iddiaları gibi). Çünkü malî sermayesi henüz temerküz etmemiş ve memleket içindeki bütün sahaları doyurmamış (Türkiye, Çin, Bulgaristan) veya kapitalist rejimlerden sosyalist rejime geçmiş (Sovyetler Birliği) cemiyetlerin emperyalist olmalarına imkân yoktur. </span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Bunlar bugünkü iktisat ilminin belli başlı mütearifeleridir, fakat bunları bilmek tenezzülünü göstermeyince insanın nasıl birbirini tutmaz lakırdılar edebildiğini görmek de hazin oluyor.  </span></p>
			<p class="paragraf ParaOverride-4"><span class="CharOverride-4">Mesela ileri bir dava için yazı yazdığına şüphe olmayan Sayın Falih Rıfkı Atay, 12 İkincikânun tarihli </span><span class="CharOverride-5">Ulus</span><span class="CharOverride-4">’taki baş makalesinde, Amerika Birleşik Devletleri, İngiltere, Fransa gibi büyük demokrasilerin hep emperyalist olduğundan tegafül ederek, demokrasiyi, emperyalizmin zıddı gibi ele almak, bu yolda sütunlar doldurmak garipliğinde bulunmuştur.  </span></p>
			<p class="paragraf ParaOverride-4"><span class="CharOverride-4">“Bu harp, küçük milletler hukukunu inkâr eden ve dünyayı birkaç büyük devletin nüfuzu altına almak isteyen müdahaleci ve emperyalist ihtiraslarla başlamıştır. Demokrasiler bu ihtiraslara karşı bütün var yoklarını ortaya attılar. Hiç kimse, eğer zaferi onlar kazanacaklarsa, demokrasiler savaşının totaliterciler barışı ile nihayet bulacağını iddia edemez.”  </span></p>
			<p class="paragraf ParaOverride-8"><span class="CharOverride-4">  </span></p>
			<p class="yildiz">* * *<span class="CharOverride-11">  </span></p>
			<p class="paragraf ParaOverride-4"><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Anlamadan kullanılan mefhumlar bu birkaç satırda korkunç bir şekilde bir araya toplanmıştır. Doğru gibi başlayan ilk cümle ne demek olduğu anlaşılmayan bir “müdahaleci” kelimesiyle berbat ediliyor. “Müdahaleci”den ne kastediliyor? Kimin veya neyin, kime veya neye müdahalesi? Yoksa bununla sadece mütecaviz mi denmek istiyor? Bunlar belli değil “Demokrasiler bu ihtiraslara karşı bütün var yoklarını ortaya attılar!” derken, demokrasilerin emperyalist ihtirasları olmadığı iddia edilmek gibi gülünç bir hükme varılmıştır. Halbuki onları bütün var yoklarını ortaya atmaya sürükleyen şey de, anlaşılmış birtakım kıymetleri müdafaa düşüncesinin yanında asıl bu ihtirastır. (Demokrat Fransa’nın, her şeye rağmen nasıl bükülmez bir emperyalist ruhu taşıdığını geçenlerde cereyan eden Lübnan hadiselerinde gördük.) Hele üçüncü cümle mefhumları büsbütün birbirine karıştırıyor. Bu sefer de emperyalistle totaliter aynı kazana atılıyor. (Üstelik bu kelime yanlış kullanılıyor. Totaliterci olmaz, ya totaliter, yahut totaliteci olur.) Halbuki totaliter demek emperyalist demek değildir. Bir rejim meşrûtî krallık, demokrat cumhuriyet veya diktatörlük aynı zamanda da emperyalist olabilir; yahut totaliter olduğu halde emperyalist olmıyabilir. (Rıza Şah Pehlevi zamanında İran, bugünkü Arjantin ve Bolivya gibi.)</span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">İşte bu mefhumlar üzerindeki bu laübalilik yüzünden </span><span class="CharOverride-5">Ulus </span><span class="CharOverride-4">gazetesi baş yazarı Birleşik Amerika’nın “başlıca şahsiyetlerinden biri” “emperyalist olmamakla tanınmış olduğumuzdan...” deyince, yahut </span><span class="CharOverride-5">Times</span><span class="CharOverride-4"> gazetesi “Biz hâlâ imparatorluğuz ama, emperyalist değiliz!” diye yazınca, bunları alıp, üzerinde düşünmeden makalesine koyuyor, hatta laf arasında emperyalizmin “kuvvetlinin zayıf üzerinde hükmünü geçirmesinden” ibaret olduğunu iddia etmek gibi, bir de keramet savuruyor.  </span></p>
			<p class="_0">  </p>
			<p class="paragraf ParaOverride-5"><span class="CharOverride-4">A. Metin, </span><span class="CharOverride-5">Tan</span><span class="CharOverride-4">, 23 Ocak 1944  </span></p>
		</div>
	</body>
</html>