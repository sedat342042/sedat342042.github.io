<html xmlns="http://www.w3.org/1999/xhtml">
	<head>
		<title>1-4</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="x1" xml:lang="tr-TR">
		<div class="Basic-Text-Frame">
			<p class="split" xml:lang="en-GB">  </p>
			<p class="anabaslik" id="_idParaDest-2">O Arkadaşım<span class="dipp CharOverride-9" xml:lang="tr-TR"><a class="_idFootnoteLink" href="#footnote-225-2" id="footnote-225-2-backlink">2</a></span><span class="CharOverride-10">  </span></p>
			<p class="paragraf ParaOverride-4"><span class="CharOverride-4">Benim insanlara pek benzemeyen ve insanlarla arası iyi olmayan bir arkadaşım vardı...  </span></p>
			<p class="paragraf">O arkadaşım Darülfünun’da okuyan bir kızla konuşurdu... Bir gün araları bozuldu... Sebebini ben de öğrenemedim... İkimiz de kızın bulunduğu yerden uzak bir memlekete gittik... O arkadaşım o kıza birçok mektuplar yazdı, ama birçok cevaplar değil bir tek cevap bile alamadı. Bu mektuplardan birinin müsveddesini odasında gördüm –fena şey ama– cebime aldım; çok garipti; canınız sıkılmazsa beraber okuyalım:<span class="dipp" xml:lang="tr-TR"><a class="_idFootnoteLink" href="#footnote-225-3" id="footnote-225-3-backlink">3</a></span>  </p>
			<p class="paragraf ParaOverride-8"><span class="CharOverride-4">  </span></p>
			<p class="yildiz">* * *<span class="CharOverride-11">  </span></p>
			<p class="paragraf ParaOverride-8"><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Yavrucuğum!  </span></p>
			<p class="paragraf ParaOverride-4"><span class="CharOverride-4">Cevap vermediğin, vermeyeceğini bildiğim halde yine sana yazıyorum, bilemezsin kızım, kafan dökülecek tek kimseyi bile aşkla ararken bütün etrafındakileri boş, manasız görmek ne müthiş azaptır... </span><span class="CharOverride-4"> </span></p>
			<p class="paragraf ParaOverride-4"><span class="CharOverride-4">Değil burada, hatta hayatta tesadüf ettiğim kimseler arasında bile sen ön safı işgal edenlerdensin... Dökülmek, boşanmak ihtiyacını hissettiğim zamanlarda hep aklıma sen geliyorsun... Beni istiskal ettiğin halde...  </span></p>
			<p class="paragraf ParaOverride-4"><span class="CharOverride-4">Hakiki samimiyetin ne olduğunu senden öğrendim yavrum... Bunun için bilhassa sana karşı aktör olmak saflığında bulunmayacağım... Bilirim ki seni aldatmak imkânsızdır... Seni tasavvur edemeyeceğin kadar çok sevdim kızım...  </span></p>
			<p class="paragraf ParaOverride-4"><span class="CharOverride-4">Ben hayatta herkese karşı lakaydımdır... Bu bende sevmek hissinin mefkudiyetinden değil çok fazla oluşundandır. Ben sevdiklerimi köpek gibi severim yavrum... Zelilâne severim... Muhabbetimi kendilerine verdiğim kimseler onu yüzüme fırlatsalar bile severim... Bunun için, bu derekeye düşmemek için kalbimi muayyen dereceye</span><span class="dipp" xml:lang="tr-TR"><a class="_idFootnoteLink" href="#footnote-225-4" id="footnote-225-4-backlink">4</a></span><span class="CharOverride-4"> kadar herkese açmış, fakat içeri girmek isteyenlere kapılarını kapatmışımdır... Ama bazan çok kuvvetli veya çok kurnaz kimseler ya zorla, yahut da ben farkında olmadan oraya girmiş, yerleşmiş bulunuyorlar... Onları çıkarmak benim gibi bir zayıfın yapamayacağı şeydir... Bu şekilde sevdiklerim hayatta üç dört kişiden ibarettir. Hazin bir itiraf ama içlerinde hiçbirinden de vefa görmedim...  </span></p>
			<p class="paragraf ParaOverride-4"><span class="CharOverride-4">Son zamanlarda bunların arasına yegâne kadın olarak sen karıştın, inanır mısın? Hepsinin önüne geçtin... Seni çok kızdırdım... Çok sukut-ı hayale uğrattım, beni de herkes gibi gördün. Bütün kabahatlerin yalnız bende olduğunu itiraf ederim. Sana bir kafa arkadaşı gözünden başka gözle baktım... Münasebetimizin istikametini değiştirmek istedim...</span><span class="dipp CharOverride-12" xml:lang="tr-TR"><a class="_idFootnoteLink" href="#footnote-225-5" id="footnote-225-5-backlink">5</a></span><span class="CharOverride-4">O zaman... O zaman seni kaybettim...  </span></p>
			<p class="paragraf ParaOverride-4"><span class="CharOverride-4">Senin yokluğunun ne müthiş olduğunu seni kaybedince anladım kızım... Anladım ama!...  </span></p>
			<p class="paragraf ParaOverride-4"><span class="CharOverride-4">Hayatta fikirler çok büyük, kafalar çok küçük... İnsanların kafaları sizin içinizi dolduran şeyleri istiap edemeyecek kadar mini mini... Ben seni derin, muğlak gördüm. Beni anlayacak kadar derin... Ama... Kendim o kadar basitleştim ki sen bile –bu belki benim hüsn-i zannımdır, belki sen bana ait en ufak bir hisle dahi musab olmamışındır– şaşırdın bana:</span><span class="dipp CharOverride-12" xml:lang="tr-TR"><a class="_idFootnoteLink" href="#footnote-225-6" id="footnote-225-6-backlink">6</a></span><span class="CharOverride-4"> - Sen de herkes gibisin!.. dedin.</span><span class="dipp" xml:lang="tr-TR"><a class="_idFootnoteLink" href="#footnote-225-7" id="footnote-225-7-backlink">7</a></span><span class="CharOverride-4">Değilim... Değilim yavrum...</span><span class="dipp" xml:lang="tr-TR"><a class="_idFootnoteLink" href="#footnote-225-8" id="footnote-225-8-backlink">8</a></span><span class="CharOverride-4">Ben herkes gibi değilim... Ben herkes gibi olsaydım... Bu vaziyette sana mektup yazabilir miydim? Sen herkes gibi olsaydın benim mektubumu okur muydun?  </span></p>
			<p class="paragraf ParaOverride-4"><span class="CharOverride-4">Korkarım ki sen de herkesin hissettiği saçma infiallerle bana çok kızdın... Fakat bunu yapmayacak kadar büyük olduğunu da</span><span class="dipp" xml:lang="tr-TR"><a class="_idFootnoteLink" href="#footnote-225-9" id="footnote-225-9-backlink">9</a></span><span class="CharOverride-4"> iyi bildiğim için kendimi teselli ediyorum...  </span></p>
			<p class="paragraf ParaOverride-4"><span class="CharOverride-4">(Buraya kadar yazdıklarımı okudum, saçmaladığımı gördüm. Ama bu, itiyadım olan muvazenesizliklerimin –hayatımda gösteremediğim için– yazılarımdaki tezahürlerinden ibarettir. Affedeceğini tahmin ediyorum.)  </span></p>
			<p class="paragraf ParaOverride-4"><span class="CharOverride-4">Herkesin uyduğu</span><span class="dipp" xml:lang="tr-TR"><a class="_idFootnoteLink" href="#footnote-225-10" id="footnote-225-10-backlink">10</a></span><span class="CharOverride-4"> infialler, herkesi bağlayan tahassüsler, zümrenin fevkine çıkmak isteyenlerin, çıkacak kabiliyette yaratılmış olanların sükût edemeyeceği bir hâlettir... Sen ki bundan birisisin kızım,</span><span class="dipp" xml:lang="tr-TR"><a class="_idFootnoteLink" href="#footnote-225-11" id="footnote-225-11-backlink">11</a></span><span class="CharOverride-4">niçin böyle yaparsın?</span><span class="dipp" xml:lang="tr-TR"><a class="_idFootnoteLink" href="#footnote-225-12" id="footnote-225-12-backlink">12</a></span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Mantık inhinaları yaparak sonunda kendimi müdafaa neticesine varacağımı tahmin ediyorsun değil mi?...  </span></p>
			<p class="paragraf ParaOverride-4"><span class="CharOverride-4">Ah... Halbuki öyle değil...</span><span class="dipp" xml:lang="tr-TR"><a class="_idFootnoteLink" href="#footnote-225-13" id="footnote-225-13-backlink">13</a></span><span class="CharOverride-4">Ben sana diyorum ki: – Ne sen, ne ben diğerleri kadar düz düşünecek insanlar değiliz... Bunun, kendimize hâiz olmadığımız kıymetleri izâfe etmekte olabileceğini unutmayarak</span><span class="dipp" xml:lang="tr-TR"><a class="_idFootnoteLink" href="#footnote-225-14" id="footnote-225-14-backlink">14</a></span><span class="CharOverride-4"> söylüyorum. Ne sen, ne ben herkes gibi olamayız....  </span></p>
			<p class="paragraf ParaOverride-4"><span class="CharOverride-4">Sen orada zahirî arzularını tatmin edecek bir muhittesin, kendi nefsine de benim aleyhimde telakkilerde bulundun, onun için hissetmezsin. Lakin ben sensizliğin benim için ne berbat, ne gayrı kabil-i tahammül olduğunu feci surette hissediyorum...  </span></p>
			<p class="paragraf ParaOverride-4"><span class="CharOverride-4">Yarım saat kadar beraber oturmak, içimi bütün coşkunluklarıyla sana dökmek için en büyük çılgınlıkları da yapabileceğim...  </span></p>
			<p class="paragraf ParaOverride-4"><span class="CharOverride-4">İnsanlardan takarrüp</span><span class="dipp" xml:lang="tr-TR"><a class="_idFootnoteLink" href="#footnote-225-15" id="footnote-225-15-backlink">15</a></span><span class="CharOverride-4"> ettiğim, insanların suratına tükürdüğüm zamanlarda, onların fevkine çıkan sana o kadar muhtacım ki!... Birbirlerine bu kadar yakın kimselerin buluşması enderdir. Biz tesadüfün bu lütfunu tekmelemeyecek kadar zekâ gösterelim... Ne dersin?  </span></p>
			<p class="paragraf ParaOverride-8"><span class="CharOverride-4">  </span></p>
			<p class="paragraf ParaOverride-9"><span class="CharOverride-13">* * *</span><span class="dipp" xml:lang="tr-TR"><a class="_idFootnoteLink" href="#footnote-225-16" id="footnote-225-16-backlink">16</a></span><span class="CharOverride-4">  </span></p>
			<p class="paragraf ParaOverride-8"><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Birkaç</span><span class="dipp" xml:lang="tr-TR"><a class="_idFootnoteLink" href="#footnote-225-17" id="footnote-225-17-backlink">17</a></span><span class="CharOverride-4"> arkadaştan Darülfünun’a devam ettiğini öğrendim... Sen deli misin? Mektep insanların tabiî istidatlarını öldürmek için yegâne vasıtadır... Lise tahsili bu fiil-i katli ikmal edemedi diye başka mekteplere girilir mi?..</span><span class="dipp" xml:lang="tr-TR"><a class="_idFootnoteLink" href="#footnote-225-18" id="footnote-225-18-backlink">18</a></span><span class="CharOverride-4">Bu senin için,</span><span class="dipp" xml:lang="tr-TR"><a class="_idFootnoteLink" href="#footnote-225-19" id="footnote-225-19-backlink">19</a></span><span class="CharOverride-4">feyezan halindeki nehirleri yataklarında cereyana cebretmeye benzer... ki imkânı yoktur... Sana kehanet-fürûşâne söyleyeyim:  </span></p>
			<p class="paragraf ParaOverride-4"><span class="CharOverride-4">Sen Darülfünun’da okuyamazsın... Okuyamayacak kadar serserisin...</span><span class="dipp" xml:lang="tr-TR"><a class="_idFootnoteLink" href="#footnote-225-20" id="footnote-225-20-backlink">20</a></span><span class="CharOverride-4">Bilhassa hayatı bu kadarcık olsun gördükten sonra yeknesak mesai seni boğar.</span><span class="dipp" xml:lang="tr-TR"><a class="_idFootnoteLink" href="#footnote-225-21" id="footnote-225-21-backlink">21</a></span><span class="CharOverride-4">Sana karmakarışık bir iş, sana düz olmayan bir hayat lazımdır.</span><span class="dipp" xml:lang="tr-TR"><a class="_idFootnoteLink" href="#footnote-225-22" id="footnote-225-22-backlink">22</a></span><span class="CharOverride-4">Korkarım ki bunları çok geç anlayacaksın.</span><span class="dipp" xml:lang="tr-TR"><a class="_idFootnoteLink" href="#footnote-225-23" id="footnote-225-23-backlink">23</a></span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Hayatımızı normal insanlarınki gibi intizam ve kayıtlara tâbi kılmayı ne kadar istesek muvaffak olamayız. Ne kadar uğraşsak –birinin dediği gibi– su akar... değirmen döner...  </span></p>
			<p class="paragraf ParaOverride-4"><span class="CharOverride-4">Sana yalvarıyorum yavrum...</span><span class="dipp" xml:lang="tr-TR"><a class="_idFootnoteLink" href="#footnote-225-24" id="footnote-225-24-backlink">24</a></span><span class="CharOverride-4">Ve açıkça, terbiyesizce söylüyorum... Ben senden vücutlarımızın değil kafalarımızın birleşmesini istiyorum... Ötekini arzu etmek münasebetsizdir. Çünkü ne sen bana sadık kalırsın, ne ben sana... Hayat... ki yegâne zevki değişikliktedir, bir kişiye bağlanmak ancak aptalların işidir ve ben, beni aldatmayacak kadar alelade bir kadına tahammül edemem. Aldatmasına da cemiyetin henüz kıramadığımız kayıtları ile hayvanî insiyaklarımız müsaade etmez... Şu halde aşk, zamanımızda biraz kafasını işletmiş olanların</span><span class="dipp" xml:lang="tr-TR"><a class="_idFootnoteLink" href="#footnote-225-25" id="footnote-225-25-backlink">25</a></span><span class="CharOverride-4"> yapamayacakları şeydir...  </span></p>
			<p class="paragraf ParaOverride-4"><span class="CharOverride-4">Ben bunları ancak şimdi söyleyebiliyorum.</span><span class="dipp" xml:lang="tr-TR"><a class="_idFootnoteLink" href="#footnote-225-26" id="footnote-225-26-backlink">26</a></span><span class="CharOverride-4">Senden başkasına da söyleyemem, bilirim ki başkaları orijinalite göstermek için garabet ve ahlaksızlık yapıyor diyeceklerdir... Sen böyle düşünmezsin değil mi?  </span></p>
			<p class="paragraf ParaOverride-4"><span class="CharOverride-4">Yine</span><span class="dipp" xml:lang="tr-TR"><a class="_idFootnoteLink" href="#footnote-225-27" id="footnote-225-27-backlink">27</a></span><span class="CharOverride-4"> tekrar ediyorum: Kafalarımızı birleştirelim, bu şekilde kâinatla daha güzel alay edeceğiz...  </span></p>
			<p class="paragraf ParaOverride-4"><span class="CharOverride-4">Çünkü dünya... alay etmekten başka bir şeye yaramaz...</span><span class="dipp" xml:lang="tr-TR"><a class="_idFootnoteLink" href="#footnote-225-28" id="footnote-225-28-backlink">28</a></span><span class="CharOverride-4">  </span></p>
			<p class="paragraf ParaOverride-4"><span class="CharOverride-4">Ne olur bu mektubumu aldıktan sonra, bir kâğıda, hatta</span><span class="dipp" xml:lang="tr-TR"><a class="_idFootnoteLink" href="#footnote-225-29" id="footnote-225-29-backlink">29</a></span><span class="CharOverride-4"> bir posta kartına</span><span class="dipp" xml:lang="tr-TR"><a class="_idFootnoteLink" href="#footnote-225-30" id="footnote-225-30-backlink">30</a></span><span class="CharOverride-4"> okudum diye yaz ve imzanı atarak postaya ver. Sana</span><span class="dipp" xml:lang="tr-TR"><a class="_idFootnoteLink" href="#footnote-225-31" id="footnote-225-31-backlink">31</a></span><span class="CharOverride-4"> daha uzun şeyler yazayım.  </span></p>
			<p class="paragraf ParaOverride-4"><span class="CharOverride-4">Boğuluyorum... Ah</span><span class="dipp" xml:lang="tr-TR"><a class="_idFootnoteLink" href="#footnote-225-32" id="footnote-225-32-backlink">32</a></span><span class="CharOverride-4"> boğuluyorum. Allah aşkına bana yazmak imkânını ver. Güzel ve afacan gözlerinden öperim cicim...  </span></p>
			<p class="paragraf ParaOverride-8"><span class="CharOverride-4">  </span></p>
			<p class="yildiz">* * *<span class="CharOverride-11">  </span></p>
			<p class="paragraf ParaOverride-8"><span class="CharOverride-4">  </span></p>
			<p class="paragraf ParaOverride-4"><span class="CharOverride-4">O arkadaşımın bulunduğu yerden ayrıldım. Bir müddet sonra –akıllı olduklarını iddia eden insanların– o arkadaşımı deli diye bir yere kapattıklarını duydum...</span><span class="dipp" xml:lang="tr-TR"><a class="_idFootnoteLink" href="#footnote-225-33" id="footnote-225-33-backlink">33</a></span><span class="CharOverride-4">  </span></p>
			<p class="_0">  </p>
			<p class="paragraf ParaOverride-5"><span class="CharOverride-4"> 25 Şubat 1928  </span></p>
			<p class="paragraf ParaOverride-5"><span class="CharOverride-5">Sabahattin Ali-Irmak Dergisi,</span><span class="CharOverride-4"> 15 Mayıs 1928 </span><span class="CharOverride-4"> </span></p>
			<div class="_idFootnotes">
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-2-backlink" id="footnote-225-2">2</a>	<span class="CharOverride-6" xml:lang="tr-TR">15 Mayıs 1928’de </span><span class="CharOverride-7" xml:lang="tr-TR">Irmak</span><span class="CharOverride-6" xml:lang="tr-TR"> dergisinde yayımlanan bu hikâye ile Sabahattin Ali’nin kendi elyazısıyla “sandığında bulunan” nüsha arasındaki farklar dipnotlarda gösterilmiştir (Ed.N.).</span></p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-3-backlink" id="footnote-225-3">3</a>	Benim insanlara pek benzemeyen ve insanlarla arası iyi olmayan bir arkadaşım vardı.  </p>
					<p class="dipnot" xml:lang="en-GB">O arkadaşım çok zeki bir kızla konuşurdu. Fakat birdenbire –bunun sebebini o zaman anlamamıştım– araları açıldı...  </p>
					<p class="dipnot" xml:lang="en-GB">O arkadaşımla beraber çok uzak bir yere gittik... O arkadaşım o kıza birçok mektuplar yazdı... Ama birçok cevaplar değil bir tek cevap bile alamadı.  </p>
					<p class="dipnot" xml:lang="en-GB">Bir gün odasına girmiştim. Yerde bunlardan birinin müsveddesini gördüm –ayıp ama– okudum.  </p>
					<p class="dipnot" xml:lang="en-GB">Pek garipti... Canınız sıkılmazsa bir daha gözden geçirelim:</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-4-backlink" id="footnote-225-4">4</a>	bir dereceye</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-5-backlink" id="footnote-225-5">5</a>	Münasebetimizi başka vâdilere yürütmek istedim...</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-6-backlink" id="footnote-225-6">6</a>	şaşırdım, bana dedin:</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-7-backlink" id="footnote-225-7">7</a>	El yazısında [dedin] yok.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-8-backlink" id="footnote-225-8">8</a>	yavrum, kızım</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-9-backlink" id="footnote-225-9">9</a>	büyüklük göstereceğini</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-10-backlink" id="footnote-225-10">10</a>	duyduğu</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-11-backlink" id="footnote-225-11">11</a>	yavrum</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-12-backlink" id="footnote-225-12">12</a>	yapıyorsun</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-13-backlink" id="footnote-225-13">13</a>	Ah değil... öyle değil...</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-14-backlink" id="footnote-225-14">14</a>	izâfe etmek olacağını da düşünerek</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-15-backlink" id="footnote-225-15">15</a>	nefret</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-16-backlink" id="footnote-225-16">16</a>	El yazısında buraya bir dizi nokta konarak köşeli parantez içine şu not düşülmüş: [Burada birkaç satır okunmuyordu.]</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-17-backlink" id="footnote-225-17">17</a>	Bazı</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-18-backlink" id="footnote-225-18">18</a>	girmek!..</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-19-backlink" id="footnote-225-19">19</a>	Bilhassa senin için</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-20-backlink" id="footnote-225-20">20</a>	serâzatsın</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-21-backlink" id="footnote-225-21">21</a>	Sana muayyen sınıflar, muayyen hocalar yaramaz.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-22-backlink" id="footnote-225-22">22</a>	Sana kâinat kadar büyük bir sınıf, sana tabiat kadar büyük bir hoca lazımdır.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-23-backlink" id="footnote-225-23">23</a>	Hülâsa sana düz olmayan bir hayat lazım... Fakat ne yazık ki bunları iş işten geçtikten sonra anlayacaksın.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-24-backlink" id="footnote-225-24">24</a>	kızım</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-25-backlink" id="footnote-225-25">25</a>	bir parça işletenlerin</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-26-backlink" id="footnote-225-26">26</a>	Ben bunları belki şimdi anlıyorum.</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-27-backlink" id="footnote-225-27">27</a>	Sana da</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-28-backlink" id="footnote-225-28">28</a>	ciddi bir gözle bakılamayacak kadar sefildir...</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-29-backlink" id="footnote-225-29">29</a>	bir karta</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-30-backlink" id="footnote-225-30">30</a>	kartına olsun</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-31-backlink" id="footnote-225-31">31</a>	El yazısında [Sana] yok</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-32-backlink" id="footnote-225-32">32</a>	yavrum</p>
				</div>
				<div class="_idFootnote">
					<p class="dipnot" xml:lang="en-GB"><a class="_idFootnoteAnchor" href="#footnote-225-33-backlink" id="footnote-225-33">33</a>	işittim...</p>
				</div>
			</div>
		</div>
	</body>
</html>