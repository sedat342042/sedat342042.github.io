<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-34.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-34.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-9-3">PAKİSTAN, 30 Temmuz</p>

      <p class="Basic-Paragraph-1 para-style-override-11"><span class="char-style-override-1">Soner’in duaları tuttu. Hava güzel ve düne göre daha az sıcak gibi.<br/>
      Yollar da daha az tozlu. Bir benzin istasyonundayız. Ben her zamanki gibi küçük not defterine birkaç cümle yazıyorum ve geçmiş günlerde yazılmış notları okuyup unutulan bazı noktalar varsa onların üzerinden geçiyorum.</span></p>

      <p class="Basic-Paragraph-1 para-style-override-11"><span class="char-style-override-1">Konuğu olduğumuz komiserin annesi ve babası bizi uğurlamak için diğer eve kadar geldiler. Ailenin tüm fertleri sevgilerini göstermek için bize birer hediye verdiler. Seyid komiserin küçük kızları Azime ve Fatma ise birer öpücükle yolculadı bizi ki aslında en unutulmaz hediye buydu.</span></p>

      <p class="Basic-Paragraph-1 para-style-override-11"><span class="char-style-override-1">Ailenin armağan ettiği camdan biblo ve fotoğraf çerçevesi gibi hediyeleri dönüşe kadar yanımızda taşımamız mümkün değil. Hediyeleri, zorla kapattığımız çantaların üzerine lastik bantla tutturabildik ve biz de tanımadığımız kişilere hediye etmek zorunda kaldık. Gerçekten üzgünüz. Sadece babaannenin verdiği hediyeyi sakladık. Bu sevimli aile hem de hayatımız boyunca aklımızda kalacak.</span></p>

      <p class="Basic-Paragraph-1 para-style-override-11"><span class="char-style-override-1">Bizdeki âdetler uyarınca ellerini öptüğümüz büyükler bizi alnımızdan öptü. Küçük çocuklar da yanaklarımızdan. Bu manevi hediyeler bundan sonraki günlerde bizi bombalardan, lastik patlamalarından, bin bir türlü pislikten, mikroplardan korur mu acaba?</span></p>

      <p class="Basic-Paragraph-1 para-style-override-11"><span class="char-style-override-1">Soner az ileride bisikletin frenlerini kontrol ediyor. Müptelası olduğu içecek Mountain Dew’i bitirdi. Beni notları okuyor sanıyor. Gün boyu en sık kontrol ettiği eşya bu defter: “Defter nerede? Defteri unuttuk mu?” soruları bitmiyor.</span></p>

      <p class="Basic-Paragraph-1 para-style-override-11"><span class="char-style-override-1">Soner’in kutsal metinlerine inceden sızmış oldum böylece.</span></p>
    </div>
  </div>
</body>
</html>
