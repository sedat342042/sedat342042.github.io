<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-8.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-4-3">PAKİSTAN, 31 Temmuz</p>

      <p class="Basic-Paragraph-1 para-style-override-11"><span class="char-style-override-1">İnci defterimden bıkmış durumda. Ben bugün olanları not almaya çalışırken “Soner, biz şu anda neredeyiz ve sen ne yapıyorsun” diyor. “E, daha yemek gelmedi” diye cevap veriyorum.</span></p>

      <p class="Basic-Paragraph-1 para-style-override-11"><span class="char-style-override-1">Otelin çatısındaki restorandayız. Badaşhi Camii’nin hemen yanındaki otelimiz biraz pahalı ancak bu manzaraya gerçekten değdi. Gündüz camiyi gezerken yaptığımız sohbetlerde bu camiyle övünen Pakistanlıların, bunun dünyanın en büyük camisi olduğunu iddia ettiklerini çokça duyduk. Bir diğer övündükleri eser Minare-i Pakistan da hemen karşıda yer alıyor. Bir gün daha bitiyor. Ufukta müthiş bir kızıllık. Burada son gecemiz. Yarın güneş batarken Hindistan’da olacağız.</span></p>

      <p class="Basic-Paragraph-1 para-style-override-11"><span class="char-style-override-1">Caminin taşları kırmızıya yakın bir renkte. Gün batımında ufkun kızıllığıyla birleşince doyumsuz bir manzara oluşuyor. Yazmayı bırakıp şehrin sihrine kapılmalıyım. Bırakıyorum. Bıraktım.</span></p>

      <p class="Basic-Paragraph-1 para-style-override-11"><span class="char-style-override-1">Şimdi aşağıda odada tekrar aldım defteri elime. Keşke bir ses kayıt cihazı alsaydım. O zaman da onlarca kaseti koruma sorunu çıkacaktı bir de başımıza. Zaten İran’da çektiğimiz fotoğraf ve videoların bir bölümünü kaybettik, üzgünüz. “Hadi geri gidip tekrar çekelim” diye şaka yapıyoruz birbirimize.</span></p>

      <p class="Basic-Paragraph-1 para-style-override-11"><span class="char-style-override-1">Lahore, karmakarışık trafiğin, aynı anda binlerce korna sesinin arasında, pislik ve yoksulluk içinde milyonlarca insanın yaşadığı bir şehir. Otelimiz gayet güzel. Bundan önceki her konaklamamızda esiri olduğumuz ve serinliğinden daha çok sesini duyduğumuz devasa bir vantilatör ile basit bir klimanın karışımı olan aletlerden yok bu otelde. Gerçek klimalar var.</span></p>

      <p class="Basic-Paragraph-1 para-style-override-11"><span class="char-style-override-1">Keşke her akşam böyle bir yer bulabilseydik. Çatısında lokantası olsa ve böyle bir gün batımını izleyebilseydik. Turistik turlarla gezenler muhtemelen her akşam böyle yapıyorlar. Otelin çatısını geçtim, çadırı kuracak düzgün bir yere de razıyım.</span></p>

      <p class="Basic-Paragraph-1 para-style-override-11"><span class="char-style-override-1">Çatıdaki manzara ve yemekler hakkında daha fazla yazmayacağım. Yazamayacağım. Belki yukarıda devam etseydim aklıma gelirdi. Güneş beni her zaman coşturur. Keşke tek bir odadan ibaret olsaydı yaşamımız. Doğu batı yönü hariç, kuzey ve güneyde hiç camı olmayan, çatısı da saydam bir odacığa kıvrılabilseydik. Bir taraftan doğar, diğer taraftan batardı güneş. O odada yaşasaydım yazacak ne çok şey bulurdum. Bulur muydum?</span></p>

      <p class="Basic-Paragraph-1 para-style-override-11"><span class="char-style-override-1">İnci haklı, neredeyim, neler düşünüyorum. Bu defter kafamdakileri toplamıyor, bazen büsbütün dağıtıyor sanırım. Koca koca fanların sesine alıştığımızdan belki de bu gerginlik. Yoksa sessiz ve gerçekten serinleten bir klimanın altında mışıl mışıl uyumak varken kıvranıp durur muydum şimdi?</span></p>
    </div>
  </div>
</body>
</html>
