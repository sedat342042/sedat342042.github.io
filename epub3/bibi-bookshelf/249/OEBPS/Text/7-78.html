<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-78.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-78.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-16-3">PAKİSTAN, 26 Temmuz</p>

      <p class="Basic-Paragraph-1 para-style-override-11"><span class="char-style-override-1">Pakistan hakkında rehber kitap almamıştık. Türkiye’deki fiyatı çok yüksek gelmişti. Taftan’ı geçerken Çek gençlerin elinde aynı kitabı bulmuş, şöyle bir karıştırmış ve harita olan sayfaların fotoğraflarını çekmiştik. Daha ayrıntılı yol haritaları aradım çevrede fakat bulamadım.</span></p>

      <p class="Basic-Paragraph-1 para-style-override-11"><span class="char-style-override-1">Eski başkent olan Rawalpindi’deki bir kitapçıda Türkiye’de almadığım kitabı görünce çok ucuz olmamasına rağmen bu sefer paraya acımadan alıverdim. En azından yol boyu taşımamış olduk diye sevindim. Zaten yanımızda kocaman bir Hindistan kitabı var.</span></p>

      <p class="Basic-Paragraph-1 para-style-override-11"><span class="char-style-override-1">Hemen kitaptaki haritayı açıp Türk büyükelçiliğini ve bu elçiliğin önünden geçtiğini daha önceden bildiğim bir caddeyi aradım. Atatürk Caddesi. Ünlü Türk mimar Vedat Dolakay’ın yaptığı Faysal Camiini gördükten sonra rotamızı Atatürk Caddesi’ne çevirdik. Haritada tam fark edilmiyor ama sanırım İslamabat’ın en geniş caddesinden dönünce Atatürk Caddesi’ne girmiş olacağız. Kafama kazıdığım halde birkaç kere daha bakıyorum durup durup haritaya. Bu bahsettiğim geniş cadde Pakistan meclis binasına ön cephesinden yaklaşıyor ve mecliste son buluyor. Atatürk Caddesi ise meclis binasına paralel olarak önünden geçiyor. Karşıda beyaz binayı görünce yolun sonuna geldiğimizi ve dönünce Atatürk Caddesi’nde olacağımızı anlıyoruz. Çok heyecanlıyız. Köşeye geliyoruz ve orada tabelayı görüyoruz. “Atatürk Ave.” yazıyor.</span></p>

      <p class="Basic-Paragraph-1 para-style-override-11"><span class="char-style-override-1">Bir kez daha gurur duyuyoruz. Bol bol fotoğraf çekiyoruz. Duygulanıyoruz. Sağa dönüp Atatürk Caddesi’nde sürmeye başlıyoruz. Biraz sonra da tekrar dönerek elçiliğimizin önünden geçiyoruz. Türkiye’de belki de her şehirde bir Atatürk Caddesi vardır. Ama burası İslamabat. Atatürk Caddesi’nde iki Türk bisikletli süzülerek gidiyoruz. Sanki evdeyiz.</span></p>
    </div>
  </div>
</body>
</html>
