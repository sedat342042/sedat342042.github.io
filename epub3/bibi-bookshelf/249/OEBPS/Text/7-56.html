<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-56.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-56.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-13-2">8 TEMMUZ</p>

      <p class="Basic-Paragraph-1 para-style-override-11"><span class="char-style-override-1">Bu kadar çok ön hazırlık yapılması gereken bir yolculukta bazı önemli işlerin, yola çıkılacak sabaha kadar, doğru düzgün uyunmamış birkaç geceden sonra bile, son ana sıkıştırılması garip karşılanabilir. Bu işlerden birisi de bisikletlerimizin ayaklıkları. Doğubeyazıt’ta bisikletçileri sırayla gezerken ben de kendime kızarak böyle düşündüm. Üç sayfa kadar süren malzeme listemizin neredeyse hepsini tamamlamış, yapılacaklar listemizin büyük bölümünün üzerini çizmiş olsak da, ayaklık gibi önemli bir konu bir şekilde son günlere, hatta yolculuğun başladığı güne kaldı. Fahiş fiyata da olsa ayaklık buluyoruz Doğubeyazıt’ta. Yabancı olduğumuz ve acil ihtiyacımız olduğu sanıyorum çok belli. “Oluru nedir, son fiyat mı?” diye soramıyorum. Adam benden daha inandırıcı, “Vallahi kurtarmıyor” cümlesine karşı yapacak bir şeyim yok. Büyük usta Nurettin Topçu gibi ben de “Etiketsizliğin büyük ahlaksızlık” olduğunu düşünüyorum. Ama ne fayda, aldatılıyorum çoğunlukla.</span></p>

      <p class="Basic-Paragraph-1 para-style-override-11"><span class="char-style-override-1">Bisikletlerin ağırlıklarından dolayı, kadronun ortasına takılacak bir ayaklık gerekli bize. Ön ve arkada çantalar olduğu için, arkaya takılacak bir ayaklık dengeyi tam sağlamıyor. Kadronun ortasına bir şey monte etmek ise problemli.</span></p>

      <p class="Basic-Paragraph-1 para-style-override-11"><span class="char-style-override-1">Bisikletçi, ön aktarıcıyı (vites) söküp ayaklığı taktıktan sonra tekrar monte etmeyi öneriyor. Hatta önermeden doğrudan işe girişiyor. Zar zor engelliyorum adamı. Sonunda kendi alyen takımımla kendi başıma uğraşarak takıyorum ayaklıkları.</span></p>

      <p class="Basic-Paragraph-1 para-style-override-11"><span class="char-style-override-1">Bir çizik daha attık. Kadroya değil canım, artık paçavraya dönmüş listeye.</span></p>
    </div>
  </div>
</body>
</html>
