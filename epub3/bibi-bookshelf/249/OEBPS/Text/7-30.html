<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-30.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-30.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-8-4">HİNDİSTAN, 7 Ağustos</p>

      <p class="Basic-Paragraph-1 para-style-override-11"><span class="char-style-override-1">İyi bir oteldeyiz bu gece. Akşamları kalacak yer ve yemek sorununu hallettikten sonra ilk işimiz Türkiye’deki ailelerimizle konuşmak. Gelen ilk telefon faturasından sonra zorunlu olmadıkça yanımızdaki Türkiye hattını kullanmıyoruz. 1500 lirayı buldu faturalarımız. Hem şöyle doğru düzgün konuşmuş da değiliz. Neyse, bir tecrübe daha oldu işte. Her yıl yaz tatillerimizde iki ay dışarıda olacağımıza göre bunlara dikkat etmeyi öğrenmemiz lazım.</span></p>

      <p class="Basic-Paragraph-1 para-style-override-11"><span class="char-style-override-1">Otel temiz, yemekler doyurucu ve az acılı. Hatta odadan telefonla da konuşabiliyoruz. Türkiye’yle saat farkı üç saatin üzerinde olduğu için burada yerleşme işleri bittiğinde ve yatma vakti geldiğinde Türkiye’de ancak akşam saatleri oluyor. Yatmadan önce ailelerimizle konuşuyoruz, kırk kere “İyiyiz merak etmeyin, her şey yolunda” dememize rağmen kimseyi tamamen teskin edemesek de onlara nispeten huzurlu bir uyku hediye etmiş oluyoruz. Maddi olarak külfetli olsa da bunu yapmaya mecburuz.</span></p>

      <p class="Basic-Paragraph-1 para-style-override-11"><span class="char-style-override-1">Benim akşamüstü işleri dediğim; otel bul, yemek ye, bisikletleri<br/>
      güvenli bir yere al, sabah gidilecek yeri ve yolunu araştır, hava durumunu öğren, günlüğünü yaz, ilaçları kullan, lastikleri yama, sarsıntıdan<br/>
      gevşeyen vidaları sık vs. İşlerimiz bittikten sonra PCO yazan yerlerden Türkiye’yle konuşuyoruz. Bunlar bizdeki kontörlü telefonculara benzeyen dükkânlar.</span></p>

      <p class="Basic-Paragraph-1 para-style-override-11"><span class="char-style-override-1">Unutmadan bir de sabah işleri var: Yataktan kalk (en zoru bu), nerede olduğuna hayret et (en eğlencelisi bu) ve defalarca yüzünü yıka, bagajları indir (en ağırı bu), bisikletleri çıkart, bagajları tak (en uzun süreni bu), içecek su stokla, kahvaltı yapmaya çalış (bu da çok zor).</span></p>

      <p class="Basic-Paragraph-1 para-style-override-11"><span class="char-style-override-1">PCO’lardan en pahalı konuşulan ülke Türkiye. Kanada, İzlanda, Avustralya bile daha ucuz. İnsan uzakta olunca daha çok konuşmak istiyor ailesi ve dostlarıyla. Bütçemizden iletişime ciddi bir pay ayırmaya başladık. Güya çok ucuza konuşacaktık. Yalan. Hikâye çıktı hepsi. Reklamlarda bahsettiği gibi iki yeni hat almış, birisini Türkiye’de bırakmıştık. Hatlar ikiz olacak ve Türkiye’dekiler bizi ucuza arayacaklardı. Ama nedense biz arayınca her seferinde konuşabildiğimiz telefonlar, Türkiye’den bizi arayınca (bedava olan yön) sadece birkaç kere çalıştı. Dönünce hesaplaşacağız. Burada bunlarla uğraşmak istemiyorum. Keşke yazmasaydım.</span></p>

      <p class="Basic-Paragraph-1 para-style-override-11"><span class="char-style-override-1">Konuştukça özlem artıyor. Gördüğümüz yaşadığımız her şeyi anlatmak istiyoruz. Daha çok biz konuşuyoruz. Bazen monoloğa dönüşüyor sohbet. Sel haberleri Türkiye’de de verilmiş. Ailelerimiz haklı olarak endişeleniyorlar. Bugün de konuşmayıverelim demedik, diyemiyoruz.</span></p>

      <p class="Basic-Paragraph-1 para-style-override-11"><span class="char-style-override-1">Hatta bugün daha bile uzun konuştuk. Bu güzel otelin belki de en güzel yanı, sokağa çıkmaya gerek kalmadan kendi odamızdan PCO fiyatına konuşabilmek. İstediğimiz numarayı odamızdaki telefondan çevirip konuştuk. Sabah çıkarken de parasını vereceğiz. Dünyanın diğer kısmında normal olan bu işlem burada büyük lüks. Giyinmek, değerli eşyaları sırt çantasına koymak, otelden çıkıp telefon ofisi aramak zorunda kalmadık. Ne tutacak önemsemedik. Aileler dışında birkaç dostu da aradık. Türkiye’de her şey yolunda.</span></p>

      <p class="Basic-Paragraph-1 para-style-override-11"><span class="char-style-override-1">Odadan, yattığım yerden telefon edebilme fikrini ilk duyduğumda aklıma bir muziplik geldi. Şimdi şu notları yazdıktan sonra, şu anda gecenin bir yarısı yaşanan Türkiye’den bir numarayı rastgele arasam, konuşsam.</span></p>

      <p class="Basic-Paragraph-1 para-style-override-11"><span class="char-style-override-1">Uykulu bir ses, “Alo!”</span></p>

      <p class="Basic-Paragraph-1 para-style-override-11"><span class="char-style-override-1">“Alo merhaba. Biz Türkiye’den bisikletle yola çıkmış bir çiftiz, sizi Hindistan’dan arıyoruz. Nasılsınız, iyi misiniz?” “...”</span></p>

      <p class="Basic-Paragraph-1 para-style-override-11"><span class="char-style-override-1">Konuşmayı aklımdan devam ettirip gülüyorum. Kim çıkardı karşımıza?</span></p>

      <p class="Basic-Paragraph-1"><span class="char-style-override-1">Ne derdi, ne tepki gösterirdi?</span></p>

      <p class="Basic-Paragraph-1 para-style-override-11"><span class="char-style-override-1">Kalemi bırakıp telefona uzanıyor elim…</span></p>
    </div>
  </div>
</body>
</html>
