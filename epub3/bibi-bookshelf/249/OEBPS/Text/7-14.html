<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-14.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-14.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-5-3">18 TEMMUZ</p>

      <p class="Basic-Paragraph-1 para-style-override-11"><span class="char-style-override-1">Ucuz kurtulduk. Mina ve Hasan’ın adresini bulmak gerçekten büyük sorun oldu. Adresi hem Latin hem Arap harfleriyle yazmıştık. Bir sürü de taksiciyle konuştuk. Haritada adresi bulup gösterdik. İçlerinden sadece birini gözüm tuttu. “Evet bu yapabilir” dedim. Gerçi işini yaptı ama aynı mahallede yarım saat dolaştıktan sonra.</span></p>

      <p class="Basic-Paragraph-1 para-style-override-11"><span class="char-style-override-1">Tahran büyük bir kent. Trafik çok yoğun ve sürücüler çok aceleci. Bir tane kaza bile yaptık ters yolda. Göz göre göre, gidip başka bir araca vurduk. Yabancı bir yerde olmanın etkisi olsa gerek, oflayıp poflamadım hiç. Hatta adama anlaştığımızdan fazlasını verdim. Çünkü çarptığı arabaya ödeyeceği masraf az olmayacak. Biraz tuzum bulunsun istedim.</span></p>

      <p class="Basic-Paragraph-1 para-style-override-11"><span class="char-style-override-1">Adresi bulduk, sarıldık, öpüştük falan derken aceleci yanımız yine ortaya çıktı. Taksi dediğim aslında bir pikap. Buradaki adı “Peykan.” Bisikletle sürerek bulmamız mümkün değildi bu adresi. Biz de bisikletleri peykana koyup geldik.</span></p>

      <p class="Basic-Paragraph-1 para-style-override-11"><span class="char-style-override-1">Mina bizi kırk yıllık dostu gibi karşıladı. Ben malzemeleri kaldırıma indiriyorum. Hasan daha eve gelmemiş. Mina’da hem İnci’yle sohbet ediyor hem de bisikletleri ve çantaları bahçenin içine alıyoruz. Neyse, bisikletleri aşağıdaki garaja bırakıp çantalarla yukarı çıktık. Elimizi yüzümüzü yıkadık, oturduk, tebessüm edip duruyoruz. Az İngilizcemizle Mina’yla sohbet ediyoruz. Zil çalıyor.</span></p>

      <p class="Basic-Paragraph-1 para-style-override-11"><span class="char-style-override-1">“Oh Hasan geldi, Türkçe konuşabileceğiz, İngilizceden kurtulduk” derken Mina’nın kapıda biriyle Farsça konuştuğunu duyuyoruz. Hatta Mina ufak bir çığlık atınca ne olduğunu merak ediyoruz. Mina’nın kapıdaki adama defalarca yüksek sesle “Şükran. Hüda Hafız” dediğini duyuyorum. İyice meraklanıp İnci’yle birbirimize bakıyoruz. Mina kapıyı kapatıp dönünce bu sefer ben çığlığı atıyorum. Elinde bizim fotoğraf makinesinin çantası var. Tam bir şok. Hem kaybetmiş olmaktan hem bulmuş olmaktan dolayı. İçinde GPS, fotoğraf makinesi ve video kameranın olduğu çanta bu.</span></p>

      <p class="Basic-Paragraph-1 para-style-override-11"><span class="char-style-override-1">Biz Hasan ile Mina’nın adresini bulana kadar havayı karartmıştık.<br/>
      Peykanı boşaltırken nasıl olduysa bu en önemli ve değerli çantayı herhalde siyah olmasının da etkisiyle kaldırımda unutmuşuz. Komşulardan birisi arabasıyla girerken arabanın farları sayesinde görmüş çantayı. Kaldırımda durduğu için de şüphelenmiş. İçindekileri görünce apartmandakilere sora sora çıkmaya başlamış katları. Zaten ilk sordukları komşu “Minalar’a turistler geldi” demiş. Oda hemen getirmiş vermiş. İçinde kabaca 4000 dolarlık malzememiz var.</span></p>

      <p class="Basic-Paragraph-1 para-style-override-11"><span class="char-style-override-1">Yüzünü bile görmediğimiz bu iyi niyetli ve dürüst adam İran’da çok büyük rakamlara elden kolayca çıkarılabilecek böyle değerli bir şeyi bize geri getirdi. Maddi değeri bir yana, yolculuğun belgelenmesi ve yol bulmamız açısından çok gerekli malzemeler bunlar.</span></p>

      <p class="Basic-Paragraph-1 para-style-override-11"><span class="char-style-override-1">Hasan durumu “Helalmiş” diye özetleyince aramızdaki benzerliği bir kez daha görmüş olduk.</span></p>
    </div>
  </div>
</body>
</html>
