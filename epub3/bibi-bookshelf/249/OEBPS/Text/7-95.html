<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-95.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-95.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="B-l-m-Ba-l----1" id="toc_marker-20" xml:lang="tr-TR">5 HAYVAN</p>

      <p class="alt" id="toc_marker-20-1">İRAN, 15 TEMMUZ</p>

      <p class="Basic-Paragraph-1 para-style-override-11"><span class="char-style-override-1">İran’daki ilk haftamızdan sonra, şöyle bir muhasebe yapınca, kafamızda hep olumlu fikirler dolaşıyor. İlk ülkemizdeyiz ve elimizde olmadan Türkiye’yle kıyaslamalar yapıyoruz. Her zaman kötü bahsedilen İran neden bizde olumsuz bir etki bırakmadı? Taş atmadıkları için tam not bile veriyorum İran çocuklarına. Tam bunu düşünürken İnci “Hiç köpek de kovalamadı” diye ekliyor.</span></p>

      <p class="Basic-Paragraph-1 para-style-override-11"><span class="char-style-override-1">Türkiye’de bisikletlerin büyük belalısı olan köpekler İran’da sanki hiç yok. Düşünmeye başlıyoruz. Evet gerçekten de İran’da hiç köpek yok. İran’da bir köpeğin saldırısı bir yana, kendisini bile görmedik. Hatırlamıyor olabilir miyiz?</span></p>

      <p class="Basic-Paragraph-1 para-style-override-11"><span class="char-style-override-1">Kendimi sınıyorum, yaptığımız kilometreleri gözümün önüne getiriyorum, o bozkırlar, o köyler, yollar, şehirler geçiyor önümden, her akşam yaptığım gibi yolculuğun başlangıcından o geceye kadar geçen yolu tekrar hızlıca sürüyorum aklımdan. İnci’ye tekrar soruyorum. Hayır, o da hatırlamıyor.</span></p>

      <p class="Basic-Paragraph-1 para-style-override-11"><span class="char-style-override-1">Özellikle sıcaktan korunmak için sabahları erken yola çıktığımızdan sık sık karşılaşırız kuçularla. Hatta sabah saatlerinde sürüler halinde gezer genelde köpekler. Bisiklet forumda binlerce mesaja ulaşmıştır köpeklerle ilgili konuşmalar. Neden bisikleti sevmedikleri üzerine onlarca teori ve kovalandığınızda tavsiye edilen bir sürü yöntem de vardır. İlk bilmeniz gereken kaçmamak tabii ki. İnsanın sadık dostu köpeklerin, bisikletle değil, lastiğin dönüşüyle ilgili bir dertleri olduğunu sanıyorum. Durmak, yavaşlamak bizim uyguladığımız ve en çok faydasını gördüğümüz yöntem. Dazer denen, köpeklerin duyacağı frekansta ses çıkaran elektronik aletlerden kullanmak, hızlanarak kaçmak, biber gazı sıkmak da başlıca yöntemler arasında sayılabilir.</span></p>

      <p class="Basic-Paragraph-1 para-style-override-11"><span class="char-style-override-1">“İran’da neden az köpek var?” sorusunun cevabı Şii temelli inanç olabilir sanıyorum. Köpek Müslümanlar için evde beslenmesi uygun olmayan hayvanlar arasında sayılır. Şii mezhepleri bu konuda daha da sert. Belki hayvancılık yapılan bölgelerde bulunuyorlardır ama geçtiğimiz köylerde ve şehir içlerinde hiç görmedik köpekleri.</span></p>

      <p class="Basic-Paragraph-1 para-style-override-11"><span class="char-style-override-1">İran’la ilgili olumlu bir not daha… Sürüş rahat, yollar kaymak, köpek yok.</span></p>
    </div>
  </div>
</body>
</html>
