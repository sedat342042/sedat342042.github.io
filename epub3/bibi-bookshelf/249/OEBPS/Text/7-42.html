<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-42.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-42.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-10-5">NEPAL, 25 Ağustos</p>

      <p class="Basic-Paragraph-1 para-style-override-11"><span class="char-style-override-1">Himalayalar’ı görmek için Nagarkot’tayız. Nagarkot, Himalaya yolcuları için önemli bir durak. Bir gökdelene uzaktan bakmak gibi. Himalayaları görmek için hem büyük şehirlere yakın hem de panoramik görüntü sunan bir yer burası. Biz ikinci denememizi yapıyoruz. Kırk kilometre bir sağa bir sola dönen dik yokuşlardan zar zor çıktık buraya kadar. Keşke zaman olsaydı buraları bisikletle çıksaydık. En azından bu müthiş inişi yapabilseydik. Bir gün Everest ana kampına kadar bisikletle gitme hayalimiz devam ediyor. Zaman ve maddi kaynak, denklemin en önemli eksik parçaları.</span></p>

      <p class="Basic-Paragraph-1 para-style-override-11"><span class="char-style-override-1">Everest ileride bir yerlerde. Az önce baktığım balkondan hava açık olsa belki görünecek. Görmesem de hissediyorum desem abarttığım düşünülebilir ancak hislerime tercüman olurdu bu sözler.</span></p>

      <p class="Basic-Paragraph-1 para-style-override-11"><span class="char-style-override-1">Ne çelişki, az ötede 8000 metrelik dağlar var ve o zirvelerde oksijen oranı neredeyse üçte bir oranında daha az. Buradan kuş uçuşu en fazla 100 km kadar olmalı.</span></p>

      <p class="Basic-Paragraph-1 para-style-override-11"><span class="char-style-override-1">Burada ise oksijen çok fazla. Derin derin içimize çekiyoruz. Uzakta yüksek irtifada olan bir dağcının da ruhuna değsin diye. Bir gün, 8000’lik bir dağ deneme fırsatım olursa (ne kadar zor olduğunu çok iyi biliyorum) bu dağ sadece hissettiğim fakat tam açıklayamadığım bir sebepten dolayı Manaslu Dağı olacak. Dünyadaki en yüksek yedinci dağ. Yedinin gizeminden olabilir. Yedi davranışın toplamından oluşan şövalye ahlakı, İslam medreselerinde ders olan yedi ilim. Bir gün yeterli tecrübe, zaman ve parayı birleştirdiğimde Manaslu’ya gideceğim.</span></p>

      <p class="Basic-Paragraph-1 para-style-override-11"><span class="char-style-override-1">Sadece Manaslu.</span></p>

      <p class="Basic-Paragraph-1 para-style-override-11"><span class="char-style-override-1">Himalayalar’a doğru giden dağcılar burada ciğerlerini doya doya oksijenle dolduruyorlar mı acaba?</span></p>

      <p class="r"><img alt="15DSC_0393%20(4).JPG" class="image" height="466" src="../Images/15DSC_0393%20%284%29_fmt.jpeg" width="310"/></p>

      <p class="ralt">Nepal, Gorakpur<br/>
      Hayallerimiz belki de bir sonraki tepenin arkasında bekliyordur.</p>
    </div>
  </div>
</body>
</html>
