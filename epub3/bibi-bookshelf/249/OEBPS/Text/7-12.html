<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-12.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-12.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="B-l-m-Ba-l----1" id="toc_marker-5" xml:lang="tr-TR">5 DİL</p>

      <p class="alt" id="toc_marker-5-1">TÜRKİYE, 11 MAYIS</p>

      <p class="Basic-Paragraph-1 para-style-override-11"><span class="char-style-override-1">İnsanları sınıflandırmamaya çalışırım, şu burçlar meselesine de hep gülmüşümdür. İnsanlar on iki gruba bölünebilir mi? Fakat sponsor araştırmalarımız sırasında yaşadıklarımızdan sonra okuduğum şu tespitin altına imzamı atarım.</span></p>

      <p class="Basic-Paragraph-1 para-style-override-11"><span class="char-style-override-1">İnsanlar beşe ayrılır diyor bu yazıda:</span></p>

      <p class="Basic-Paragraph-1 para-style-override-11"><span class="char-style-override-1">1- Bir işi başaranlar</span></p>

      <p class="Basic-Paragraph-1 para-style-override-11"><span class="char-style-override-1">2- Bu iş yapılırken destek olanlar</span></p>

      <p class="Basic-Paragraph-1 para-style-override-11"><span class="char-style-override-1">3- Başarılan işi kendi yapamasa da en azından takdir edenler</span></p>

      <p class="Basic-Paragraph-1 para-style-override-11"><span class="char-style-override-1">4- İş başarılırken köstek olanlar</span></p>

      <p class="Basic-Paragraph-1 para-style-override-11"><span class="char-style-override-1">5- İş başarılıp bittikten sonra bile bu başarıya inanmayanlar</span></p>

      <p class="Basic-Paragraph-1 para-style-override-11"/>

      <p class="Basic-Paragraph-1 para-style-override-11"><span class="char-style-override-1">Hazırlık süreci daha baştan sıkıntılı olmaya başladı. Bu yolculuğun boyumuzdan büyük olduğunu sanmıyorum. Elbette yapacağız. Pedallar henüz dönmeye başlamasa da faydalı olabiliyor hazırlık süreci. En azından insanları daha yakından tanımış oluyoruz. “Yol” bize şimdiden bir şeyler fısıldamaya başladı.</span></p>

      <p class="Basic-Paragraph-1 para-style-override-11"><span class="char-style-override-1">İnsanlar meğer iki dil konuşuyormuş; Almanca, Hintçe, Rusça, Türkçe falan değil. Destekleyen dil. Köstekleyen dil.</span></p>

      <p class="Basic-Paragraph-1 para-style-override-11"><span class="char-style-override-1">Bu açıdan bakıldığında en kestirme dostluk testi şu olabilir herhalde. Dost sandığın ama dostluğundan şüphelendiğin birisine gidiyorsun, daha önce yapmadığın ve senden hiç beklemediği bir şeyi yapmak için harekete geçtiğini söylüyorsun. Söylediğinin ne olduğu fark etmez, biraz alışılmışın dışında bir şey yapacağını söyle yeter. Mesela ne olabilir? Serbest dalışta 20 metreye ulaşacağını, paraşütle atlayacağını, Ağrı Dağı’na çıkacağını vs. Dost kişi, bakışlarıyla kendini belli ettikten sonra, “Çok güzel, nasıl hazırlanıyorsun, hangi aşamadasın, ne zaman yapacaksın?” ve de en önemlisi “Ben nasıl yardımcı olabilirim?” diyecektir.</span></p>

      <p class="Basic-Paragraph-1 para-style-override-11"><span class="char-style-override-1">Düşman kişiyi ise tarife dahi yok.</span></p>

      <p class="Basic-Paragraph-1 para-style-override-11"><span class="char-style-override-1">“Bisikletle Hindistan’a gideceğiz” dediğinizde, pis pis sırıtarak “Manyak mısın, kaçırırlar, öldürürler” diyen kişi dostunuz olamaz, hiç olmamıştır.</span></p>

      <p class="Basic-Paragraph-1 para-style-override-11"><span class="char-style-override-1">Olmasın zaten.</span></p>
    </div>
  </div>
</body>
</html>
