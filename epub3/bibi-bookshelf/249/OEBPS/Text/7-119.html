<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-119.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-119.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-23-4">14 AĞUSTOS</p>

      <p class="Basic-Paragraph-1 para-style-override-11"><span class="char-style-override-1">Şah Cihan tarafından eşi Mümtaz Mahal adına yaptırılan Tac Mahal’in çok hüzünlü bir hikâyesi var. Birbirini delicesine seven bu çift aşklarını doyasıya yaşayamıyor. Mümtaz Mahal’in ölümünden sonra oğlu tarafından hapsedilen Şah Cihan, Tac Mahal’i ancak parmaklıklar arkasından izleyebiliyor. Şah Cihan, bu hapislikten dolayı Tac Mahal’in tam karşısına yaptırmayı düşündüğü siyah yapıyı bitirmeyi başaramıyor. Bu alan günümüzde bile bomboş.</span></p>

      <p class="Basic-Paragraph-1 para-style-override-11"><span class="char-style-override-1">Bu alan, büyüklüğünden kat kat daha fazla, derin ve içe işleyen bir hüzün yaratıyor ruhunuzda.</span></p>

      <p class="Basic-Paragraph-1 para-style-override-11"><span class="char-style-override-1">Bu muazzam eser göreceklerimiz listesinde ikinci sıradaydı. Agra, Hindistan’ın en çok turist gelen şehri. Turist üçgeninin en önemli ayağı. Agra’ya girişte yaşadığımız trafik kargaşası ve yolculukla ilgili bütün kötü anılar, beyaz mermerden kubbeyi uzaktan gördüğüm an uçup gidiyor aklımdan. Sadece biz ve bu muazzam yapının yarattığı büyülü hava var. İlerledikçe sokak aralarında kubbe bir kaybolup bir görünüyor. Sanki yanına gidemeyeceğiz, bir tren camından izliyoruz da az sonra uzakta kalacak ve bir daha göremeyeceğiz gibi yaklaştıkça heyecanlanıyoruz. Sonunda kapısına kadar ulaştık. Yüksek duvarlarla kaplı dış bahçelerden oluştuğu için yanına yaklaştıkça da görünmez hale geliyor asıl yapı. Bisikletlerimizin de Tac Mahal ile aynı karede olduğu bir fotoğraf unutulmaz bir anı olacak bizim için. Neredeyse iki aydır aynı odada uyuduğumuz, 24 saatimizin beraber geçtiği, bazen sohbet ettiğimiz bisikletlerimize isim vermemiz ve sanki kişilikleri varmış gibi davranmamız makul görülebilir sanıyorum.</span></p>

      <p class="Basic-Paragraph-1 para-style-override-11"><span class="char-style-override-1">Bir çift olarak biz ne kadar çok görmek istiyorsak Tac Mahal’i, aynı marka ve model olan, birbirleriyle parçalarını dahi değiş tokuş eden, benim ayaklığım kırıldıktan sonra yol boyu verdiğimiz molalarda birbirlerine yaslanan, her gece birbirine kilitlediğimiz bisikletlerimiz de bir çift artık ve iki 2 ay sonunda yaptıkları binlerce km’den sonra beraberce Tac Mahal manzarası içinde görünmeyi hak ediyorlar.</span></p>

      <p class="Basic-Paragraph-1 para-style-override-11"><span class="char-style-override-1">Bu sebeple rehber kitaplardan öğrendiğimiz gibi yapıyoruz ve nehrin karşısına Tac Mahal’in siyah mermerden bir kopyasının yapımı için ayrılmış, ancak şu an boş duran yere gidiyoruz. Bu yolculuktaki en güzel fotoğraflarımız burada kaydediliyor. Elimize Türk bayrağı, yanımızda bisikletlerimiz ve arkamızda Tac Mahal. Bu kare yolculuğumuzun bisikletli bölümünün sonu aynı zamanda. Ne güzel bir son bizim için.</span></p>
    </div>
  </div>
</body>
</html>
