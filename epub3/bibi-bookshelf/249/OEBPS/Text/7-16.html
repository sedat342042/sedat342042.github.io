<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-16.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-16.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-5-5">HİNDİSTAN, 11 Ağustos</p>

      <p class="Basic-Paragraph-1 para-style-override-11"><span class="char-style-override-1">Hindistan’a bir daha gelir miyiz bilmiyorum? Bisikletle gelinir mi derseniz, bunu elbette isteriz. Ancak dünyada gezilecek daha çok ülke olduğu için belki çift dikişi atmaya fırsatımız olmaz. Yine de aklımdayken bir daha gelirsek diye Hindistan’la ilgili notlar almak istiyorum.</span></p>

      <p class="Basic-Paragraph-1 para-style-override-11"><span class="char-style-override-1">Mesela başınızı ağrıtan satıcılarla baş etmenin ipucu; kendi dilinizde konuşmak. Bu hem sizi rahatlatıyor, hem de belki kilometrelerce ve abartısız saatlerce peşinizde gezen satıcıları uzaklaştırıyor. Bazı turistlerin alışılagelmiş şekilde yaptığı gibi Hintçedeki “hayır, istemiyorum, teşekkürler” vb. kelimeleri öğrenmek burada işe yaramadığı gibi işleri daha da kötüleştiriyor. Birkaç kelime Hintçe konuşmanız onlarda bu dili bildiğiniz ya da sattıklarıyla ilgilendiğiniz düşüncesini uyandırıyor. Asla kurtulamıyorsunuz.</span></p>

      <p class="Basic-Paragraph-1 para-style-override-11"><span class="char-style-override-1">Hintlilerin dili, sadece sesli harflerden oluşuyormuş gibi geliyor bize. Sentaks mı denir, neydi? Benim kendi ifademle melodisi, tınısı çok farklı. Sanki herkes acı içinde ya da öfkeden bağırıyor gibi. Aslında bağırmıyorlar elbette. Çok yüksek perdeden konuşmalarının öncelikli sebebi çok kalabalık ailelerde büyüyor olmaları, evde okulda sokakta o kadar hıncahınç bir kalabalık ve gürültü var ki başka türlü birbirlerini anlamaları mümkün değil sanırım. Anlamak değil duymak demeliyim hatta. Şimdi hatırladım da, okulumuza ziyarete gelen yabancı öğretmenler, en çok şaşırdıkları şeyin, öğrencilerin sınıfta veya teneffüsteki ses düzeyleri olduğunu söylemişlerdi.</span></p>

      <p class="Basic-Paragraph-1 para-style-override-11"><span class="char-style-override-1">Hindistan’da, çok fazla hâkim olmadığım İngilizcem işe yarıyor. Zaten, Hindistan İngilizcesi, 40.000 kelimeden oluşan kendine has kelimeleri dahi olan ilginç bir dilmiş.</span></p>

      <p class="Basic-Paragraph-1 para-style-override-11"><span class="char-style-override-1">Hint yazısı ise tamamen farklı, üstten birleşen harfler kaligrafik açıdan çok güzel görünüyor. Öğrenmeyi hiç denemedik. Zaten yollarda sürekli İngilizce tabelalar var.</span></p>

      <p class="Basic-Paragraph-1 para-style-override-11"><span class="char-style-override-1">Ne yazacaktım nerelere kaydım. Satıcılarla kesinlikle göz göze gelinmemeli, ellerindekilere bakmak, elinize alıp incelemek kurtulma şansınızı çok azaltır. Ancak bazen kurtulmak için mecburen almanız gerekebilir. İlk söylenen fiyatın onda birini teklif etmek gerekiyor.</span></p>

      <p class="Basic-Paragraph-1 para-style-override-11"><span class="char-style-override-1">Denenmiştir, işe yarıyor.</span></p>
    </div>
  </div>
</body>
</html>
