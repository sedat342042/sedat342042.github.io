<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-123.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-123.html" xml:lang="en-GB">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="alt" id="toc_marker-24-2">HİNDİSTAN, 22 AĞUSTOS</p>

      <p class="Basic-Paragraph-1 para-style-override-11"><span class="char-style-override-1">Kumar, yüklü miktarda alışveriş yaparken ahbap olduğumuz Nepalli bir genç. Aslen Hindistan’dan gelen bir aileden. Ailecek Katmandu’ya göç etmişler. Onunla bir gün daha geçirdik.</span></p>

      <p class="Basic-Paragraph-1 para-style-override-11"><span class="char-style-override-1">Artık dostumuz diyeceğimiz kadar yakın bu insanın hayat hikâyesine de şahitlik ettik. Hasta abisinden, bakmak zorunda olduğu ailesinden, çok başarılı bir öğrenci olmasına rağmen okulu bırakmak zorunda kalmasından, bir dönem satranç şampiyonu olmasından bahsetti. Evi dışarıdan bakıldığında geleneksel mimaride olduğu gibi ahşap, tuğla ve toprak karışımından. Tüm bağlantı elemanları ağaçtan. Nepal ormanları bu hızlı yapılaşmaya herhalde çok fazla dayanamayacaktır. Ahşap oymacılığı sanatı özellikle yapıların dış yüzeyine, kapı ve pencerelerine özenle yansıtılmış.</span></p>

      <p class="Basic-Paragraph-1 para-style-override-11"><span class="char-style-override-1">Ancak nüfus ve tüketim arttıkça bu güzellikleri yapacak ağaçların tükeneceği, gerçekleşmesi mutlak bir kehanet gibi.</span></p>

      <p class="Basic-Paragraph-1 para-style-override-11"><span class="char-style-override-1">Kumar’ın evine girmiyoruz. Tüm aile fertleri çalışıyor zaten. İsimleri aklında tutamadım. Baba ve annesi yanında, kardeşlerinden de bahsediyor. Hindistan’dan geldiklerinde Kumar daha küçükmüş. Çatışmalardan kaçtıklarını anlatmış babası. Kumar’ında şu anki dini duyguları bir tür sentez olmalı. Hinduzim ve Budizmin birçok tanrısı, bazı kural ve ritüelleri birbirine çok benziyor gerçekten de.</span></p>

      <p class="Basic-Paragraph-1 para-style-override-11"><span class="char-style-override-1">Hindistan’da, İran ve Pakistan’da olduğu gibi, kimsenin evine bizzat konuk olmadık. Ancak sokaklarında kilometrelerce bisiklet sürdük. Günümüzün büyük bölümü kapalı mekânlar yerine sokaklarda geçti. Hindistan’da sayısı on milyonlara varan kişi sokakta yaşadığından ve bir anlamda evleri sokak olduğu için, hepsinin evine, odasına, mutfağına konuk olduğumuz düşünülebilir. Evlerinin içinden geçtiğimizi kabul edemesek bile yaşamlarının içinden geçtik diyelim.</span></p>

      <p class="Basic-Paragraph-1 para-style-override-11"><span class="char-style-override-1">Geçtiğimiz her yerde, her şeye rağmen mutlu olan Hintlileri gördük.</span></p>
    </div>
  </div>
</body>
</html>
