<html xmlns="http://www.w3.org/1999/xhtml">
	<head>
		<title>14_Degirmenci_ve_Oglu-2</title>
		<link href="css/14_Degirmenci_ve_Oglu.css" rel="stylesheet" type="text/css"/>
	</head>
	<body id="x14_Degirmenci_ve_Oglu" xml:lang="tr-TR">
		<div>
			<p class="BASLIK01" id="toc_marker-2"><span><img alt="Koy%20faresi%20ve%20Sehir%20faresi_0111.tif" class="frame-1" src="image/Koy%20faresi%20ve%20Sehir%20fa_fmt.jpeg"/></span> </p>
			<p class="govde-metin">Bir zamanlar, iki akraba fare varmış. Bunlardan biri şehirde, diğeri de köyde yaşarmış.</p>
			<p class="govde-metin">Köy faresi, köyün dışında bir buğday tarlasında yaşıyormuş. Burada hayat sakin ve huzurluymuş.  Tarladaki yuvası, her türlü tehlikeden uzak, güvenli bir yerdeymiş. Üstelik çevrede, farenin ihtiyacından çok fazla yiyecek varmış.</p>
			<div class="frame-4">
				<img alt="Koy%20faresi%20ve%20Sehir%20faresi_02.tif" class="frame-3" src="image/Koy%20faresi%20ve%20Sehir%20f_fmt1.jpeg"/>
			</div>
			<p class="govde-metin"> </p>
			<p class="govde-metin">Fare, orada  hiçbir zaman aç kalmamış. O, buğday tarlasında başkaları tarafından rahatsız edilmeden gönlünce eğlenirmiş. Basit ama mutlu bir hayatı varmış.</p>
			<p class="govde-metin">Şehir faresi, bir gün, köy faresinin yaşadığı buğday tarlasına uğramış. Köy faresi, onu, evine yemeğe  davet etmiş. </p>
			<p class="govde-metin">– Sizi bu akşam evime davet ediyorum. Lütfen kabul ediniz! Yiyeceklerimi sizinle paylaşmak istiyorum, demiş.</p>
			<div class="frame-4">
				<img alt="Koy%20faresi%20ve%20Sehir%20faresi_03.tif" class="frame-9" src="image/Koy%20faresi%20ve%20Sehir%20f_fmt2.jpeg"/>
			</div>
			<p class="govde-metin"> </p>
			<div class="frame-4">
				<img alt="Koy%20faresi%20ve%20Sehir%20faresi_04.tif" class="frame-3" src="image/Koy%20faresi%20ve%20Sehir%20f_fmt3.jpeg"/>
			</div>
			<p class="govde-metin"> </p>
			<p class="govde-metin">Şehir faresi, kendini beğenmiş biriymiş. Köy faresini küçümsüyormuş. Onu geri kalmış ve kaba buluyormuş. Kendisi, şehirli olduğu için çok gururluymuş. Şehir ona göre çok güzel bir yermiş.  En güzel elbiseler, en lezzetli yemekler ancak şehirde bulunabilirmiş. Ama şehir faresi, köy hayatını merak ediyormuş. Onun için arkadaşının davetini kabul etmiş. </p>
			<p class="govde-metin">O akşam şehir faresi ile köy faresi, birlikte küçük ağaç evine gelmişler. İki dost, bir süre sohbet etmişler. Köy faresi, arkadaşını memnun edebilmek için elinden geleni yapmaya çalışmış.</p>
			<p class="govde-metin">Köy faresi, evinde ne varsa sofraya  koymuş. Mısır ve buğday taneleri, peynir kırıntıları ve fındıktan oluşan bir sofra kurmuş. Sonra sofraya oturmuşlar. Şehir faresi, yiyecekler karşısında şaşırmış ve pek bir şey yememiş. </p>
			<p class="govde-metin">Bu sırada, dışarıda Güneş batmak üzereymiş. Bütün insanlar, yorucu bir günün sonunda dinlenmek için evlerine çekilmişler. Hayvanlar da uyumak için barınaklarına girmişler.</p>
			<p class="govde-metin">İki  dost, küçük ağaç evde  yemekten sonra  sohbet etmeye başlamış. Köy faresi, arkadaşının yemek hakkındaki düşüncelerini öğrenmek istemiş. Arkadaşına:</p>
			<p class="govde-metin">– Köy yemekleri hakkında ne düşünüyorsun, diye sormuş.</p>
			<p class="govde-metin">Şehir faresi:</p>
			<p class="govde-metin">– Siz, sadece bunları mı yiyorsunuz? Ben bunlara yemek bile demem, demiş. Yüzünde küçümseyen bir ifade varmış. Köy hayatını beğenmediği her hâlinden belliymiş. </p>
			<p class="govde-metin">Köy faresi:</p>
			<p class="govde-metin">– Bunlar, sağlıklı yiyeceklerdir. Sağlıklı yiyeceklerle beslendiğimiz için hastalıklardan korunmuş oluruz, demiş.</p>
			<div class="frame-4">
				<img alt="Koy%20faresi%20ve%20Sehir%20faresi_06.tif" class="frame-8" src="image/Koy%20faresi%20ve%20Sehir%20f_fmt4.jpeg"/>
			</div>
			<p class="govde-metin"> </p>
			<p class="govde-metin">Şehir faresi, köydeki sakin hayata da bir anlam verememiş:</p>
			<p class="govde-metin">– Siz, hep böyle sakin mi yaşıyorsunuz? Akşamları yapacak bir şeyleriniz yok mu? Günleriniz hep böyle mi geçiyor?  Bu kayaların ve odunların arasında geçen hayata nasıl dayanıyorsunuz? Sen, şehirde yaşamanın ne demek olduğunu bilmiyorsun, demiş.</p>
			<p class="govde-metin">Köy faresi, arkadaşının anlattıkları karşısında çok sinirlenmiş:</p>
			<p class="govde-metin">– Burada günlerim  çok güzel geçiyor. Hava güzel olunca tarlalarda oynuyorum. Kimse beni rahatsız etmez. Burada özgür bir şekilde yaşıyorum. Hava yağmurlu olunca çiftçinin barınağına sığınıyorum. Şu anda hava çok güzel. Burada sıkıntılardan uzak, huzurlu bir hayat sürüyorum, demiş.</p>
			<div class="frame-4">
				<img alt="Koy%20faresi%20ve%20Sehir%20faresi_05.tif" class="frame-3" src="image/Koy%20faresi%20ve%20Sehir%20f_fmt5.jpeg"/>
			</div>
			<p class="govde-metin"> </p>
			<div class="frame-4">
				<img alt="Koy%20faresi%20ve%20Sehir%20faresi_08.tif" class="frame-10" src="image/Koy%20faresi%20ve%20Sehir%20f_fmt6.jpeg"/>
			</div>
			<p class="govde-metin"> </p>
			<p class="govde-metin">Şehir faresi:</p>
			<p class="govde-metin">– Her gün aynı şeyleri mi yapıyorsun? Hayatında hiçbir değişiklik olmaz mı? Ben burada sıkıntıdan patlarım, demiş. Bu sırada uykusu  gelmiş ve esnediğini saklamaya  çalışıyormuş. Sonra aklına bir fikir gelmiş:</p>
			<p class="govde-metin">– Hey, bak aklıma ne geldi? Neden şehre gelip bir süre benimle kalmıyorsun? Sana nasıl yaşanması gerektiğini anlatırım. Çeşit çeşit yiyecekler yersin, demiş. </p>
			<p class="govde-metin">Tarla faresi, dostunun bu sözlerinden çok etkilenmiş. Ona inanıp teklifini kabul etmiş. Beraberce şehre doğru yola çıkmışlar. Şehrin kapısına geldiklerinde hava iyice kararmış. Duvardaki oyuktan gizlice içeri girmişler. Geceyi şehrin girişinde bir evin  deposunda geçirmişler.</p>
			<p class="govde-metin">İki dost, sabahleyin uyanmışlar ve şehirde dolaşmaya başlamışlar.</p>
			<p class="govde-metin">Şehirdeki hayat, köyden farklıymış. Caddelerde birçok insan varmış. Arabalar hızla gidip geliyormuş. Ortalıkta gürültü ve karmaşa varmış. Yol kenarlarında satıcılar bağırıyormuş. Çevrede yiyecek arayan başıboş </p>
			<div class="frame-4">
				<img alt="Koy%20faresi%20ve%20Sehir%20faresi_10.tif" class="frame-3" src="image/Koy%20faresi%20ve%20Sehir%20f_fmt7.jpeg"/>
			</div>
			<p class="govde-metin"> </p>
			<p class="govde-metin">kedi ve köpekler dolaşıyormuş. Köy faresi, gördükleri karşısında hiç memnun olmamış.</p>
			<p class="govde-metin">İki arkadaş, bir süre sonra şehir faresinin evine gelmişler. Köy faresi, bu evi görünce bütün endişelerini ve umutsuzluklarını unutmuş. </p>
			<p class="govde-metin">– Dostum ne kadar güzel bir evin var, diye şaşkınlığını belirtmiş.</p>
			<p class="govde-metin">Köyde böyle bahçesi güzel olan bir ev yokmuş. Çiçekler, ağaçlar bahçede sıra sıra diziliymiş.</p>
			<p class="govde-metin">Köy faresi:</p>
			<p class="govde-metin">– Böyle güzel bir yerde yaşamanın tadına doyum olmaz, demiş. Evin görünüşü de bahçeye ayrı bir güzellik katıyormuş.</p>
			<div class="frame-4">
				<img alt="Koy%20faresi%20ve%20Sehir%20faresi_09.tif" class="frame-10" src="image/Koy%20faresi%20ve%20Sehir%20f_fmt8.jpeg"/>
			</div>
			<p class="govde-metin"> </p>
			<div class="frame-4">
				<img alt="Koy%20faresi%20ve%20Sehir%20faresi_11.tif" class="frame-11" src="image/Koy%20faresi%20ve%20Sehir%20f_fmt9.jpeg"/>
			</div>
			<p class="govde-metin"> </p>
			<p class="govde-metin">Şehir faresi, evin yiyecek deposunda yaşıyormuş. Depoda çeşitli yiyecekler bulunuyormuş. Kraker, şeker, reçel, fındık, ceviz, peynir depodaki yiyeceklerden bazılarıymış. Köy faresi, gözlerine inanamamış:</p>
			<p class="govde-metin">– Şuraya bak! Bir fareye ömür boyu yetecek kadar yiyecek var, demiş. Şehir faresi, şöyle demiş:</p>
			<p class="govde-metin">– Haydi gidip en taze peynirlerle karnımızı doyuralım. Fındık ezmesi ve böğürtlen de yiyebiliriz. Burada hayat çok güzel, değil mi?</p>
			<p class="govde-metin">Bu sırada depoya ev sahibi ile kedisi gelmiş. Kedi, miyavlayarak etrafı gözetliyormuş. Kedinin sesi fareleri çok korkutmuş. Bal kavanozunun arkasına  saklanmışlar. Zavallı fareler, korku içinde birbirlerine bakıyormış. Kedi ile sahibi, depodan çıkıncaya kadar nefes almaya bile cesaret edememişler. Kapı kapanınca:</p>
			<div class="frame-4">
				<img alt="Koy%20faresi%20ve%20Sehir%20faresi_13.tif" class="frame-3" src="image/Koy%20faresi%20ve%20Sehir%20_fmt10.jpeg"/>
			</div>
			<p class="govde-metin"> </p>
			<p class="govde-metin">– Oh be! Kurtulduk, demişler. İki dost derin bir nefes almışlar. Korkudan, güzelim yiyecekleri bırakmak zorunda kalmışlar. </p>
			<p class="govde-metin">O sırada köy faresi de ne kadar büyük bir tehlike atlattıklarını düşünüyormuş. Korkudan titreyen bir sesle:</p>
			<p class="govde-metin">– Kedinin akşam yemeği olabilirdik, demiş.</p>
			<p class="govde-metin">Fareler, saklandıkları yerden çıkmışlar. Peynire doğru koşmuşlar. </p>
			<p class="govde-metin">Şehir faresi:</p>
			<p class="govde-metin">– Haydi gel, zaman kaybetmeyelim. Karnımızı güzelce doyuralım, demiş.</p>
			<div class="frame-4">
				<img alt="Koy%20faresi%20ve%20Sehir%20faresi_12.tif" class="frame-12" src="image/Koy%20faresi%20ve%20Sehir%20_fmt11.jpeg"/>
			</div>
			<p class="govde-metin"> </p>
			<div class="frame-4">
				<img alt="Koy%20faresi%20ve%20Sehir%20faresi_14.tif" class="frame-3" src="image/Koy%20faresi%20ve%20Sehir%20_fmt12.jpeg"/>
			</div>
			<p class="govde-metin"> </p>
			<p class="govde-metin">Peyniri yemeye başlayacakları sırada, yine deponun kapısı açılmış. Fareler, büyük bir  hızla pirinç çuvalının arkasına kaçmış. Bu defa da oldukça iri, beyaz bir kedi içeriye girmiş. Kedi, oldukça korkunç görünüyormuş.</p>
			<p class="govde-metin">Kedi, farelerin kokusunu almış. Koklayarak onları bulmaya çalışıyormuş. Zavallılar çuvalın arkasında donup kalmışlar.</p>
			<p class="govde-metin">Kedi, fareleri görmüş, keskin dişlerini göstererek onlara doğru atılmış. Fareler, korkuyla kaçmaya başlamış. Kaçarken turşu ve reçel kavanozlarını düşürmüşler. O sırada ev sahibi ile kedisi de içeri girmiş. Onlar, kavanozları düşürenin beyaz kedi olduğunu sanmış. Kediyi kovalamaya başlamışlar. Ev sahibi, bu duruma çok sinirlenmiş. Beyaz kedinin üzerine yürümüş.  O da dışarı kaçmış.</p>
			<div class="frame-4">
				<img alt="Koy%20faresi%20ve%20Sehir%20faresi_15.tif" class="frame-3" src="image/Koy%20faresi%20ve%20Sehir%20_fmt13.jpeg"/>
			</div>
			<p class="govde-metin"> </p>
			<p class="govde-metin">Fareler, korkudan titriyormuş. Ev sahibi ile kedisi, dışarı çıkıncaya kadar saklandıkları yerde kalmışlar. Daha sonra şehir faresi, hiçbir şey olmamış gibi davranmış. Köy faresine dönerek:</p>
			<p class="govde-metin">– Artık korkacak bir şey kalmadı. Ben çok acıktım. Haydi karnımızı doyuralım, demiş.</p>
			<p class="govde-metin">Köy faresi:</p>
			<p class="govde-metin">– Hayır, ben gelmeyeceğim! Hayatım boyunca unutamayacağım kadar korku ve endişe yaşadım. Ben böyle bir hayat istemiyorum, ben evime döneceğim, demiş. Hiçbir şey yemeden oradan uzaklaşmış.</p>
			<div class="frame-4">
				<img alt="Koy%20faresi%20ve%20Sehir%20faresi_16.tif" class="frame-10" src="image/Koy%20faresi%20ve%20Sehir%20_fmt14.jpeg"/>
			</div>
			<p class="govde-metin"> </p>
			<p class="govde-metin">Köy faresi, oradan kurtulduğuna çok sevinmiş. O akşam, kendi evinde  mısırdan oluşan yemeğini yemiş. Evi sessiz ve huzurluymuş. Fakirmiş ama güvenli bir yuvada yaşıyormuş.</p>
			<p class="govde-metin">Köy faresi:</p>
			<p class="govde-metin">– Ben, böyle yaşamayı seviyorum. Bırak şehir faresi güzel evinde lezzetli yemekleriyle yaşasın. Eğer güvenli bir hayatın yoksa zenginliğin de hiçbir faydası olmuyor, demiş.  </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="14_Degirmenci_ve_Oglu_KAPAK-a.jpg" class="frame-10" src="image/14_Degirmenci_ve_Oglu__fmt.jpeg"/>
			</div>
			<p class="govde-metin"> </p>
			<p class="govde-metin"> </p>
		</div>
	</body>
</html>