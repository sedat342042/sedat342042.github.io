<html xmlns="http://www.w3.org/1999/xhtml">
<head>
  <title>ITHAF.xhtml</title>
  <link href="../Styles/template.css" rel="stylesheet" type="text/css"/>
</head>

<body>
  <div class="generated-style-2" id="ithaf">
    <p class="alinti-ilk-paragraf-x alinti-ilk-paragraf-x-override" xml:lang="tr"><span class="duz">Mahalleden,</span></p>

    <p class="alinti alinti-override" xml:lang="tr"><span class="duz">okuldan,</span></p>

    <p class="alinti alinti-override" xml:lang="tr"><span class="duz">gençlik kamplarından,</span></p>

    <p class="alinti alinti-override" xml:lang="tr"><span class="duz">üniversiteden,</span></p>

    <p class="alinti alinti-override" xml:lang="tr"><span class="duz">bekâr evlerinden</span></p>

    <p class="alinti alinti-override" xml:lang="tr"><span class="duz">ve rüzgâra karşı yürünen o günlerden</span></p>

    <p class="alinti alinti-override" xml:lang="tr"><span class="duz">arkadaşım,</span></p>

    <p class="alinti alinti-override" xml:lang="tr"><span class="duz">kardeşim</span></p>

    <p class="alinti alinti-override" xml:lang="tr"><span class="duz">İSMAİL BOZDOĞAN’ın</span></p>

    <p class="alinti-son-paragraf-x alinti-son-paragraf-x-override" xml:lang="tr"><span class="duz">anısına...</span></p>

    <p class="bolum-ismi-xl" xml:lang="tr"><span class="bolum-ismi">Giriş</span></p>

    <p class="alinti-ilk-paragraf" xml:lang="tr"><span class="dar-paragraf-duz">Zalim olsa ne rütbe bi perva</span></p>

    <p class="alinti" xml:lang="tr"><span class="dar-paragraf-duz">Yine bünyad-ı zulmü biz yıkarız</span></p>

    <p class="alinti" xml:lang="tr"><span class="dar-paragraf-duz">Merkez-i hake atsalar da bizi</span></p>

    <p class="alinti-son-paragraf" xml:lang="tr"><span class="dar-paragraf-duz">Kürre-i arzı patlatır çıkarız...</span></p>

    <p class="alinti-son-paragraf-tab" xml:lang="tr"><span class="dar-paragraf-duz">Namık Kemal</span></p>

    <p class="duz-ilk-paragraf" xml:lang="tr"><span class="duz">“Artık zalimlerin gittiği camiye gitmem bir daha...”</span></p>

    <p class="duz" xml:lang="tr"><span class="duz">Babam bu sözü üç yıl önce söyledi ve o günden sonra bir daha hiç camiye gitmedi.</span></p>

    <p class="duz" xml:lang="tr"><span class="duz">Babamı tanıyanlar bilir; bu, onun için hiç de kolay alınacak bir karar değildi.</span></p>

    <p class="duz" xml:lang="tr"><span class="duz">Babam seksen üç yaşında. Beş vakit namaz kılmaya on dört yaşında başlamış. Dedesi Mehmet Ali, hocaymış. Mahalle hocası değil öyle, medrese görmüş bir hoca. Sultan II. Abdülhamid’in Beşiktaş muhafızı Yedi-Sekiz Hasan Paşa sayesinde eğitimini Beşiktaş’ta bir medresede yapmış.</span></p>

    <p class="duz" xml:lang="tr"><span class="duz">Esmer olduğu için “Kara Molla” denen büyük dedem Mehmet Ali Hoca’nın, evinde büyük bir kütüphanesi varmış. Buradan birçok öğrenci yetişmiş.</span></p>

    <p class="duz" xml:lang="tr"><span class="duz">Babam ilk İslami bilgilerini dedesinden almış. Onun dizinin dibinde yetişmiş. Dedem postnişine hep torununu oturtmak istemiş. Ancak babam, babası gibi tüccarlıkta karar kılmış.</span></p>

    <p class="duz" xml:lang="tr"><span class="duz">Evin tek erkek çocuğu olan babam tüccarlığı seçmiş, ama dedesinin yolundan hiç ayrılmamış; ibadetinden ödün vermemiş; beş vakit namazını hiç kaçırmamış. Namaz ibadetini de fırsat buldukça camide yerine getirmiş. Yani babam bildiğiniz cumadan cumaya camiye gidenlerden değildi...</span></p>

    <p class="duz" xml:lang="tr"><span class="duz">Şimdi geliniz bu yazının girişindeki o cümleyi bir daha okuyunuz:</span></p>

    <p class="duz" xml:lang="tr"><span class="duz">“Artık zalimlerin gittiği camiye gitmem bir daha...”</span></p>

    <p class="duz" xml:lang="tr"><span class="duz">Babam o günden sonra Şair İkbal’in yazdığı gibi, “Müslümanlardan kaçıp Müslümanlığa sığındı.”</span></p>

    <p class="duz" xml:lang="tr"><span class="duz">Altmış altı yıl beş vakit namazını kılan ve her daim camiye giden babama bu ağır sözü kimler, niye ettirdi?</span></p>

    <p class="duz" xml:lang="tr"><span class="duz">O gün babam için ilginç bir günmüş...</span></p>

    <p class="duz" xml:lang="tr"><span class="duz">Önce elli yılı aşkın bir süredir tüccarlık yapanlara ödül verilen bir toplantıda madalyasını almış.</span></p>

    <p class="duz" xml:lang="tr"><span class="duz">Ardından öğle namazı için camiye gitmiş.</span></p>

    <p class="duz" xml:lang="tr"><span class="duz">Ve imamla tartışmış!</span></p>

    <p class="duz" xml:lang="tr"><span class="duz">Tartışma babamın şu sözüyle başlamış: “Hoca efendi, okuduklarınızın Türkçe mealini söyleseniz de tüm cemaat aydınlansa.”</span></p>

    <p class="duz" xml:lang="tr"><span class="duz">Vay sen misin camide “Türkçe” sözünü ağzına alan!</span></p>

    <p class="duz" xml:lang="tr"><span class="duz">Dinci imam küplere binmiş; babamı Müslümanların arasına fitne sokmakla ve neredeyse dinsizlikle itham etmiş.</span></p>

    <p class="duz" xml:lang="tr"><span class="duz">Üstelik cemaatten bazı dinciler de imama destek çıkmış.</span></p>

    <p class="duz" xml:lang="tr"><span class="duz">Hatta biri tutup “bu Halk Partililer hep böyledir” demesin mi?</span></p>

    <p class="duz" xml:lang="tr"><span class="duz">Yaklaşık yetmiş yıldır camiye giden babam şaşkınlık içinde kalakalmış. İyi niyetle söylediği “Hoca Efendi Türkçesini söylerseniz herkes anlar” demesinin bu kadar sert tepkiyle karşılanmasına anlam verememiş.</span></p>

    <p class="duz" xml:lang="tr"><span class="duz">Camiden hırsla çıkıp eve gelmiş ve bir daha camiye gitmeyeceğini söylemiş.</span></p>

    <p class="duz" xml:lang="tr"><span class="duz">İbadetin bu derece ifrata vardırılmasını anlayamamış.</span></p>

    <p class="duz" xml:lang="tr"><span class="duz">İşte dincilik budur, böyledir.</span></p>

    <p class="duz" xml:lang="tr"><span class="duz">Bunlar İslam’ı, Kuranıkerim’i herkes anlasın istemiyor.</span></p>

    <p class="duz" xml:lang="tr"><span class="duz">Bunlar Kuranıkerim’in emrettiklerini yapmıyor, yaptıklarına Kuranıkerim’i uyduruyorlar.</span></p>

    <p class="duz" xml:lang="tr"><span class="duz">İşte dincilik budur.</span></p>

    <p class="duz" xml:lang="tr"><span class="duz">Ve işte bu kitabın yazılmasının nedeni, babamın camiye gitmemesine neden olan bu Allahsız dincilerdir...</span></p>

    <p class="duz" xml:lang="tr"><span class="duz">Bunlar karşımıza yalnızca imam olarak çıkmıyorlar.</span></p>

    <p class="duz" xml:lang="tr"><span class="duz">Her kimlikte görüyoruz onları; politikacı, gazeteci, akademisyen, polis vs olarak karşımızdalar.</span></p>

    <p class="duz-ilk-paragraf" xml:lang="tr"><span class="duz">Bu hurafeci, feodal ümmetçi dinciler, son 300 yıldır emperyalist Batı’nın taşeronluğunu yapıyor. Her türlü gelişmenin, yenileşmenin, toplumsal uzlaşmanın önünde dalgakıran rolünü başarıyla oynuyorlar.</span></p>

    <p class="duz" xml:lang="tr"><span class="duz">Bu sömürgeci güçlerin işbirlikçi dincileri, baş davası ahlak olan bizim Müslümanlara inanın hiç benzemiyor...</span></p>

    <p class="duz-son-paragraf-2" xml:lang="tr"><span class="duz">Bu kitap bu farkın anlaşılması için kaleme alınmıştır...</span></p>
  </div>
</body>
</html>