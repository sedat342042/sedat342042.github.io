<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>riya</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik" id="calibre_toc_12"><br class="chapter"/><br class="chapter"/><br class="chapter"/>   <span class="solbaslik1">Kendini Arayan İnsanın Durakları</span></h2>
				<p class="normal">Daha önce konformizmden bahsetmiştim. Ve bir örnek vermiştim.</p>
				<p class="normal">Tuvalet ihtiyacını gidermek için tuvalet yapmaya başlayan adamın, duvar süsleriyle uğraşmaktan altını ıslatması.</p>
				<p class="normal">Konformizm dediğimiz şey budur. Asla gerçek anlamda ihtiyacın görülmesini öngörmez. Temelde ihtiyaç ile ihtirası birbirine karıştırmış bir paradigmanın ürünüdür.</p>
				<p class="normal">Üniversitelerde iktisat derslerinin başında şu ifade kullanılır:</p>
				<p class="normal"><span class="idebold">"İktisat, yeryüzündeki sınırlı kaynaklar ile sınırsız ihtiyaçların giderilmesi ilmidir."</span></p>
				<p class="normal">Sınırsız ihtiyaç yoktur. Sınırsız olan ihtirastır.</p>
				<p class="normal">Sınırsız ihtiyaç terimi, ihtiyacını gördüğü halde kendinde toplama (kenz) fiilini de kapsadığından, bunu ihtiyaç gibi bir kavramla tanımlamak suretiyle meşru kılmak, insani ölçüleri aşan bir paradigmanın inşasına kapı açmaktadır.</p>
				<p class="normal">Bu tez, kapitalizmin amentüsüdür. Çünkü kapitalizm ihtiyaçların ihtiraslarla yer değiştirmesi temelinde var olabilmektedir. Ya da ihtirasların ihtiyaçlaşması...</p>
				<p class="normal">İşte bu durum, kanımıza musallat olmuş bir hastalık olması nedeniyle arınılması gereken bir durumdur. Ülkede yaşayan aydınların, her durumda dışsal etkenleri analiz ederken bu denli içselleşmiş bir hastalığı görmezden gelmesi de kabul edilebilir bir durum değildir. Aslına bakarsanız, bu durumun temel nedeni; aynı hastalığa yakalanmış olmalarından ileri gelir.</p>
				<p class="normal">Gördüğüm bir karikatürü anımsıyorum.</p>
				<p class="normal"><span class="idebold">Evinin tuvaletinde borular patlayan ve üstü başı dışkı dolan adam, ABD konsolosluğunu arayarak şöyle söyler:</span></p>
				<p class="normal"><span class="idebold">"Bunu da mı yapacaktınız!"</span></p>
				<p class="normal">Evet. İhtirasların kuşatması altındaki insan, gerçek problemi görmek yerine; temelde problem üreten ve aslında gerçek problem nedeniyle problem üretmekte olan bir "dışsal etkene" yoğunlaşarak ana sorunu görmezden gelir. Bu belki bir noktaya kadar çözüm üretebilir. Lakin kalıcı bir çözüm üretemeyeceği aşikârdır.</p>
				<p class="normal">O halde kitabın geldiğimiz noktasına kadar izah ettiğimiz "insanları" iki temel kategoride incelediğimizde, sanırım problemi ya da denklemi çözmüş olabileceğiz. Bunları iki maddede açalım: Egosal benlik ve insan.</p>

		</body>
</html>