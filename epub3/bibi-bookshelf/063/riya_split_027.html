<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>riya</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik" id="calibre_toc_24"><br class="chapter"/><br class="chapter"/><br class="chapter"/>   <span class="solbaslik1">Ehli Servet Vel Şatafat!</span></h2>
				<p class="normal">Hazreti Peygamber insanların gözlerine bakarak konuştu:</p>
				<p class="normal"><span class="ideitalik">Bir kısım insan vardır, Allah'ın mülkünden haksız bir surette mal elde etmeye girişirler. Halbuki bu, kıyamet günü onlara bir ateştir, başka değil.</span> (Buhari, Hums 7; Tirmizi, Zühd, 41) (2375).</p>
				<p class="normal"><span class="ideitalik">(Beni âdemden) hiç kimse elinin emeğinden daha hayırlı bir taamı asla yememiştir. Allah'ın peygamberi Davud aleyhisselam elinin emeğini yerdi.</span> (Buhari, Büyû 15)</p>
				<p class="normal"><span class="ideitalik">Müslümanlar üç şeyde ortaktırlar: Su, ot ve ateş.</span> (Ebu Davut, Büyû 62) (3477)</p>
				<p class="normal"><span class="ideitalik">Altına tapanlar mel'undur, gümüşe tapanlar mel'undur.</span> (Tirmizi, Zühd, 42) (2376); İbrahim Canan, <span class="ideitalik">Kutub-i Sitte Tercüme ve Şerhi,</span> Akçağ Yayınları, 3/171)</p>
				<p class="normal"><span class="idebold">Özellikle de son hadiste geçen "abd" yani kulluk ifadesi çok önemli bir ifadedir.</span> Abd, Arap dilinde "kulluk" kelimesine karşılık kullanılır. Kelime-i şahadet getirirken, "abduhu" ifadesi kullanılır.</p>
				<p class="normal">Abd/kulluk, bir sürece uyumlanma manasında kullanılır. Kuran bu ifadeyi kullanırken, enteresan bir benzetme üzerinden anlamı derinleştirir:</p>
				<p class="normal"><span class="ideitalik">Ey âdemoğulları! Ben size, "</span><span class="ideitalik">Şeytana kulluk etmeyin, o sizin için açık bir düşmandır!" demedim mi?</span> (Yasin, 60)</p>
				<p class="normal">Şimdi dikkatinizi odaklayın.</p>
				<p class="normal">Şeytan kelimesi, daha evvelki makalelerimde de belirttiğim üzre, "uzaklaşmak" manasına gelmektedir. Şeytan Âdem'den uzaklaşarak, Allah'tan uzaklaşmıştır. Âdem'e, yani insani değerlere itaat etmeyerek Allah'tan uzaklaşmıştır. O halde Kuran'ın hakikati olarak söylemek farz olur ki; Allah'a yakınlaşmak için, insani değerlere yakınlaşmak gereklidir.</p>
				<p class="normal"><span class="idebold">Şeytana kulluk etmeyin ifadesi, insani değerlerden uzak olan bir irade ya da tavra biat etmeyin manasına gelir.</span></p>
				<p class="normal">Abd/kulluk; uyumlanmak demektir. Allah'a kul olmak, O'nun programına tabi olmak manasına gelir. İşte o programın içtüzüğü, yukarıda saydığımız peygamberimizin hadisleri dahilinde belirginleşiyor.</p>
				<p class="normal">Kuran'ın genel yaklaşımları dahilinde, zulme ve emperyalizme direniş, şeytanla mücadeledir. Şeytana, yani insani ve ahlaki değerleri katletmeyi meslek edinmişlere açılan savaş âdemi tavırdır. Allah'a kulluktur.</p>
				<p class="normal">Ehli sünnet vel cemaatten bahsetmiştim. Malumdur, İslam düşünce sistemi içinde, Hz. Peygamber'in yaklaşımlarına tabi oluşun adı budur. Genellikle, peygamberle hiç alakası olmayanların kendisini vitrine çıkarmak için kullandığı bir kavramdır. Bu kavram nazarınca, İslam'ın tebliğ önderi Hz. Muhammed'in genel çizgisi, yukarıdaki dört hadis dahilinde dahi özetlenmekte iken, Kuran'ın gerçekleri bu kadar belirgin iken, mal yığan, servet biriktiren, kapitalizmle ittifak eden, Haçlı ile işbirliği yapan birinin ehli sünnet vel cemaat tavrında kaldığını iddia etmek komik olur.</p>
				<p class="normal">Onlar olsa olsa "ehli servet vel şatafat" olur!</p>
				<p class="normal">İşte gerçek ehli sünnetin sözleri:</p>
				<p class="normal"><span class="ideitalik">Kim şatafatlı elbise giyer, şaşaalı binite binerse, Allah ondan yüz çevirir. Her ne kadar kerim davransa bile.</span> (Ebuzer'el Gıffari, <span class="ideitalik">Kitabu'z Zühd,</span> s. 177, No. 796)</p>
				<p class="normal"><span class="ideitalik">Üveys'ul Karani tüm elbiselerini infak etmiş, çıplak kaldığı için cuma namazına gidememiştir.</span> (Uveys'ul Karani, <span class="ideitalik">Kitabu'z Zühd,</span> s. 354, No. 2023)</p>
				<p class="normal">Ve Ammar'ın Ali'ye karşı duran Amr'a attığı o tokat.</p>
				<p class="normal"><span class="ideitalik">"Amr! Mısır valiliğini ele geçirmek karşılığında dinini sattın!" Amr:</span></p>
				<p class="normal"><span class="ideitalik">"Hayır, öyle bir şey yok, fakat ben, Hz. Osman'ın katillerine kısas uygulanmasını istiyorum" demişti.</span></p>
				<p class="normal"><span class="ideitalik">"Ben seni nasıl tanıyorsam, senin hakkında öylece şahadet ederim. Sen Allah için böyle bir şey yapmazsın. Belki bugün ölmezsen, yarın öleceksin. Herkese niyetine göre hakkı verildiği zaman sana ne verileceğini düşün. Sen, bugün İslam devletinin bayrağını taşıyan adama karşı, Resulullah'ın hayatında da üç defa savaş</span><span class="ideitalik">a katıldın. Bu da dördüncüsüdür. Senin bu seferki hareketin daha öncekilerden daha iyi ve doğru değildir!"</span> (İbn Sa'd, <span class="ideitalik">Tabakât,</span> III, 259)</p>
				<p class="normal"><span class="idebold">Ve Selman...</span></p>
				<p class="normal"><span class="ideitalik">"Eğer sen Müslümanların toprağından bir dirhemden az veya fazla bir para alır, sonra onu haksız bir şekilde sarf edersen, sen halife olmayıp bir melik olursun."</span> (Taberi, <span class="ideitalik">a.g.e.,</span> IV, 211, İbnu'l-Esir, <span class="ideitalik">Tarih,</span> III, 59)</p>
				<p class="normal">Allah elçisi işte bu yürekler eşliğinde zafer kazandı...</p>
				<p class="normal"><span class="idebold">Bugünün dindarları mı?</span></p>

		</body>
</html>