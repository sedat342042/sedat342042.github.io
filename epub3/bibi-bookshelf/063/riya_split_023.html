<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>riya</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik" id="calibre_toc_20"><br class="chapter"/><br class="chapter"/><br class="chapter"/>   <span class="solbaslik1">Şehit Nedir? Kimdir?</span></h2>
				<p class="normal">Birçok kişinin dikkatinden kaçmıştır. Kuran'da "ölüm ve şehit" gibi kavramların yan yana geldiği bir tek ayet yoktur. Kuran ölenlere şehit demez. Allah yolunda ölmek "fi sebilillah" yani Allah yolunda öldü biçiminde tanımlanır.</p>
				<p class="normal">Şehit; şahit/şahadet kökünün mübalağa kalıbında ifadesi olup, <span class="idebold">açık bir bilgiyi en iyi bilen</span> manasına gelir.</p>
				<p class="normal">Türkiye'deki kullanımı tarihsel ve kültürel etkilerle gelişmiştir. Kuran'ın şehit kavramı ile uyumsuzdur.</p>
				<p class="normal">Çünkü Esma'ül Hüsna'da Allah'ın bir ismi de "Es-Şehiyd"dir. Allah en doğru bilendir. Allah, neden Şehiyd'dir? Allah, Allah yolunda ölür mü hiç?</p>
				<p class="normal">Türkiye'de kavramlar doğru bilinmiyor. Şimdi bu gerçeği bile söylememizden ötürü türlü türlü saldırılar yapılabilir.</p>
				<p class="normal"><span class="idebold">Allah yolunda ölmek ne demektir?</span></p>
				<p class="normal">Allah yolunda ölmek demek, Obama'nın, İsrail'in, kapitalizmin, emperyalizmin yolunda <span class="idebold">ölmemek</span> demektir.</p>
				<p class="normal">Kuran'da Allah yolunda mallarınızı infak etmek ile Allah yolunda ölmek, aynı vezinde ele alınmalıdır. Malları kamuya verirsiniz. O halde Allah yolunda ölmek, halk için ölmek demektir.</p>
				<p class="normal">Halk için ölmediği sürece ya da mazlum/ezilen halkı için canını vermediği sürece kişi, Allah yolunda ölmüş olmaz. Şehit hiç olmaz. Çünkü bu durum bilmemekten kaynaklanır.</p>
				<p class="normal"><span class="idebold">O halde Afganistan'da hangi ölüm kişiyi "şehit" yapar? Yani o açık bilgiyle donanmış olduğunu gösterir?</span></p>
				<p class="normal">NATO ile çarpışırken ölmek...</p>
				<p class="normal"><span class="idebold">Halbuki bugün biz; NATO, ABD uğrunda ölüyoruz. Bu, dinimize göre şirktir.</span></p>
				<p class="normal">Şunu da belirtmeden geçmeyeyim; Afganistan'a giden asker dinimize göre mazlumdur. Zalim, o askeri oraya gönderendir. Sırtına o vebali yüklenmiştir. O vebal zulüm imparatorluğunu yıkar! Hanelerine azap düşürür.</p>
				<p class="normal">Bizim Afganistan'da ne işimiz var? Eğer bir işimiz varsa bu, sömürgeci ve terörist NATO zulmüne karşı Afgan halkının direnişinin yanında olmak olmalıdır. ABD-İsrail hegemonyası karşısında savaşan akıl, açık bir bilgiye sahiptir. Yani şehittir. Ölse de, ölmese de...</p>
				<p class="normal">Yani şehit, ölse de, ölmese de onunla bir araya gelir. Şehitlik böyle bir kavramdır. Bilgiyle hareket etmek, kişiyi şehit yapar.</p>
				<p class="normal">Ve bir manası, hayatını hakikat bilgisine vakfetmektir. Bu yolda mücadele etmektir.</p>
				<p class="normal"><span class="idebold">Bazı kafalar şu propaganda üzerinden var olmaya çalışıyor: "Türkiye artık büyük bir ülkedir. ABD'ye bile kafa tutabilir."</span></p>
				<p class="normal"><span class="idebold">Neo-Osmanlıcılığın bu tutumu komiktir. ABD altımıza bir at vermiş, elimize de kesmez bir Osmanlı kılıcı, bizi sürmüş kardeşlerimizin üstüne. İstikrar diyerek hücum ediyoruz Müslümanlara...</span></p>
				<p class="normal">Bu absürdlüğe rağmen büyük devlet teraneleriyle, Osmanlı dizileriyle, yeniden şahlanış edebiyatının derin manzumlarını okuyoruz. Dedim ya, kimin ekmeğini yersen onun kılıcını sallarsın, eşyanın tabiatı böyledir.</p>
				<p class="h1baslik">•••</p>
				<p class="normal">İslamsıların tutarsızlığı işte tam bu noktada belirir. Haçlı engizisyonu "terörist avına çıkmışken" nereyi işaret ederse oraya yüklenen bir zihin üretti.</p>
				<p class="normal">Suudi kralı zalim-otoriter bir kral, düşünsenize, tam bir krallık.</p>
				<p class="normal">Bir tek kelime etmeyen İslamsılarımız, Suudi kralını tehlike olarak görmüyor mu ? Akşama kadar Esad aleyhinde yazıp çizenler, bir tek satır dahi Suudi kralına atıfta bulunmuyor. Neden?</p>
				<p class="normal">Çünkü ABD Suudi kralı ile gayet iyi bir muhabbet içerisinde. Bu kadar bariz bir çelişkinin altından nasıl kalkacaksınız? Hangi sözlerle aklayacaksınız bu işi...</p>
				<p class="normal">Zalim, katil, zorba, otoriter, totaliter vs. Ne ararsan Suudi kralında var. Esad'a söylediğinin yarısını oraya söylese, belki bu adam biraz bağımsızdır diyeceğim.</p>
				<p class="normal">Bir kez bile aleyhinde eylem yaptınız mı? Yok! Çünkü ABD-NATO şu an Suriye'ye odaklandı. Taşeronlar başka iş ile iştigal edemez.</p>
				<p class="normal">Yazık! Yazık! Yazık!</p>
				<p class="normal"><span class="idebold">Bad'el Harab el Basra.</span></p>

		</body>
</html>