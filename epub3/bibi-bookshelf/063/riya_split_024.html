<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>riya</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik" id="calibre_toc_21"><br class="chapter"/><br class="chapter"/><br class="chapter"/>   <span class="solbaslik1">Ey Örtüsüne Bürünen!</span></h2>
				<p class="normal">Kuran'ı Kerim'in Müddesir suresi çok ilginç bir ifadeyle başlıyor: <span class="idebold">"Ya eyyuhen muddesir."</span></p>
				<p class="normal">Tam Türkçesi, "Ey, örtüsüne bürünen" demek. Lakin kelimenin köküne indiğimizde daha geniş bir anlamla karşılaşıyoruz. "Müddesir" kelimesi, "dsr" kökünden türemiştir.</p>
				<p class="normal">Elbisesini kendisine zırh/koruma yapan kişiye denir. (Ragıp El İsfehani, <span class="ideitalik">Müfredat,</span> dsr mad.)</p>
				<p class="normal"><span class="idebold">Sıçrama, aşma gibi manalara da gelir.</span> Ve kinayeli bir kavramdır. Çoğunlukla toplumsal paradigmayı işaret eder...</p>
				<p class="normal">Yani, <span class="idebold">"toplumun kendisine yüklediği misyonun ardına gizlenen kişi"</span> diye çevirdiğimizde anlamı tam olarak doğru bir boyuta ulaşacaktır.</p>
				<p class="normal">Ve bir sonraki ayet çok mühimdir.</p>
				<p class="normal"><span class="idebold">"Kum fe enzir/Kalk ve uyar!"</span></p>
				<p class="normal">Burada da çok önemli bir husus var. Enzir (nzr) kelimesi, kişinin kendisi için zorunlu olmayan bir şeyi, bir işin olması şartına bağlayarak kendisine zorunlu kılmasıdır...</p>
				<p class="normal">O halde lafzi bir uyarmanın ötesinde, bir tutum ve tavrı öne çıkarma fiilidir.</p>
				<p class="normal">Kilidin koptuğu yer ise 3. ayettir.</p>
				<p class="normal"><span class="idebold">"Ve Rabbeke fekebbir/ Ve Rabbini yücelt."</span></p>
				<p class="normal">Ve bağlacıyla bağlanan bu ayet, bir önceki ayette önerilen fiilin amacını belirgin kılar. Kebbir/yüceliş kavramı ekseninde, kişinin kendisini zorunlu kılması gereken fiilin, tüm rableri yok etme ve Allah'ı tek rab olarak kabullenme ekseninde geliştiği gerçeğiyle yüzleşiyoruz.</p>
				<p class="normal"><span class="idebold">Peki, "rab" ne demek?</span></p>
				<p class="normal">Rab kelimesi, terbiye eden ve yetki sahibi anlamında Arapça bir isimdir. Bu kelime aynı zamanda, <span class="idebold">ıslah etmek, üzerinde tasarrufta bulunmak, kemâle erdirmek, efendi olmak, sorumluluğunu yüklenmek, başkanlık yapmak, malik ve sahip olmak, sözü dinlenmek, itaat edilmek, üstünlüğü ve otoritesi kabul edilmek</span> gibi manalara gelir. Tek rabbin Allah olması, üstünlük, itaat ve otorite bakımından güç, imkân ve imtiyazı elinde bulunduranların, ayrıcalıklı sınıfların düzenine isyan etmek manasına gelir...</p>
				<p class="normal"><span class="idebold">Bu, tevilden gelen bir yorum değildir. Kavramın asli manasıdır...</span></p>
				<p class="normal">O halde "müddesir" o otoritelerin, imtiyazlıların dayattığı paradigma oluyor. Din, felsefe, siyaset, kültür, ahlak ekseninde insanlar arasında üstünlüğü, sınıflaşmayı öngören düzenlerin dayattığı paradigma, genel olarak rabler hegemonyası oluyor.</p>
				<p class="normal">Müddesirden kurtulmak gerekiyor. Makamını, evini, kredisini, imtiyazını, çevresindekilerin saygısını yitirmek endişesi içinde paradigmaya itirazı bastırmak müddesir müptezelliğidir.</p>
				<p class="normal">O örtüden, bağımlılık ve prangalardan arınmak, o paradigmanın genel olarak iflası ekseninde mücadele vermek gereklidir. Bundan ötürü Müddesir suresi, devrimci bir eylemsellikten bahsediyor. Ve Kuran'ın ilk surelerinden olması da bu durumun önemini gözler önüne seriyor...</p>
				<p class="normal"><span class="ideitalik">Ey toplumsal paradigmanın neden ve sonuçlarını sorgulamaksızın ardına düşmüş olan!</span></p>
				<p class="normal"><span class="ideitalik">Ey; makam, mal, mülk, şöhret uğruna gerçeği görmezden gelen!</span></p>
				<p class="normal"><span class="ideitalik">Kalk! Ve işine gelmese dahi, tüm bir toplumun sana düşman olacağını bilsen dahi itiraz et.</span></p>
				<p class="normal"><span class="ideitalik">Ve tüm o iki ayaklı tanrılarla savaş!</span></p>

		</body>
</html>