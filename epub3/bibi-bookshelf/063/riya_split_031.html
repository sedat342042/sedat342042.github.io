<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>riya</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik" id="calibre_toc_28"><br class="chapter"/><br class="chapter"/><br class="chapter"/>   <span class="solbaslik1">Yeryüzünün Önderleri</span></h2>
				<p class="normal"><span class="ideitalik">Ve biz istiyoruz ki, yeryüzünde ezilip horlananlara bağışta bulunalım, onları önderler yapalım, onları mirasçılar haline getirelim.</span> (Kasas, 5)</p>
				<p class="normal">Yeryüzünün ezilenleri ve devleri...</p>
				<p class="normal">Kuran sizlere sesleniyor. Yeryüzünün ezilenlerini öncüler yapalım diyor. <span class="idebold">Siz ne dersiniz?</span></p>
				<p class="normal">Bizim maslahatçı mollaya soruyorum: <span class="idebold">"Var mısın?"</span></p>
				<p class="normal">Ayete dikkat ediniz. Yeryüzünün dindarlarını, iman sahiplerini demiyor. Ezilenlerini diyor...</p>
				<p class="normal"> </p>
				<p class="normal"><span class="idebold">EZİLENLERİN DİNİ</span></p>
				<p class="normal">İdeolojiler, ezilenlerle kurduğu ilişki üzerinden meşru kılınabilir...</p>
				<p class="normal">Yani, bir düşünce, ideoloji, din; eğer yetimi korumuyor, yoksulu gözetmiyorsa, boştur; afyondur!</p>
				<p class="normal">Şimdi bakınız güzel dinimiz İslam ne diyor:</p>
				<p class="normal"><span class="ideitalik">Yetimlere mallarını verin, temizi pis olanla değişmeyin, onların mallarını kendi mallarınıza katarak (kendi malınızmış gibi) yemeyin; çünkü bu, büyük bir günahtır.</span> (Nisa, 2)</p>
				<p class="normal"><span class="ideitalik">Haksızlıkla yetimlerin mallarını yiyenler şüphesiz karınlarına ancak ateş tıkınmış olurlar; zaten onlar alevlenmiş ateşe gireceklerdir.</span> (Nisa, 10)</p>
				<p class="normal">Bu meseleyi içselleştiren en ideal örnek konumundaki Hz. Peygamberimize bakalım.</p>
				<p class="normal"> </p>
				<p class="normal"><span class="idebold">PEYGAMBERİMİZİ NASIL SEVERİZ?</span></p>
				<p class="normal"><span class="ideitalik">"(Ey Âişe! Cennette) benimle olman seni mutlu edecekse dünyada bir yolcunun azığı kadarı ile kifâyet et. Sakın zenginlerle sohbet arkadaşlığı etme. Bir elbiseye yama vurmadan eskimiş sayma."</span> (<span class="ideitalik">Aişe'</span>den; Tirmizî, Libâs, 38) (1781)</p>
				<p class="normal"><span class="ideitalik">'Ey Allah'ın resulü! Ben seni seviyorum' diyen bir adama "Ne söylediğine dikkat et!" dedi... Adam: 'Vallahi ben seni seviyorum!' deyip, bunu üç kere tekrar etti. Bunun üzerine adama: "Eğer beni seviyorsan, yoksulluk için bir zırh hazırla. Çünkü beni sevene yoksulluk, hedefine koşan selden daha süratli gelir."</span> (Abdullah İbn Muğaffel'den; Tirmizî, <span class="ideitalik">Zühd,</span> 36) (2351).</p>
				<p class="normal">Hedefine koşan selden daha süratli gelen yoksulluk, bir değişim sürecini anlatır. Toplumda var olan dikey hiyerarşik ilişki biçiminden doğan sınıfları lağvetmek için sınıf intiharı (rüku) etmek gerekir. Velev ki bu süreç, varlıklı kişinin imtiyazlarını terk etmesi, yoksullaşması demektir.</p>
				<p class="normal">Ancak ayet ve hadislerde önerilen yoksullaşma, aç kalmak demek değildir. Zenginlikten aşağı inmek demektir. Yine hayatını idame ettiren, makbul, düzenli, muntazam yaşayan ama 88 dairesi olup onu kiraya vermeyen bir tipoloji çizilir.</p>
				<p class="normal"> </p>
				<p class="normal"><span class="idebold">GEMİCİK-YAT-KAT VE İSLAM</span></p>
				<p class="normal"><span class="ideitalik">"Ey ensar topluluğu! Siz Cahiliye Devri'nde Allah'a kulluk yapmazken, üzerinize düşeni yapar, malınızı doğru yolda harcar, misafirlere ikramda bulunurdunuz. Fakat Allah size hak dini ve resulünü gönderdikten sonra, artık mallarınızı biriktirmeye mi başladınız? Mallarınızdan infak ediniz. Zira insanların, yırtıcı hayvanların ve kuşların yediği mallarınız sebebiyle size ecir verilecektir." Bunun üzerine oradakiler dağıldılar ve herkes bahçesini çeviren duvarları yıkarak insanların ve hayvanların geçebileceği geçitler yaptılar.</span> (Et-Terğib; 4/156)</p>
				<p class="normal">Bu hadise dikkat ediniz. Allah elçisi, Müslümanların iktidarı ele geçirdiğinde yaşadığı yozlaşmayı nasıl da eleştiriyor. Hadisi doğru anlamak için, "ensar topluluğu" ibaresini çıkartıp, günümüzde bu işi yapan odakların isimlerini yazarak çok daha iyi anlarsınız.</p>
				<p class="normal"> </p>
				<p class="normal"><span class="idebold">ALLAH PEYGAMBERİ MÜLKİYETE KARŞIDIR!</span></p>
				<p class="normal">İslam dininde "havaic'i asliye" denilen asli ihtiyaçlar dışında mal edinimi haramdır.</p>
				<p class="normal">Havaic'i asliye ise fıkhen şu şekilde izale edilebilir:</p>
				<p class="normal"><span class="ideitalik">Kâbe'nin Rabbine yemin olsun onlar zararda! "Ey Allah'ın resulü, annem babam sana feda olsun, onlar kimlerdir?" dedim. Dedi ki: "Onlar mal yığanlardır!" Ancak -eliyle ön, arka, sağ ve sol taraflarını göstererek- şöyle şöyle bol bol verenler müstesna" dedi ve hemen ilave etti: "Böyleleri ne kadar az!</span> (Ebuzer'den: Müslim, <span class="ideitalik">Zekât,</span> 301, (590); Buhârî, <span class="ideitalik">Eymân,</span> 3, <span class="ideitalik">Zekât,</span> 43; Tirmizî, <span class="ideitalik">Zekât,</span> 1, (617); Nesai, <span class="ideitalik">Zekât,</span> 2, (5, 10-11)</p>
				<p class="normal"><span class="ideitalik">Bir evin gölgesi, katıksız ekmek ve âdemoğlunun avretini örten şeyden ötesi fazladır. Âdemoğlunun onda hakkı yoktur.</span> (Tırmizî; <span class="ideitalik">Zühd,</span> 9/206)</p>
				<p class="normal">İşte ezilenlerin önder olması bu çerçevede incelenmelidir. Bugün Arap Baharı olarak bilinen, sözde ezilenlerin önderlik ettiği, ama ezen-ezilen çelişkisine dem vurmayan hareketler, bu ruhtan uzaktır.</p>
				<p class="normal">Zaten şirk, tevhit elbisesi giymek suretiyle aldatır...</p>
				<p class="normal"> </p>
				<p class="normal"><span class="idebold">TOPLUMUN HELAKI</span></p>
				<p class="normal"><span class="ideitalik">Gerçekten de bu altın ve gümüş sizden önce gelen ümmeti helak etti. Cimrilik, hırs ve övünmeden kaçınmadığınız takdirde bunlar sizin de helak sebebiniz olur.</span> (Tırmizî; <span class="ideitalik">Zühd,</span> 16, Muslim; <span class="ideitalik">Zühd,</span> 1)</p>
				<p class="normal">Bu durum, katman yaratma eğilimini üretir. Artırdıkça, övündükçe; başkalaşır ve yabancılaşırsınız. Helak eden şey, biriken mallar değildir, bu yabancılaşmadır. Bu yabancılaşma sizi böler, parçalar...</p>
				<p class="normal">Lakin bugün bizzat bu yaşanmaktadır. Artırma yarışı, çoğaltıp biriktirme sevdası, bizi birbirimize yabancılaşmıştır...</p>

		</body>
</html>