<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x4-7.html" xml:lang="tr-TR">
    <div class="Basic-Text-Frame">
      <p class="x1" id="toc_marker-7"><span xml:lang="en-US-POSIX">VII. Duyarlı Gencin Ders Programı ve Tercih</span></p>

      <p class="SOZ"><span xml:lang="en-US-POSIX">‘Okul, hayata hazırlanış değil, hayatın kendisidir.’</span></p>

      <p class="SoZ-ADI"><span class="char-style-override-3" xml:lang="en-US-POSIX">F. Chatelaın</span></p>

      <p class="x2" id="toc_marker-7-1"><span xml:lang="en-US-POSIX">Ders Çalışırken Nelere Dikkat Etmeliyiz?</span></p>

      <p class="govde-metin"><span xml:lang="en-US-POSIX">Ders çalışmayla ilgili bütün davranışlarımız ‘Çalışma kuralı ciddi bir faaliyettir.’ düşüncesiyle uygun olmalıdır. Ders çalışma ile dersle ilgili bir şeyler yapmayı birbirinden ayırmadığımız sürece bizim için en uygun neticeyi elde edemeyiz. Bundan dolayı evimizde bir çalışma köşemiz olmalı ve her gün bir başka yerde çalışılmamalıdır. Bu şekilde daha dikkatli ve verimli bir ders çalışma imkânı yakalayabiliriz.</span></p>

      <p class="govde-metin"><span xml:lang="en-US-POSIX">Bazı gençler ders çalışmayla, dersle ilgili bir şeyler yapmayı karıştırıyorlar. Dersle ilgili bir şeyler yapmakla ders çalışmak farklıdır. Çalışma kuralı ciddi bir faaliyettir. Bunu benimsememiz lazım. Bir atletin en önemli çalışması; antrenman ve yarıştır. Bir futbolcunun hayatındaki en önemli yaptığı faaliyetleri; antrenmanlar ve 90 dakikalık maçtır. Bir yüzücünün en önemli hadisesi; yüzmesidir. Aynı şekilde öğrencinin hayatına da baktığımızda en önemli nokta, en dikkat etmesi gerektiği nokta bilgisayar oyunlarında aldığı puanlar değil, ders çalışma noktasında ayırdığı zaman, ders çalışırken yaptığı iştir. Ders çalışmak ciddi bir iştir. Dersi doğru çalışacaksınız, dersi ciddiye alacaksınız ki sınavda başarılı olasınız.</span></p>

      <p class="govde-metin"><span xml:lang="en-US-POSIX">Taşıyamayacağımız bir yükün altına girersek bir süre sonra o yükü sırtımızdan atabiliriz. Uygulanması mümkün olmayan bir planda çalışmak bize fayda getirmez. Kaldırabileceğiniz kadar yük alın. Az da olsa sürekli çalışın. İki saat ama her gün iki saat, günde 100 soru ama her gün çözülen 100 soru olsun. Her gün onu uyguladığınız zaman zaten olayın ciddi bir bölümünü halletmiş olursunuz.</span></p>

      <p class="govde-metin"><span xml:lang="en-US-POSIX">“Canım sıkılıyor, hazır değilim. Sonra çalışırım” gerekçesiyle çalışmayan çok öğrenci var. Çalışmaya başladıktan sonra; “Canım sıkıldı, yapamayacağım” gerekçesiyle çalışmayı yarıda bırakanlar sayısı da maalesef az değil. Can sıkıntısına teslim olmak seçkin bir davranış mı? Başarılı bir öğrencinin, kaliteli bir insanın yapacağı bir davranış değil. Bizi başarıya ulaştıracak gayretlerde sürekli eğlence aramak mantıksızdır. İleride eğlenceli bir işinizin olmasını hedefliyorsanız şimdiki can sıkıntısıyla savaşmayı öğrenmelisiniz. Öğrenci istiyor ki her şeyde eğlence olsun. Ders ciddi bir iş, geleceği belirliyor. Her şeyde de eğlence olmaz ki. İleride eğlenceli bir hayatın olmasını istiyorsanız şimdi bu sıkıntıları göze alacaksınız, bu sıkıntıları kabul edip benimseyeceksiniz.</span></p>

      <p class="govde-metin"><span xml:lang="en-US-POSIX">Canınız sıkılırken de çalışabilmeniz mümkündür. Kaçmanıza sebep olan, can sıkıntısının süreceğinin düşüncesidir. Hâlbuki ilk boğucu dalgaları savuşturabilirseniz birden bire rahatladığınızı göreceksiniz. Demek ki direnmek gerekmektedir. Bu direnmenin ödülü de var. Can sıkıntısıyla başarabileceğinizi görmek size müthiş bir keyif verecektir. İradenizin sonuç alması sizi eskisinden daha güçlü yapacak, böylece planlarınızı aksatmadan çalışabilecek bir duruma geleceksiniz.</span></p>

      <p class="govde-metin"><span xml:lang="en-US-POSIX">Yapmanız gereken ne varsa çalışmaya başlamadan önce yapıp bitirmeliyiz. Çalışırken bunlardan birinin aklınıza gelmesi çalışmanızın kalitesini derhal düşürür. Daha kötüsü yerinizden fırlayıp ihmal ettiğiniz işi yapmaya koştuğunuzda o günkü çalışma bitmiş demektir.</span></p>

      <p class="govde-metin"><span xml:lang="en-US-POSIX">İçinizdeki coşkun bir çalışma arzusunun sardığı anları çok iyi değerlendirmeli, çalışmayı hemen gerçekleştirmelisiniz. Bu özel anlar öyle kuvvetli gelir ki çok uzun sürecek zannedersiniz. Hâlbuki o kısa bir sonra gitmek isteyecek bir şeydir. Bundan dolayı sizi saran çalışma arzusunu hemen kullanmalısınız. Böyle anlarda daha iyi anladığınız, kavradığınız gerçektir. O an, o duyguyla öğrendiğiniz bilgiler ömür boyu kalıcıdır, hiç unutmazsınız.</span></p>

      <p class="govde-metin"/>

      <p class="govde-metin"/>

      <p class="x2" id="toc_marker-7-2"><span xml:lang="en-US-POSIX">Verimli Ders Çalışma Yöntemleri…</span></p>

      <p class="govde-metin"><span xml:lang="en-US-POSIX">Öğrenci neyi, niçin öğrenmek istediğini iyi düşünmeli ve bu konuda açık seçik bir fikri olmalıdır. Niçin ve ne çalışacağına karar vermiş bir öğrenci; “Ne zaman çalışmalıyım? Ne kadar çalışmalıyım? Hangi kaynakları kullanarak çalışmalıyım? Hangi aralıklarla tekrarlamalıyım?” sorularına kendi kafasında yanıt bulmuştur.</span></p>

      <p class="govde-metin"><span xml:lang="en-US-POSIX">1. Öğrenme sırasında not tutulmuşsa ilk tekrar, notların gözden geçirilmesi şeklinde yapılabilir. İlk 24 saatte yapılan tekrar, öğrenilenlerin ortalama olarak bir hafta saklanmasına yardımcı olur.</span></p>

      <p class="govde-metin"><span xml:lang="en-US-POSIX">Okulda konuyu işledikten sonra notlar tuttuğunuz zaman akşam eve geldiğinizde o tuttuğuz notları hızlı hızlı gözden geçirdiğinizde o ilk 24 saat içerisinde öğrendiğiniz konuyu tekrar ettiğinizde ortalama o konuyu bir hafta saklamış oluyorsunuz. Tabiri caizse bir haftalık saklama kabına koymuş oluyorsunuz. Öğrenmeden sonraki ilk bir hafta, yapılan çalışmalar öğrenilenlerin tekrar edilmediğinde ilk bir haftalık zamanda büyük bir bölümü unutuluyor. Bu nedenle bir hafta içinde ikinci bir tekrarın yapılması doğru olacaktır. Bu tekrar öğrenilenlerin ortalama olarak bir ay o bilgiyi saklamalarına yardımcı olacaktır.</span></p>

      <p class="govde-metin"><span xml:lang="en-US-POSIX">Öğrenmeden sonraki bir ay sonunda yapılacak yenileyici bir tekrarla da öğrenilenlerin uzun süreli hafızaya son derece kuvvetli bir biçimde yerleştirilmiş olduğunu çok net bir şekilde görüyoruz.</span></p>

      <p class="govde-metin"><span xml:lang="en-US-POSIX">İnsanoğlu fıtrat olarak unutmaya meyillidir. İnsan dünyaya geliş nedenini bile unutuyor. Etrafında gördüğü bütün güzelliklerin Rabbin kendisine bir armağanı olduğunu göremeyen, unutan bir insanın öğrendiği bilgileri de unutmasından daha doğal bir şey yoktur. Unutmamak için bol bol tekrar etmemiz gerekiyor.</span></p>

      <p class="govde-metin"><span xml:lang="en-US-POSIX">2. Başta ve sonda öğrenilenler daha çok akılda kalır.</span></p>

      <p class="govde-metin"><span xml:lang="en-US-POSIX">Öğretmen derste bir konu anlatırken o bölümlerin ilk başı daha verimli olur ve bir de son noktayı koyarken de çok hatırda kalır. Öğrenirken baş ve son bölümlerinin daha çok hatırda kaldığını bildiğiniz için konunun ana temasını başta çok güzel irdeleyin. Sonrasında da olayın temel felsefesi ve ana fikrini çözmeye çalışarak toparlayın. Bunun daha fazla uzun süre hafızada kalacağını unutmayın.</span></p>

      <p class="govde-metin"><span xml:lang="en-US-POSIX">3. Dikkatimizi çeken, göze çarpan kelimeler, şekiller daha iyi hatırlanır.</span></p>

      <p class="govde-metin"><span xml:lang="en-US-POSIX">Ders çalışırken, konuyu ezberlerken o konunun ana fikrini anlatan özel kelimelerin hemen altını çizin. Yuvarlak içerisine alın, renkli kalemlerle. Kendinize göre önem derecesini hatırlatacak renkler ya da semboller kullanın. Öğrenirken olabildiğince abartmamız, olabildiğince farklı kılıflara sokmamız, ilginç hâle getirmemiz o öğrendiğimiz bilgilerin daha kalıcı olmasını sağlar.</span></p>

      <p class="govde-metin"><span xml:lang="en-US-POSIX">4. Uzun bir listeyi öğrenmek yerine onu küçük parçalara bölmek öğrenmeyi kolaylaştırır.</span></p>

      <p class="govde-metin"><span xml:lang="en-US-POSIX">Öğrenmeniz gereken 20 tane madde var, ya da 5 sayfa yazı var. Olayı bütün olarak aldığınızda gözünüz korkar. Ama bunu küçük parçalara bölerek öğrenmeye çalışırsanız daha kolay olur. Mesela şiiri ezberlerken bütün olarak ezberlemektense mısra mısra ezberlemek daha kolay olacaktır.</span></p>

      <p class="govde-metin"><span xml:lang="en-US-POSIX">5. Verimli çalışma için çalışma süresi belli aralıklara bölünmelidir. Bu genelde 45-60 dakikalık çalışmalar öğrenme alanına göre ideal olabilir. Çünkü çalışmaya ara vermeden çok uzun süre devam etmek dikkati ve konsantrasyonu azaltır.</span></p>

      <p class="govde-metin"><span xml:lang="en-US-POSIX">Özellikle bu dönemde gençlerin en büyük problemi uzun süre odaklanmak yani bu dersine göre 30 dakika, 45 dakika şeklinde olabilir. 60 dakikayı geçmemesinde fayda var. Konsantrasyon açısından böyle bölerek aralarda da dinlenme bırakmakta fayda var.</span></p>

      <p class="govde-metin"><span xml:lang="en-US-POSIX">6. Her çalışma seansından sonra belli bir dinlenme aralığı olmalıdır.</span></p>

      <p class="govde-metin"><span xml:lang="en-US-POSIX">Ama bu aralar 10 dakika dediyseniz lütfen 10 dakika olsun. Yarım saat olmasın. Şöyle bir ara vereyim, müzik dinleneyim, dolanayım evin içerisinde dediniz. 10 dakika; yarım saat olmaya başladıysa bilin ki orada ciddi bir sorun var demektir.</span></p>

      <p class="govde-metin"><span xml:lang="en-US-POSIX">7. Hiç tekrar yapılmadığında, öğrenilenlerin ortalama olarak yüzde 80 i unutulur.</span></p>

      <p class="govde-metin"><span xml:lang="en-US-POSIX">Çok iyi öğrendiğiniz bir konu bile olsa tekrar yapmadığınızda öğrendiklerinizin yüzde 80 i unutuluyor. Bunu unutmayın. Yüzde 20 lik hatırlama olur ama asıl önemli yüzde 80 lik bir bölüm unutulmaya yüz tutar.</span></p>

      <p class="govde-metin"><span xml:lang="en-US-POSIX">8. Not tutmak, yazarak çalışmak, düzenli ve aralıklarla tekrar yapmak öğrenilenlerin kalıcılığını önemli oranda artırır.</span></p>

      <p class="govde-metin"><span xml:lang="en-US-POSIX">9. Yorgunluk, stres, hastalık, isteklendirme eksikliği, umutsuzluk ve benzeri duygular öğrenmenizi olumsuz etkileyen unsurlardır.</span></p>

      <p class="govde-metin"><span xml:lang="en-US-POSIX">Eğer motivasyonunuz bozuksa, eğer niçin ders çalışmanız gerektiğinin farkında değilseniz, okumuş olduğunuz hiç bir şey bir anlam ifade etmez. Onun için motivasyonumuzun yüksek olması lazım.</span></p>

      <p class="govde-metin"><span xml:lang="en-US-POSIX">10. Öğrenme bir amaca yönelik olmalıdır.</span></p>

      <p class="govde-metin"><span xml:lang="en-US-POSIX">Öğreneceğim de neden öğreneceğim? Bir amacı olması lazım. Dil öğrenmedeki problem de bu yüzdendir. 8-10 senedir okullarda dil öğrenmemizin nedeni öğrenme amacımızın olmamasıdır. Biz dört yıl, beş yıldır dil öğrenemezken okuma yazma bilmeyen amcaların şakır şakır turistlerle konuştuklarını görüyorsunuz. Neden? O insanların ekmek paralarını kazanabilmenin yolu o dili öğrenmeden geçiyor da ondan. O konuyu en güzel bir şekilde öğrenmenizin yolu amacınızın ne olduğudur.</span></p>

      <p class="govde-metin"/>

      <p class="x2" id="toc_marker-7-3"><span xml:lang="en-US-POSIX">Ders Çalışırken Dikkatimizin Dağılmaması İçin Ne Yapmalıyız?</span></p>

      <p class="govde-metin"><span xml:lang="en-US-POSIX">Bugün ilköğretimden tutun da lise son sınıfına kadar, hatta büyükler arasında da en büyük problemlerden biri de dikkat problemidir. Ama tabi büyüklerin bunu fark etmeleri belki biraz daha zor oluyor. Çünkü direkt olarak bir şeyle muhatap olmuyorlar. Bunun çeşitli nedenleri var örneğin görselliğin çok artması var, televizyonlar, internetler, atariler birçok neden var.</span></p>

      <p class="govde-metin"><span xml:lang="en-US-POSIX">Sınavlara hazırlanan öğrencilerin en az iki buçuk, en çok dört saat başka hiçbir şeyle meşgul olmayıp o soruları çözmesi lazım. İlginç olan bir şey var ki, sınavı kazanamayan öğrenci arkadaşlarla yaptığımız konuşmalarda neden kazanamadın dediğimizde; ders çalışmayan, bilgi eksiği olan, kazanma umudu olmayan insanlar var. Ama kazanamayanların büyük bir bölümününse şu ifadeleri kullandığına hepimiz şahit oluyoruz; “Aslında yapamadığım sorulara baktığım zaman, en iyi bildiğim sorular olduğunu gördüm. Çok rahat yapabileceğim sorular. Çalıştığım konular, bildiğim konular olduğunu gördüm. Ama soruyu o an yanlış anlamışım, dikkatli okuyamamışım” gibi cevapları çok sık alıyoruz. Sizler de bunları bizzat yaşıyorsunuz.</span></p>

      <p class="govde-metin"><span xml:lang="en-US-POSIX">Cevap anahtarını yanlış işaretleme, okuduğunu anlayamama bakın bunlar hep dikkat problemleridir. Ama bugün bir nevi sınavlar dikkat ölçme sınavı gibi bir hadiseye geldi. O noktaya geldi. Dikkatini en iyi toparlayan, en iyi en uzun süre kullanabilen, adeta sinirlerine en iyi hâkim olan başarılı sonuç alıyor. Sınavlarda sadece bilginiz ölçülmüyor. Belki öyle gibi görülüyor ama eğer öyleyse her sene binlerce okuduğu liseyi birincilikle bitiren, ek puan alan öğrenci neden kazanamıyor?</span></p>

      <p class="govde-metin"><span xml:lang="en-US-POSIX">Eğer öyleyse her sene derece beklenen ya da gerçekten çok başarılı olan birçok öğrenci kazanamazken, düşe kalka zar zor dersleri geçen birçok insan neden kazanıyor? O zaman bunların bir izahının olması lazım. Bilgi ölçülmüyor. Bilgi boyutu belki de en önemli boyut ama bu bir strateji savaşıdır. Burada sinirlerinize hâkim olacaksınız, dikkatinizi toplayacaksınız. Kaygı, stres yapmayacaksınız. Zamanı iyi kullanacak ve kendinizle barışık olacaksınız. Sınavda birkaç soru yapamadığınızda, olumsuz gitmeye başladığınızda, iç konuşmalarınızı, iç disiplininizi kontrol edeceksiniz. Disiplin altına alacaksınız. Bunları yapamazsanız o zaman sizin çok şey biliyor olmanız hiçbir anlam ifade etmiyor. Çok çalışıyor olmanız bir şeyler ifade etmiyor.</span></p>

      <p class="govde-metin"><span xml:lang="en-US-POSIX">Derslere konsantre olamamak pek çok öğrencinin ortak sorunu. Ders çalışırken dikkatin dağılmasının nedenleri var ve bunun başında da yoğunlaşma süresinin aşılması gelir. Verimli bir çalışma gerçekleştirmek için konsantrasyon eşiğini aşmamak gerekiyor. Aştığında öğrenme gerçekleşmez. Bu durumda çalışmaya ara vermek gerekiyor. Daha sonra yeniden çalışmaya başlanmalı.</span></p>

      <p class="govde-metin"><span xml:lang="en-US-POSIX">Konsantrasyon eşiği; kişinin dikkatini yoğunlaştırdığı şekliyle çalışabildiği sürenin sınırıdır. Dikkatimiz bozulduğunda okuduğumuzu ya da dinlediğimizi anlamayız. Hatta ne okuduğumuzun ne dinlediğimizin farkında bile olmayız. Sayfalar veya sözler kendiliğinden akıp gider. Fakat dikkatin dağıldığı an çalışmayı bir süre bırakıp; on dakika kadar dinlenmekte fayda var. Bu süre sonrasında tekrar çalışmaya dönüldüğünde daha verimli çalışabildiğinizi göreceksiniz.</span></p>

      <p class="govde-metin"><span xml:lang="en-US-POSIX">Dikkatinizi derse vermek için çalışılan ortamda, dikkat dağıtıcı şeylerin olmaması önemli. Duvarlarda resimler, çevredeki sesler konsantrasyonu bozabilir. Radyo açık, televizyon açık, dışarıdan sesler geliyor, duvarlarda posterler var. Şuan duvarlarınızda tek bir poster olacak o da; kazanmayı hayal ettiğiniz üniversitenin kampüsünün resmi. Ama tabi bu posterlere dalıp dalıp da gitmeyin. Orada yaşayabilmeniz için atmanız gereken adımları atın.</span></p>

      <p class="govde-metin"><span xml:lang="en-US-POSIX">Bir masada çalışmak da dikkati toplamak için yararlı olabilir. Standart bir masa. Çünkü o masaya geldiğiniz zaman o masa size ders çalışmayı hatırlatır. İnsan yatağa gittiği zaman aklına yatmak gelir. Ama yatak odasında yatarak, uzanarak ders çalışmayın. Yatıp uzandığınız zaman vücut otomatik olarak beyine mesaj gönderiyor. Bu yoruldu, yatmak istiyor. Onun için mutlaka masada çalışın. Mutlaka bir çalışma alanınız olsun ki, o alana girdiğiniz an artık beyin burada ders çalışılacak diyebilsin. Hani burası yaz köşesi, burası kış köşesi deniliyor ya, beyin de bunu diyebilsin; burası ders çalışma köşesi. Buraya oturduğu zaman burada ders çalışır.</span></p>

      <p class="govde-metin"><span xml:lang="en-US-POSIX">Ders çalışmaya başlamadan önce kısa bir süre dinlenin. Okuldan ya da dershaneden geldiniz, ders çalışmaya başlamadan önce kısa bir süre verin kendinize dinlenmek için. Biraz rahatlayın ama bu rahatlama uzun olmamalı. Çünkü nefis hemen devreye girer.</span></p>

      <p class="govde-metin"><span xml:lang="en-US-POSIX">Ders çalışırken kısa süreli aralar verin. Yaklaşık olarak kişiye göre ya da dikkatinizi sürdürme gücünüze göre değişebilir. Bir saat ders çalıştıktan sonra ders çalışmaya devam etmeniz gerekiyorsa 10 ya da 15 dakika ara verin ve ders dışında bir şeyler yapın. Gidin mutfaktan bir bardak su alın, meyve alın 10 dakika atıştırın. Dikkat toplamanız gerektiği zaman ayağa kalkıp birkaç adım odanın içinde yürüyün. Odanızın camını açıp, odanızı havalandırın gerinin ve birkaç tane derin nefes alın. Bu egzersizlerden sonra ders çalışmaya hemen geri dönün.</span></p>

      <p class="govde-metin"><span xml:lang="en-US-POSIX">Basket maçı izleyenler bilirler. İzlediğiniz zaman dikkat edin. Serbest atış yapacakları zaman önce bir derin nefes alır ondan sonra atar. Çünkü o kanın beyne daha hızlı gitmesini sağlıyor. Diyafram nefesinde dolması gereken yerler tamamen kanla doluyor. Öbüründe sadece üçte biri doluyor. Onun için nefes egzersizlerini ders çalışmadan önce bol miktarlarda yapalım ve bu egzersizlerden sonra hemen başlayın çalışmaya.</span></p>

      <p class="SOZ"><span xml:lang="en-US-POSIX">Beynimizi ne kadar doğru yönetirsek o kadar insanlaşırız ve gelişiriz.</span></p>

      <p class="govde-metin"/>

      <p class="govde-metin"><span xml:lang="en-US-POSIX">Çalışmalarınızda çeşitliliğe yer verin. Uzun saat boyu tek bir etkinlik ya da tek bir ders üzerinde çalışmak yerine, bu zamanı bloklar hâlinde değişik dersler ve konulara ayırın. Benim gencim tarihi seviyor diye üç saat boyunca tarih çalışıyor. İki saat matematik çalışıyor. Olmaz… Varsa derse karşı olumsuz tutumunuz nedenlerini araştırın ve bu tutumu değiştirin. Derslerin sizi sevme mecburiyeti yok onun için biz seveceğiz.</span></p>

      <p class="govde-metin"><span xml:lang="en-US-POSIX">Önce kısa bir süre içinde bitirilebilecek olan ödevleri bitirmeye gayret edin. Çalıştığınız konuyla ilgili değişik ve çeşitli örnekler bularak konuyu ilginizi çekecek bir formata dönüştürün. Bunlar çalıştığınız konunuzun hafızanızda, zihninizde daha uzun süre kalmanızı sağlar. Çalıştığınız konuyla ilgili hikâyeler üretin, abartın. Farklı örnekler, modeller… Benim tarihçi bir arkadaşım vardı. Bir gün dedim ki; “On yıldır tarih okudun. Aklında ne kaldı?” “Kapitülasyonlar kaldı” “Anlamadım, o kadar tarih okudun da bir tek kapitülasyonlar mı kaldı aklında?” diye sordum. “Evet, tarih hocamız bize kapitülasyonları o kadar güzel anlatmıştı ki.” “Nasıl anlattı?” dedim. “Arkadaşlar, kapitülasyonlarla Avrupalılar bize elma şekeri verdi. Şekerini yaladık. Elimizde sadece sapı kaldı.”</span></p>

      <p class="govde-metin"><span xml:lang="en-US-POSIX">Kapitülasyonlar bu kadar güzel anlatılır. Onun için böyle çalıştığınız dersleri, konuları abartın. Formüller bulun, hikâyeleştirin. Farklı örnekler bulun, değişik örnekler bulun ki, ders zihinde kalıcı olsun. Dersi eğlenceli hâle getirin. Bir mecburiyet hâline getirirseniz başarılı olma şansınız yok. Ders eğlenceli hâle gelmeli, oyun havasında olmalı. Severek yapmalı. Adeta dersle dans etmelisiniz arkadaşlar. Hoşunuza gitmeli. Yoksa beddua ederek; “Allah kahretsin. Yine mi ders!” Böyle bir ders çalışması olmaz ki.</span></p>

      <p class="govde-metin"><span xml:lang="en-US-POSIX">Her çalışma öncesi bir konuyu bitirmeyi hedefleyin ve o hedefe ulaşmaya çalışın. “Bu konuyu bitirmeden bu masadan kalkmayacağım! Bu konuyu anlayacağım, bu konuyla ilgili yirmi soru çözmeden bu masadan kalkmayacağım!” gibi hedefler koyun. Yoksa oturuyorsunuz, çalışıyorsunuz, kalkıp gidiyorsunuz. Bir hedef olmadığı zaman az ya da çok çalışmanız size artı getirmez. Ama hedeflerle beraber gittiğiniz zaman, daha verimli çalışıyorsunuz. Moraliniz bozulduğunda, canınız sıkıldığında, dikkatiniz dağıldığında bırakıyorsunuz ama derse başlarken kendinize bir hedef koymuşsanız dersinizi bitirmeye çalışıyorsunuz.</span></p>

      <p class="govde-metin"><span xml:lang="en-US-POSIX">Düşünün arabanıza bindiniz Ankara’ya gidiyorsunuz. Ankara’ya girmeye 50 kilometre kaldı. “Of ben çok yoruldum artık gidecek hâlim yok. Yeter ben artık durayım.” Olur mu? Biliyorsunuz Ankara’ya gideceksiniz 50 kilometre kaldı. Ne yaparsınız? Yola devam edersiniz. Ama Ankara’ya gitmek istediğiniz gibi bir hedefiniz olmadığı zaman Bolu dağlarında durur kalırsınız. Hedef olduğunda; “Hadi az kaldı. Birazcık daha gayret etmeliyim.” Motive etme noktasında katkı sağlayacaktır. Onun için çalışmaya başlamadan önce planlarınızı, programlarınızı, ne kadar konu çalışacağınızı, hangi konuları bitireceğinizi kararlaştırın ki bu kararlar sizin daha hızlı, daha verimli, daha anlaşılır bir şekilde çalışmanızı sürdürmenize katkı sağlasın.</span></p>

      <p class="govde-metin"/>

      <p class="govde-metin"/>

      <p class="x2" id="toc_marker-7-4"><span xml:lang="en-US-POSIX">Öğrenmeye Karşı Geliştirilen Tutumlar…</span></p>

      <p class="govde-metin"><span xml:lang="en-US-POSIX">Öğrenmeye karşı istek ve olumlu tutum; motivasyonu artıran en önemli etkendir. Öğrenmeyi istemek sadece yetmiyor buna karşılık olarak olumlu tutum sergilememiz gerekiyor. Sadece istemek yetmiyor. Araştırmalar; öğrencilerin öğrenmeye karşı tutumlarını genel olarak üç ana başlıkta topluyor sevgili genç kardeşlerim.</span></p>

      <p class="govde-metin"><span xml:lang="en-US-POSIX">1. Öğrenmeye, odaklanma tutumuna sahip öğrenciler</span></p>

      <p class="govde-metin"><span xml:lang="en-US-POSIX">Bu tarz öğrenciler öğrenmeyi istiyorlar, odaklılar. Bunların genel özellikleri;</span></p>

      <p class="govde-metin"><span xml:lang="en-US-POSIX">a. Başarısızlık korkusu yoktur.</span></p>

      <p class="govde-metin"><span xml:lang="en-US-POSIX">İstekliler, olumlular, odaklanmışlar. Bu öğrencilerde acaba matematiği başarabilir miyim, acaba öğrenebilir miyim gibi bir korku yoktur. Ben istekliyim, arzuluyum, bu konuyu başaracağım. Bu sınavın üstesinden geleceğim diye kendilerine net bir güvenleri vardır. Onların literatürlerinde başaramama gibi bir duygu yoktur. Onların kitabında başaramama korkusu yoktur. Korkuya yer yoktur.</span></p>

      <p class="govde-metin"><span xml:lang="en-US-POSIX">b. Özgüven sahibidirler.</span></p>

      <p class="govde-metin"><span xml:lang="en-US-POSIX">“Allah’ın izniyle bu işin üstesinden geleceğim. Bende bu işi başaracak güç olduğuna inanıyorum. Bende bu işi başaracak yetenek olduğunu biliyorum. Ben kendime güveniyorum. Ben neden sınavdan korkayım ki sınav benden korksun.” Düşüncesiyle kendilerine olan güven duygusunu kaybetmezler.</span></p>

      <p class="govde-metin"><span xml:lang="en-US-POSIX">c. Motivasyonları yüksektir.</span></p>

      <p class="govde-metin"><span xml:lang="en-US-POSIX">Motivasyon; öğrenmeye karşı istek, arzu, aşk, şevktir. Birileri size “Sen başaramazsın” dediğinde ya tasdiklersiniz; “Doğru iki milyon kişi girecek ben mi kazanacağım? Başaramam ben haklı, doğru söylüyor” diyerek. Ya da pozitif, olumlu yönde motivasyonunuzu yükseltip; “Göreceksiniz kazanacağım ve herkese kim olduğumu göstereceğim.” Motivasyonu yüksektir.</span></p>

      <p class="govde-metin"><span xml:lang="en-US-POSIX">Başarıya odaklanma tutumuna sahip öğrencilerin başarılı olamama korkusu yoktur. Motivasyonu yüksektir.</span></p>

      <p class="govde-metin"><span xml:lang="en-US-POSIX">d. Sistemli çalışma ve çalışma stratejileri geliştirme konularında bilinçlidirler.</span></p>

      <p class="govde-metin"><span xml:lang="en-US-POSIX">Rastgele çalışmazlar. Kafalarına estiği gibi çalışmazlar. Bugün iki saat, yarın on saat değil, planlı çalışırlar.</span></p>

      <p class="govde-metin"><span xml:lang="en-US-POSIX">e. Ne için öğrendiklerinin farkındadırlar. Bu onları hayat amaçlarının farkında olmalarını sağlar.</span></p>

      <p class="govde-metin"><span xml:lang="en-US-POSIX">2. Başarısızlıktan kaçma eylemindeki öğrenciler</span></p>

      <p class="govde-metin"><span xml:lang="en-US-POSIX">a. Başarısızlıktan korkarlar.</span></p>

      <p class="govde-metin"><span xml:lang="en-US-POSIX">“Tamam, çalışacağım ama ya başaramazsam, ya üstesinden gelemezsem. Ben bu işi acaba başarabilir miyim? Galiba bu iş olmayacak.” gibi kaygılarla başaramama korkusu hâkimdir.</span></p>

      <p class="govde-metin"><span xml:lang="en-US-POSIX">b. Başarısızlığa odaklanmışlardır.</span></p>

      <p class="govde-metin"><span xml:lang="en-US-POSIX">Yani kazanma şansı ve kaybetme şansı eşittir. Üniversite ve liseye giriş sınavına milyonlarca insan girecek. Kimin kazanıp kazanmayacağı sınavdan sonra belli olacak. Ama başarılı olan insanlar şimdiden kazanma odaklıyken başarısızlar genelde başarısızlığa odaklanmışlardır.</span></p>

      <p class="govde-metin"><span xml:lang="en-US-POSIX">c. Motivasyonları düşüktür.</span></p>

      <p class="govde-metin"><span xml:lang="en-US-POSIX">O işi başarmayla ilgili hevesi, aşkı, cesareti, coşkusu azdır. İçinde patlamaya hazır bir volkan yoktur adeta.</span></p>

      <p class="govde-metin"><span xml:lang="en-US-POSIX">d. Başarısızlığın nedenlerini kendi zekâ kapasitesinde veya derste ararlar. Bu nedenle öğrenmeyi değil genelde dersin geçmesini isterler.</span></p>

      <p class="govde-metin"><span xml:lang="en-US-POSIX">Kendi yeteneklerinde veya zekâ kapasitesinde ya da dersin içeriğinde bir şeyler bulur. Bahaneler üretir. Öğrencinin tek isteği bir an önce o dersi geçirmektir.</span></p>

      <p class="govde-metin"><span xml:lang="en-US-POSIX">e. Anlamak yerine ezbere dayalı çalışmayı tercih ederler.</span></p>

      <p class="govde-metin"><span xml:lang="en-US-POSIX">“Yani şu konuyu öğreneyim, ilerde bana lazım olur. Bu bilgi önemli, kalıcı hafızama yerleştireyim” demezler. “Yarın sınav var, benim bu sınavdan geçmem izin 50 almam lazım. 50 puan alacak kadar ezberleyeyim” şeklinde düşünürler. Bakın onun için her sene okuduğu liseyi birinci olarak bitiren 2500 öğrenci ek puan almasına rağmen üniversiteye yerleşemiyor. Maalesef bizim okullarımız çok iyi papağan yetiştiriyor. Çok iyi ezberleyen ama o ezberlediği bilgileri hayatına uygulayamayan veya bir süre sonra sınava girip çıktığında unutan öğrenci yetiştiriyor.</span></p>

      <p class="govde-metin"><span xml:lang="en-US-POSIX">3. Başarısızlığı kabul eden öğrenciler</span></p>

      <p class="govde-metin"><span xml:lang="en-US-POSIX">a. Başarısızlığı mutlak son olarak görürler.</span></p>

      <p class="govde-metin"><span xml:lang="en-US-POSIX">Başarısızlığı kader olarak görür. Bir sonuç olarak görür.</span></p>

      <p class="govde-metin"><span xml:lang="en-US-POSIX">b. Çalışmak için bir neden görmezler. Düzenli ders çalışmak için çaba sarf etmezler.</span></p>

      <p class="govde-metin"><span xml:lang="en-US-POSIX">Arkadaşlar bir işi başarmak için nedenleriniz ne kadar çoksa o işi başarma ihtimaliniz o kadar yüksektir. Okul hayatınızdaki sınavları kazanma nedenleriniz ne kadar çoksa, o işi başarmak için nedenleri ne kadar çok yazdıysanız başarma ihtimaliniz o kadar yüksek. Üniversiteye hazırlanan bir genç oturup bir kâğıdı, kalemi eline aldığında yirmi, otuz tane kazanma nedeni yazabiliyorsa o öğrencinin kazanamaması için engel yoktur. Gerekli çalışma aşkı ve heyecanlarını oluşturacak nedenleriniz olmayınca da düzenli ders çalışmak için de çaba sarf etmiyorsunuz.</span></p>

      <p class="govde-metin"><span xml:lang="en-US-POSIX">c. Sürekli dışsal destek ararlar ve kendi başlarına çaba sarf etmezler.</span></p>

      <p class="govde-metin"><span xml:lang="en-US-POSIX">Düşmüştür. Kafasını kaldırır bakar. “Yok mu elimden beni tutup kaldıracak?” Ya kalksana koca adamsın! Çukura düşmüştür, hafif mücadele etse çıkacak, başaracak, üstesinden gelecek. Ama öyle yetişmiş, öyle alışmış ki en basit şeyde bile etrafına bakıyor. Mutlaka birileri destek olacak. Sınavı kazanması için, başarılı olması için, hayatın üstesinden gelebilmesi için, işe girmek için… Böyle bir şey yok. Sürekli bir dışsal desteğe ihtiyaç duyuyorlar. Başkalarından beklediği için de kendisi çaba sarf etmiyor.</span></p>

      <p class="govde-metin"><span xml:lang="en-US-POSIX">d. Başarısızlığın nedenlerini araştırmak yerine, bahanelerle sorumluluktan kaçarlar.</span></p>

      <p class="govde-metin"><span xml:lang="en-US-POSIX">Başarısız insanların mazeretleri, başarılı insanların maharetleri vardır. Öğrenci istediği notları alamamış, yapması gerekenleri yapamamış. Ama bir bakıyorsunuz ki bu nedenleri araştırması lazımken tembellik yapıyor ve mazeret buluyor.</span></p>

      <p class="govde-metin"><span xml:lang="en-US-POSIX">e. Zamanlarını ders dışı aktivitelere ayırırlar.</span></p>

      <p class="govde-metin"><span xml:lang="en-US-POSIX">Yukarıda ifade edilen 3 tür öğrenci tutumunda bir öğrencinin sürekli olarak aynı grupta kalması söz konusu değildir. Gruplar arasındaki bu geçişler öğrencinin göstereceği çaba ile doğru orantılıdır. Başarısızlığı kabul etme tutumu en tehlikeli tutum olarak görülebilir.</span></p>

      <p class="govde-metin"/>

      <p class="x2" id="toc_marker-7-5"><span xml:lang="en-US-POSIX">Başarı İstiyorsak, Planlı Çalışalım…</span></p>

      <p class="govde-metin"><span xml:lang="en-US-POSIX">Başarılı olmak için planlı çalışmalıyız. Plan; kişiyi belli zamanlarda belli işleri bitirmeye zorlayacaktır. Mesela; “2 saatte şu dersi bitireceğim, şu kadar soru çözeceğim” dediniz. Diyelim ki; 100 soru çözeceğim dediniz, beyin 100 soruyu çözme aşamasında sizi motive ediyor. Ama planlı olmazsa kafanıza göre çalışırsınız. 50’de yorulduysanız gayret etmez; yeter bu kadar dersiniz. Ama o zaman dilimine 100 soruyu koyduysanız ve bitirmeden kalkmayacağım dediyseniz onu bitirmeden çalışmayı bırakmazsınız. O sizi motive eder, o işi bitirmeye zorlar.</span></p>

      <p class="govde-metin"><span xml:lang="en-US-POSIX">Planlı çalışabilmek için, günlük zaman cetveli hazırlamak ilk adım olmalıdır. Sabah kalkışımız, okulumuz, boş zamanlarımız, ders çalışma zamanlarımız. Bunu çok iyi yapmak lazım. Günlük planımıza uymak başlarda çok yorucu, zor hatta gereksiz gelebilir. Ama zamanla planlı hareket etmek alışkanlık hâline gelecek ve zamanın ne kadar verimli kullanıldığını rahatlıkla gözlemleyebileceksiniz.</span></p>

      <p class="govde-metin"><span xml:lang="en-US-POSIX">Plan hazırlarken amaçlar ve öncelikler iyi belirlenmelidir. Plan hazırlayacağız ama bu planı hazırlama amacımız ve önceliklerimizin neler olduğunu iyi belirlememiz lazım. Bir amaç yokken plan yapıyorsanız bilin ki bu plan uygulanmaz. Önceliklerinizi bilmiyorsanız o zaman en verimli zamanınıza o öncelikleri koyamazsınız. Önceliklerinizi doğru belirlemelisiniz ki plan hazırlarken onları en güzel yerlere, en verimli yerlere koyabilesiniz ve planınızı o kritere göre hazırlayabilesiniz. Zamanı ayarlarken, bölerken ona göre bölersiniz. Çalışma planı hazırlarken dikkat etmeniz gereken hususları şöyle sıralayabiliriz;</span></p>

      <p class="govde-metin"><span xml:lang="en-US-POSIX">1. İlgiler, yetenekler, ihtiyaçlar ve amaçlar belirtilmelidir.</span></p>

      <p class="govde-metin"><span xml:lang="en-US-POSIX">İlginiz ne? Yeteneğiniz ne? İhtiyacınız ne? Matematik ihtiyacın yok, koymuşsun oraya günde üç saat matematik. Bu bir anlam ifade etmiyor. Şuan soru mu çözmeniz lazım, yeni bir konu çalışmak mı doğru olur? Bunları dikkate almak gerekiyor.</span></p>

      <p class="govde-metin"><span xml:lang="en-US-POSIX">2. Derslerle sosyal etkinlikler arasında dengeli bir düzen kurulmalıdır.</span></p>

      <p class="govde-metin"><span xml:lang="en-US-POSIX">Bir oturmada 3 saat ders çalışılmaz. Ara vermek lazım. Ama ara derken de bir saat ders, bir saat televizyon. Kusura bakmayın ama bu da dengesiz. 1 saat ders, 1 buçuk saat bilgisayar. Bu da uygun bir çalışma tekniği değil. Mantıklı ve dengeli olacak.</span></p>

      <p class="govde-metin"><span xml:lang="en-US-POSIX">3. Planı belirlerken adım adım ulaşılabilecek geniş kapsamlı amaçlar seçilmelidir.</span></p>

      <p class="govde-metin"><span xml:lang="en-US-POSIX">Hedeflerimize adım adım gideceğiz. Gençler yakınıyor; moralleri, motivasyonları bozulmuş. Neymiş; “Hocam denemeleri yapamıyorum, istediğim puanları alamıyorum.” Bu sözler futbol maçını anımsatıyor bana. Maç 90 dakikayken ve daha 85. dakikada gencimiz bırakıyor olmuyor yapamıyorum diye. Siz bilmiyor musunuz son dakika golüyle şampiyon olanları? Daha maç bitmeden niçin pes ediyorsunuz, karamsar oluyorsunuz? 90+ 5 ile gol atıp da şampiyon olan, bir yıllık emeğini en güzel şekilde başarıya ulaştıran ve karşı takımın da bir yıllık emeğini çöpe atan takımları hiç duymadınız mı?</span></p>

      <p class="govde-metin"><span xml:lang="en-US-POSIX">4. Mümkün ölçüde günün benzer zamanları çalışılmalıdır.</span></p>

      <p class="govde-metin"><span xml:lang="en-US-POSIX">Çalışmaya ayırdığınız zaman mümkünse aynı olmalıdır. Mesela akşam 8’de 1 saatse ertesi gün ve sonraki gün de aynı olmalıdır. Her gün aynı saatte aynı işi yapın ki, beyin otomatik olarak o saat geldiğinde hemen hazır olsun ve daha büyük bir verim elde edilsin.</span></p>

      <p class="govde-metin"><span xml:lang="en-US-POSIX">5. Dinlenme, beslenme gibi temel ihtiyaçlar ihmal edilmemelidir.</span></p>

      <p class="govde-metin"><span xml:lang="en-US-POSIX">Bazı arkadaşlar çok yoğun bir çalışma temposuna giriyorlar. Beslenmelerine dikkat etmiyorlar, dinlenmiyorlar. Bir süre sonra beyin artık arabanın buz üzerinde patinaj yapması gibi çalışıyor, çalışıyor ama bakıyorsunuz ki algılayamıyor. Dinlenmemize de beslenmemize de dikkat etmemiz lazım. Tabiri caizse arada baltayı bilemek lazım.</span></p>

      <p class="govde-metin"><span xml:lang="en-US-POSIX">6. Plana uyulmalıdır.</span></p>

      <p class="govde-metin"><span xml:lang="en-US-POSIX">Birçok arkadaşımız çok plan yapıyor ama planlarına uyma noktasında çok ciddi zaafları var. Vazgeçiyorlar, plan olmasa da olur diyorlar. Ama bu planı uygulama konusunda kararlı olun. Doğru bir plan uyguladığınız zaman Allah’ın izni keremiyle sonucu, mükâfatı mutlaka başarılı olacaktır.</span></p>

      <p class="govde-metin"><span xml:lang="en-US-POSIX">7. Planlar ihtiyaç duyulduğunda geciktirmeden güncellenmelidir.</span></p>

      <p class="govde-metin"><span xml:lang="en-US-POSIX">İhtiyaç duyulduğunda hiç geciktirmeden, zaman kaybettirmeden planlarınızı belli ölçülerde değiştirebilirsiniz.</span></p>

      <p class="govde-metin"/>

      <p class="govde-metin"/>

      <p class="x2 para-style-override-10" id="toc_marker-7-6"><span xml:lang="en-US-POSIX">Tercih Yaparken Nelere Dikkat Etmeliyiz?</span></p>

      <p class="govde-metin"><span xml:lang="en-US-POSIX">İnsan hayatında belli karar süreçleri var. Üç tane önemli karar süreci var. Bunlardan birincisi liseyi bitirdikten sonra üniversite yaşamına geçmeden önceki süreç; üniversite tercihler dönemi. İkincisi; üniversiteyi bitirdikten sonra hayata atılırken yaşadığı süreç. Üçüncüsü de evlilik aşamasında karar verirken yaşadığı süreç hayattaki en önemli yaşadığı olaylardan bir tanesidir. Birinci süreçte öğrenciler tabi ki sıkıntılı dönemler yaşayacaklar. Tercihlerinde nereleri tercih edecekler, ne yapacaklar? Bunlarla ilgili karar sürecinde zorluklar yaşayacaklar. Rakamların sonuçları belirleyeceği bir dönemde, bir sonuç belirlerken, kendileriyle ilgili bir tercihte bulunurken aynı zamanda rakamlar da onlarla ilgili bir sonuç belirleyecektir. Burada hata yapmamaları gerekir. Hata yaptıklarında hayatlarını etkileyebilecek önemli kararlar oluşacak.</span></p>

      <p class="govde-metin"><span xml:lang="en-US-POSIX">Üniversite tercih noktasında özellikle araştırma çok önemlidir. Kulaktan dolma bilgilerle gidildiği zaman çok kısıtlı çerçevede bazı tercihler yapılmak zorunda kalıyor. Bu tercih ciddi manada insanın uzun yıllarını etkileyecek bir tercihtir. Araştırma faslına çok önem vermek gerekiyor.</span></p>

      <p class="SOZ"><span xml:lang="en-US-POSIX">“Taşıyamayacağımız bir yükün altına girersek bir süre sonra o yükü sırtımızdan atabiliriz. Kaldırabileceğiniz kadar yük alın.”</span></p>

      <p class="govde-metin"><span xml:lang="en-US-POSIX">Özellikle tercih etmeyi düşündüğünüz üniversitelere bizzat kendiniz gitmeniz daha yararlı olacaktır. Sonra bu üniversitede okuyan kişilerle ve öğretim görevlileriyle görüşmeniz faydalı olacaktır. Artık üniversitelerde bu imkân var. Gidip bölümleri, bölümde okutulan dersleri görmenizde fayda var. Hemen birden karar verip bölümleri belirlememelisiniz. Sadece üniversiteli olmak önemli değil. Kendi yeteneklerinize uygun meslekleri seçmelisiniz. Özellikle meslekler hakkında bilgi edinmeniz, hiç bilmediğiniz meslekleri tercih etmemelisiniz. Kendi kişilik yapınıza uygun meslekleri tercih etmeniz lazım.</span></p>

      <p class="govde-metin"><span xml:lang="en-US-POSIX">Bunun haricinde bütün verileri elden geldiği kadar toplamaya çalışmalısınız. Çünkü veri eksikliği olduğu zaman karar kesinlikle eksik alınıyor. O sebeple verileri düzgün almak lazım. Bu verileri aldıktan sonra aileyle istişareler çok önemlidir. Sizin bilmediğiniz durumları aileleriniz bilebilir. Fakat en nihayetinde o bölümü okuyacak olan, o üniversiteye gidecek olan sizsiniz. Belki babanızın sizinle ilgili çok güzel hedefleri, hayalleri olabilir. Genelde de öyledir. “Benim çocuğum mühendislik okuyacak, bir makine icat edecek. O makineyi pazarlayacak ve köşeyi dönecek.” Bunun gibi bir hayat planı hazırlıyorlar. Ama tabi istişare etmek de, onların tercihlerini göz önünde bulundurmak da önemlidir.</span></p>

      <p class="govde-metin"><span xml:lang="en-US-POSIX">Tercih yaparken bölümlere de bakmak lazım. Akademisyen kadrosuna bakmak gerekiyor. Verdikleri programlara bakmak gerekiyor. Mesela iyi bir üniversitede okuduğunuzda belli bir başarıyı yakaladığınız zaman okuduğunuz bölümün yanı sıra bir bölümde daha okuma şansı da yakalıyorsunuz. Bunlar çok önemli. Bu imkânları bilerek hareket edilmelidir. Okuldaki eğitim farklı bir altyapı sunar. Eğitim, hocalar kaliteli olacak ki, hocalar ufuk verecek ki bu üniversiteye giren gençler de kendini geliştirme, ufkunu geliştirme adına başarılara imza atabilsinler.</span></p>

      <p class="govde-metin"><span xml:lang="en-US-POSIX">Aynı zamanda onlara o ufku, vizyonu verecek ön sınıflarda okuyan kişilerdir. Böyle bir ekol olmadığı zaman sadece yerinde sayılır. Onlara bakıyorsunuz; birkaç tane dil biliyorlar, sağınıza bakıyorsunuz iki bölümde okuyor, solunuza bakıyorsunuz İngilizce mükemmel, Rusça da öğreniyor. Herkes bir şeylerle uğraşıyor. Herkes kurumlara gidiyor. Siz de mecbur hissediyorsunuz kendinizi. Bu ortamı oluşturmak lazım.</span></p>

      <p class="govde-metin"><span xml:lang="en-US-POSIX">Tercih çok ciddi, çok önemli, çok hassas bir nokta. Bütün emeklerinizi yakabiliyor. Bu nedenle karar aşamasında aceleci olmamalı, kriterlerimize uygun en doğru kararı vermeye çalışmalıyız.</span></p>

      <p class="govde-metin"/>

      <p class="govde-metin"><span xml:lang="en-US-POSIX">Kitabımızın önsözünde de söylemiştik: “Duyarlı gençliği arıyoruz. Gençlerin duyarlı olması için elimizden gelen her şeyi yapacağız.” diye. Evet, yapacağız ama yalnızca bizim söylememiz yetmez. Siz de elinizden gelen gayreti göstermelisiniz. İçinizdeki muhteşem potansiyelin farkına vararak hedeflerinize doğru adımlarınızı atın. Attığınız her adıma çelme takmak isteyen organizasyonlara, sistemlere ve etkenlere karşı duyarlı olan gencin başarılı olması kaçınılmazdır.</span></p>

      <p class="govde-metin"><span xml:lang="en-US-POSIX">Yolunuz açık olsun...</span></p>
    </div>
  </div>
</body>
</html>
