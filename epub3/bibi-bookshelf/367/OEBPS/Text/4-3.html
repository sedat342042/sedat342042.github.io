<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-3.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x4-3.html" xml:lang="tr-TR">
    <div class="Basic-Text-Frame">
      <p class="x1" id="toc_marker-3"><span xml:lang="en-US-POSIX">III. Başarılı Olma Yolunda Zamanın Önemi</span></p>

      <p class="SOZ"><span xml:lang="en-US-POSIX">Nedir zaman, nedir?</span></p>

      <p class="SOZ"><span xml:lang="en-US-POSIX">Bir su mu, bir kuş mu?</span></p>

      <p class="SOZ"><span xml:lang="en-US-POSIX">Nedir zaman, nedir?</span></p>

      <p class="SOZ"><span xml:lang="en-US-POSIX">İniş mi, yokuş mu?</span></p>

      <p class="SOZ"><span xml:lang="en-US-POSIX">…</span></p>

      <p class="SOZ"><span xml:lang="en-US-POSIX">Kime kaçsam ondan;</span></p>

      <p class="SOZ"><span xml:lang="en-US-POSIX">Ha yakın, ha ırak?</span></p>

      <p class="SOZ"><span xml:lang="en-US-POSIX">Kime kaçsam ondan;</span></p>

      <p class="SOZ"><span xml:lang="en-US-POSIX">Ya sema, ya toprak...</span></p>

      <p class="SoZ-ADI"><span class="char-style-override-3" xml:lang="en-US-POSIX">Necip Fazıl Kısakürek</span></p>

      <p class="x2" id="toc_marker-3-1"><span xml:lang="en-US-POSIX">Zaman Kavramı</span></p>

      <p class="govde-metin"><span xml:lang="en-US-POSIX">Zaman… Zaman… Zaman... Avucumuzun içerisinden bir kelebek gibi uçup giden; bir nehrin akıp gitmesi gibi yakalayamadığımız, ona sahip olmak ve onu en iyi şekilde kullanmak için hiçbir çaba sarf etmediğimiz zaman… Biz mi zamanı kullanıyoruz, zaman mı bizi kullanıyor? Biz mi zamanı kontrolümüz altında tutabiliyoruz yoksa zaman mı bizi kontrol ediyor ve istediği gibi hayatımızı sorgulayarak hayatımızı paramparça edebiliyor?</span></p>

      <p class="SOZ"><span xml:lang="en-US-POSIX">Büyük yemekler ve yüksek fiyatlarla ele geçen bir nimetin değerini eminim herkes takdir eder. Fakat hiçbir fiyat ödemeksizin doğuştan sahip olduğumuz nimetler dünyadaki her şeyden daha değerli olmalarına rağmen maalesef bizim tarafımızdan layık oldukları değerleri, itinayı görmezler. Böyle nimetleri mirasyediler gibi harcamaktan birbirimizle adeta yarış ediyoruz. İşin en garip tarafı da bu nimetlerin en değerlisi olan zamanın, en hoyrat bir şekilde israf ediliyor olmasıdır. Bu nimet sayılıdır, sınırlıdır. Her an hızlanan bir tükenişle eriyip gitmektedir ve bir daha geri gelmeyecektir. “İdealist genç zorluklardan sonra bir kolaylık geleceğini bilir. “</span></p>

      <p class="govde-metin"><span xml:lang="en-US-POSIX">Zaman tünellerine belki filmlerde, hikâyelerde veya rüyalarda girebilirsiniz ama gerçek hayatta asla giremeyiz. Bir hastalık sonrası sağlığın geri dönüşü gibi kayıp zamanlar da hiçbir zaman maalesef elimize geçmiyorlar. Zaman avucumuzun içinden uçup giden bir serçe kuşu gibi gitmekte ve biz hiçbir şey yapamamaktayız. Hayattaki en büyük arzumuz başarılı ve mutlu olmaktır. Başarılı ve mutlu olmak için bir gayret sarf ediyorsak, zamanımızı kontrol altına alarak, doğru kullanmazsak, başarıyı ve mutluluğu nasıl bekliyoruz?</span></p>

      <p class="govde-metin"><span xml:lang="en-US-POSIX">Dostoyevski; “Eğer bir gün yeniden dünyaya gelseydim, saniyelerin nabzını tutardım.” diyor. Aman Allah’ım… Hayatımızda günlerin bile önemi kalmadı. Haftalar, aylar… Aylar bir anlam ifade etmemeye başladı.</span></p>

      <p class="govde-metin"><span xml:lang="en-US-POSIX">Zaman bu kadar önemli. Bir saniye, bir dakika, hayatınızda o kadar önemli ki. Belki biz bunun farkında değiliz. Ama sınav, ama yüz metre, bin metre, beş yüz metre yarışında önemlidir değil mi? Yüz metre yarışında bakıyorsunuz bir tanesi dokuz saniye otuz iki salise, öbürü; dokuz saniye otuz salise, otuz bir salise. Biri altın madalya alıyor. Adını altın harflerle dünya tarihine yazıyor, öbürü gümüş madalya alıyor ikinci oluyor. Bakın salise… Saniye değil. Birkaç saliseyle dünya rekoru kırabiliyorsunuz. Birkaç saliseyle bir insanın hayatını kurtarabiliyorsunuz.</span></p>

      <p class="govde-metin"><span xml:lang="en-US-POSIX">Birkaç saniyenin ne kadar önemli olduğunu trafik kazası yapan insanlar herhalde çok daha iyi yaşıyorlardır. Trafik kazalarının hepsi birkaç saniyelik hadiselerle gerçekleşiyor. Allah korusun ama bir saniyelik bir dikkatsizlik, bir anlık hayal dünyasına dalmamız direksiyon hâkimiyeti, frene bir saniye geç basmamız, bir saniye gaza hızlı basmamız, az basmamızın sebebiyetlerini, kaza sonuçlarına baktığımızda görüyoruz.</span></p>

      <p class="govde-metin"><span xml:lang="en-US-POSIX">Bizler saatleri, dakikaları, yılları nasıl olsa parayla almadığımız için herhangi bir kimse bir bedel talep etmiyor. Herhangi bir şey de söylemiyorlar. İstediğiniz gibi kullanabiliyorsunuz. Zamanı güzel mi geçirdiniz, boş mu geçirdiniz? Hayırlı işlerle mi yoksa hayırsız işlerle mi harcadınız? Ya da bugün şu zaman içerisinde yapmamız gereken bir sürü iş, bir sürü güzellik dururken, biz bu zamanımızı o yapmamız gereken güzellikleri yaparak mı yoksa boşuna mı geçirdik? Bunlarla ilgili herhangi bir çalışma, herhangi bir gayret içerisinde olmadığımız için, işte bugün geldiğimiz sonuç, bugün geldiğimiz durum ortada.</span></p>

      <p class="govde-metin"><span xml:lang="en-US-POSIX">Maalesef zamanımızın kıymetini bilmiyoruz. Ve maalesef gençlerimiz, büyüklerimiz, annelerimiz ve babalarımız, iş adamlarımız, A’dan Z’ye hepimiz o çok kıymetli olan yaratıcının bize karşılıksız verdiği en önemli olan zamanı çar çur ediyoruz. Belki de o zaman, adeta bugün, telefon kontörü gibi ya da akbil gibi gişelerde satılıyor olsaydı daha fazla kıymetli olurdu. Hayal edin; Gişeye gidip; “Bana bir ay verir misiniz? Ya da bana üç yüz saat verir misiniz?” ve onun karşılığında da ciddi bir para veriyor olsaydık; o satın aldığımız dakikaların, saniyelerin eminim ki kıymetini daha çok bilirdik. İlla ağır bir bedel mi ödememiz gerekiyor zamanın kıymetini anlayabilmek için?</span></p>

      <p class="govde-metin"/>

      <p class="SOZ"><span xml:lang="en-US-POSIX">“Hiç kimse başarı merdivenine elleri cebinde tırmanmamıştır. “</span></p>

      <p class="SOZ"><span xml:lang="en-US-POSIX">‘Moorhead’</span></p>

      <p class="x2" id="toc_marker-3-2"><span xml:lang="en-US-POSIX">Zamanı Doğru Kullanma</span></p>

      <p class="govde-metin"><span xml:lang="en-US-POSIX">Zaman problemimiz var. Zamana ihtiyacımız var. Ve yaratıcı da bize günde yirmi dört saat vermiş. Bu yirmi dört saatin dışında bir zaman vermeyecek ve sınav günü de uzamayacak. Zamanımızı doğru, verimli kullanmalıyız. Zamanımızı kaybettiren, zamanımızı verimli kullanmamıza engel olan unsurlar var. Bu unsurları tanıyalım;</span></p>

      <p class="govde-metin"><span xml:lang="en-US-POSIX">1. Önemsiz meselelerin zihni oyalaması ve zihnin dağınıklığı.</span></p>

      <p class="govde-metin"><span xml:lang="en-US-POSIX">Önemsiz meseleler zihni oyalıyor. Çok basit bir mesele. Spora ilgi duyanlar; “Acaba ne oldu? Kim şampiyon olacak?” ya da zihninizi beğenmiş olduğunuz bir objeye kaptırabilirsiniz; “Ahmet’teki cep telefonu ne kadar güzeldi. Biraz param olsa da ondan alabilsem.”</span></p>

      <p class="govde-metin"><span xml:lang="en-US-POSIX">Bütün beyin ve vücut hücrelerinizi, bütün duygu ve düşüncelerinizi kilitlemenizde tek bir hedef olması gerekirken siz ne yapıyorsunuz? Bakıyorsunuz darmadağınık…</span></p>

      <p class="govde-metin"><span xml:lang="en-US-POSIX">Bir hedefiniz var şuan ve bu hedefiniz sizin için çok önemli. Kazanmanız, başarmanız, üstesinden gelmeniz lazım. Bugüne kadar emek harcadınız. Neden zihninizi dağıtıyorsunuz? Zihin dağınıklığı çok önemli. Gençlerimiz derse oturuyor saatlerce çalışıyor ve sonra şikâyet ediyor; “Hocam çok ders çalışıyorum ama başarılı olamıyorum. Günde beş saat ders çalışıyorum.” Masanın başında oturmuş ve beş saat ders çalışıyor görünüyorsunuz ama o dersi okurken, konuyu çalışırken ve soru çözerken zihniniz başka yerlerde. Zihniniz gezmede tozmada, alışverişte, bilgisayarda ya da başkasında... Böyle olduğu zaman beş saat değil on beş saat ders çalışsanız yine başarılı olma şansınız yok.</span></p>

      <p class="govde-metin"><span xml:lang="en-US-POSIX">Başarılı olmak istiyorsanız; Allah’ın size bahşettiği zekâyı, aklı hedefiniz için kullanın. Zihin dağınıklığına izin vermeyin. Bir hedef belirleyin ve o hedefe odaklanmak için bütün gücünüzü ortaya koyun.</span></p>

      <p class="govde-metin"><span xml:lang="en-US-POSIX">2. Ergenlik döneminin getirdiği bazı hissi problemler...</span></p>

      <p class="govde-metin"><span xml:lang="en-US-POSIX">Ergenlik döneminin getirdiği bazı hissi problemler, duygular olabilir. Çabuk kırılmalar olabilir. Bunlar zamanımızı boşa geçirmemize neden olur. Tam derse odaklanmışken gencimiz bir sebepten dolayı bir sorun yaşadığında zihnini o sorun üzerinde fazla yorarak o sorunun, o duygunun zamanını doğru kullanmamasına sebep olabilir.</span></p>

      <p class="govde-metin"><span xml:lang="en-US-POSIX">3. Gençlere fayda sağlayan egzersizler dışında sporlar özellikle gençlerin futbola olan düşkünlükleri…</span></p>

      <p class="govde-metin"><span xml:lang="en-US-POSIX">Bedensel sporlar, bazı hareket ve vücudumuzun zinde kalması için yapılan egzersizler yapılmalıdır. Ancak oturup saatlerce futbol yorumu yapmanın bir anlamı yok. Bırakın takımları teknik direktörleri, kurum başkanları düşünsün. Size ne!</span></p>

      <p class="govde-metin"><span xml:lang="en-US-POSIX">4. Çalışırken ayrıntılara dalmak…</span></p>

      <p class="govde-metin"><span xml:lang="en-US-POSIX">Çalışıyorsunuz ama okuyup geçmeniz gereken konuda öyle bir dalıyorsunuz ki ayrıntılara. O saatte daha çok iş yapmanız gerekirken çok da lüzumlu olmayan bir ayrıntıya dalıp çıkamadığınız için bir bakıyorsunuz ki 3 saat geçmiş ve hâlâ aynı konudasınız. Lüzumsuz ayrıntılara dalmayın. Size lazım olan bilgileri seri bir şekilde alın.</span></p>

      <p class="govde-metin"><span xml:lang="en-US-POSIX">5. Çalışma ortamında olumsuz uyarıcıların bulunması.</span></p>

      <p class="govde-metin"><span xml:lang="en-US-POSIX">Örneğin odalarda poster bulunması, sevdiğiniz sanatçıların, takımın posterleri dikkatinizi dağıtır. Ders çalışma masanızın yanında müzik seti, televizyon ya da bilgisayar var. Ve ders çalışırken onları gördüğünüz zaman bu sizin televizyon izlemeyi, müzik dinlemeyi istemenize neden olabilir. Ya da masanızın yanında mp4 var diyelim; “Aman çok yoruldum zaten, azıcık müzik dinleyeyim” demenize sebep olabilir.</span></p>

      <p class="govde-metin"><span xml:lang="en-US-POSIX">6. Düzensiz ve dağınık çalışmak…</span></p>

      <p class="govde-metin"><span xml:lang="en-US-POSIX">Mutlaka belli çalışma planlarınız olsun ve dağınık çalışmayın.</span></p>

      <p class="govde-metin"><span xml:lang="en-US-POSIX">7. Ailenin davranışları, ev içindeki ortam…</span></p>

      <p class="govde-metin"><span xml:lang="en-US-POSIX">Ailenin ikide bir karışması, tartışmaları, ev içindeki tutumları çok önemli bunlar gençlerimizi olumsuz yönde etkileyebilirler.</span></p>

      <p class="govde-metin"><span xml:lang="en-US-POSIX">8. Sürprizlere hazır olmamak…</span></p>

      <p class="govde-metin"><span xml:lang="en-US-POSIX">Bazen hayatımızda hiç beklemediğimiz sürprizler olabilir. Bu sürprizlere bizim hazır olmamız lazım. Yoksa o karşımıza çıkan ani durumlar bizi derinden etkileyebilir ve kendimize gelene kadar da zamanımızın büyük bir kısmına engel olabilir.</span></p>

      <p class="govde-metin"><span xml:lang="en-US-POSIX">Zamanınızı verimli kullanmanıza engel olan bu unsurların sizin hayatınıza müdahale etmesine, sizi çalışmanızdan alıkoymasına ve çok değerli kaybettiğimizde geri gelmeyecek olan zamanınızı yönetmesine müsaade etmeyin…</span></p>

      <p class="SOZ"><span xml:lang="en-US-POSIX">“Hayal gücü, bilgiden daha önemlidir.”</span></p>

      <p class="SOZ"><span xml:lang="en-US-POSIX">‘Albert Einstein’</span></p>

      <p class="x2" id="toc_marker-3-3"><span xml:lang="en-US-POSIX">Zamanımızı Çalan Canavarlar…</span></p>

      <p class="govde-metin"><span xml:lang="en-US-POSIX">Maalesef bugün gençlerimizin zamanını çalan ciddi canavarlar var. Bu canavarlar nelerdir? Bu canavarları nasıl yok edeceğiz? Neler yapmamız gerekiyor?</span></p>

      <p class="govde-metin"><span xml:lang="en-US-POSIX">Televizyonun Hayatımızda Kaybettirdikleri</span></p>

      <p class="govde-metin"><span xml:lang="en-US-POSIX">Yirmi birinci yüzyılda gençlerimizin kendilerini keşfetmelerinin önünde büyük engeller var. Kendimizi keşfetmemiz, bulmamız ve sorular sormamız lazım. Ama kendimizi keşfetmemiz adına kendimizi sorgulayabilmemiz için de kendimizle baş başa kalabilmemiz lazım. Ama maalesef gençlerimizin kendilerini keşfetme yolunda soracakları soruların önünü kesen bazı engeller var. Bunların en başında da bugün televizyon geliyor. Düşünmemizi öldüren, düşünmemizin önünde en büyük engel olan televizyondur. Yapmamız gereken birçok şey varken, gençler televizyon izliyor hem de oldukça çok. Öyle ki televizyonlu odadan televizyonsuz odaya geçmek bu devirde hicrettir, babayiğitliktir.</span></p>

      <p class="govde-metin"><span xml:lang="en-US-POSIX">Neden televizyon izleniyor? Televizyondaki renkler, imgeler, şekiller çok hızlı bir şekilde değişiyor. Bu görüntülerin değişmesi de beyindeki bazı devreleri çok uyarıyor. Ve gençler hayatta her şeyin böyle hızlı gelişmesini istiyorlar. Her şeyin canlı, kıpır kıpır, heyecanlı olmasını istiyorlar. Ama hayat böyle değil. Çok durağan, sıkıntılı, sorunların yaşandığı zamanlar da oluyor. Bu zamanlarda da hemen televizyon başına geçip, sıkıntısız o dünyaya geçmek istiyorlar. Televizyon başına oturulunca da müthiş bir rahatlama duygusu oluyor. Dinlendiklerini zannediyorlar ama dinlenmiyorlar sadece rahatlıyorlar. Böyle olunca da bir sorunla karşılaştıkları zaman hemen televizyonun başına geçip rahatlamayı istiyorlar. O dünyaya girdikleri zaman da bütün her şeyin hallolduğunu zannediyorlar. Oradaki sorunlar çok küçük, çok basit. Yani normal hayattaki gibi değil. Hemen halloluyor, hemen bitiyor ve çok kısa sürüyor. Ve gençlerimiz de hep böyle olmasını istedikleri için zaman geçtikçe tekrar bağlanıyorlar. Ve bağımlı hâle geliyorlar.</span></p>

      <p class="govde-metin"><span xml:lang="en-US-POSIX">Gençler hız arıyor, hareketlilik arıyor. Normal hayatın akışı istediği hızda olmayınca da bu hızı televizyonda buluyorlar. Ve onu bir rahatlama alanı olarak görüyorlar. Televizyonun karşısına geçince bir taraftan hız var, bir taraftan heyecan var. Ellerinde kumanda binlerce kanalda mutlaka aradıkları bir programı bulabiliyorlar ve rahatladıklarını düşünüyorlar. Aslında televizyon sadece gevşetiyor. Ama aynı zamanda enerji kaybına yol açıyor. Tuzağa düşüyoruz; rahatlama tuzağına, gevşeme tuzağına. Saatlerce oturup televizyon izleyerek rahatladığımızı düşünüyoruz. Oysa tam tersi yoruluyoruz.</span></p>

      <p class="govde-metin"><span xml:lang="en-US-POSIX">Televizyonun bir başka zarar verdiği konu da iletişimi zayıflatıyor. Yalnızlaştırmaya başlıyor. Arkadaş, dost ihtiyacımızı televizyondan karşıladığımızdan dolayı insanlarla ilişkilerimiz bozuluyor. Çünkü bunaldığınız zamanlarda, sıkıntılı zamanlarınızda televizyonun karşısında vakit geçiriyorsunuz. Aileler, dostlar başka bir kenara itiliyor. Televizyon, arkadaşlık bağlarını, sohbetleri de yok ediyor. Ahlaki değerler yok oluyor. Her gün cinayet izleyerek, her gün hoş olmayan sahneleri izleyerek normal hayatta da gördüğümüzde çok da anormal gelmemeye başlıyor. Birçok genç bu kadar olumsuzlukların farkında ama hâlâ izlemeye devam ediyorlar. Ve bu soruyu sorduğumuzda aldığımız cevap şöyle; “Yapacak bir şey yok.” Yok mu? Bir gencin yapacak bir şeyi olmaz mı? Hem izlediğiniz zaman bilinçaltınıza ister istemez bazı şeyler geliyor. Her ne kadar “Etkilenmeyiz, ne olacak.” deseniz de zaman sonra izlenen ahlaksız şeyler, cinayet ve daha fazlası belli bir zaman sonra maalesef normal geliyor.</span></p>

      <p class="govde-metin"><span xml:lang="en-US-POSIX">Televizyonun en önemli engel olduğu konulardan biri de; televizyon izlendiği zaman, kitap okumaktan tat alamamaya başlıyorlar. Kitap okumak artık onlara sıkıcı gelmeye başlıyor. Bir sporla ilgilendiklerini düşünürsek, bir yürüyüşe çıktıklarında tat alamıyorlar. Erkekler çoğunlukla futbol oynar, artık futbol oynamaktan çok, izlemek onlara spor gibi gelmeye başlıyor. Ve televizyon izlerken birçok yapacağımız işi, ibadetlerimizi aksatıyoruz. Hızlı hızlı kılıp, sünnetle farzın arasında göz ucuyla televizyona bakıp geçip gidiyor günler. Hatta zaman zaman dört rekât sünneti bile terk edebiliyoruz. Ya da dizi izlerken hemen reklam aralarında namazı kılmak gibi.</span></p>

      <p class="govde-metin"><span xml:lang="en-US-POSIX">Televizyon izlediğimiz zaman çok fazla saatimiz geçiyor. Ne hikmetse televizyon izlerken saatlerce zaman geçiyor da, ders çalışırken zaman bir türlü geçmek bilmiyor. Günde üç buçuk saat televizyon izlesek, bu haftada bir günümüze tekabül ediyor. Yedi de bir günü aslında biz yaşamıyoruz sadece televizyona ayırıyoruz. Yetmiş beş yaşına kadar yaşadığımızı düşünürsek; on, on beş yılımız sadece televizyonla geçiyor. Bununla tekrar öğrenim görülür. Tekrar üniversite okunur, uzmanlık yapılır. On beş yıla yakın bir zamanımız gidiyor. Eğitim hayatımız zaten o kadar. Bir de en önemlisi amaçlarımızı televizyon yok ediyor. Hayatımızı önemli kılan aslında yaşamamızın nedeni olan amaçlarımız televizyon izledikçe kayboluyor. Bizi pasif konuma getiriyor.</span></p>

      <p class="govde-metin"><span xml:lang="en-US-POSIX">Önce herkesin kendi ilgi alanını keşfetmesi lazım. Resme ilgisi varsa resme ya da müzikle ilgileniyorsa müziğe yönelmesi, kendisini iyi analiz etmesi lazım. Resim yapmak mı, ya da kitap okumak mı hangisi heyecanlandırıyorsa o konuda kendisini geliştirmesi lazım. Mesela kitap okumak desek, televizyon seyretmek yerine kitap okuyarak kendini geliştirebilir.</span></p>

      <p class="govde-metin"><span xml:lang="en-US-POSIX">Televizyonun ömrümüze maliyetini hiç hesapladınız mı? Gelin beraber hesaplayalım. Mesela birinci soru; Günde kaç saatiniz televizyon başında geçiyor? Ben çok iyimser davranacağım. Üç saat diyelim. Yani daha fazla da, üç saat bir dizi. Herkesin mutlaka her gün izlediği diziler, haberler, yarışma, tartışma, kadın programları var. Özellikle bayanlar için üç saat dediğimiz ne ki! Sabah üç saat, öğleden sonra üç saat, akşam bir başka üç saat ama ben çok iyimser davranacağım. Güzel insanlarımı çok fazla incitmeyeceğim. Üç saat diyorum. İlk başta pek ürkütücü gelmiyor değil mi? “Yani ne var hocam günde üç saat, günde sekiz saat, on saat çalışıyoruz. Üç saat de televizyon izleyelim.” diyebilirsiniz.</span></p>

      <p class="govde-metin"><span xml:lang="en-US-POSIX">Bakın o ilk başta ürkütücü gelmeyen saatler gün olur; günler damlaya damlaya hafta olur, ay olur, yıl olur, sonunda da bir ömür olur ve biter. Eğer günde üç saatlik televizyonun bir yılda yiyip bitirdiği zamanı hesaplarsak, ortaya tam tamına bin doksan beş saat çıkıyor. Aman Allah’ım… “Günde üç saat canım ne var?” Üç saat çok küçük, çok basit, etkisiz, önemsiz gibi görünüyor, küçük bir ayrıntı olarak görünüyor. Ama bakın topu topu bir yıl içerisinde hesapladığımız zaman tam bir yıl içerisinde bin doksan beş saatimizi televizyonun başında geçirdiğimizi görüyoruz. Bu da gecesiyle gündüzüyle beraber tam tamına kırk beş gün demek… Aman Allah’ım… Gece gündüz. Sadece gündüzleri saymıyoruz. Sayarsak doksan gün yapıyor. Gecesiyle gündüzüyle beraber tam kırk beş gün ve kırk beş gece…</span></p>

      <p class="govde-metin"><span xml:lang="en-US-POSIX">Peki, bu kırk beş gün ve kırk beş gecemizi yiyip bitirmekle yetiniyor mu? Maalesef yetinmiyor. Arta kalanı ise dizilerin gevezelikleri daha bir yığın lehviyat yani günahlı eğlence ve fuhuşun günah izleri belki araya tesadüfen bir iki bilgi kırıntısı da sıkışmış olabilir. Ona da söyleyecek sözüm yok. Ama bunun da fiyatı bin doksan beş saatlik insan ömrü değildir diye düşünüyorum. “Ama hocam çok faydalı programlar var. Çok güzel diziler var. Şu programı izliyorum. O programda bana şu, şu gibi önemli mesajlar, bilgiler de veriliyor.” Doğru, veriliyor ama o birkaç kırıntının karşılığı bin doksan beş saatlik insan ömrü olmamalıdır.</span></p>

      <p class="govde-metin"><span xml:lang="en-US-POSIX">Tamam, günde üç saatten yılda yaklaşık bin doksan beş saatimizi, kırk beş gün ve kırk beş gecemizi televizyona teslim ediyoruz. “Al benim fazladan zamanım var. Zaten benim öyle çok fazla da yapacak bir işim yok bu dünyada. Ne olacak canım yani üç yüz atmış beş günün kırk beş gününü sana vermişim çok mu!” diye verdik diyelim. Peki, ikinci bir soru; Televizyon canavarının pençesinde can veren bu bin doksan beş saat, bize neler kazandırabilirdi? Yani bu bin doksan beş saati biz televizyon canavarına vermezsek, biz kullanmaya kalkarsak, neler olabilir? Neler kazanabiliriz? Bakın bu rakam bir öğrencinin bütün bir öğretim yılı boyunca gördüğü ders saatlerinden daha büyük yekûndur. İnanılmaz bir şey. Bir öğrencinin bir öğretim yılı boyunca gördüğü yani Eylül’den başlayıp Haziran’ın sonuna kadar iki dönem dâhil olmak üzere okulda gördüğü ders saatinden daha büyük bir yekûn çıkıyor ortaya. Dershaneler 500, 600 saatlik bir ders veriyor. Diyor ki; “Biz 500 saat veriyoruz.” Öbürü hava atıyor; “Biz çocuğunuza bu sene 600 saat eğitim vereceğiz.” Bakın en fazla 600 ile 650 saat veriyor dershaneler. Bir yıl boyunca üniversiteler bile en fazla altı yüz saat eğitim verebilirken biz elimizle onun iki katını, bin doksan beş saatini televizyona teslim edebiliyoruz.</span></p>

      <p class="govde-metin"><span xml:lang="en-US-POSIX">Demek ki, en azından kayıp bir öğretim yılı var orta yerde. Koca bir öğretim yılını kaybedebiliyoruz. Peki, bu kadar mı? Başka ne yapabiliriz? Bin doksan beş saat içerisinde bir yabancı dili iyi seviyede öğrenmek mümkün. Şimdi yabancı dil kursuna giden arkadaşlarımız lütfen söylesinler. İyi bir seviyeye gelene kadar kaç saat İngilizce dersi görüyorlar? Hesap etsinler bin doksan beş saatlik bir eğitim sisteminde ya da bir dil öğrenme sistemine kayıt olurlarsa eminim herhalde bir Amerikalıdan daha iyi İngilizce konuşabilecek seviyeye gelebilir insanlar. Demek ki, televizyon her yıl bize bir yabancı dil kaybettiriyor. Düşünebiliyor musunuz günde üç saat televizyon izleyeceğimize, günde üç saat bir çalışmayla biz her yıl çok iyi bir derecede konuşabilecek bir yabancı dil öğrenebiliyoruz. Aman Allah’ım…</span></p>

      <p class="govde-metin"><span xml:lang="en-US-POSIX">Biraz daha farklı bir şey söyleyelim; kitap okumayı tercih ederseniz, hani oldu ya “Benim yabancı dille işim yok. Yabancı dilin şu an bana ihtiyacı yok ya da ben zaten yeterince güzel İngilizce okuyorum, konuşuyorum, yazıyorum.” diyorsanız, kitap okumayı tercih ederseniz; ağır bir okuyuşla yirmi beş bin sayfalık kitabı bu müddet içerisinde bitirmeniz mümkün. Hızlı okuyanlar ise bu rakamı yüz binlere çıkarabilirler. Bende diyorum ki bırakın yüz binleri bırakın on binleri, senede birkaç bin sayfa okuyabilenler, aydınlarımız dâhil toplumumuzda acaba yüzde kaçlık bir kesimi teşkil ediyor? Bin doksan beş saat… Günde üç saat kitap, bir yıl içerisinde en ağır okuyan öğrenci, yirmi beş bin sayfa kitap okuyor. Bu ne demek sevgili dostlar? İki yüz elli sayfalık bir kitap olarak düşünürsek, yüz kitap. Muhteşem bir şey. Yüz kitap... Biraz daha hızlı okuyorsa elli bin olsa, iki yüz kitap… Müthiş bir şey… Haftada iki ya da üç kitap…</span></p>

      <p class="govde-metin"><span xml:lang="en-US-POSIX">Ama diyoruz ki, bırakın yüz bini, bırakın on bini acaba gerçekten senede birkaç bin sayfa kitap okuyabilen kaç tane insan var? Demek ki her sene bin doksan beş saatimizi televizyon başında geçirerek yüzlerce kitaptaki binlerce bilgileri, yüzlerce kitabı okumanın güzelliğini kaybediyoruz. Eğer her bir harfi en az on ölümsüz sevap meyvesi veren Kur’an’ı okuyacak olsanız, bu bin doksan beş saat on tane hatim eder. Eğer ağır okuyanlar varsa içinizde üzülmesinler, onlara çift sevap müjdesi var zaten. Veya bu müddetin sadece üçte birini kaza namazını ayırmakla üç yıllık borcu defterden silebiliyorlar. Bakın istiyorsanız senede bir yabancı dil öğrenebiliyorsunuz ya da senede iki yüze yakın kitap okuyabiliyorsunuz bu zaman diliminde. Eğer kendinizi İslami ilme veriyorsanız, senede on tane hatim ya da namaz kılarak üç yüz elli saatle üç yıllık borcu defterden silebiliyorsunuz.</span></p>

      <p class="govde-metin"><span xml:lang="en-US-POSIX">Bunlar benim size söylediğim birkaç tane mesajdan, misalden ibaret. Artık herkes kendi tercihine göre bir liste yaparak maliyet hesaplarına girişebilir. Yapacak çok iş var. Boşa harcanacak hiç zaman yok. Oturalım şöyle bir yirmi dört saatimizi nasıl geçirdiğimize bir bakalım sevgili dostlar. Bir haftamızı, bir ayımızı, bir yılımızı nasıl geçirdiğimize lütfen bakalım. Şöyle dönüp bir geçen yılı bir gözden geçirelim.</span></p>

      <p class="govde-metin"><span xml:lang="en-US-POSIX">Lütfen dönelim ve kendimize gelelim, kendimize bir bakalım. Zamanımızı o muhteşem yaratıcının bize bağışladığı zamanı en güzel şekilde geçirmeye çalışalım. İnşirah suresinde Allah der ki; “İşlerinden boş kaldığın zaman, tekrar çalış ve yorul.” Boş kalma… Biliyor ki, boş kaldığı zaman beyin, nefis hemen devreye girecek. Biliyor ki boş kaldığımız zaman nefsimiz devreye girerek, bize hoş olmayan, başarılı olmaktan alıkoyacak, iyi bir kul, iyi bir genç olmaktan alıkoyacak işler yaptıracak.</span></p>

      <p class="govde-metin"><span xml:lang="en-US-POSIX">Bırakın günde saniyelerin, birkaç saatin boş geçtiğini düşünebiliyor musunuz? O birkaç saatlik boşlukta, nefis boş durur mu, şeytan boş durur mu sevgili dostum? Sizi hemen kandıracaktır. Ve o muhteşem enerjinizi doğruluğa, güzelliğe, ahlaka, insanlara hizmete, insanlığa güzelliğe, kendinizi geliştirmeye, geleceğe daha iyi adım atmaya kullanmanız gerekirken maalesef o şeytanın vesvesesiyle o nefsinizin de bunu desteklemesiyle zamanınızı ve sizi mahvedecektir.</span></p>

      <p class="govde-metin"><span xml:lang="en-US-POSIX">Duyarlı gençlik, duyarlı olmamız gerekiyor. En çok duyarlı olmamız gereken olayların başında zaman olduğunu düşünüyorum. Zamana duyarlı olmayan bir gencin, başka hiçbir şeye duyarlı olması beklenemez. Çünkü yapmayı planladığı, bütün hedefleri, bütün hayalleri, bütün idealleri zamandan geçiyor. Bir genç zamana karşı duyarlı olacak, o zamanı çok iyi kullanacak, zamanın kıymetini bilecek ki, başarıyı yakalayabilsin. Çünkü başarılı olmak için adım atması gerekiyor. Başarılı olabilmesi için yapması gereken onca yığın iş varken ve bunları yapabilmek için zamana ihtiyacı varken, zamanı kontrol etmeyi, zamanı doğru kullanmayı, zamanı dolu dolu geçirmeyi öğrenmeyen bir gencin o başarı merdivenlerini tırmanmasını bekleyemeyiz.</span></p>

      <p class="govde-metin"><span xml:lang="en-US-POSIX">Bedava Bakıcı…</span></p>

      <p class="govde-metin"><span xml:lang="en-US-POSIX">Gençlerin başarılı olma noktasında zamanlarının önündeki en büyük engellerden bir tanesi de bilgisayar ve internettir. Maalesef gençlerimizin zamanını en çok öldüren etkenlerden bir tanesi bilgisayardır. Belki televizyondan bile daha tehlikeli, daha sinsi. Çünkü televizyonu oturup izledikleri zaman, anne kızıyor. Ama bilgisayarın başındayken anne baba kızınca; “Anne öğretmen zaten bilgisayardan ders verdi.” diyerek aileleri ikna edebiliyorlar. Bu çok daha ciddi bir tehlike olarak görülüyor.</span></p>

      <p class="govde-metin"><span xml:lang="en-US-POSIX">Gençler neden internete bu kadar bağımlı oluyorlar? Neden saatlerce internetin başından kalkmıyorlar. Yarım saat ders çalışmayan, iki kitap okumayan, iki soru çözmekten aciz olan, üfleyen, dikkat problemi olduğunu söyleyen bir genç; beş, altı saat ya da cumartesi sabah başlayıp gece geç saatlere kadar neredeyse bilgisayarın başında nasıl kalabiliyorlar?</span></p>

      <p class="govde-metin"><span xml:lang="en-US-POSIX">Bilgisayara bağlı olmanın önünde iki tane temel etken var. Birincisi; aile. Aile çocuğuyla yeterince ilgilendiğini zannediyor ve ona daha çok ders hakkında sorular soruyor; “Matematik sınavına çalıştın mı? Bugün ödevlerin vardı yaptın mı?” çocuk da internetin başına oturdu mu yaptım diyebiliyor. Aile böyle davranınca da çocuk, ailesinden soğumaya başlıyor. Sadece konuştuğu konunun ders olduğunu ve ailesinin onu anlamadığını düşünüyor. Bir sorunu olduğunda ailesiyle konuşmayı istemiyor. Bu sefer araya arkadaşlar giriyor. Arkadaşlarla konuşmaya başlıyor. Arkadaşlarıyla konuştuğu muhabbet de chat oluyor. Chat, oyun derken saatlerce internetin başında kalıyor. Ve bu şekilde internete bağımlı hâle geliyorlar.</span></p>

      <p class="govde-metin"><span xml:lang="en-US-POSIX">Gençlerin bu kadar internet bağımlısı olmasında ailenin çok büyük etkisi var demiştik. Anne babanın da işine geliyor. Çocuk odasında saatlerce bilgisayarın başında, anne bir odada istediği diziyi izliyor, baba öbür tarafta istediği diziyi izliyor. Çocuk çıkmıyor odadan, sorun getirmiyor. İşte ne iyi ediyor. Bedava bakıcı. Ayakaltında dolaşmıyor. Böyle olmaz. Olmamalı… Çocuklarımızla ilgilenmemiz lazım. Dikkat etmemiz, dertlerini gerçekten paylaşmamız lazım. Artık öyle bir duruma gelir ki zaten internete gereksinim duymazlar. Anne ve babası ona yeterli gelir.</span></p>

      <p class="govde-metin"><span xml:lang="en-US-POSIX">Temel etken; eskiden evde anne babayla konuşulurken, sohbet edilirken, neşeli hareketler yapılırken, şimdi çocuk aileyle konuşamıyor. Anneyle konuşamayınca, paylaşamayınca odasına çekiliyor. Odasında da anne babasının masa üstüne koyduğu bilgisayar var ve orada kim olduğunu gerçek anlamıyla bilmediği insanlarla daha rahat anlaşıyor, onların kendisini anladığını söylüyor. Maalesef bu chat çok ciddi bir sorun.</span></p>

      <p class="govde-metin"><span xml:lang="en-US-POSIX">Boşanmak üzere olan on aileyle bir görüşmemiz olmuştu. Boşanmalarının yedi tanesinin nedeni; kadın ya da erkeğin kendini bekâr göstererek bir başkasıyla chat yaparken eşleri tarafından yakalanmış. Soruyorsun; “Evlisin sen. Neden?” “Hocam, eşimle oturuyorum iki kelime konuşuyorum. Üçüncüsü kavga oluyor, anlaşamıyoruz. Beni dinlemiyor, beni anlamıyor. Bende canım sıkıldı işte girerken bir sohbet odasına biriyle karşılaştım, dertleşmeye başladık. Baktım beni çok güzel anlıyor. Saatlerce sohbet ediyoruz derken kendimi bir kaptırdım bir daha kurtulamadım.” Gençler de kendilerini böyle kaptırıyorlar. Tuzaklar hazır zaten.</span></p>

      <p class="govde-metin"><span xml:lang="en-US-POSIX">Öğretmenin biri öğrencilerine der; “Haftaya sizi sınav yapacağım.” Öğrenciler telaş içerisinde ne yapacaklarını düşünürken, öğretmen; “Merak etmeyin soracağım soruyu şimdiden söylüyorum. Sultan Ahmet’i soracağım” der. Tabi hemen gençler internetten, sitelerden Sultan Ahmet’le ilgili ne kadar bilgi varsa hepsini indiriyorlar. Soru 1: Sultanahmet’e hangi otobüsle gidilir? “Hocam nereden çıktı bu soru?” derken, tabi öğretmenin orada çocuklara vermek istediği bir mesaj var diyor ki; “Sevgili evlatlarım ben size Sultanahmet’i soracağım derken istedim ki gidin, orası tarihi bir şaheser. Gidin gözlerinizle görün. Elinizle duvarlara dokunun. İçine girin, oranın havasını teneffüs edin istedim. Siz ise işin kolayına kaçtınız.”</span></p>

      <p class="govde-metin"><span xml:lang="en-US-POSIX">Eskiden bizi öğretmenlerimiz kütüphanelere gönderirdi. Ciltler dolusu kitabın içine girerdik, konuları araştırırdık. O kitap kokusunu duymak bile güzel. Şimdi gir internete, bilgi doğru mu yanlış mı öyle bir süzgeç de yok. Bugün hangi konuyu yazıyorsan binlerce sayfa çıkıyor ama bu sayfalar doğru mu? Bu verilen mesajlar doğru mu, yanlış mı? Böyle bir süzgeçten geçmiyor bunlar.</span></p>

      <p class="govde-metin"><span xml:lang="en-US-POSIX">İnternetin, bilgisayarın zararları nelerdir? Hiçbir zararı olmadığını düşünsek, sadece zaman kaybı bile büyük bir zarar. Hafta sonları sabah kalkıp akşama, gecelere kadar. Geceleri on iki de girenler, sabahlara kadar internette geziyor. Bu büyük bir zaman kaybı. Ömrümüzün yarısı televizyon ve bilgisayarla geçiyor. Bu ne demek? Ne yaptın ki, neden yaşıyorsun o zaman? Sadece zaman açısından değil, çok fazla zararı var. Öncelikle kafa meşguliyeti oluyor. Chatle tanışılan kişilerle sohbet ederek vakit geçiriyorlar. Sadece chatle de kalmıyor birbirlerine telefonlar veriliyor. Telefonlarla görüşmeler başlıyor. Buluşmalar başlıyor. Hatta buluşmalar da çok kötü sonuçlara sebep olabiliyor. Sohbetle başlarken o insanlarla diyalog kurarken gün içerisindeki bütün her şeylerini tanımadıkları insanlarla paylaşıyorlar. Bay, bayan, erkek, kız, genç, iş adamı fark etmiyor. Güvenilir de değil. Yüz yüze olsanız gitseniz biriyle konuşsanız en azından adamın tipini görürsünüz. Ama böyle bir şey de yok. Oraya ne yazarsa ona inanmak zorundasınız.</span></p>

      <p class="govde-metin"><span xml:lang="en-US-POSIX">Uzun bir süre bizim evde bilgisayar yoktu. Televizyon zaten yok da, bilgisayar da yoktu. “Siz mağarada falan mı yaşıyorsunuz?” diyorlardı. Bütün hayat bilgisayar. Koca koca adamlar bile bilgisayar oyunlarına bağımlı hâle gelmişler. Bir de parayla oynanan oyunlar da var. Adam internetten köy kuruyor. Para da verilerek daha da geliştiriliyor. Adam o kadar bağımlı olmuş ki şuan üç bine internetteki köyünü satmaya karşı. İstemiyor satmam ben diyor. O köye internetten istila gibi bir şey olunca adam bir hafta üzgün dolaşıyor. Sanal âlemde gerçek gibi bir şey. Soruyoruz; “Neden bu kadar üzgünsün?” diye “Köyüm gitti.” Gitti köy eyvah!</span></p>

      <p class="govde-metin"><span xml:lang="en-US-POSIX">Hayatları tamamen bununla şekilleniyor. Mutlu olamıyor insan. Ondan sonra insanlar neden mutsuz deniliyor. Mesela Türkiye’de kumar oynamak yasak. Gençlerin kumar oynaması yasak. Ama internet üzerinde beş yaşındaki bir çocuk da girerek kumar oynayabiliyor. Sadece gençler üzerinde değil büyükler üzerinde de ciddi etkisi var bağımlılık yapıyor. Biz sadece uyuşturucu bağımlısı, alkol bağımlısı diye algılıyoruz ama demek ki internet bağımlılığı da var. Bir hastalık… İki gün boyunca adam bilgisayarın başından kalkmamış bağımlı olduğu için adam ölmüş. O kadar bağımlı olan var.</span></p>

      <p class="SOZ"><span class="char-style-override-5" xml:lang="en-US-POSIX">“Zaman öyle bir kılıçtır ki sen onu hayırlı meşguliyetlerde kullanmazsan, o seni hayırsız işler yaptırarak yaralamaya başlar.”</span></p>

      <p class="govde-metin"><span xml:lang="en-US-POSIX">İnternetin zararlarını kesinlikle anlamak, internetin zararlarını ve yararlarını bilerek internete girmek gerekiyor. Her şeyin azı karar çoğu zarar. Her şey kararında olmalı. Amacına uygun şekilde girdiğiniz zaman ancak faydalı olabiliyor. Eğer böyle olmazsanız zaten hayatınız bitmiş demektir. Bağımlılıktan kurtulmaya başladığınız, gerçek hayata döndüğünüz zaman hayat o kadar tatlı geliyor ki, çorap söküğü gibi geliyor zaten.</span></p>

      <p class="govde-metin"><span xml:lang="en-US-POSIX">Bazı hastalıklar vardır mesela; çocuk ateşlenir 40 dereceye çıkar ateşi anlarsınız. Bir de bir başka çeşidi vardır iç ateş adında. Bakarsınız ateşi yok gibi gelir size oysa içten ateşi vardır. Ve dikkat edilmezse çok ciddi sonuçlara sebep olabilir. Ben interneti böyle görüyorum. Televizyonun zararlarını, sıkıntılarını fark edebiliyorsunuz. Ama onu fark edemiyorsunuz. Sevgili gençler duyarlı olmak istiyorsanız, hayaliniz idealiniz olmasını istiyorsanız, hayatı hayat gibi yaşamak istiyorsanız internetin zararlarından koruyun kendinizi…</span></p>

      <p class="govde-metin"/>

      <p class="govde-metin"/>

      <p class="x2" id="toc_marker-3-4"><span xml:lang="en-US-POSIX">Yemi Değil, Tuzağı Görelim…</span></p>

      <p class="SOZ"><span xml:lang="en-US-POSIX">İşlerin ters gittiğinde,</span></p>

      <p class="SOZ"><span xml:lang="en-US-POSIX">Zaman zaman olabileceği gibi yürüdüğün yol dikleşmeye başladığında</span></p>

      <p class="SOZ"><span xml:lang="en-US-POSIX">Cebindeki para az, borçların çok olduğunda</span></p>

      <p class="SOZ"><span xml:lang="en-US-POSIX">Ve gülümsemek istemene karşın iç çekmek zorunda kaldığında,</span></p>

      <p class="SOZ"><span xml:lang="en-US-POSIX">Sıkıntıların seni biraz bunalttığında</span></p>

      <p class="SOZ"><span xml:lang="en-US-POSIX">Dinlen biraz istersen ama sakın yılma…</span></p>

      <p class="SOZ"><span xml:lang="en-US-POSIX">İniş çıkışlarıyla yaşam biraz tuhaftır.</span></p>

      <p class="SOZ"><span xml:lang="en-US-POSIX">Hep bildiğimiz gibi biraz dirense başaracak çoğu insan.</span></p>

      <p class="SOZ"><span xml:lang="en-US-POSIX">Oysa bir anda yitirir her şeyini.</span></p>

      <p class="SOZ"><span xml:lang="en-US-POSIX">Çok ağır yol aldığını düşünsen de sakın yılma.</span></p>

      <p class="SOZ"><span xml:lang="en-US-POSIX">Bir dahaki sefere kazanırsın kim bilir.</span></p>

      <p class="SOZ"><span xml:lang="en-US-POSIX">Başarı; başarısızlığın ters yüz edilmesidir.</span></p>

      <p class="SOZ"><span xml:lang="en-US-POSIX">Şüphe bulutlarının gümüş rengidir</span></p>

      <p class="SOZ"><span xml:lang="en-US-POSIX">Ve asla bilemezsin başarıya ne denli yakın olduğunu.</span></p>

      <p class="SOZ"><span xml:lang="en-US-POSIX">Çok uzak görünür kimi zaman oysa çok yakındır.</span></p>

      <p class="SOZ"><span xml:lang="en-US-POSIX">Son yumruğu vurana kadar dövüşmekten kaçma.</span></p>

      <p class="SOZ"><span xml:lang="en-US-POSIX">Sakın yılma çünkü başarı her şeyin en kötüye gittiğine inandığında</span></p>

      <p class="SOZ"><span xml:lang="en-US-POSIX">Tam karşındadır…</span></p>

      <p class="SoZ-ADI"><span class="char-style-override-3" xml:lang="en-US-POSIX">‘Alıntıdır, yazarı bilinmiyor.’</span></p>

      <p class="govde-metin"><span xml:lang="en-US-POSIX">Bizim gençlerimizin içinde muhteşem bir potansiyel, müthiş bir enerji var. Çok zeki bir milletin evlatlarıyız. Bunu bildikleri için zaten gençlerimizin enerjisini, bilgisini, zekâsını başka yerlerde harcamaları için her gün yeni oyunlar, yeni aletler, yeni gidişatlar, yeni yollar çiziyorlar çocuklarımıza. Çünkü biliyorlar gerçekten müthiş yeteneklere sahip bizim çocuklarımız. Genç bir hedef belirlediği zaman içindeki muhteşem enerjiyle o hedefi gerçekleştirmemesi mümkün değil. Biliyorlar ki bu ülkenin evlatları kafaya bir şey koydukları zaman ya ölürler, ya yaparlar. Bilirler ki, o işi başarmadan, bitirmeden asla pes etmezler. Bunu çok iyi bildikleri için de gençlerimizin hem kendileri, hem de vatanı için hayırlı hedefler belirlemesini engellemek ve lüzumsuz, boş işlerle zaman harcamalarını sağlıyorlar sevgili dostlar.</span></p>

      <p class="govde-metin"><span xml:lang="en-US-POSIX">Her gün bilgisayarda yeni oyunlar çıkartıyorlar. Çocuk ağlıyor; “Anne ver bilgisayarımı tarlamı hasat yapmam lazım mahsullerim çürüyecek.” Bir oyun varmış; ekip biçiyorsun çiftçilik yapıyorsun. Her gün sulamak gerekiyor, sulamazsa mahsul çürüyecek… Sanal âlemdeki meyve, sebze çürüse ne olur, çürümese ne olur?</span></p>

      <p class="govde-metin"><span xml:lang="en-US-POSIX">Ya da günde bin mesaj bedava, günde şu kadar saat telefonda konuşmak bedava. “Ne kadar güzel böyle kampanyalar yaparak bize konuşma fırsatı tanıyorlar” diyoruz. Oysaki şunun farkında değiliz; bunlarla bizim içimizde var olan o enerjiyi nasıl da boşaltıyorlar.</span></p>

      <p class="govde-metin"><span xml:lang="en-US-POSIX">Futbol maçlarıyla, “Şu takım şampiyon oldu!” bağırmalar, çağırmalar. Şampiyon olduğundaki o sevinçle içimizde aslında bizi daha hayırlı işler yapmaya sevk edecek ve o işi başarmayı sağlayacak içimizdeki o enerjiyi, potansiyeli işe yaramaz yerlerde boşalttırdıklarının farkına varamıyoruz.</span></p>

      <p class="govde-metin"><span xml:lang="en-US-POSIX">Hadi güzel gencim kendine gel, farkında ol. Bu oyun senin için oynanıyor. Bu oyun senin yüzünden oynanıyor. Çünkü adamlar seni senden daha iyi tanıyorlar. Sen sahip olduğun yeteneklerin farkında değilsin. Sen sahip olduğun enerjinin, zekânın farkında değilsin. Sen sahip olduğun tarihin, kültürün, geleneklerinin farkında değilsin. Genlerinin farkında değilsin. Ama adamlar senin binlerce yıllık tarihini biliyor. Sen zannediyorsun ki on yedi yıldır dünyadayım. Anneni, babanı ve belki dedeni biliyorsun ama o adam senin yedi sülaleni biliyor. Selçuklunu, Osmanlı’nı biliyor. Senin ta peygamberini biliyor. Senin peygamberinin hangi imkânsızlıklar içerisinde neler başardığını biliyor. Senin dedelerinin o küçücük bir beylikten nasıl koca cihana hükmeden bir devlet olduğunu çok iyi biliyor. İmkânsız gibi görüneni, İstanbul’u nasıl fethettiğini, hangi ruhla, inançla, hangi değerlerle fethettiğini çok iyi biliyor.</span></p>

      <p class="SOZ"><span class="char-style-override-5" xml:lang="en-US-POSIX">“Bir insanın başarısı ile başarısızlığı arasındaki ayırıcı çizgi, zamanını ne kadar iyi yönettiği konusunda ortaya çıkar.”</span></p>

      <p class="govde-metin"><span xml:lang="en-US-POSIX">Ve biliyor ki bugün onların torunları da eğer o gün dedelerinin duygu, düşünce, ruh hâline bürünürlerse, eğer onlarda onlar gibi olmaya başlarlarsa, o gün yakalanan ruhu, bugün de gençler yakalayabilirse tekrar bunlar başımıza bela olurlar. Tekrar dünyaya hükmederler. Ama bizim dünyaya hükmetmek gibi bir niyetimiz yok. Bizim dünyaya hakkı, adaleti, inancı götürmek gibi hayalimiz var. Biliyorlar ki bunlar dünyaya hükmederse adaleti getirirler. Neden istiyoruz bunu? Biz gittiğimiz yere adaleti, sevgiyi, hoşgörüyü, insanlığı, ahlakı ancak bunları götürürüz. Bunu da benim inancım emrediyor zaten.</span></p>

      <p class="govde-metin"><span xml:lang="en-US-POSIX">Onun için sevgili gençler her gün önünüze çıkan tuzakları artık bırakın. Üniversite sınavıymış, liseye giriş sınavıymış, KPSS imiş ne bunlar? Bunlar sizi yıkmak için o kadar güçlü unsurlar mı? Bakıyorum at gözlüğü takmış gibi sadece bir yere odaklanıyorlar. On sekiz yaşındaki gencim üniversite sınavıyla boğuşuyor, dünyanın sonu zannediyor. Denemede kötü bir sonuç aldığında yıkılıyor. On sekiz yaşındaki Fatih, İstanbul’un fethinin hayallerini kuruyor. Farkın ne? O senin deden…</span></p>

      <p class="govde-metin"><span xml:lang="en-US-POSIX">Lütfen kendimize gelelim, nasıl bir tarihe, nasıl bir kültüre sahip olduğumuzu bilelim. Bizi motive edecek, bize yol gösterecek, model olacak tarihimizi okuyalım. Ve bize kurulan bu tuzakların farkına varalım. Zamanımızı en iyi şekilde değerlendirerek dedelerimiz gibi büyük hedeflerin adamı olalım.</span></p>

      <p class="govde-metin"/>

      <p class="x2" id="toc_marker-3-5"><span xml:lang="en-US-POSIX">Elimizden Geleni Ardımızda Bırakıp,</span></p>

      <p class="x2" id="toc_marker-3-6"><span xml:lang="en-US-POSIX">Yapmamız Gerekenleri Yapalım…</span></p>

      <p class="govde-metin"><span xml:lang="en-US-POSIX">Zaman hızlı geçiyor. Zamanın bir kıymeti yok arkadaşlar. Zamanı içinde bulunduğunuz an itibariyle değerlendirmeniz, zamanında yapmanız gereken sorumlulukları yapmalısınız. Sınava hazırlanan gençlerimizin sınava son bir ay kala derslerine asılmaları bir anlam ifade etmiyordur. İstediğiniz hedeflere ulaşmak istiyorsanız zamanınızı verimli bir şekilde kullanarak sınava hazırlık sürecini geçirmelisiniz.</span></p>

      <p class="govde-metin"><span xml:lang="en-US-POSIX">Eğer çalışmayı baştan beri sıkı tutarsanız, baştan beri atması gereken adımları atarsanız, Haziran ayı geldiğinde üniversiteye giriş sınavı ve lise sınavı her geçen gün gözünüzde daha da küçülür. Sınav günü geldiğinde adeta ayağının altındaki bir karınca gibi, bir kum tanesi gibi görünür. Ne üniversite sınavı, Ne liseye giriş sınavı, ne KPSS ne de bir başka sınav psikolojinizi bozar. Çünkü hazırlanmış, alın teri dökmüş, emek harcamışsınızdır. Arkadaşlarınız gezip, tozup eğlenirken, televizyon başından kalkmazken, cep telefonlarıyla binlerce mesajı atmak için uğraşırken, internette arkadaşlarıyla sohbet ederken siz, elinizden geleni değil, yapmanız gerekeni yapmışsınızdır.</span></p>

      <p class="govde-metin"><span xml:lang="en-US-POSIX">Çok kızdığım sözlerden bir tanesi de budur. Bir şey söylediğimizde; “İnşallah hocam, elimden geleceğini yapacağım.” Ben ne bileyim senin elinden ne gelir, ne gelmez… Belki senin elinden hiç bir şey gelmez. Elinden geleni yapma, yapman gerekeni yap…</span></p>

      <p class="govde-metin"><span xml:lang="en-US-POSIX">Mesela; karşında bir iş var, aşılması gereken bir engel var. Bulunduğunuz ortam ve konum içerisinde yapmanız gerekenler var. Size düşen yapmanız gerekenleri yapmak. Ne yapmanız gerekiyor? Şu an oturup televizyon mu izlemeniz gerekiyor? Şuan internetin başında oturup saatlerce kalkmamanız mı gerekiyor? Şuan arkadaşlarınızla saatlerce telefonda konuşmanız mı gerekiyor? Yoksa oturup ders çalışıp, soru çözmeniz mi gerekiyor? Eksik konuları tespit etmeniz mi gerekiyor? Eksik konuları gidermeniz gerekiyorsa bunları yapacaksınız, bunlar için gayret sarf edeceksiniz. Bulunduğunuz zaman ve ortam içerisinde size faydası olacak iş ne ise onu yapın.</span></p>

      <p class="govde-metin"><span xml:lang="en-US-POSIX">Elbette insanların hayatta yapmak istediği şeyler vardır. Her insanın vardır. Şuan eminim birçok öğrencinin canının yapmak istediği şeyler var. Şuan canınız gezmek isteyebilir ya da şuan canınız arkadaşlarınızla sohbet etmek isteyebilir. Tamam, ama bir de şuan yapmanız gerekenler var. Onun için bazen canımızın istediği şeyleri erteleyip, o an yapmamız gerekenleri yapıp sonra canınızın yapmayı istediği şeyleri bir ödül olarak kendinize sunabilirsiniz.</span></p>

      <p class="govde-metin"><span xml:lang="en-US-POSIX">Sevgili gençler, nefsin ve şeytanın tuzaklarına düşmeyin. Zamanı doğru kullanmayı öğrenin. Kaybedecek bir anınız yok.</span></p>

      <p class="govde-metin"><span xml:lang="en-US-POSIX">Mesele; sınavlar, dersler değil. Mesele; vazgeçmeyen bir genç, mesele; idealleri peşinde koşan bir genç… Mesele; dünyada dönen dolapları ve oyunları görebilen, dünyanın neresinde olursa olsun bir Müslüman kardeşinin derdiyle dertlenebilecek duygu, akıl dünyasına sahip, vicdan sahibi bir genç… Mesele; duyarlı bir genç…</span></p>

      <p class="govde-metin"><span xml:lang="en-US-POSIX">Zaman gelip geçecek, sınavlar gelip geçecek, üniversitede bitecek. Hayat bitiyor mu? Bitmiyor… Zorluklar devam ediyor. Her gün mücadele edilmesi gereken bir şeyler var hayatımızda.</span></p>

      <p class="govde-metin"><span xml:lang="en-US-POSIX">Onun için bugün küçük sınav kaygılarını ve streslerini aşamayanlar, bu küçük engeller karşısında yıkılanlar, yere yuvarlananlar, yere düştüğünde bir daha ayağa kalkacak cesareti içinde bulamayan gençler, yarın hayatta hep tokat yiyen, darbe yiyen, ayaklar altında ezilen kişiler olacaktır…</span></p>

      <p class="SOZ"/>

      <p class="SOZ"><span xml:lang="en-US-POSIX">Sadece iri şeyler değil, bir üzüm tanesi, bir incir bile bir anda olgunlaşmaz. Eğer bana hemen şimdi bir incir istiyorum desen sana; “Dostum, bunun için zaman gerek. Bekle de tane olsun, büyüsün ve sonunda olgunlaşsın” diye cevap veririm. Oysa sen ruhların bir çırpıda meyvelerini tamamen olgunlaştırmalarını istiyorsun. Bu doğru mudur?</span></p>

      <p class="SoZ-ADI"><span class="char-style-override-3" xml:lang="en-US-POSIX">‘Epictetus’</span></p>

      <p class="govde-metin"><span xml:lang="en-US-POSIX">İçinde bulunduğumuz durumu ne kadar da güzel ifade ediyor. Bir üzüm tanesinin, bir incir tanesinin bile olgunlaşması, tatlı olması, yenilebilecek bir konuma gelmesi için bir zaman gerekiyor. Tane oluyor, büyüyor ve sonra olgunlaşıyor. Bir incirin bile olgunlaşması için neredeyse bir yıllık bir süre gerekiyorsa, hedeflerine ve hayallerine ulaşmak için de zaman gerekmeyecek mi? Gerekecek de bu acelecilik ne diye? Şuan istediğiniz seviyede, istediğiniz yerde olmadığınız için moralinizi bozmanıza gerek yok ki, eğer böyle yapıyorsanız diyorsunuz ki; “Bu incir neden acı? Bu üzüm neden ekşi?” Hâlbuki daha üzümün olgunlaşması için zaman var. Acele etmenin anlamı yok. Siz bu üzümü, bu inciri Haziran ayında yiyeceksiniz. Hazirana kadar bu olgunlaşacak, ama bu olgunlaşacak olan sizsiniz.</span></p>

      <p class="SOZ"><span xml:lang="en-US-POSIX">“İşlerinden boş kaldığın zaman, tekrar çalış ve yorul. “</span></p>

      <p class="SOZ"><span xml:lang="en-US-POSIX">[Kur’an-ı Kerim 94-7]</span></p>

      <p class="govde-metin"><span xml:lang="en-US-POSIX">Siz vazgeçmeden devam eder, vazgeçmeden sular, merhametinizi, sabrınızı, özgüveninizi verirseniz, hayal kurabilirseniz, o üzüm ekşiyken onun olgunlaşmış hâlini şimdiden hayal edebiliyorsanız, gözlerinizi kapattığınızda bu emeğin karşılığında, bu sabrın sonunda o güzel meyveleri yiyebileceğinizi hayal edebiliyorsanız, yiyebileceğinize inanıyorsanız emin olun ki o gün gelecek sevgili kardeşim.</span></p>

      <p class="govde-metin"><span xml:lang="en-US-POSIX">Ama bugün inanmıyorsanız yatırım yapmazsınız. İnsanlar kaybedeceklerini bildikleri bir hisse senedine yatırım yaparlar mı? İnsanoğlu inandığı şeye yatırım yapar. Şuan sınavlara hazırlanmayan, ders çalışmayı bırakmış, test çözmeyi bırakan arkadaşlar bu sınavla ilgili umutlarını, hayallerini kaybedenler, umutlarını rafa kaldıranlar inansalar, umut etseler, sebat etseler görecekler ki o zaman istedikleri hedefe ulaşacaklar…</span></p>
    </div>
  </div>
</body>
</html>
