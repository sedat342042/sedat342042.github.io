<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x4-4.html" xml:lang="tr-TR">
    <div class="Basic-Text-Frame">
      <p class="x1" id="toc_marker-4"><span xml:lang="en-US-POSIX">IV. Duyarlı Gencin İrade Gücü</span></p>

      <p class="SOZ"><span xml:lang="en-US-POSIX">‘İnsanı büyük veya küçük yapan kendi iradesidir.’</span></p>

      <p class="SOZ"><span xml:lang="en-US-POSIX">Schiller</span></p>

      <p class="x2" id="toc_marker-4-1"><span xml:lang="en-US-POSIX">İç Disiplin ve İrade…</span></p>

      <p class="govde-metin"><span xml:lang="en-US-POSIX">İrade, kişinin eylemlerini, arzu, niyet ve amaçlarına göre kontrol altında tutabilme ve belirleme gücüdür. İrademiz bizim için en önemli unsurlardan biridir. Ünlü bir yazara soruyorlar; “Hayatta muvaffak olmak için ne lazım? Sağlık mı, para mı, zekâ mı, yüksek bir ilgi mi?” “Hayır, hayatta muvaffak olmak için her bakımdan beslenmiş, büyütülmüş irade kuvveti lazım. Bu irade kuvvetine biz fizikteki tabiriyle enerji diyoruz. Sıhhati de, refahı da, kültürü de o oluşturuyor. Bir baba öldü. Uğraş, didin, ara, bul, atıl, bağır, durmak zamanı geçti çalışmak zamanıdır.”diyor.</span></p>

      <p class="govde-metin"><span xml:lang="en-US-POSIX">Siz başarılı, mutlu olmak istiyorsunuz ama iradeniz sizi destekliyor mu? Eğer beraber hareket etmiyorsanız bu çok zor olacaktır. Hayaliniz var, hayal kurduğunuz üniversiteler, işler var. İradenizin de bu hayalinizi desteklemesi gerekir. Bir gün Mecnun Leyla’nın köyüne gitmek için bir deve edinmiş yol almaya başlamışlar. Mecnun’un bütün derdi bir an önce Leyla’nın köyüne ulaşmaktır. Fakat devenin derdi ise başka. O da geriye kalan yavrusunu düşünmekte. Onun hasretiyle yanmaktadır. Mecnun kendindeyken deveyi Leyla’nın köyüne doğru sürmekte. Fakat birazcık dalınca deve geri dönüp yavrusunun olduğu yere doğru koşmakta. Mecnun kendisine geldiğinde biraz önce geldikleri yerden fersahlarca geriye gittiklerini görmekte. Mecnun ve deve bu şekilde tam üç gün boyunca yol almışlar. En nihayet Mecnun bu işin böyle sürüp gidemeyeceğini anlar ve deveye “A devecik ikimizde aşığız. Fakat gideceğimiz yerler birbirine zıt. Onun için seninle arkadaşlık edemeyiz. Eğer bu beraberliği sürdürecek olursak hiçbir zaman hedefe ulaşamayız” deyip, deveyi serbest bırakır.</span></p>

      <p class="govde-metin"><span xml:lang="en-US-POSIX">Siz başarılı olmak istiyorsunuz, mutlu olmak istiyorsunuz. Hayalinizdeki üniversiteyi kurmak, hayalinizdeki işe sahip olmak, iç dünyanızla barışık olmak istiyorsunuz, zirveye çıkmak istiyorsunuz, zirveye tırmanmaya başlıyorsunuz. Ama arzu ve istekleriniz başka yola doğru gidiyor. Rahatınızın bozulmasını istemiyor, bol bol uyumak istiyor, sıcak evinden çıkmak istemiyor, yürümek istemiyor, koşmak istemiyor. Eğer bu sorunu çözmeyip, iradenizi güçlendirmez, onu da yanımıza katmazsanız başarıyı yakalamanız zor olacak. Onun için Arap atı koşarak iki saat gider. Deve ise ağır ağır gider ama gece gündüz yol alır. İnanıyorum ki yavaş yavaş ama gece gündüz giderek başarıyı yakalamamız daha kolay olacaktır.</span></p>

      <p class="govde-metin"><span xml:lang="en-US-POSIX">Nefsimiz, irademiz, iç dünyamızda bizim başarısızlığımı isteyen başka şeyler istiyor. Oturmak istiyor, sırt üstü yatmak istiyor, müzik dinlemek istiyor. Ama bunlar bizi başarısızlığa götürüyorsa ki götürdüğü ortada. O zaman bizim önce irademize bir ket vurmamız lazım. Önce irademizin farkına varalım.</span></p>

      <p class="govde-metin"><span xml:lang="en-US-POSIX">Tabi nefis dediğimiz kavram da burada çok devreye giriyor. Mesela insanoğlu; keyfi, rahatı, zevki, eğlenmeyi, dinlenmeyi sever. Şuan gençlerin en büyük sorunu o değil mi? Çünkü insanın içinde egosu var, nefsi var. Vücudun yani insanın maddi varlığının menfaatlerini sağlamaya çalışıyor. İyi ki de var yoksa insan acıktığını, susadığını, dinlenmesi gerektiğini bilmez. Fakat vücudun kendisini yönetecek bir müdüre ihtiyacı var. Bu müdür de nefis…</span></p>

      <p class="govde-metin"><span xml:lang="en-US-POSIX">Nefis; insanın içinde bir varlık olarak tarif edilebilir. İçimizde var olan bu nefis; çok hırçın bir varlıktır. Şiddetli arzuları olan bir şeyi tutturdu mu onu isteyen, inat eden, ille de bunu ver bana, bunu al diyen adeta yaramaz bir çocuk gibidir. Laf dinlemez, sözden anlamaz. İsterim de isterim… Küçükken yemek yemek, bakkaldan bir şeyler almak; çikolata, şeker, dondurma, kola gibi şeyler ister. Artık ilkokul, ortaokul, lise derken gençlik yıllarında bedenin ve nefsin arzuları farklıdır. Sonra üniversiteyi kazanmak ister. Üniversite de nefsin beklentileri değişir. Okul bittiğinde evlenmek ister. Evlilik hayatından sonra iş, makam, mevki, şan, şöhret, para, hırs… Nefsin sürekli istekleri ve arzuları vardır. Bizler genelde düşmanı dışarıda arıyoruz. Fakat dışarıda da düşmanlarımız çok ama bizim en büyük düşmanımız içimizde. Nefsimiz, egomuz…</span></p>

      <p class="govde-metin"><span xml:lang="en-US-POSIX">Egomuz; insanlarla sürekli bir çatışma ve mücadele içindedir. Dünyayı bir savaş alanı olarak gösterir bize. Birilerini yarışta geçmemiz, birilerinden daha iyi giyinmemiz, daha iyi konuşmamız, daha güzel yiyecekler yememiz, daha güzel evlerde oturmamız gerekir. Sürekli bizi bir şeylere sevk eder. Daha rahat olma ve daha büyük zevkler peşinde koşturmaya çalışır bizi. Egomuz; her şeyin bizim karşımızda olduğunu, düşmanımız olduğunu söyler. Cevaplandırmamız gereken bir soru var. Dışarıdaki hayat bize karşı mı, bizim yanımızda mı?</span></p>

      <p class="govde-metin"><span xml:lang="en-US-POSIX">Bir gazeteci Einstein’a “İnsanoğlunun yanıtlaması gereken çok önemli bir soru var mı?” diye sorduğunda, Einstein; “Evet, o da şu; Evren dost mu, değil mi?” Evren bizim dostumuz mu? Buna karar vermemiz lazım. Başarısız olan insanlara baktığımız zaman hayatı, dünyayı, evreni kendilerine bir düşman olarak görüyorlar. Yaratıcı dünyayı sana düşman olarak yaratmadı ki. Yaratıcı dünyayı, evreni senin için yarattı. Kâinatı yaratma nedeni sensin. Hep hayatın, insanların bize karşı olduğunu söyleriz ve nefsimiz her şeyi ikiye böler. Ben ve başkaları. Benim gibi olanlar ve benim gibi olmayanlar. Bana benzeyenler, benim gibi düşünenler, bana benzemeyen ve benim gibi düşünmeyenler… Hoşuma giden şeyler, hoşuma gitmeyenler…</span></p>

      <p class="govde-metin"><span xml:lang="en-US-POSIX">Güzel çirkinden, çirkin güzelden hoşlanmaz. Zengin fakirden, fakir zenginden hoşlanmaz. Akıllı adam aptaldan, aptal da akıllıdan nefret eder. Bize benzemeyen kötüdür, düzeltilmelidir, yontulmalıdır ya da yok edilmelidir. Nefsimiz bize bunları söyler. Oysaki insanın özü bir tarlaya benzer. Ve o tarlaya iyilik ve kötülük tohumlarını birlikte ekeriz. İş hangi tohumu büyüttüğümüze bakar. Eğer biz iyilik tohumlarını büyütür, sular, gübreler, zamanı gelince ilaçlar, budanması gerektiği zaman budarsak, onları yetiştirir beslersek mahiyet itibariyle iyi bir insan; nefsini terbiye etmiş, kontrol altına almış bir insan olur.</span></p>

      <p class="govde-metin"><span xml:lang="en-US-POSIX">Nefis; bir canavardır. Eğer o canavarı dizginlemezsek o canavar sonunda bizi de yutacaktır. Nefsini ıslah etmeyen ferah bulamaz, huzur bulamaz, mutluluk bulamaz. Nefsini dizginlemeyen başarıyı bulamaz. Yakalasa bile o başarıdan zevk alamaz. Çünkü sürekli yeni şeyler çıkarır karşımıza. Bir işe girmemizi ister, bir işe girerseniz; şef olmanızı ister, şef olursunuz; müdür yardımcısı olmanızı ister, müdür yardımcısı olursunuz; müdür olmanızı ister, müdür olursunuz; genel müdür olmanızı ister. Yani sürekli sizden bir şeyler ister ve sahip olduklarınızın tadını çıkartamazsınız. Haz duyamaz, mutlu olamazsınız. Nefis; bir bebek gibidir. Süt emen bir bebek gibidir. Eğer onu zamanı gelince sütten kesmezseniz; onun bırakmaya hiç niyeti yoktur. Ve her emdiği süt onun daha da güçlenmesine ve bizi daha da mutsuz etmesine neden olur.</span></p>

      <p class="govde-metin"><span xml:lang="en-US-POSIX">Nefis; bir akarsudur. Eğer onun önüne baraj kurmazsanız; ondan faydalanma şansınız yoktur. Nefsin sahip olduğu özellikleri hedeflerimize ve hayallerimize kanalize edebilirsek o zaman başarılı oluruz. Ders çalışırken, bir işle uğraşırken, hayallerimizi gerçekleştirmek için yorulduğumuz zaman nefsimiz dinlenmeyi arzu ettiğinde onun hırslı olma, inat etme, başarma arzusunu kullanırsak işte o zaman nefsimiz bizim yanımızda olur. Aylarca gece gündüz çalışmış, tarlanıza buğdayınızı, arpanızı ekmişsiniz. Harman günü gelmiş, günlerce o güneşin altında terler dökerek harmanınızı biriktirmişsiniz ve artık kış sizin için rahat geçecek çünkü siz emeğini vermişsiniz ama bir anlık gafletinizden küçük bir kıvılcım bütün sermayenizin yok olmasına neden olabiliyor.</span></p>

      <p class="govde-metin"><span xml:lang="en-US-POSIX">İşte başarısız olan insanların, başarısızlığın altındaki en büyük etken bu. Onlar iyi çalışıyorlar, inanıyorlar, gecelerini gündüzlerine katıyorlar. Ama öyle bir an geliyor ki küçük bir kıvılcım, nefislerine uymaları, yaptıkları bütün çalışmaların boşa gitmesine neden oluyor.</span></p>

      <p class="govde-metin"><span xml:lang="en-US-POSIX">Nefsin mertebeleri vardır. İlk mertebesinde sürekli isteklerde bulunur. Bizim mutsuz olacağımız, başarısız olacağımız şeyleri ister. Sürekli emirler yağdırır bize. Şeytani istekler de bulunur. Hırsızlık yaptırır, katil olmamıza sebep olur. Yeter ki istediği yapılsın. Birinci mertebedeki nefis her türlü kötülüğü ister. “Git şu kişiye eziyet et, parasını gasp et, ben şu makamı istiyorum.” Her kötü şeyi ister. Şeytani çünkü. İyi bir şey istemez.</span></p>

      <p class="govde-metin"><span xml:lang="en-US-POSIX">Bu gibi sözlerle kötülüğe, başarısızlığa, mutsuzluğa götürür ve istediği yanlışı yaptırır. Ders çalışmak istiyorsunuz. Nefis hemen başlıyor; “Bırak dersi şimdi en sevdiğin dizi başlıyor.” Mücadele ediyorsunuz onunla “Hayır ders çalışmam lazım” diyerek. Bu defa; “Yarın sekiz de kalkacaksın ya altı da kalkarsın o iki saatte çalışırsın” “Evet, aslında sabah iki saat erken kalkarsam olur” diyorsunuz ve sabah da altıyı bırakın sekiz de bile değil siz onda kalkıyorsunuz. Nefsin tek bir işi var; o an size isteğini yaptırmak. O an o istediğini yaptırmak için her türlü şeyi söyler. Yaptırdı mı, sonrası onu ilgilendirmiyor geçer karşınıza kahkahalarla güler. Dalga geçiyor sizinle. Nefsin sizinle dalga geçmesine, alay etmesine nasıl müsaade ediyorsunuz?</span></p>

      <p class="govde-metin"><span xml:lang="en-US-POSIX">Onu yaptırana kadar isteklere devam eder. Ama ikinci mertebeye geldiğinizde; yaptığınızda içinizde bir pişmanlık olur. “Nasıl böyle bir şey yaptın? Sınavları kazanman gerekirken senin için bunca imkân önüne serilirken, sen nasıl böyle bir şeyi yaptın? İşte bu nefsin ikinci mertebesidir. Ama bu çok önemli hassas bir mertebedir. Ama burada dikkatli olmak lazım. Çünkü ilk mertebeyle yan yanadır. Bir an gaflete düşerseniz tekrar eski yerine yuvarlanıverir. Önce dağa tırmanmak istemez, sonra tırmanmaya başlar, ama zorlanır. Zorlanmasına aldırış etmeden yola devam ederseniz zirveye doğru çıkarsınız. Eğer sese kulak verirseniz, düşersiniz. Yani ikinci mertebe pişman olma mertebesidir. Pişman olursunuz ama bakın bu ikinci mertebe sınavlar bittikten sonra bir anlam ifade etmiyor.</span></p>

      <p class="govde-metin"><span xml:lang="en-US-POSIX">Üçüncü basamağa çıktığınızda artık önünüz açıktır dostlar. Çünkü üçüncü basamakta; ikinci basamakta yapmış olduğunuz şeyleri sürekli yaparak, onları destekleyerek, iyi bir insan olma yolunda hareket ederek, gıybet etmeyi bırakarak, insanlara tebessüm ederek, insanlara iyilik eli uzattığınızda, insanların kötü taraflarını değil güzel taraflarını görmeye başladığınızda, büyükler için eşinizle tartışmayı, kavga etmeyi, evliliğinizi cehenneme dönüştürmeyi bırakıp birlikte paylaşabileceğiniz güzel şeyleri görmeye başlayarak paylaştığınızda artık üçüncü mertebede sağlam bir noktada olursunuz.</span></p>

      <p class="govde-metin"><span xml:lang="en-US-POSIX">Yanınızda en güzel diziler oynanıp birileri seyrederken, teneffüslerde, gece geç saatlerde, sabahın erken saatlerinde kalkıp ders çalışıyor olmanız, dışarıda arkadaşlarınız sizi telefonla arayıp, eğlenceye davet ederken, bir yerlere çağırırken, tuzaklara, çukurlara doğru çekerken siz onlara ‘hayır’ kelimesini kullanabiliyorsanız artık üçüncü mertebedesiniz. Dağa tırmanmak için sürekli tırmanmak lazım. Bisiklete binerken, bir sefer pedal çevirdiğinizde bir adım atarsınız çevirmezseniz düşersiniz. Bisikleti sürebilmek, ilerleyebilmek için sürekli pedal çevirmeniz gerekir. Bir işi sürekli yapmak lazım. Onun için güzellikleri, doğruluğu, çalışkanlığı hayallere gidecek olan yolun adımlarını, her gün atmaya başladığınızda göreceksiniz ki hedeflerinize doğru hızla ulaşacaksınız. Ama bu üçüncü basamakta da şımarıp tekrar eski hâlimize dönmememiz lazım. Yani şımarmaya zaman yok. Her an küçük bir hata, her an küçük bir yanlış sizi mahvedebilir. Tekrar eski tembelliğe doğru götürebilir.</span></p>

      <p class="govde-metin"/>

      <p class="govde-metin"/>

      <p class="x2" id="toc_marker-4-2"><span xml:lang="en-US-POSIX">İç Disiplini Nasıl Geliştireceğiz?</span></p>

      <p class="govde-metin"><span xml:lang="en-US-POSIX">Yapmak istediklerinizi reddetmeyin, erteleyin. Yapmanız gereken önemli bir görev sırasında canınızın istediği şeyleri kendinize ödül olarak koyun. Yapmanız gerekeni bitirdikten sonra ödül olarak koyduğunuz şeyi yapabilirsiniz. Ders çalışıyorsunuz canınız müzik dinlemek istiyor. “Şu denemeyi bitirirsem yarım saat müzik dinleyebilirim.” Gidip dışarıdan bir dondurma almak istiyorsunuz. “İki saat Türkçe çalışırsam, gidip dondurma alabilirim.” Yani şuan yapmanız gereken şeyler var. Bir de canınızın yapmak istediği şeyler var. Canınızın istediklerine değil, yapmanız gerekenlere öncelik verin.</span></p>

      <p class="govde-metin"><span xml:lang="en-US-POSIX">Bedeninizi ve ruhunuzu pozitif pozisyonda tutun. Bedeninizin dik pozisyonu; omurganız düz, başınız dik olduğu durumlardır. Psikolojik durumunuzu pozitif konuma getirmeniz için kendinizi mutlu, güçlü ve sevinçli hissettiğiniz zamanları düşünün. Kendinizi pozitif konumda düşünmek ve bunu hissetmek en iyisini yapmanız için bir adım olacak.</span></p>

      <p class="govde-metin"><span xml:lang="en-US-POSIX">Sloganların gücünü kullanın. İnsan beyni sloganlardan çok çabuk etkilenir. Uzun bir konuşmanın yapamadığı bir etkiyi bir tek slogan yapabilir. Beyninizin bu özelliğinden yararlanarak kendinizi en kararlı, en iradeli, en çalışkan hissedeceğiniz ruhsal duruma getirebilirsiniz. Sınav hazırlık sürecinde kendinize bir slogan, özdeyiş, şiir, şarkı bulun ve bunu ders çalışırken görebileceğiniz bir yere asın. Ayrıca bu sloganı sık sık hem de yüksek sesle tekrarlayın. Bu durum sizin sonuca ulaşmak istediğinizi körükleyecektir.</span></p>

      <p class="govde-metin"><span xml:lang="en-US-POSIX">Alternatiflerin sayısını azaltın. Yani Tarık bin Ziyad’ın Endülüs’ü fethetmek için İspanya’ya asker çıkardığında askerlerin kazanmadan dönüş ihtimalleri kafalarından silmek için bütün gemileri yakması gibi sizde kendinize tek bir yol seçin ve bu yolda yürümek için çaba harcayın.</span></p>

      <p class="govde-metin"><span xml:lang="en-US-POSIX">İç disiplininizi azaltan kişi ve durumlardan uzaklaşın. Sizin iç disiplininizi azaltan durum ne ise öncelikle bunu tespit edin. Bu tür kontrolleri elinizden alabilen unsurlardan uzaklaşmak için aranıza aşılmaz engeller koyun. Örneğin televizyon sizin için sorun teşkil ediyorsa odanızdaki televizyonu kaldırın.</span></p>

      <p class="govde-metin"><span xml:lang="en-US-POSIX">Hayalinizdeki başarıya ulaştığınızda ne hissedeceğinizi düşünün. Üniversiteyi kazandığınızda sizi hangi mutlulukların beklediğini hayal edin. Bunlar sizi mutlu edecek, coşturacaktır. Eylül, ekim ayında hayalinizi kurduğunuz okulun bahçesinde düşünün kendinizi. Kampüste dolaştığınızı düşünün. İşi neden yapmanız gerektiğini netleştirin.</span></p>

      <p class="govde-metin"><span xml:lang="en-US-POSIX">Yapmak zorunda olduğunuz işler için mantıksal, duygusal ya da ekonomik gerçekleriniz varsa o işi istekli olarak ve hatta kısa sürede yaparsınız. Bu yüzden neden ders çalışmanız gerektiği hakkında tutarlı, iyi düşünülmüş ve gerçekçi nedenler bulun.</span></p>

      <p class="govde-metin"/>

      <p class="x2" id="toc_marker-4-3"><span xml:lang="en-US-POSIX">İrade Nefse Karşı…</span></p>

      <p class="govde-metin"><span xml:lang="en-US-POSIX">Nefis her zaman rahatlık ister. Hiçbir zaman yorulmak, yükün altına girmek istemez. Ders çalışmak, yorulmak, kitap okumak, soru çözmek, herhangi bir teknik konu üzerinde çalışmak, bir yeni iş öğrenme ve gayreti içerisinde olmak, bunların hepsi nefse ağır gelen işlerdir. Nefis hiçbir tanesini istemeyecektir.</span></p>

      <p class="govde-metin"><span xml:lang="en-US-POSIX">Bir öğrencinin başarılı olmasının en güzel yolu nefis ne istiyorsa tersini yapmaktır. Nefis televizyon mu izlemek istiyor? Kalkın, televizyonu bırakarak ders çalışın bakın nasıl başarılı oluyorsunuz. Siz 100 soru çözeyim dediniz. Nefis; “Aman şimdi 100 soruyu çözme yarın 200 soru çözersin” mi diyor? Hemen bugün 100 soru çözecekseniz 200 soru çözün, o nefsi terbiye edin.</span></p>

      <p class="govde-metin"><span xml:lang="en-US-POSIX">Eğer bunu yapabilirseniz, nefsinize ve sizin önünüze çıkabilecek engel ve tuzaklara karşı bir güç kazanmaya başlarsınız ki, bu da zaman ilerledikçe sizin onu çok daha kolay yenmeniz anlamına gelir.</span></p>

      <p class="govde-metin"><span xml:lang="en-US-POSIX">Şöyle düşünelim; okulların açılmasıyla birlikte nefsiniz ile aynı kiloda bir yarışa, mücadeleye başladınız. Mesela 50 kiloda müsabakaya başladınız. Siz de, nefsiniz de 50 kiloda. Ve bu süreç içerisinde siz de, nefsiniz de besleneceksiniz. Nefsiniz televizyon izlemek, internette oynamak, kafelere gitmek, arkadaşlarla çene çalmak, cep telefonuyla saatlerce konuşmak isterken kendi beslenmesini düşünmektedir. Bunlar onun gıdalarıdır ve nefsin güçlenmesini sağlar. Her televizyon, bilgisayar başında geçen dakikalar ve saniyeler, her sokakta boş gezintiler ve cep telefonuyla konuştuğunuz dakikalar; 50 kiloda başlayan nefsinizin kilo almasına, kaslarının daha da güçlenmesine sebep verirken, sizin ise gıdalarınızın daha da azalmasına ve sizin daha da düşmenize sebep oluyor.</span></p>

      <p class="govde-metin"><span xml:lang="en-US-POSIX">Eğer o televizyon izlemek isterken siz kalkıp dersin başına oturarak o gün işlediğiniz konuların tekrarını yapabiliyor, özetler çıkartıp, çözmeniz gereken soruları çözebiliyorsanız, yemek tabağını onun önünden alıyor ve siz kendi karnınızı doyurmuş oluyorsunuz. Güçlü olmanızı sağlayacak besinleri, gıdaları alarak kendi kaslarınızın güçlenmesini ve nefsinizin zayıflamasını sağlamış oluyorsunuz.</span></p>

      <p class="SOZ"><span class="char-style-override-5" xml:lang="en-US-POSIX">Elinizden geleni değil, yapmanız gerekeni yapın…</span></p>

      <p class="govde-metin"><span xml:lang="en-US-POSIX">Bu böyle Haziran ayına kadar devam edecektir. Nefis çok hızlı başlar maça. Hani maçın ilk dakikalarında bazen futbol takımları bakarsınız bütün oyunu rakip takımın sahasına yığarlar ya, onun gibi nefiste çok hızlı başlar maça ve hiç pes etmez. 90. dakika gelse bile olur ya 90 artı 1 de golü atarım diye hiç vazgeçmeden temposunu artırarak sizinle mücadele etmeye devam eder. Ama biz bir, iki gol atınca sanki maçı kazanmış, şampiyon olmuş gibi işi bırakabiliyoruz. Bu da nefsin tuzaklarından biridir.</span></p>

      <p class="govde-metin"><span xml:lang="en-US-POSIX">Nefsin güçlenmesi ve sizin güçlenmeniz başarıyla orantılıdır. Sizin güçlenmeniz için, televizyonun, bilgisayarın başında otururken kalkıp ders çalışmanızda size katkı sağlayabilmesi için sizin bazı argümanlara ihtiyacınız var. Bunun en başında da sizin kendinize belirlediğiniz hedeftir. İdeallerinizin büyüklüğü, sizin onun başından kalkmanıza ya da oturup devam etmenize sebep olacaktır.</span></p>

      <p class="govde-metin"/>

      <p class="x2" id="toc_marker-4-4"><span xml:lang="en-US-POSIX">Mücadele…</span></p>

      <p class="hikaye"><span xml:lang="en-US-POSIX">Birbirine zıt yaratmış Yaradan... Biri artı biri eksi; gönül ile nefsin mücadelesi... İnsanoğlu bedeninde taşır ikisini de ne elle tutulur ne gözle görülür. İkisinin emrindedir akıl. Anahtar ne tarafa dönerse insan o tarafa yönelir.</span></p>

      <p class="hikaye"><span xml:lang="en-US-POSIX">Gönül çırpınır durur kulun hayırda yürümesi için. Geldiği yeri verdiği sözleri gideceği zamanı bilir. Bu yolun sabır yolu olduğunu çileli olduğunu canının yanacağının bilincindedir. Hep fısıldar gönül haydi gayret pes etme! Sakın örtme üstümü benliklerinle. Dikenlerin içinden gül dermeyi öğreneceksin sonunda başaracaksın der demesine de,</span></p>

      <p class="hikaye"><span xml:lang="en-US-POSIX">Nefs bırakır mı meydanı gönüle?</span></p>

      <p class="hikaye"><span xml:lang="en-US-POSIX">Acımasızdır ki sarar da sarar insanoğlunu. Başlar fısıldamaya dünya güzel yaşamak güzel hazlar arzular var. Yaşamak için geldin dünyaya gez eğlen ne işin olur senin maneviyatla. Boş ver fırsat elindeyken kaçar mı hiç. Yaşamana eğlenmene bak der de der bıkmadan usanmadan...</span></p>

      <p class="hikaye"><span xml:lang="en-US-POSIX">Akıl şaşırmış bir durumda hür irade elinde iki yol var önünde.</span></p>

      <p class="hikaye"><span class="char-style-override-6" xml:lang="en-US-POSIX">İkisi de gel diyor.</span></p>

      <p class="hikaye"><span xml:lang="en-US-POSIX">Dünyaya bakıyor bütün cazibesini kullanmış madde gel bana kul ol ben buradayım elle tutulur gözle görünürüm. Gel bana hayatını yaşa diyor. Yöneliyor kişi ona doğru.</span></p>

      <p class="hikaye"><span xml:lang="en-US-POSIX">Ama ya öteki yol ona da bakmalıyım sonra karar vermeliyim diyerek dönüyor yönünü Hakk yoluna. Gönül sevgiyle sesleniyor akıla... “Bende hayırlar var bende sevgi var bende şükür var. Rahmet bende sabır bende aşk bende. Yolum dikenli yolum taşlı. Yolum zor ama bu yolda iman var, inanç var. Sonunda okyanusa ulaşmak, Yaradana kavuşmak var.</span></p>

      <p class="hikaye"><span xml:lang="en-US-POSIX">Seç yolunu insanoğlu akıl denen anahtarı hayra doğru döndür. İradeni hayırda kullan ki Yüce Yaradan senden razı olsun. Yalan olan dünyaya aldanma hepsi emanet. Sen bile senin değilsin daha ne düşünürsün.</span></p>

      <p class="hikaye"><span xml:lang="en-US-POSIX">Kır nefsinin zincirini aç gönül kapısını gir çiçek bahçesine güllerden bir demet yap. Öylesine güzel çiçekler yetiştir ki her birisi diğerinden güzel olsun. Ne bakmaya doy ne de koklamaya. Eline aldığında çiçek demetini Yüce Yaradanın huzurunda; “Rabbim senin rızanı kazanmak için yetiştirdim. Çileli yollardan sabrederek şükrederek yetiştirip getirdim. İstediğim senin sevgin Ya Rabbim istediğim senin rızanı kazanmak.”</span></p>

      <p class="hikaye"><span xml:lang="en-US-POSIX">Yüce Yaradan kapısından döndürür mü kulunu döndürmez elbet. Kazanmıştır gönül çünkü akıl Hakk yolunda sevgi yolunda. Başarı onundur artık sevgi sarmış her bir yanını yok olmuş engin denizde mutlu mu mutlu, umutlu mu umutlu…</span></p>

      <p class="H-KAYE-AD"><span xml:lang="en-US-POSIX">‘Alıntıdır. Yazarı bilinmiyor.’</span></p>

      <p class="govde-metin"><span xml:lang="en-US-POSIX">Hayatın her alanında mücadele ediyoruz. Ama içimizde de bir mücadele var ki; Gönül ile nefis… Hayır ile şer… Artı ile eksi… İyinin ve kötünün mücadelesi var. Ve ikisinin emrinde de bir akıl var. Anahtar ne tarafa dönerse insan o tarafa yöneliyor. Gönül çırpınıp duruyor içimizde. Gönül kulun hayrını, hayırda yürümesini istiyor. Ona güzellikleri hatırlatıyor. Bu yolda sabretmesi gerektiğini, sabretmeden bu işin olmayacağını söylüyor. Bu yolun çileli olduğunu, kafasının gözünün yarılabileceğini, kendisini açlığın, sefaletin bekleyebileceğini, canının yanacağını, tuzakların olduğunu söylüyor. Bunu bizim kulağımıza fısıldıyor;</span></p>

      <p class="govde-metin"><span xml:lang="en-US-POSIX">“Evet, zor. Evet, herkes yanlışa gidiyor. Bugün genç arkadaşlar şer peşinde, dünyalık peşinde koşuyor. İnternetin başında, hedefleri, hayalleri yok. Zor, mücadele isteyen bir yol, belki elleri cebinde yürüyemeyeceksin bu yolda ama hadi devam et, gayret et, pes etme, dikenlerin içinden gül dermeyi öğreneceksin. Ama bil ki sonunda başaracaksın. Sonunu gör. Karanlığın içinde yürüyorsun. Ama gün ışığının ortaya çıkmasına çok az kaldı. Gün ışığının yollarını aydınlatmasına, içini ısıtmasına az kaldı pes etme” diyor.</span></p>

      <p class="govde-metin"><span xml:lang="en-US-POSIX">Ama akıl sadece gönlü dinlemiyor. Oradan hemen nefis; “Dur bakalım sen çok konuşuyorsun” diyor. “Sen neden bahsediyorsun. Çileymiş, sıkıntıymış, dertmiş, hayalmiş, mücadele edecekmişiz de, nefse uymayacakmışız da… Ne bu ya zaten üç günlük dünya. Rabbim bir ömür vermiş. Bu ömrü acı ve sıkıntı çekerek, milletin derdiyle dertlenerek mi geçireceğim? Bana ne milletin derdinden! Bir daha dünyaya mı geleceksin. Eğlen, hayattan zevk al. Fırsat elindeyken kaçırma. Yaşamana, eğlenmene bak. Güzelim haz duygularını canlandırsana!” diyor.</span></p>

      <p class="govde-metin"><span xml:lang="en-US-POSIX">Akıl şaşırıyor. Bir taraftan gönül; “Sen bir öğrencisin, öğrenci gibi davran. Vazgeçmemen, mücadele etmen, öğrenene kadar alın teri dökmen lazım. Hayatta başarılı olmak istiyorsan, kısa yoldan köşeyi dönmek yok. Gözyaşı ve alın teri var. Seni hayallerinden uzaklaştıracak şeylerden uzak durman lazım. Dünyanın dört bir tarafında Müslüman kardeşlerin zulüm altındayken, senin de bir şeyler yapman lazım. Sana da düşen görevler var. Hadi göreyim insanlık seni bekliyor. İnsanlık senin onlara uzatacağın eli bekliyor. İnsanlık senin yüreğini bekliyor” diyor. Sorumluluk, heyecan, aşk, coşku yüklüyor.</span></p>

      <p class="govde-metin"><span xml:lang="en-US-POSIX">Ama öbür tarafta nefis onu hemen yoldan çıkarmaya çalışıyor. “Gel!” diyerek bütün cazibesini kullanıyor. “Dünya güzel, dünya nimetleri, dünya zevkleri, dünya eğlencesi güzel…” Her türlü cazibesiyle yoldan çıkarmaya uğraşıyor.</span></p>

      <p class="govde-metin"><span xml:lang="en-US-POSIX">Gönlün boynu bükük, mahzun, hüzünlü. Çünkü yolu zor. Tercih edenin canı sıkılacak, canı yanacak ama nefsine uyan; o anını belki zevk içinde geçirecek ama ya sonra… Onun için gönül sevgiyle sesleniyor akla, “Ey akıl, ne yapıyorsun? Nefsine doğru dönüyorsun ama sakın uyma. Ben de hayırlar var, sevgi var, şükür var. Rahmet bende, sabır bende, aşk bende…” diyor. “Evet, yolun dikenli, yolun zor ama yolun sonunda da okyanusa ulaşmak, Yaradana ulaşmak var…”</span></p>

      <p class="govde-metin"><span xml:lang="en-US-POSIX">Nefsin zincirini kırmamız gerekiyor. Sevgili gençler, birileri nefsine uydu, birileri yapmaları gerekeni yapmadı, birileri vazgeçti, pes etti. Ama siz nefsinize yenilmeyin gönlünüzün sesine kulak verin, başarıyı ancak bu şekilde elde edebilirsiniz.</span></p>

      <p class="govde-metin"/>

      <p class="govde-metin"/>

      <p class="x2" id="toc_marker-4-5"><span xml:lang="en-US-POSIX">İrade Gücünün Başarıya Etkisi…</span></p>

      <p class="govde-metin"><span xml:lang="en-US-POSIX">Aynı potansiyele sahip iki insandan birinin başarılı, birinin de başarısız olmasının tabii ki tek bir sebebi yok ama bütün sebeplerin en önemlisi ve belki de hepsini kuşatan sebep; irade eksikliğidir. Zeki, akıllı ama başarısız olan, istediği sonuçları alamayan insanların en büyük problemi irade eksikliğidir. Bu aslında manevi anlamda da böyledir.</span></p>

      <p class="govde-metin"><span xml:lang="en-US-POSIX">Hedefe ulaşabilmemiz için yapmamız gereken potansiyelimizi mevcut olan, içimizde var olan potansiyelimize örgütleyebilmek… Kim potansiyelini örgütleyebilirse bu örgütlemeyi sağlayamayanların üzerine geçer. Herkeste potansiyel, yetenek var. Ama bu potansiyeli örgütleyebilenler başarılı olur. İradeniz yoksa potansiyel durgunlaşır, paslanır ve çürür. Kendisine inanmayan, güvenmeyen ve bunun için de iradesini kullanmayan bir insan geçici heveslerin, yanlış arzuların girdabına kapılıp potansiyelini tahrip etmeye başlar.</span></p>

      <p class="govde-metin"><span xml:lang="en-US-POSIX">Başarı için temel şartlar; birinci sırada çok yetenekli olmak, ikinci sırada çok sevmek ve üçüncü sırada da çok çalışmak gerekiyor.</span></p>

      <p class="govde-metin"><span xml:lang="en-US-POSIX">Fakat sadece yetenekli olmamız bizi bir müddet ilgi çekici yapar. Ama esas önem verilen bir tohumun meyve olabilecek gücü göstermesidir. Meyveye dönüşmeyen tohum ilgiyi kaybeder. Sadece ikinci özelliğe sahip olan insana saygıyla bakarız. Ama bir işi sadece sevmenin dikkat çekeceği tek yönü durgunluğudur. Sevgi duymadan çalışma daha çok sırf maddi kaygılarla söz konusu olabilir. Ve böylesine bir çalışma herkesi ilgilendirebilecek kalıcı çalışma elde edemez. Olağanüstü bir yetenekten yoksun sevgi ve çalışmanın birlikteliği ise uğraşılan konunun evrensel sınırlara ulaşmasına yetmez. Bunlarla birlikte yalnız çalışma sonuçları kısıtlı da olsa tek başına bir mesafe kat etme gücüne sahiptir. Ve bu 3 özellik arasında diğerlerini belirleyen çalışmadır.</span></p>

      <p class="govde-metin"><span xml:lang="en-US-POSIX">Malzememiz ne kadar kaliteli ve bol olursa olsun ateş yoksa yemeği pişiremezsiniz. Bu ateşe sahip olamadığınızda her şeyi soğuk ve çiğ yemek zorunda kalırsınız. Mecbursunuzdur çiğ yemeye, bununla yetinirsiniz. Ama yetinmeseniz bile bu yemeği sunduğunuz insanlar bunu reddedecektir. Sahip olduklarınız bir anlam ifade etmiyor. İdeal var, hayal var, istek var, çalışma yok. Çalışmak bir ateştir.</span></p>

      <p class="govde-metin"><span xml:lang="en-US-POSIX">Güzel olan en yetenekli olduğunuz bir konuda o konuyu çok severek çok çalışmak… Böyle bir durumda yalnız kendinizle ilgili değil, hepimizle ilgili sonuçlar elde edebilirsiniz. Dünya çapında olursunuz. Bulunduğunuz ülke, sınırlar kalmaz. Dünyada o işi en iyi yapan, ilk akla gelen siz olursunuz.</span></p>

      <p class="govde-metin"><span xml:lang="en-US-POSIX">Hayat sahası olarak en yetenekli olduğunuz yönünüzü seçmeniz sizin için hayat kolaylığı ve büyük bir başarı fırsatı sağlayacaktır.</span></p>

      <p class="govde-metin"><span xml:lang="en-US-POSIX">İrade; mekanik bir araç parçaları birleştirip kuracağınız bir mekanizma değildir. Onu bir yerden alıp kullanmanız mümkün olmaz. O kendinize duyduğunuz inançtır. Elinizde olanlarla, elinizden geleni yapma gücüdür. Bunu belirleyen de düşüncelerimizdir. Düşüncelerinizi değiştirmedikçe iradeniz harekete geçmeyecektir. İrade dediğimiz güç aslında düşüncelerimizin gücüdür.</span></p>

      <p class="govde-metin"><span xml:lang="en-US-POSIX">Öyleyse şimdi düşüncelerimizi gözden geçirelim ve başarabileceğimize dair tertemiz bir inanç elde edelim. Unutmayın ki, düşüncelerinizde başarılmamış hiçbir iş, girişim sırasında da başarılamaz. Düşünceniz ne ise elde edeceğiniz de odur…</span></p>

      <p class="SOZ"><span xml:lang="en-US-POSIX">“Başkalarına karşı zafer kazanan kuvvetlidir, kendi nefsine karşı zafer kazanan ise kudretlidir”<img alt="Image487.GIF" class="image" height="3" src="../Images/Image487_fmt.gif" width="3"/></span></p>

      <p class="SOZ"><span xml:lang="en-US-POSIX">‘Lao Tzu’</span></p>
    </div>
  </div>
</body>
</html>
