<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-6.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x4-6.html" xml:lang="tr-TR">
    <div class="Basic-Text-Frame">
      <p class="x1" id="toc_marker-6"><span xml:lang="en-US-POSIX">VI. Beyin Kullanma Kılavuzu…</span></p>

      <p class="SOZ"><span xml:lang="en-US-POSIX">‘İnsan beyni, sahibinin ihtiyaçlarından fazla gelişmiş bir araca benzer.’</span></p>

      <p class="SOZ"><span xml:lang="en-US-POSIX">A.r. Wallece</span></p>

      <p class="x2" id="toc_marker-6-1"><span xml:lang="en-US-POSIX">Beynimizi Tanıyalım</span></p>

      <p class="govde-metin"><span xml:lang="en-US-POSIX">Beynimizi ne kadar kontrol edebiliyoruz? Ne kadar tanıyoruz? Hayatımıza yön verirken beynimizin bunu olumlu ya da olumsuz yönde etkilemesinin ne kadar farkındayız?</span></p>

      <p class="govde-metin"><span xml:lang="en-US-POSIX">Beyin önemli bir özelliğe sahiptir. Biz beynimizi kullanmayı bilir, beynimize doğru talimatlar gönderirsek, beynimizin bizi yönetmesini değil de biz beynimizin yönetimini ele alabilir ve beynimize doğru sinyaller gönderebilirsek; başarımız, geleceğimiz ve yapmamız gerekenler için, o beyin bizim doğrultumuzda hareket edecektir.</span></p>

      <p class="govde-metin"><span xml:lang="en-US-POSIX">Ama arabayı düşünün; direksiyonun kontrolü sizde değilse, birileri elini direksiyona uzatacak ve farkında olmadan sizi başka yollara, başka yerlere sevk edeceklerdir. Beynimizi nasıl idare edileceğimizi, nasıl yönetileceğimizi öğrenmemiz lazım. Bir makine alıyorsunuz; fotoğraf makinesi, cep telefonu ya da çok basit elektronik bir cihaz alıyorsunuz. Bakıyorsunuz içinde bir kullanma kılavuzu çıkıyor. Peki, küçük bir elektronik aletin bile kullanma kılavuzu varken, yaratıcının bizi bütün canlılardan ayırt edici özelliğe sahip olan muhteşem bir varlık olan beynin bir kullanma kılavuzu olmayacak mı?</span></p>

      <p class="govde-metin"><span xml:lang="en-US-POSIX">Bize okullarda matematiği, fiziği, kimyayı, dağları, taşları, ovaları, krater gölünün nasıl oluştuğunu anlatan sevgili hocalarımızdan birkaç tanesi de bize beynimizi nasıl kullanacağımızı, hayatımızı nasıl idare edeceğimizi, nasıl yöneteceğimizi öğretse, “Ben neler yaparsam beynimi daha iyi kullanırım? Beynimi başarım için nasıl kullanabilirim? Daha güzel, daha başarılı bir hayata sahip olmak için beynime nasıl komut vermem lazım, nasıl mesajlar göndermem lazım?” daha faydalı olur. Keşke bize bunları da anlatsalardı. Bu bize, ülkemin pırıl pırıl gençlerine öğretilmiş olsaydı, eminim bugün birçok anne baba rahat ederdi. Çocuğuyla boğuşmazdı. Gençlerimiz daha iyi yerlerde olurlardı.</span></p>

      <p class="govde-metin"><span xml:lang="en-US-POSIX">Öncelikle beyninize doğru mesajlar gönderin. Her çözdüğünüz soruyu, her bitirdiğiniz denemeyi sizi hayallerinize ve ideallerinize götüren bir araç gibi görürseniz, her çalıştığınız saati hanenize bir kazanç olarak, her çalıştığınız dakikayı başarı çuvalınıza koyduğunuz bir altın gibi görürseniz, her bitirdiğiniz konuyu ideallerinize ulaşmada bir basamak olarak görürseniz, beyninize bu mesajı verirseniz, beyin o soruları çözerken, o konuları çalışırken, o denemeleri yaparken büyük bir mutluluk duyacaktır.</span></p>

      <p class="govde-metin"><span xml:lang="en-US-POSIX">Onun için bir genç, oturup dört beş saat dizi izlediği zaman sıkılmıyor. Televizyonun başında neden sıkılmıyorsunuz? Çünkü otururken, “Şimdi en çok sevdiğim dizi başlayacak” diyerek beyninize daha oturmadan o mesajı gönderiyorsunuz. Ya da bilgisayarın başına oturduğunuzda bilgisayar oyunuyla saatlerinizi harcayabiliyorsunuz. Sabah oturup gece geç saatlere kadar kalkmadan bilgisayarın başında vakit geçirebiliyorsunuz. Çünkü daha oturmadan; “Şimdi oturacağım bilgisayarın başına en sevdiğim oyunları oynayacağım” diyorsunuz. Bakın daha oturmadan bilinçaltınıza bilgisayarla ilgili güzel, hoş, olumlu, tatlı mesajlar iletiyorsunuz.</span></p>

      <p class="govde-metin"><span xml:lang="en-US-POSIX">Ama dersin başına otururken ilk cümleleriniz; “Yine ders! Bıktım artık! Olmayacak, kafam çalışmıyor. Çalışsam da yapamıyorum. Şu okullar bir bitse de kurtulsam. Şu kitaplar bir yakılsa! Şu okul bir çökse! Şu sınav belasından bir kurtulsak!” gibi ifadeler kullandığınızda siz zaten maça mağlup başlıyorsunuz. Siz bu düşüncelerden sonra derse oturduğunuz zaman, bilinçaltınıza gönderdiğiniz mesajlar zaten sizi çoktan bitirmiş oluyor. O duygu ve düşüncelerle sizin başarılı olma şansınız yok ki. Her çözdüğünüz soru sizin için bir işkence. Her çözdüğünüz soru kalbinize, yüreğinize saplanan bir ok gibi gelir. Oysaki böyle bir hadise yok. Neden böyle düşünüyorsunuz?</span></p>

      <p class="SOZ"><span xml:lang="en-US-POSIX">“Kendinizi kabullenmenin zor bir iş olduğunu unutmayın gerçekleşmesi için enerji, kesin kararlılık ve tutarlı bir çaba gereklidir.”</span></p>

      <p class="govde-metin"><span xml:lang="en-US-POSIX">Beyninize dersle, gelecekle, hayalleriniz ve ideallerinizle ilgili doğru mesajları, olumlu mesajları gönderdiğiniz zaman işte orada başarıyı yakalarsınız. Okulu, dersleri; hayallerinize götüren bir yol olarak görürseniz, çözdüğünüz soruları bir amaç değil de sizi amacınıza ulaştıracak bir araç olarak görürseniz, severek oturursanız işte o zaman derslere, okula, öğretmenlerinize dolayısıyla hayata bakışınız farklı olacak.</span></p>

      <p class="govde-metin"><span xml:lang="en-US-POSIX">İbadetler de böyle değil mi sevgili dostlar? Biri namaz kılıyor, zevk almıyor. Biri namaz kılıyor, haz alıyor. Biri sadece görev için bunu yaparken; “Müslüman’ız namaz kılmamız lazım. Hadi şu öğleni de aradan çıkaralım” düşüncesine sahipken, beynine namazı ibadeti böyle algılatırken, bir başkasının namaza, ibadetlere bakışı çok daha farklı oluyor. “Rabbim sana şükürler olsun ki yatsı vakti geldi. Yatsıya beni kavuşturdun, seninle buluşmamı sağladın. Şimdi senin huzuruna geleceğim ve seninle konuşup, seninle hemhâl olacağım. Sadece ben ve sen... Yaratıcı ve yaratılan… Kul ve Rabbi…” Bilinçaltına bu mesajları gönderdiğinde namazı algılaması nasıl olacak?</span></p>

      <p class="govde-metin"><span xml:lang="en-US-POSIX">Her şey için böyle; okul için, ders için, hayat için… Hayatınızı güzel, hoş yaşamak istiyorsanız, yaşadığınız hayattan zevk almak istiyorsanız beyninize güzel mesajlar gönderin. Onun içindir ki, Mekke’de müşriklerin en acımasız işkencelerine maruz kaldıklarında, bir avuçlarken dahi, Resulullah (as.), o kendisine inanmış bir avuç insana umut aşılıyordu. Onlara o çölün ortasında, o acıların tam ortasında, ızdırabın zirvede olduğu noktada onlara cenneti vaat ediyordu. O insanları o ızdırapla dolu olan dönemlerde ayakta tutan neydi? O insanları ayakta tutan kalplerine, gönüllerine, beyinlerine, bilinçaltlarına gönderdikleri Allah ve peygamberleriyle ilgili sevgilerdi, duygular ve düşüncelerdi…</span></p>

      <p class="govde-metin"/>

      <p class="x2" id="toc_marker-6-2"><span xml:lang="en-US-POSIX">Beynin Çalışma Tarzı…</span></p>

      <p class="govde-metin"><span xml:lang="en-US-POSIX">Sahip olduğumuz beynin bir işleyişi, çalışma tarzı vardır. Okuruz, çalışırız ve okuduklarımızı beynimize kaydederiz. Ama hiç merak eder miyiz bu sistem nasıl işliyor? Merak ediyorsanız buyurun inceleyelim;</span></p>

      <p class="govde-metin"><span xml:lang="en-US-POSIX">Örneğin; Biri ders çalışmak için masasına oturduğu zaman kısa süreli bellekte yani iki ile dört milisaniyelik süre içinde kümelerle bu bilgileri uzun süreli belleğe gönderir. Kısa süreli belleğin kapasitesini ne kadar etkili bir biçimde kullanırsa bilgi o denli etkili biçimde uzun süreli bellekte arşivlenir. Çocuk da sınav zamanı gelince uzun süreli bellekte arşivlenmiş olan bilgileri sınavda sorulmuş sorulara yanıtlar.</span></p>

      <p class="govde-metin"><span xml:lang="en-US-POSIX">Çok çalışmak mı, etkili ve verimli çalışmak mı? Çok çalışmak etkili ve verimli çalışmak değildir. Önemli olan etkili ve verimli çalışmaktır. Etkili ve verimli çalışmak bilinçli bir biçimde çalışmayı gerektirir.</span></p>

      <p class="govde-metin"><span xml:lang="en-US-POSIX">Doğan Cüceloğlu’nun Başarıya Götüren Aile kitabında çok çalışan ve etkili çalışan arasındaki farkı şöyle anlatmıştır:</span></p>

      <p class="hikaye"><span xml:lang="en-US-POSIX">İki zengin düşünün, bunlardan her ikisi de bulunduğu kente bir kitaplık armağan etmek istiyorlar. Paraları ve güçleri istedikleri büyüklükte bir kitaplık açılmasına olanak sağlıyor. Kollarını sıvayıp işe koyuluyorlar. Birinin adı bay çok çalışan, diğerinin adı da bay etkili çalışan olsun. Bay çok çalışan, şehrin ulaşılabilir güzel bir semtinde büyük bir arazi üstünde çok büyük bir kitaplık binası inşa ettiriyor. Ve güçlü bir bütçe ayırarak kitap alımlarına başlıyor. Diyelim ki Türk alfabesinin kabulünden sonraki bütün çıkan kitapları toplamaya başlıyor. Bay etkili çalışan, kentin yine gözde olan başka bir semtinde yine büyük bir arazi üstüne büyük kitaplık inşa ettiriyor. O da kitap alımı için yüklü bir para harcayarak çıkan bütün kitapları topluyor.</span></p>

      <p class="hikaye"><span xml:lang="en-US-POSIX">Bay çok çalışan kitaplığı daha önceden bitirip önceden sunmak için geceli gündüzlü insanları çalıştırıyor ve inşaatı erkenden bitiriyor. Kamyonlar dolusu kitaplar geceli gündüzlü taşınarak kitaplığın raflarına diziliyor. Ve gerçekten de öbür kitaplıktan önce kentlilerin hizmetine açılıyor. Kentliler kitaplıktan kitap almak için geldiklerinde kitaplık görevlileri kitabı bulmakta büyük zorluk çekiyorlar. Kitaplar kamyonlarla gelip raflara yerleştirilirken herhangi bir düzene uyulmamış olduğu için istenen kitabı bulmak tamamen tesadüflere kalmış oluyor. Bir kitabı bulmak bazen günler ve haftalar aldığı için kentli yavaş yavaş bu kitaplığa gitmekten vazgeçiyor. Ve öbür kitaplığın açılmasını beklemeye başlıyor.</span></p>

      <p class="SOZ"><span xml:lang="en-US-POSIX">Bay etkili çalışan kitapları yerleştirirken her kitabı belli bir düzen içinde sisteme kaydını geçiriyor. Böylece kitabın yazarı, yayınevi, basıldığı yıl, hangi konuda olduğu, kaç bölümden oluştuğu ve kaç sayfa olduğu kitaplık sistemine kaydediliyor. Ancak bu kayıttan sonra kitaplar konularına göre belirlenmiş raflara konuluyor. Kitapların kaydı tamamlanıp raflara koyduktan sonra bay etkili çalışan kitaplığını kentlilerin hizmetine açıyor. Kitaplıktan kitap almak için gelen bir kitabın adını, yazarın da adını verince kitap hemen bulunuyor. Belirli bir konuda kitapları incelemek istediğini söyleyen olduğu zamanda görevliler onlara yardımcı olabiliyor. Bir süre sonra kitaplığa gitmek isteyenler çoğaldığında da bay etkili çalışanın kitaplığı daha da işlevsel hâle geliyor. Bay çok çalışanın kitaplığı ise o kadar emek ve paraya rağmen, işlevsizliğinden dolayı başarısız oluyor. “Hemen şimdi yap! Zorluklar zamanında yapmamız gerekip de yapmadığımız kolay şeylerin birikmesiyle oluşur.”</span></p>

      <p class="SOZ"><span xml:lang="en-US-POSIX">‘Henry Ford’</span></p>

      <p class="govde-metin"><span xml:lang="en-US-POSIX">Bay çok çalışan nerede hata yaptı? Çok çalışmak isteyen öğrencilerin yaptığı hatanın, aynısını yaptı. Kamyon kamyon gelen kitaplar önce kitaplığın ön ofisine geldiler. Bu beynin kısa süreli belleği demektir. Bay çok çalışan, ön işlem ofisinde çalışanlara “Gelen kitapları depoya çabucak aktarın” dedi. Ve onlar da süratle gelen kitapları depodaki raflara aktardılar. Ama bir düzen yoktu. Öğrenci de okuduğu bilgiyi öğreneyim diye hemen ezberlemeye, uzun süreli belleğe aktarmaya çalışıyor.</span></p>

      <p class="govde-metin"><span xml:lang="en-US-POSIX">Bay etkili çalışan ise, kamyon dolusu gelen her bir kitaba ön işlem ofisinde teker teker emek verilmesini istedi. Kitaplar sınıflanacak, her biri gözden geçirilecek ve sistem içindeki yeri ve anlamını bulduktan sonra depodaki rafa gidecek. Öyle de yaptılar. Kentlinin kitaplığa gelip kitabını istemesi; sınav zamanını gösteriyor. Kitaplığa gelip her kitap isteyen; sınavdaki soru gibidir. Öğrenci sorunun kendisinden ne istediğini anladığı zaman hangi kitabın istendiğini bilen bir kitaplık görevlisi gibidir. Eğer kitaplık bir düzen içinde kurulmuşsa o istenen kitabı hemen bulabilirsiniz. Eğer öğrenci etkili ve verimli bir biçimde çalışmışsa sorunun yanıtını oluşturan bilgiyi hemen bulabilir.</span></p>

      <p class="govde-metin"><span xml:lang="en-US-POSIX">Eğer böyle bir düzen yoksa sorunun yanıtını bulması tesadüflere kalmıştır. Bildiğiniz gibi hiçbir başarı tesadüf değildir. Demek ki kitaplığın başarısı o kitaplığın ön işlem ofisinin daha kitaplık kurulurken nasıl çalıştığına bağlıdır. Bir öğrencinin de sınavdaki başarısı derse çalışırken kısa süreli belleği nasıl kullandığına bağlıdır. Kısa süreli belleği nasıl kullanacağını bilmek başarının sırrıdır.</span></p>

      <p class="govde-metin"/>

      <p class="x2" id="toc_marker-6-3"><span xml:lang="en-US-POSIX">Kısa Süreli Belleğin Kapasitesini Düşüren Etmenler…</span></p>

      <p class="govde-metin"><span xml:lang="en-US-POSIX">Kısa süreli belleğin kapasitesini düşüren ve bu nedenle etkili ve verimli çalışmayı engelleyen en temel üç tane etmen var. Bunlardan bir tanesi kaygı, hemen arkasından stres ve panik… Şunu belirtmekte fayda var; bir dereceye kadar kaygılı olmak, stres hissetmek kişiye dikkatli bir şekilde çalışmaya hazırlar. Buna dinamik gerilim adı da verilebilir. Yani bir vizyon belirlemenin yol açtığı stres, o vizyonu önemsemekten oluşan kaygı; kişi kendine güveniyor ve inanıyorsa onu eyleme geçirir. Ve başarıya götürür. Ama kişi kendini çok baskı altında hissediyorsa o zaman verimli ve etkili çalışma yeteneklerini kaybetmeye başlar. Yani kaygı ve stres tamamen kötü değil, kontrol edebiliyorsa, verimli çalışmasını sağlıyorsa, bir vizyon oluşturuyorsa, o vizyonu oluşturup gerçekleştirmek için harekete geçiriyorsa bir problem olmaz.</span></p>

      <p class="govde-metin"><span xml:lang="en-US-POSIX">Kısa süreli belleğin kapasitesini etkileyen en belirgin etmenlerden biri kaygıdır. Kaygı ne kadar büyükse kısa süreli belleğin kapasitesinde de o kadar çok pay alır. Diyelim ki bir öğrenci ne kadar çok kaygılı ise dersin başına oturduğu zaman kısa süreli belleği son derece verimsiz kullanacaktır. Çünkü kaygı kısa süreli bellekte sürekli kalır ve onu sürekli meşgul eder. Örneğin; bir baba üniversiteye hazırlanan oğlunun yanında “Aklını başına almazsan sen de hiçbir yere gelemezsin. Bak komşunun oğlu tıpı kazandı. Sakın bizi mahcup etme” bunları söylerken, bunun yanı sıra komşu, akraba, eş, dost herkes bir şeyler söylediği zaman sözde destek veriyorlar ama oysaki öğrenci kaygılanıyor. Bu kaygı 24 saat onunla birliktedir. Ve genç uyurken bile kaygılı rüyalar görür.</span></p>

      <p class="govde-metin"><span xml:lang="en-US-POSIX">Gencin kaygısını 2 bit büyüklüğünde sayalım. Ortalama 7 bit büyüklüğündeki bellek, 2 biti kaygıya tahsis edildiği için işlemez hâle gelir ve geriye 5 bitlik bir kapasite kalır. Kaygı stresi doğurur. Stres; kişinin iç organlarının çalışma tarzını ve kasları etkiler. Stresli kişinin kalbi tam verimli atmaz. Hatta stres kan damarlarını büzer, daraltır ve bu nedenle de kaygılı, stresli kişinin beynine de bol kan gitmez. O nedenle beyin tam beslenemez ve görevini tam olarak yerine getiremez. Bağırsaklar, ciğer, tüm solunum sistemi, böbrekler, kısaca tüm iç organlar stresten etkilenir ve gencimizin stresinin de kısa süreli bellekte 2 bitlik bir kapasite kaybına yol açtığını varsayalım. Ve bunun dolayısıyla kalan 5 bitlik kapasite 3’e düşmüş olur.</span></p>

      <p class="govde-metin"><span xml:lang="en-US-POSIX">Bir de panik var. Babanın öfkesi, annesinin konuşması, bakkalın, komşunun sözleri gençte bazen paniğe neden olur. Sınav gününde sınav süresince panik had safhaya gelir. Öyle anlar olur ki kişi kendi adını dahi hatırlamayacak hâle gelir. Sınavdan önce söylenen imalı bir söz, sert ya da güvensizlik ifade eden bir bakış, sınav kapısına kadar getirmeler, okunmuş pirinç yutturmalar çocuğu daha paniğe sürükler. Adeta çocuğu savaşa gönderiyormuş havası meydana getirmiş oluruz. Kısa süreli bellek kapasitesinden 2 bitini de paniğe verirsek zavallı çocuk sınav boyunca ancak geriye kalan 1 bitlik bir kapasiteyle sorulara yanıt vermeye çalışır.</span></p>

      <p class="govde-metin"><span xml:lang="en-US-POSIX">Gencimiz kendine güveni eksik, kaygılı, stresli ve panikteyken, bir başka öğrencinin sakin ve kendine güvenen bir hâlde olduğunu düşünelim. Diğer öğrenci kısa süreli belleğin tüm kapasitesini kullanarak sınavdaki soruları yanıtlayacak ama panik, kaygı ve stres içerisinde olan kardeşimiz ise maalesef başarılı olamayacaktır.</span></p>

      <p class="govde-metin"><span xml:lang="en-US-POSIX">Şöyle bir durum düşünelim; gencin bir tanesi babasının ve annesinin korkusuyla kaygı ve stres içerisinde günde altı saat çalışarak sınava hazırlanmış olsun, tüm yıl kendini sıkıp çalışarak sınav gününe kadar uzun süreli belleğinde bilgi biriktirmiş olsun. Kolaylık olsun diye de bu bilginin miktarına 500 diyelim. Bu gencimizin takip ettiği strateji çok çalışma stratejisi olmaktadır. Günde altı saat ders çalışıyor ama anne baba ve çevre baskısı, kaygısı ve stresi dâhilinde. Başka bir evde de bir başka öğrenci etkili ve verimli çalışma stratejisini kullanarak günde iki saat çalışmış olsa ve o da 500 sayısıyla ifade edilebileceği bir bilgi biriktirmiş olsun. Sınava girdiklerinde sınava getirdikleri bilgi bakımından aslında her iki öğrenci de eşit. Sınav süresi de eşit.</span></p>

      <p class="govde-metin"><span xml:lang="en-US-POSIX">Gencin bir tanesi çalışması etkili ve verimli olmadığından kapasitesinin çoğunu kaygı, stres ve paniğe kaptırmış olduğundan geriye kalan ancak bir bitlik bir kısa süreli bellek kapasitesiyle çalışmak zorunda kalmış ve depodaki 500 bilginin ancak 120’sini 3 saatlik sınav süreci içerisinde cevap kâğıdına aktarabiliyor. Sınav bittikten sonra o öğrencinin duygusu şu oluyor; “Hepsini biliyordum, tutuldum, kaldım. 3 saat yerine 6 saat verselerdi soruların hepsini yapardım. Ben bu konuları çok çalıştım ama sınavda bir türlü aklıma gelmedi. Kilitlendim, çözemedim, anlayamadım. Sanki o gün ben gittim başka biri geldi.” Bunları çok kullanıyorsunuz değil mi?</span></p>

      <p class="govde-metin"><span xml:lang="en-US-POSIX">Üç saatlik sınav süresince diğer etkili ve verimli çalışan öğrencimiz de çalışma alışkanlığı uygulamış olan ve 500 bilginin tümünü sınav kâğıtlarına aktarmış ve aktarma bittikten sonra da bir de gözden geçirme yaparak verdiği yanıtların doğruluğundan emin olmak istemiş. Sınav bittikten sonra da o öğrencimizin duygusu da şöyle oluyor; “İyi hazırlanmıştım, herhangi bir sürpriz durum ortaya çıkmadı. Beklediğim gibiydi. Çok iyi sonuç bekliyorum”</span></p>

      <p class="govde-metin"><span xml:lang="en-US-POSIX">Sevgili gençler kaygı, stres ve panikten uzak duralım. Kısa süreli belleğinizin kapasitesini küçültmeyin ki, sınavlarda çalışmış olduğunuz, uzun süreli belleğe depolamış olduğunuz bilgi birikimlerine gereksinim olduğu zamanlarda depodaki raflardan kolaylıkla erişebilelim…</span></p>

      <p class="govde-metin"/>
    </div>
  </div>
</body>
</html>
