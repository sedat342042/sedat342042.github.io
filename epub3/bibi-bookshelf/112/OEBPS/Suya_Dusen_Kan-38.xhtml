<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-38</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-34" class="Baslik_1">Sıffin Savaşı</p>
			<p class="ilk_harf"><span class="_idGenDropcap-1">H</span>ilafet merkezi Kufe’ye taşındıktan sonra, zaman içerisinde Şam dışında bütün vilayetler İmam Ali’ye biat ettiler.</p>
			<p class="O_Paragraf">Şam valisi Muaviye direnmeyi sürdürdü.</p>
			<p class="a_Paragraf_E">Muaviye, Hazreti Osman’ın akrabasıydı. Onun kanının dâvâcılığını üstlenmekte kendinin haklı olduğunu düşünüyordu.</p>
			<p class="a_Paragraf_E">Cemel Savaşı sırasında beklemeyi tercih eden Muaviye, Hazreti Ali’nin, galip geldiğini görünce; O’ndan, katilleri kendisine teslim etmesini, halifeliği bırakmasını, şuranın yeni bir halife seçmesini istedi.</p>
			<p class="a_Paragraf_E">Oysa Hazreti Osman’ın katline binlerce kişi karışmıştı. Bunların hepsini öldürmek üzere Muaviye’ye teslim mümkün olmadığı gibi, siyasi olarak doğru da değildi.</p>
			<p class="a_Paragraf_E">Muaviye, Hazreti Osman’ı öldürenleri bulma davasına hız verdi. Şairlerin, bilginlerin, emirlerin, kumandanların, halkın ve ordunun  da aynı dâvâyı gütmeleri için her vasıtayı kullanmaya başladı.</p>
			<p class="a_Paragraf_E">Ayrıca büyük sahabilerden kendine taraftar bulmak için Medine’deki Muhammed bin Mesleme’ye, Sa’d bin Ebi Vakkas’a ve Abdullâh bin Ömer’e mektuplar yazdı.</p>
			<p class="a_Paragraf_E">Her biri ona verdikleri cevaplarında kendisine taraftar olmadıklarını bildirdiler.</p>
			<p class="a_Paragraf_E">Artık savaş kaçınılmazdı.</p>
			<p class="a_Paragraf_E">Takvimler 28 Temmuz 657’yi gösteriyordu…</p>
			<p class="a_Paragraf_E">İki ordu Fırat yakınındaki Sıffin Ovası’nda karşı karşıya geldi.</p>
			<p class="a_Paragraf_E">Muaviye ordusu, Fırat’ın kıyısını tutmuştu. Halife’nin ordusuna su vermediler. Kısa süreli çatışmalar oldu. Suyun kontrolü Hazreti Ali tarafına geçti.</p>
			<p class="a_Paragraf_E">İmam Ali, isyancıları sudan mahrum etmedi.</p>
			<p class="a_Paragraf_E">İki ordunun kıyasıya karşı karşıya geldiği ilk gün Hazreti Ali, isyancıları yara yara Muaviye’ye kadar ulaştı ve şöyle dedi.</p>
			<p class="a_Paragraf_E">“Ey Muaviye! Halk bizim için niye birbirini kırsın? Mübareze meydanına çık! Seninle olan davamızı Allâh’a havale edelim! Kim hasmını katlederse iş, hiç tartışmasız ona kalır.”</p>
			<p class="a_Paragraf_E">O sırada Muaviye’nin yanında olan Amr bin As;</p>
			<p class="a_Paragraf_E">“Amcaoğlun Ali insaflı konuştu, doğru söylüyor, artık bunun üzerine meydana çıkmamak sana yakışmaz.” diyerek onu tahrik etti.</p>
			<p class="a_Paragraf_E">Muaviye, Arab’ın dahi adamı Amr’a; “Senin muradın benden sonra başa geçmektir.” diyerek teke tek vuruşmayı reddetti.</p>
			<p class="a_Paragraf_E">İmam Ali’nin karşısına çıkmadı. Çünkü şimdiye kadar onun karşısına çıkan hiç kimsenin sağ kurtulmadığını biliyordu.</p>
			<p class="a_Paragraf_E">Ammar bin Yasir İmam Ali tarafındaydı.</p>
			<p class="a_Paragraf_E">Medine’de mescit inşa edilirken, sahabelerden kimi çamur karıyor, kimi kerpiç döküyor, kimi de kerpiç taşıyordu. Herkes birer kerpiç taşırken Ammar, daha çok sevap kazanmak için iki kerpiç taşıyordu.</p>
			<p class="a_Paragraf_E">Bir aralık kerpiç taşırken bayılmıştı. Allah Resulü yanına gelmiş ve başından tozu toprağı silerek şöyle demişti:</p>
			<p class="a_Paragraf_E">“Yazık Ammar’a! Onu asi bir kavim katledecek, Ammar onları Allah’a çağırır, Onlar Ammar’ı ateşe çağırırlar.”</p>
			<p class="a_Paragraf_E">Allah’ın Resulü’nün; “Cennet şu üç kişiye iştiyak duyar.” dediği Ali, Ammar ve Selman’dan hayatta olan ikisinin aynı tarafta olması, Muaviye tarafının haksız olduğuna kuvvetli bir delil oluşturuyor, isyancı askerleri derin endişeye sevk ediyordu.</p>
			<p class="a_Paragraf_E">Ammar, kıyasıya bir kavganın tam ortasındaydı. Allah Resulü’nün; “Ammar’ın katili cehennemdedir.” dediğini bilenler onu öldürmekten kaçınıyorlardı.</p>
			<p class="a_Paragraf_E">Bir aralık çok susadığını fark etti, su istedi. Su yerine süt verdiler. Allah Resulü’nün; ‘Ammar! Senin dünyadaki son rızkın bir bardak süt olacak,’ dediği geldi hatırına.</p>
			<p class="a_Paragraf_E">“Bugün Allah’ın Resulü’ne ve dostlarıma kavuşuyorum. Allah’ın Resulü doğru söyledi!” dedi.</p>
			<p class="a_Paragraf_E">Ammar, bir müddet sonra, çok özlediği şehadet şerbetini içti.</p>
			<p class="a_Paragraf_E">Annesini kıramadığı için, Medine’ye gelemeyen, Allah’ın Resulü’nü görme ve sahabe olma şerefine nail olamayan veliler velisi meşhur Üveys El Kârâni de İmam Ali tarafındaydı. O gün o da şehitler kervanına katıldı.</p>
			<p class="a_Paragraf_E">Şiddetli çarpışmalar neredeyse sabaha kadar devam etti.</p>
			<p class="a_Paragraf_E">Şah-ı Evliya İmam Ali, o gece bile teheccüdünü terk etmedi.</p>
			<p class="a_Paragraf_E">Sabahın erken saatlerinde İmam Ali, yeni bir hücum emri verdi. Sürekli ordusunun sağ ve sol kanatları arasında dolaşıyordu. Merkezde kendisi, sağ kolda efsanevi kumandan Eşter Nehai, sol kolda Abdullah bin Abbas vardı.</p>
			<p class="a_Paragraf_E">Muaviye ordusunun kanatlarında geri çekilmeler başlamıştı. Fakat gece sabaha kadar süren çarpışmalardan dolayı İmam Ali’nin ordusunda da yorgunluk alametleri baş göstermeye başlamıştı.</p>
			<p class="a_Paragraf_E">O sırada sağ kol komutanı Malik Eşter, atına binip: “Ya Allâh’a kavuşmaya, ya zafere!” diye askerlerini şevklendirip yeni hücuma kaldırdı.</p>
			<p class="a_Paragraf_E">Bir ordunun başkomutanı Veliler Şahı’ysa o ordu nereye giderse, hiç kuşkusuz zafer kazanırdı.</p>
			<p class="a_Paragraf_E">Derken Şamlılarda iyice bozgun emareleri belirdi.</p>
			<p class="a_Paragraf_E">İşte bu sırada, Amr bin As, askerin mağlup olacağını hissetti ve Muaviye’ye şöyle dedi:</p>
			<p class="a_Paragraf_E">“Sana bir tedbir teklif ediyorum. Başka çaremiz kalmadı. Askere emret, Mushafları yukarı kaldırsınlar. Bizimle onlar arasında hakem olması için onları Kitabullâh’a çağıralım.”</p>
			<p class="a_Paragraf_E">Bu bir savaş hilesiydi. Teklif üzerine Muaviye emr etti. Kur’an sahifeleri mızrakların ucuna takıldı. İsyancı askerler bağırmaya başladı:</p>
			<p class="a_Paragraf_E">“Sizi Kitabullâh’a çağırıyoruz. Ey Iraklılar, savaşı bırakalım, Allah’ın kitabı aramızda hakem olsun.”</p>
			<p class="a_Paragraf_E">Hazreti Ali’nin askerlerinden bir kısmı ne yazık ki bu oyunu fark etmedi.</p>
			<p class="a_Paragraf_E">“Mademki Kitabullâh’a çağırıyorlar biz de bu davete uyalım.” dediler.</p>
			<p class="a_Paragraf_E">İmam Ali, askerlerden bir kısmını hileye karşı ayıltmaya muvaffak olsa da bir kısmı ikna olmadı.</p>
			<p class="a_Paragraf_E">Bu kez askerlere şöyle seslendi;</p>
			<p class="a_Paragraf_E">“Ben, onların Kitabullâh’a itaat etmeleri için savaşıyorum! Onlar, İslam’ın halifesine isyanla Allah’ın emrine asi oldular.”</p>
			<p class="a_Paragraf_E">Halife askerlerinin önemli bir kısmı yine ikna olmadı. İşi, Hazreti Ali’yi Şamlılara teslim etmek ve Hazreti Osman’a yaptıklarını kendisine yapmakla tehdide kadar vardırdılar.</p>
			<p class="a_Paragraf_E">Hazreti Ali, durumu yeniden muhakeme etti. Orduda bir ihtilaf çıkarsa mağlup olabilir, durum daha kötü hale gelebilirdi.</p>
			<p class="a_Paragraf_E">Koca Halife çar na çar tahkime yani hakem tayinine razı oldu.</p>
			<p class="a_Paragraf_E">Hazreti Ali’ye muhalif olanların çoğu kurrâ hafızlarıydı.</p>
			<p class="a_Paragraf_E">Böylece karşı tarafın savaş hilesi ve tedbiri meyvesini vermiş ve maya tutmuştu. Zaten savaş bir hileydi. İmam Ali’yi ordularla yenemeyenler, bir savaş hilesiyle zayıflatmışlar ve ordusunu, tam yenecekleri sırada savaştan vazgeçirmişlerdi.</p>
			<p class="a_Paragraf_E">Böylece kendileri hem yenilmekten, hem de her şeyi bir anda kaybetmekten kurtulmuşlar, hem de Hazreti Ali ordusunda ihtilaf çıkarmışlardı.</p>
			<p class="a_Paragraf_E">Üstelik eşit şartlarda yenişememiş iki ordu olarak hakem tayini imkânına kavuşmuşlardı.</p>
			<p class="a_Paragraf_E">Bu kısa süren savaşta bile her iki taraf büyük kayıplar vermişti. Ölenlerin ve şehit olanların sayısı 70 bin civarındaydı. Bu kadar kişinin bir içtihat ve rey farkından dolayı şehit olması ve öldürülmesi; elbette askeri güç olarak pek büyük bir kayıptı. Şimdiye dek hiçbir savaşta bu kadar çok kayıp verilmemişti.</p>
			<p class="a_Paragraf_E">O günün dünya nüfusuna oranla, yeni bir dinin 70.000 askerinin bir iç savaşta kaybedilmesi azımsanacak bir şey değildi. Hazreti Ömer’in şehadeti ile kırılan fitne kapısı tamir edilemiyor, Hazreti Osman’ın şehadetiyle başlayan fitneler, İslam topraklarını dalga dalga sarıyordu.</p>
			<p class="a_Paragraf_E">Ve kader yavaş yavaş ağını örüyordu.</p>
			<p class="a_Paragraf_E">Şu bir gerçek ki cahil dost, akıllı düşmandan daha çok zarar verir.</p>
			<p class="a_Paragraf_E">Sıffın Savaşı’nda, Muaviye ordusu tam mağlup olmakla karşı karşıya iken; Kur’an sayfalarının mızrakların ucuna takılma fikri, Amr bin As’ın nasıl zeki bir siyasetçi olduğu gerçeğini ortaya çıkarmıştı.</p>
			<p class="a_Paragraf_E">Muaviye tarafı, beklendiği gibi Amr bin As’ı hakem seçti. Hazreti Ali, Abdullâh bin Abbas’ın veya Malik bin Eşter’in hakem olmasını istiyordu.</p>
			<p class="a_Paragraf_E">Savaşın durmasını isteyenler ne yazık ki Ebû Musa el-Eşari’nin hakem olmasında direttiler.</p>
			<p class="a_Paragraf_E">Ebu Musa, zühd ve takva açısından mükemmel biriydi ama bu işin ehli değildi.</p>
			<p class="a_Paragraf_E">Siyasi bir dahi olan Amr bin As, Hazreti Ali’nin huzuruna geldi.</p>
			<p class="a_Paragraf_E">Ebû Musa ile tahkimnâmenin maddelerini yazmaya başladılar.</p>
			<p class="a_Paragraf_E">Ebu Musa, ilk cümleyi yazdı.</p>
			<p class="a_Paragraf_E">“Emiru’l-Müminin Ali ile Muaviye arasında bir kararnamedir.”</p>
			<p class="a_Paragraf_E">Amr bin As buna karşı çıktı.</p>
			<p class="a_Paragraf_E">“O, bizim emirimiz değil.”</p>
			<p class="a_Paragraf_E">Bu kez de askerlerini zorla ikna ederek “Emiru’l Müminin” unvanını sildiren Hazreti Ali, yıllar önce Hudeybiye’de geçen olayı hatırladı.</p>
			<p class="a_Paragraf_E">Gözleri doldu.</p>
			<p class="a_Paragraf_E">Bundan 30 yıl önce Hudeybiye Anlaşması’nın metnini “Allah’ın Resulü ile Süheyl bin Amr arasında…” diye yazmaya başlamıştı. Kureyş elçisi; “Biz senin Allah’ın elçisini kabul etseydik seninle çarpışır mıydık?” diyerek itiraz etmişti. Peygamberimiz; “Ya Ali! Allah’ın Resulü’nü sil.” demişti de İmam Ali silmek istememişti. O zaman Hazreti Âli’nin yüzüne dikkatlice bakan Allah’ın Resulü’nün dudaklarından şu sözler dökülmüştü:</p>
			<p class="a_Paragraf_E">“Ya Ali, bir gün senin de başına bu iş gelecek. Sen de bunun benzerine davet olunacaksın ve onu kabul edeceksin.”</p>
			<p class="a_Paragraf_E">Hazreti Ali, bu olayı hatırladı ve ihbar-ı Nebevinin doğru çıktığına kanaat getirerek dudaklarından şu sözler döküldü:</p>
			<p class="a_Paragraf_E">“Allâhü Ekber, benzeri benzerine.”</p>
			<p class="a_Paragraf_E">Ardından Hudeybiye’de geçenleri anlattı fakat Amr bin As, siyasi manevra yaparak şöyle dedi:</p>
			<p class="a_Paragraf_E">Amr bundan alındı:</p>
			<p class="a_Paragraf_E">“Subhanallâh! Bizi küffara teşbih ediyorsun, biz ise Müslümanız.</p>
			<p class="a_Paragraf_E">Bundan sonra seninle bir mecliste bulunmam.” dedi.</p>
			<p class="a_Paragraf_E">Hazreti Ali;</p>
			<p class="a_Paragraf_E">“Ben Cenab-ı Hakk’tan dua ederim ki meclisimi senden ve senin gibilerden uzak eylesin.” dedi.</p>
			<p class="a_Paragraf_E">İki taraf arasında sert esen rüzgârlar eşliğinde tahkimnamenin ön şartları kaleme alındı.</p>
			<p class="a_Paragraf_E">Tahkimnamenin içine aldığı başlıca konular şunlardı:</p>
			<p class="a_Paragraf_E">O, eşit şartlarda Hazreti Ali ile Muaviye arasındadır.</p>
			<p class="a_Paragraf_E">Hakemler, Allâh’ın Kitabı’na ve sünnete uyacaklardır.</p>
			<p class="a_Paragraf_E">Hakemler, hür iradeleri ile karar verecekler ve İslâm dünyasını birleştirme gayreti içinde olacaklardır.</p>
			<p class="a_Paragraf_E">Hakemlerin kararı açıklanmadan iki taraf arasında savaş olmayacaktır.</p>
			<p class="a_Paragraf_E">Nihai hüküm her iki tarafın onayladığı, adaletin tezahürüne uygun bir mekânda olacaktır.</p>
			<p class="a_Paragraf_E">Hakemler, Ramazan’da yani yaklaşık altı ay sonra, Medine-Şam yolu üzerindeki Ezruh’ta buluşacaktır…</p>
			<p class="a_Paragraf_E">Bu son madde, Muaviye’nin zaman kazanmasına dönüktü.</p>
			<p class="a_Paragraf_E">İki ordu 110 gün Sıffin’de kaldıktan sonra biri Kufe’ye, diğeri Şam’a döndü.</p>
			<p class="a_Paragraf_E">Hazreti Ali, ordusuyla Kufe’ye geldiğinde sokaklardan geçerken, şehit evlerinden kadın ve yetim çocukların feryatları yükseliyordu. Her bir evden duman duman ağıt yükseliyordu. Şehir, şehitlerine ağlıyordu.</p>
			<p class="a_Paragraf_E">Yaklaşık altı ay süren bir çalışmadan sonra hakemler mutabakata vardılar.</p>
			<p class="a_Paragraf_E">Karar: İmam Ali ve Muaviye her ikisi de azledilecek, şura yeni bir halife seçecekti.</p>
			<p class="a_Paragraf_E">Aldıkları nihai kararı açıklamak üzere hakemler kürsüye çıktılar.</p>
			<p class="a_Paragraf_E">Önce İmam Ali’nin hakemi, Ebu Musa El Eşari:</p>
			<p class="a_Paragraf_E">“Ben İmam Ali’yi azlediyorum.” dedi. Ortalık bir anda buz kesti.</p>
			<p class="a_Paragraf_E">Sonra Amr bin As;</p>
			<p class="a_Paragraf_E">“Gördüğünüz gibi Ebu Musa, İmam Ali’yi azletti, ben de buna katılıyorum ve Muaviye’yi halife ilan ediyorum.” dedi.</p>
			<p class="a_Paragraf_E">Amr bin As yine yapacağını yapmıştı.</p>
			<p class="a_Paragraf_E">Hakem olayı İslam tarihinde birkaç önemli netice doğurmuştur:</p>
			<p class="a_Paragraf_E">Birincisi; uzun yıllar İslam toplumunda bir çıbanbaşı olacak olan “Hariciler” denilen bir güruh peydahlandı. Yaklaşık 12.000 kişi olan bu asiler güruhu Hakem kararını kabul etmeyerek İmam Ali’den ayrılarak Harura denilen bir mevkide yığınlaştılar.</p>
			<p class="a_Paragraf_E">Bunlar hem Halife Ali’nin hem de Muaviye’nin amansız düşmanları oldular.</p>
			<p class="a_Paragraf_E">İkincisi: Hazreti Ali önemli bir güç ve nüfuz kaybına uğradı.</p>
			<p class="a_Paragraf_E">Üçüncüsü: Muaviye, büyük bir yenilgiden ve sahneden silinmekten kurtuldu. Bu da ileride Şam’da yeni bir devletin/hanedanın ortaya çıkmasının doğrudan temel sebeplerinden biri oldu.</p>
			<p class="a_Paragraf_E">Özellikle hakemlerin nihai kararından sonra İmam Ali’nin güç ve kuvveti günden güne azalmaya, Muaviye’nin ise kuvvet ve devleti yükselmeye başladı.</p>
			<p class="a_Paragraf_E">Biri hem Hak hem de halk nazarında halife iken vali derecesinde bile devlet elde edemedi, diğeri ise, artık meşru bir vali bile değilken halife kuvvetini kazanma yoluna girdi.</p>
			<p class="a_Paragraf_E">Hakemlerin, bütün bir İslam dünyasını bir bilinmezliğin içine attığı karardan sonra İmam Ali, yarım kalan Sıffin’i tamamlamaktan başka çare olmadığı kanaatine vardı.</p>
			<p class="a_Paragraf_E">Yeni bir ordu hazırladı.</p>
			<p class="a_Paragraf_E">Tam sefere çıkacakken dostları;</p>
			<p class="a_Paragraf_E">“Ardımızda Hariciler denilen vahşileri bırakarak nereye gidiyoruz, çoluk çocuğumuzu evlerimizi onların insafına bırakarak nasıl gidebiliriz?” dediler.</p>
			<p class="a_Paragraf_E">Bu doğru bir düşünceydi.</p>
			<p class="a_Paragraf_E">Çünkü Hariciler tam bir terör örgütüydü…</p>
			<p class="a_Paragraf_E">Gemi azıya almışlar, her tarafta terör estiriyor ve kendinden olmayanları insafsızca öldürüyorlardı.</p>
			<p class="a_Paragraf_E">Sapık tavır ve davranış içindeydiler.</p>
			<p class="a_Paragraf_E">Haricîlerin kabul edilmez durumunu ve terör hareketlerini yakından takip eden Halife Hazreti Ali de savaşa onlardan başlamanın uygun olacağı kanaatine vardı.</p>
			<p class="a_Paragraf_E">İslâm ülkelerinde terör çıkaranları gerektiği gibi tesirsiz hale getirmek, bir halife olarak onun göreviydi. Kufeliler de bunu istiyordu.</p>
			<p class="a_Paragraf_E">Kufe’yi bunlara bırakıp Muaviye üzerine yürümek olmazdı.</p>
			<p class="a_Paragraf_E">Hazreti Ali, bu durum üzerine Şam seferini tehir ederek hicri 38 yılının Safer ayında Nehrevan Seferine çıktı.</p>
			<p class="a_Paragraf_E">Bir Harici güruhu Nehrevan’a gelirken, yolda Abdullah bin Habbab ve hanımıyla karşılaştı.</p>
			<p class="a_Paragraf_E">Abdullah bin Habbab’ın hanımı hamileydi ve bir merkebin üzerindeydi.</p>
			<p class="a_Paragraf_E">Onları durdurdular.</p>
			<p class="a_Paragraf_E">Hazreti Abdullah’a sordular:</p>
			<p class="a_Paragraf_E">“Sen kimsin?”</p>
			<p class="a_Paragraf_E">“Resulüllâh’ın Ashabı’ndan Habbab’ın oğlu Abdullâhım.”</p>
			<p class="a_Paragraf_E">Hazreti Abdullâh, onların sert tavırlarından korkmuştu. Onun kendilerinden korkup çekindiğini görünce:</p>
			<p class="a_Paragraf_E">“Korkma! Bize fayda verecek bir hadis rivayet et.” dediler.</p>
			<p class="a_Paragraf_E">O da babasından duyduğu şu hadisi anlattı onlara;</p>
			<p class="a_Paragraf_E">“Büyük bir fitne olacak. Onda kişinin bedeni öldüğü gibi kalbi de ölecek. Kişi mümin olarak akşamlayıp kâfir olarak sabahlayacak. Kâfir olarak sabahlayıp mümin olarak akşamlayacak.”</p>
			<p class="a_Paragraf_E">Sonra kendisine, Hazreti Ebû Bekir ve Hazreti Ömer hakkında ne düşündüğünü sordular. O, her ikisini iyilikle andı. Sonra Osman’ın hilafetinin başlangıcı ve sonunu hakkında fikrini sordular, Hazreti Abdullâh tereddütsüz şöyle dedi:</p>
			<p class="a_Paragraf_E">“Evvel ve ahir hak üzere idi…”</p>
			<p class="a_Paragraf_E">Arkasından Hazreti Ali hakkında, Hakem olayından önce ve sonra ne düşündüğünü sordular.</p>
			<p class="a_Paragraf_E">“İmam Ali, Allâh’ı hepinizden daha iyi bilir ve dininde diğer insanlardan ziyade takva üzeredir. Ayrıca herkesten ziyade basiret sahibidir.”</p>
			<p class="a_Paragraf_E">Hariciler, bu sözlere kızarak;</p>
			<p class="a_Paragraf_E">“Biz, seni kimseye yapmadığımız şekilde katledelim de, gör.” dediler.</p>
			<p class="a_Paragraf_E">Abdullâh korktu ve heyecanlandı. Onu ve hanımını bir hurma ağacı altına götürdüler. O sırada ağaçtan bir hurma düştü. Haricilerden biri onu ağzına attı. Bir diğeri: “Hurmayı sahibi helal etmeden yahut parasını vermeden aldın.” diye itiraz edince öbürü hurmayı ağzından çıkartıp attı.</p>
			<p class="a_Paragraf_E">O sırada ehl-i zimmîden birinin domuzu oraya geldi. Haricilerden biri ona bir kılıç vurdu. Diğerleri bunu yeryüzünde fesat olarak yorumladılar. Kılıcı vuran, domuzun sahibini bulup razı etti. Abdullâh bin Habbab bunları görünce sakinleşti ve şöyle dedi:</p>
			<p class="a_Paragraf_E">“Bu gördüğüm hallerde sadıksanız bana zarar gelmez. Zira, ben Müslümanım, katledilmemi gerektiren bir suç da işlemedim.”</p>
			<p class="a_Paragraf_E">Fakat onu Nehrevan suyu kenarına götürüp boğazladılar. Sonra hamile kadının karnını yardılar. Bir yandan tek hurmanın vebalini ve bir Hıristiyan hakkına tecavüzü yüklenmezken diğer yandan mümin ve masum bir kişiyi ve hanımını acımasızca katledebiliyorlardı.</p>
			<p class="a_Paragraf_E">İşte bu sapık terör çetesi ile Hazreti Ali’nin ordusu Nehrevan’da karşılaştı.</p>
			<p class="a_Paragraf_E">İmam Ali savaş için askerlerini konuşlandırdı.</p>
			<p class="a_Paragraf_E">Abdullah bin Abbas, Hazreti Ali’ye; “Ya Emirül-Müminin, öğle namazını acele etmeyip de öğle sıcağı geçene kadar tehir etsen. Ben şunlarla bir daha konuşsam.” dedi.</p>
			<p class="a_Paragraf_E">Sonra İbni Abbas çok güzel iki kat elbise giydi. Kendisi son derece güzel bir insandı.</p>
			<p class="a_Paragraf_E">Haricilerin yanına gitti.</p>
			<p class="a_Paragraf_E">Hariciler onu son derece güzel kılık kıyafet içinde görünce;”Merhaba İbni Abbas! Bu elbise ne böyle!” dediler.</p>
			<p class="a_Paragraf_E">Abdullah bin Abbas; “Bu elbise güzel diye mi böyle alaycı şekilde soruyorsunuz. Ben Peygamberin üzerinde elbiselerin en güzelini gördüm.” dedi.</p>
			<p class="a_Paragraf_E">Hariciler;</p>
			<p class="a_Paragraf_E">“Niçin geldin?” dediler.</p>
			<p class="a_Paragraf_E">Abdullah bin Abbas;</p>
			<p class="a_Paragraf_E">“Ben size müminlerin emiri Ali’nin ve Peygamberin arkadaşlarının yanından geliyorum. Onun ashabından aranızda hiç kimse görmüyorum. Geldim ki onların söylediklerini size aktarayım, sizin görüşlerinizi de onlara ulaştırayım. Siz Peygamberin hem amcaoğlu olan hem de damadı olan bir zattan neyin intikamını alıyorsunuz?” dedi.</p>
			<p class="a_Paragraf_E">Hariciler;</p>
			<p class="a_Paragraf_E">“Biz ondan üç özellik sebebiyle intikam alacağız.” dediler. Birincisi: Ali, Allah’ın dininde insanın hakemliğini kabul etti. İnsanların Allah’ın hükmünde ne müdahelesi var ki? İkincisi: Ali, Şamlılarla harp etmeyi helal sayıp çarpıştı, ama onları ne esir alıyor ne de kalan mallarını ganimet sayıyor. Eğer onlarla savaşmak helal ise esir alınıp köle yapılması da helaldir. Yoksa esareti haram olanla harp de olmaz. Üçüncüsü de: Hakem vesikasından “müminlerin emiri” kelimesini sildirdi. Ali müminlerin emiri değilse müşriklerin emiridir.” </p>
			<p class="a_Paragraf_E">Abdullah bin Abbas;</p>
			<p class="a_Paragraf_E">“Peki, ben size Allah’ın kitabı ve Peygamberin sünnetinden bunların cevabını bulup çıkarırsam siz fikrinizden dönüp cemaate katılacakmısınız?” dedi.</p>
			<p class="a_Paragraf_E">“Evet.” dediler</p>
			<p class="a_Paragraf_E">Bunun üzerine Abdullah bin Abbas: “Sizin onun ‘Allah’ın dininde hakem tayin ettiği’ ithamınızdan başlayalım. Ben Allah’ın kitabında Allah’ın “Sizden adaletli iki kişi hüküm verecek.” buyurduğunu görüyorum. Buradaki hüküm; hacda avlanan bir tavşan ve benzeri irilikteki hayvanların kıymeti hakkındadır. Allah bu konuda bile hüküm yetkisini insana bırakıyor. Dilese bu konuda istediği gibi hakem tayin ederdi. Hem Allah, ‘Eğer karıyla koca arasında bir ayrılık olacağından korkuyorsanız bir hakem koca tarafından bir hakem de hanım tarafından gönderin.’ buyuruyor. Ne dersiniz bu konuda Kuran’dan delilinizi çıkarttım mı?” dedi.</p>
			<p class="a_Paragraf_E">“Evet.” dediler.</p>
			<p class="a_Paragraf_E">“Siz, ‘Ali hem savaştı hem de esir almadı ve köle yapmadı.’ diyorsunuz. Evet almadı, zira sizin Anneniz olan Hazreti Aişe’yle savaştı. Allah (cc) Kuran’da ‘Peygamberin hanımları onların analarıdır.’ buyuruyor. Şimdi siz ‘Aişe Anamız değil’ diyorsanız kesin kafir oldunuz. Eğer o anamızdır diyorsanız onu esir almanız size asla helal olmaz. Şimdi siz bu konuda iki ayrı sapıklık içerisindesiniz. Nasıl, buna da delil getirdim mi?” deyince;</p>
			<p class="a_Paragraf_E">“Evet.” dediler.</p>
			<p class="a_Paragraf_E">“Adından müminlerin emiri kısmını sildirmesi iddianıza gelelim. Siz bilmiyor musunuz ki aynısı, Hudeybiyede sulh yapıldığı gün Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>ile Süheyl b. Amr arasında geçmişti. Resulullah: ‘Ya Ali, şu vesika Muhammed Resulullah’ın üzerinde anlaşmaya vardığı vesikadır, diye yaz!’ Buyurunca Mekkeliler, ‘Biz senin peygamber olduğunu bilsek seninle harp etmezdik. Yazacaksan seninle babanın adını yaz!” diye itiraz edince Nebi: “Allah’ım sen biliyorsun ki ben senin Resulünüm!” buyurup sonra antlaşma yapılan sayfayı aldı ve ‘Resulullah!’ kelimesini bizzat eliyle sildi. Vallahi bu olay Peygamberi peygamberlikten çıkartmamış idi. Bu da tamam mı?” dedi.</p>
			<p class="a_Paragraf_E">“Evet.” dediler.</p>
			<p class="a_Paragraf_E">Abdullah b. Abbas ordugaha döndü. Olanları Hz. Ali’ye anlattı. Sonra Eba Eyyüb El Ensari elinde hilafet sancağı olduğu halde Haricilere doğru ilerledi ve onlara seslendi:</p>
			<p class="a_Paragraf_E">“Kim bu sancağın altına gelirse emindir, kim savaşmazsa emindir. Ayrıca içinizden kim Kufe’ye veya Medine’ye giderse emindir, kim yolculuk için çıkarsa emindir.”</p>
			<p class="a_Paragraf_E">Bu konuşmalar Hariciler üzerinde son derece etkili oldu. Harici reislerinden Ferve bin Nevfel beş yüz atlıyla ayrıldı ve çekip gitti. Bir kısmı da İmam Ali’nin tarafına geçti.</p>
			<p class="a_Paragraf_E">Abdullah bin Vehb’in yanında 2800 kişi kaldı.</p>
			<p class="a_Paragraf_E">Hilafet ordusu bunların üzerine hücum etti ve çok kısa sürede hepsi kılıçtan geçirildi.</p>
			<p class="a_Paragraf_E">Hazreti Ali, Nehrevan’dan sonra hemen Şam üzerine yürümek istediyse de ordusu Kufe’ye dönüp dinlenmeyi tercih etti.</p>
			<p class="a_Paragraf_E">O da buna mecbur oldu.</p>
			<p class="a_Paragraf_E">Hariciler denilen terör çetesi çökertilmiş ve Şam dışında İslam birliği bütünüyle sağlanmıştı.</p>
			<p class="a_Paragraf_E">Muaviye bu durumun kendisi için büyük bir tehlike olduğunu biliyordu.</p>
			<p class="a_Paragraf_E">Kufe ve Mısır orduları birleşerek Şam’a yürüyecek olurlarsa durum kendi adına vahim olurdu.</p>
			<p class="a_Paragraf_E">Onun için İmam Ali Harici belasıyla meşgul olurken Amr bin As’ı büyük bir ordu ile Mısır’a gönderdi.</p>
			<p class="a_Paragraf_E">İki taraf arasında şiddetli bir savaş oldu. Mısır valisi Muhammed bin Ebû Bekir’in komuta ettiği ordu yenildi. Şehri istila eden Amr, vali olarak atandı.</p>
			<p class="a_Paragraf_E">Muhammed bin Ebu Bekir saklandığı yerde bulunup hunharca şehit edildi.</p>
			<p class="a_Paragraf_E">Mısır’ın düşmesiyle ikbal ibresi birden Muviye’ye doğru döndü.</p>
			<p class="a_Paragraf_E">İslam birliği büyük bir yara aldı.</p>
			<p class="a_Paragraf_E">Hakem olayından sonra bir belirsizlik karanlığına gömülen İslam toplumu, Mısır’ın, Muaviye’nin eline geçmesiyle içinden çıkılmaz bir hale düştü.</p>
			<p class="a_Paragraf_E">İslam dünyası tam anlamıyla sosyal bir fırtınanın içindeydi, göz gözü görmüyordu. Belirsizlik can yakıcı bir azab olmuş her samimi yüreği yakıyordu.</p>
			<p class="a_Paragraf_E">Kerbela’ya giden yolların taşları bir bir döşeniyordu. Nahrevan Savaşı’nda toplanan 4000 Harici’den 2800’ü ile savaşılmış, bunlardan pek çoğu savaş sırasında öldürülüp dört yüz kadarı da yaralanmıştı. Hazreti Ali, savaş sırasında yaralıların aşiretlerine verilmesini emretmiş ve şöyle talimat vermişti:</p>
			<p class="a_Paragraf_E">“Onları beraberinizde taşıyın, tedavi edin, iyileştiklerinde sizinle birlikte Kufe’ye götürün.”</p>
			<p class="a_Paragraf_E">Nahrevan Savaşı’ndan sonra çok önemli bir güç olmasalar da Hariciler, faaliyetlerini sürdürdüler. Hazreti Ali, Nehrevan sonrası Deksere, Mâsebezân ve Cuhâ taraflarında bulunan Hariciler üzerine askeri birlikler sevk etti. Bunlar başarı ile Haricileri dağıttılar.</p>
			<p class="a_Paragraf_E">Medain Haricileri ise, Vali Sa’d bin Mes’ud tarafından vuruldu.</p>
			<p class="a_Paragraf_E">Şehr-i Zûr tarafında zuhur eden Harici kuvvetler ise, Kufe’ye beş saatlik yerlere kadar geldiler. Bunlarla mücadele için Kadı Şurayh bin Hâni yedi yüz kişilik bir kuvvetle gönderildi. Çarpışmalarda Kadı Şurayh’ın askeri yenildi ve dağıldı. Bu durum üzerine Halife Hazreti Ali, bizzat askerinin başında Kufe’den çıkıp bunları imha etti. İçlerinden emân isteyen yetmiş kişiyi de alıp Kufe’ye getirdi.</p>
			<p class="a_Paragraf_E">Başı birkaç kere ezilmiş olmasına rağmen hala solucanlar gibi sağda solda kıpırdayan ve bir araya gelmeye çalışan Hariciler, İmam Ali’yi hep meşgul ve İslam birliği yolunda en büyük engeli teşkil ettiler.</p>
			<p class="Yildiz_E">***</p>
			<p class="a_Paragraf_E">Derviş Odası’nın sobası sönmeye yüz tutmuş, odanın içi hafiften soğumaya durmuştu. Dışarda kar hızını iyiden iyiye artırmıştı.</p>
			<p class="a_Paragraf_E">Herkes pür dikkat dinliyordu ki Mehmet Hoca; “Bu gece de bu kadarla iktifa edelim.” dedi.</p>
			<p class="a_Paragraf_E">Hacı Kadir; “Allah razı olsun hocam! Bugünkü anlattıklarınız hepimiz için ne kadar ibret verici şeyler, fitne içimize bir girmeye görsün, gör bak neler oluyor?”</p>
			<p class="a_Paragraf_E">“Kuran, ‘fitne ölümden beterdir,’ buyuruyor” dedi Mehmet Hoca.</p>
			<p class="a_Paragraf_E">Odanın içi iyiden iyiye soğumuştu. Seyfi Karagöz sobanın kapağını açtı ve içindeki külleri mangala boşaltmaya başladı. Külün sıcaklığı yayıldı odanın içine.</p>
			<p class="a_Paragraf_E">Mehmet Hoca; “Ben kalkayım artık.” dedi. Derviş Odası’nın sakinleri ayağa kalkarak uğurladılar onu.</p>
			<p class="a_Paragraf_E">Dışarıda rüzgâr, yine önüne kattığı karları kovalıyordu.</p>
			<p class="a_Paragraf_E">Sanki bu kar ve kış anlatılanlara eşlik ediyordu.</p>
			<p class="a_Paragraf_E">Odanın sakinleri birer birer kalktılar. Havanın öfkesi, Derviş Odası’ndan dağılanların yüzlerine, toprak evlerin camlarına kırbaç gibi iniyordu.</p>
			<p class="a_Paragraf_E">Herkes birer ikişer karıştı kovalamacanın arasına.</p>
			<p class="a_Paragraf_E">Çatıların saçaklarında uzun ve sivri buz sarkıtları tehditkâr duruyordu.</p>
			<p class="a_Paragraf_E">Biraz sonra Derviş Odası’nın ışıkları söndü.</p>
			<p class="a_Paragraf_E">Mütevekkil bir derviş gibi köye bir tepeden bakan odanın üzerine biteviye kar yağıyordu.</p>
		</div>
	</body>
</html>
