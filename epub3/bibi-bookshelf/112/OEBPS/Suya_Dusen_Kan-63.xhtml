<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-63</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-54" class="Baslik_1">Kerbela Kıyamları</p>
			<p class="ilk_harf"><span class="_idGenDropcap-1">K</span>erbela faciası İslam dünyasında duyulunca yer yerinden oynadı.</p>
			<p class="O_Paragraf">Sosyal ve siyasi hayatta karışıklıklar başladı.</p>
			<p class="a_Paragraf_E">Yezit yönetimine karşı ilk kıyam Medine’de başladı.</p>
			<p class="a_Paragraf_E">Babasını Uhut’ta meleklerin yıkadığı Abdullah bin Hanzele, Yezit’e biat edilemeyeceğini ilan etti. Medineliler onun etrafında toplandılar.</p>
			<p class="a_Paragraf_E">Yezit 683 yılında on bin kişilik bir orduyu Medine’ye gönderdi.</p>
			<p class="a_Paragraf_E">Medineliler Hendek savaşındaki hendekleri derinleştirdiler.</p>
			<p class="a_Paragraf_E">Abdullah bin Hanzele günlerce direndi ise de Mervan’ın gizlice irtibata geçmesiyle Beni Hariseoğulları bulundukları bölgeyi savunmaktan vazgeçince Yezit ordusu o bölgeden Medine’ye girdi.</p>
			<p class="a_Paragraf_E">Yedi oğluyla birlikte Abdullah bin Hanzele ve üç yüzden fazla Medineli şehit edildi.</p>
			<p class="a_Paragraf_E">Böylece Kerbela’ya karşı yapılan ve tarihe Harre Vakası diye geçen ilk kıyam başarısız oldu.</p>
			<p class="Yildiz_E">***</p>
			<p class="Baslik_3">Abdullah bin Zübeyr</p>
			<p class="a_Paragraf_E">Yezit ordusu Medine’den sonra Mekke’ye yöneldi.</p>
			<p class="a_Paragraf_E">Çünkü o günlerde, Abdullah bin Zübeyir Mekke’de halifeliğini ilan ederek Yezite karşı kıyam etmişti.</p>
			<p class="a_Paragraf_E">Abdullah bin Zübeyr Medine de doğan ilk muhacir çocuktu.</p>
			<p class="a_Paragraf_E">Annesi, Allah Resulü’nün hicreti esnasında kuşağını ikiye bölerek erzak çıkınlarını bağladığı için ‘çifte kuşaklı’ diye anılan Hazreti Ebu Bekir’in kızı Esma idi.</p>
			<p class="a_Paragraf_E">Ordu, Mekke’ye ulaştığında Ebu Kubeys Dağı’na mancınıkları yerleştirdi ve Mekke’nin üzerine taş gülleler ve ateşlenmiş yağlı fitiller atmaya başladı.</p>
			<p class="a_Paragraf_E">Kabe de bu taş ve yağlı fitillerden nasibini aldı. Örtüsü ve tavanı yandı, duvarlar zarar gördü.</p>
			<p class="a_Paragraf_E">Ancak tam da bu günlerde gelen Yezit’in ölüm haberi Mekke’yi büyük bir tahribattan kurtardı.</p>
			<p class="Baslik_3">Tevvabun Hareketi</p>
			<p class="a_Paragraf_E">Kerbela’nın asıl pişmanlığı ve vicdan azabı Kufe’de yaşanıyordu.</p>
			<p class="a_Paragraf_E">Kufelilerden bir grup ihmal ve ihanet duygusu altında eziliyordu. Yaptıklarına pişman olmuşlardı. Yüreklerindeki yangınlar her geçen gün alazlanıyordu.</p>
			<p class="a_Paragraf_E">Yürekleri kanıyordu.</p>
			<p class="a_Paragraf_E">Bu acıyı en derinden hissedenlerin başında Süleyman bin Surad vardı.</p>
			<p class="a_Paragraf_E">Daha önce de Kufeliler onun evinde toplanarak İmam Hüseyin’e mektuplar yollamışlar ve davet hareketinin başına onu getirmişlerdi.</p>
			<p class="a_Paragraf_E">Bir grup Kufeli, miladi 684 yılında Süleyman bin Surad’ın öncülüğünde “Tevvabun/Pişman olanlar” hareketini başlattılar.</p>
			<p class="a_Paragraf_E">Kerbela’ya giderek gözyaşı döktüler, intikam yemini ettiler.</p>
			<p class="a_Paragraf_E">Miladi 684 yılı Aralık’ında Aynülverde’de Emevi ordusuyla karşı karşıya geldiler.</p>
			<p class="a_Paragraf_E">Mağlup oldular.</p>
			<p class="a_Paragraf_E">Tevvabun hareketinie katılanların pek çoğu burada kılıçtan geçirildi.</p>
			<p class="Baslik_3">Muhtar es Sakafi…</p>
			<p class="a_Paragraf_E">Kerbela’nın intikamını merkeze alan gelişmelerden biri de Muhtar es Sakafi’nin öncülüğünde gelişen harekettir.</p>
			<p class="a_Paragraf_E">Muhtar, önce Kufe’yi ele geçirdi. İmam Ali’nin oğlu Muhammed Hanefi’nin de desteğini bir şekilde yanına almayı başardı. İmam Ali’nin cesur kumandanlarından Eşter’in oğlu İbrahim’i de yanına alınca güçlendi.</p>
			<p class="a_Paragraf_E">Hazinedeki paraları ordu için harcadı.</p>
			<p class="a_Paragraf_E">Kerbela’da Kufe Ordusunun baş komutanı olan Ömer bin Sa’d ve onun komutanlarından Şimir bin Zilcevşen, Hakim bin Tufeyl, Havaley bin Yezit ve Sinan bin Enes’e infaz timleri göndererek onları teker teker öldürttü.</p>
			<p class="a_Paragraf_E">Muhtar bununla da yetinmeyerek Ömer bin Sa’d ve Şimir bin Zilcevşen’in kesik başlarını Medine’ye, Muhammed Hanefi’ye gönderdi.</p>
			<p class="a_Paragraf_E">Büyük bir ordu ile Musul yakınlarında, Ubeydullah bin Ziyad kumandasındaki Emevi ordusu ile karşılaştı. Bu savaşta Ubeydullah bin Ziyad da öldürülerek Kerbela’nın intikamını büyük ölçüde almış oldu.</p>
			<p class="a_Paragraf_E">İmam Hüseyin’in katillerinin öldürülmesi Muhtar’a çok büyük bir şöhret sağladı.</p>
			<p class="a_Paragraf_E">Muhtar’ın siyasi alanı gittikçe genişledi. Yapıp ettikleri ile Abdullah bin Zübeyir’in yanında gibi görünse de eninde sonunda karşı karşıya gelinmesi kaçınılmazdı.</p>
			<p class="a_Paragraf_E">Muhtar, Abdullah bin Zübeyir’den İran taraflarını kendisine bağlaması karşılığında biat edeceğini ifade etti. Bunun üzerine Abdullah bin Zübeyir, Basra valisi kardeşi Mus’ab bin Zübeyir’i onun üzerine gönderdi. Muhtar, Harura’daki bu savaşta yenildi ve Kufe’ye kaçarak hükümet konağına sığındı. Mus’ab bin Zübeyir’in ordusu Kufe’yi kuşattı ve Muhtar’ı, hükümet konağında kıstırarak öldürdü.</p>
			<p class="a_Paragraf_E">Abdullah bin Zübeyir’in her geçen gün nüfuz alanının artması Şam ve bölgesinin yönetimini elinde tutan Abdülmelik bin Mervan’ı korkutuyordu.</p>
			<p class="a_Paragraf_E">Abdullah bin Zübeyir, Mekke’den sonra, Kufe ve Basra’yı da kendisine bağlamıştı.</p>
			<p class="a_Paragraf_E">Abdülmelik bin Mervan, 691’de Haccac-ı Zalim’i büyük bir ordu ile Mekke’ye gönderdi.</p>
			<p class="a_Paragraf_E">Haccac yüksek tepelerden taş gülleleri ve alevlenmiş yağlı fitillerle Mekke’yi dövmeye başladı.</p>
			<p class="a_Paragraf_E">Erzak ve mühimmat tükenince Mekke’de kıtlık ve panik başladı.</p>
			<p class="a_Paragraf_E">Acı akıbeti gören Abdullah bin Zübeyir, annesi Esma Hatun ile vedalaşmaya gitti.</p>
			<p class="a_Paragraf_E">Annesi ona uzun uzun dua etti;</p>
			<p class="a_Paragraf_E">“Allah’ım! Uzun gecelerde kalkıp geceyi ihya ile namaz kılan, Sana olan iştiyakı ile gözleri yaşaran, Mekke ve Medine’nin sıcak günlerinde oruç tutarak Senin rızan için aç susuz kalan şu kuluna merhamet eyle! Onu babası ve benim için hayırlı bir evlat kıl! Ben Onu, vereceğin hükme teslim ediyorum. Senin vereceğin hükme razıyım. Onun karşılaşacağı musibetler dolayısıyla beni sabredenlerden eyle. Sabır ve şükür sahibi kullarını mükâfatlandırdığın gibi beni de mükâfatlandır.”</p>
			<p class="a_Paragraf_E">Medine’de muhacirlerin ilk doğan çocuğu, Müslümanların göz aydınlığı Abdullah bin Zübeyir, mancınıklarla atılan taşların çok yakınına düştüğü halde yine de kendinden geçercesine ibadet ediyordu.</p>
			<p class="a_Paragraf_E">İbadete olan düşkünlüğünden dolayı Sahabeler arasında ‘Mescid Güvercini’ diye anılıyordu.</p>
			<p class="a_Paragraf_E">Abdullah bin Zübeyir, günlerce Mekke’yi kahramanca müdafaa ettikten sonra girişilen bir huruç hareketinde yanındakilerle birlikte şehit düştü.</p>
			<p class="a_Paragraf_E">Haccac, Abdullah bin Zübeyir’in annesi Esma’yı o yaşlı haliyle huzuruna getirtmek için defalarca adamlarını gönderdiyse de soylu kadın hiç umursamadı.</p>
			<p class="a_Paragraf_E">Sonunda Hazreti Esma’nın yanına Haccac kendisi gitti. Küstah bir şekilde oğluna yaptığı işi nasıl bulduğunu sordu.</p>
			<p class="a_Paragraf_E">Hazreti Esma;</p>
			<p class="a_Paragraf_E">“Gördüm ki sen onun dünyasını yıktın, o da senin ahretini.” dedi.</p>
			<p class="a_Paragraf_E">Merkezde Hicaz olmak üzere Doğu bölgeleri kendisine biat verdiği halde sonuçta Abdullah bin Zübeyir’in başarısız olması mukadderatın bir tecellisi olarak tarihe geçti.</p>
			<p class="a_Paragraf_E">Böylece her ne kadar Kerbela’nın intikamı alınmış gibi görünse de Abdullah bin Zübeyir’in şehit edilmesiyle; İslam’ın kurucu ilkelerini ayakta tutacak olan son bir umut ışığı da sönmüş ve meydan bütünüyle Emevilere kalmıştı.</p>
			<p class="Yildiz_E">***</p>
			<p class="a_Paragraf_E">Derviş Odası’nda emektar soba çoktan sönmüştü. Mehmet Hoca, “Bu gecelik de bu kadarla iktifa edelim.” dedi. “Yarın asırları aydınlatan Kerbela Kandilleri ile matem akşamları sohbetlerimizi sonlandıracağız.”</p>
			<p class="a_Paragraf_E">Mehmet Hoca’nın bu son sözleri odanın içinde bir hüzün dalgası gibi gezindi. Yüzler ve yürekler buruklaştı.</p>
			<p class="a_Paragraf_E">Mehmet Hoca kalktı. Oda yavaş yavaş boşalmaya başladı. Dışarısı zifiri karanlıktı. Göz gözü görmüyordu.</p>
			<p class="a_Paragraf_E">Uzaklarda kabaran derenin uğultusu duyuluyordu.</p>
			<p class="a_Paragraf_E">Yağmur, sokaklarda minik derecikler oluşturmuştu.</p>
			<p class="a_Paragraf_E">Matem akşamlarının müdavimleri ıslak bir karanlığa karışarak evlerine dağıldılar.</p>
			<p class="a_Paragraf_E">Biraz sonra Derviş Odası’nın ışığı söndü.</p>
		</div>
	</body>
</html>
