<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-49</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-42" class="Baslik_1">Hani’nin Evine Sızan Casus</p>
			<p class="ilk_harf"><span class="_idGenDropcap-1">B</span>ütün aramalara rağmen Müslim’in bulunamayışı, Vali Ubeydullah’ın canını sıkmaya başlamıştı.</p>
			<p class="O_Paragraf">Bir gün azatlısı Mihran’ı çağırarak;</p>
			<p class="a_Paragraf_E">“Şu üç bin dirhemi al. Müslim bin Akil’i bul. Bu üç bin dirhemi ver. Ona ‘Düşmanlarınla yapacağınız savaşlarda lazım olur,’ dersin. “Senin de kendilerinden olduğunu sansın.” dedi.</p>
			<p class="a_Paragraf_E">Mihran, Kufe Ulu Camii’ne gitti. Caminin bir direğinin dibinde uzun uzun namaz kılan bir adam gördü.</p>
			<p class="a_Paragraf_E">“Şu Ehl-i Beyt taraftarları uzun namaz kılarlar, herhalde bu onlardan olmalı.” diye düşündü.</p>
			<p class="a_Paragraf_E">Namaz kılan zatın yanına vardı.</p>
			<p class="a_Paragraf_E">“Canım sana feda olsun, ben Şamlılardan bir kimseyim. Ehl-i Beyt’i sevmeyi Allah bana ihsan etti. Onları sevenlerdenim. Yanımda 3000 dirhem var. Müslim bin Akil’in buralarda olduğunu duydum, bu parayı ona vermeme yardımcı olur musun?” dedi.</p>
			<p class="a_Paragraf_E">“Şu mescitte bir sürü insan varken niye bunu benden istiyorsun?”</p>
			<p class="a_Paragraf_E">“Çünkü ben senin yüzünde iyilik gördüm. Allah Resulü’nün Ehl-i Beyt’ine taraftar olan kişilerden olabileceğini tahmin ettim.”</p>
			<p class="a_Paragraf_E">“Allah sana iyilikler versin, sen beni iyi tanıdın, ismim Müslim bin Avsece, seninle görüştüğüme memnun oldum. Yarın sabah olunca benim evime gel, birlikte Müslim bin Akil’e gideriz.” dedi.</p>
			<p class="a_Paragraf_E">Mihran, bir sonraki gün Müslim bin Akil’e kavuştu.</p>
			<p class="a_Paragraf_E">Parayı Müslim bin Akil’in önüne koydu.</p>
			<p class="a_Paragraf_E">Böylelikle rahatça eve girip çıkmaya başladı.</p>
			<p class="a_Paragraf_E">Her akşam karanlık basınca Vali Ubeydullah’a giderek olup bitenlerden haberdar ediyordu.</p>
			<p class="a_Paragraf_E">Vali Ubeydullah, bir hayli bilgi edindikten sonra bir gün Hani’nin akrabalarından iki kişiyi sarayına çağırttı.</p>
			<p class="a_Paragraf_E">“Hani bin Urve nasıldır? Ne yapıyor?”</p>
			<p class="a_Paragraf_E">“Ey emir, o günlerden beri hastadır.”</p>
			<p class="a_Paragraf_E">“Nasıl olur? Benim işittiğime göre o bütün gün evinin kapısının önünde oturmaktadır. Bizim yanımıza uğramaktan kendisini alıkoyan nedir?”</p>
			<p class="a_Paragraf_E">“Biz, ona hemen sana gelmesini söyleyeceğiz.”</p>
			<p class="a_Paragraf_E">“Evet, Hani’yi bekliyorum.”</p>
			<p class="a_Paragraf_E">Hani’nin yanına giden akrabaları ona valiyle konuşmalarını aktardılar.</p>
			<p class="a_Paragraf_E">“Biz sana yemin veriyoruz, Valinin kalbinde sana karşı uyanan kinin, düşmanlığın silinmesi için, şimdi bizimle birlikte kalkıp onun yanına gitmelisin.” diye ısrar ettiler.</p>
			<p class="a_Paragraf_E">Hani katırına bindi ve vali konağına gitmek üzere onlarla birlikte yola çıktı. Konağa yaklaştıklarında Hani:</p>
			<p class="a_Paragraf_E">“Kalbime bu adamdan bir korku düştü.” diyerek içini kaplayan sıkıntıyı dile getirdi.</p>
			<p class="a_Paragraf_E">Akrabaları; “Niçin kalbine korku düşüyor? Sen temiz, yaşlı, itibarlı bir kişisin.” diye teselli ettiler onu.</p>
			<p class="a_Paragraf_E">Vali, Hani’yi görünce;</p>
			<p class="a_Paragraf_E">“Ben onun yaşamasını ve iyiliğini istiyorum, o ise benim ölümümü istiyor.” diye başlayan bir beyit okudu.</p>
			<p class="a_Paragraf_E">Hâlbuki Hani’nin önceki gelişlerinde ikram ve iltifatlarda bulunmuştu.</p>
			<p class="a_Paragraf_E">Hani;</p>
			<p class="a_Paragraf_E">“Ey emir bu nedir? Bu şiirle ne demek istedin?”</p>
			<p class="a_Paragraf_E">“Ey Hani! Senin müminler emirine ve bütün Müslümanlara karşı evinde yaptığın şu işler nedir? Söyle bakayım. Müslim bin Akil’i getirtip evine soktun. Çevrendeki evlerde onun için silah ve askerler topladın. Bunların bana gizli kalacağını mı sandın?”</p>
			<p class="a_Paragraf_E">“Ben böyle bir şey yapmadım. Müslim de yanımda değildir.”</p>
			<p class="a_Paragraf_E">“Evet yaptın.”</p>
			<p class="a_Paragraf_E">“Yapmadım.”</p>
			<p class="a_Paragraf_E">“Evet yaptın.”</p>
			<p class="a_Paragraf_E">Hani itirafa yanaşmıyor, direniyordu. Bunun üzerine Vali, Mihran’ı çağırdı.</p>
			<p class="a_Paragraf_E">Hani, Mihran’ın bir casus olarak aralarına sokulduğunu o an anladı.</p>
			<p class="a_Paragraf_E">Bir müddet suskun durduktan sonra, “Beni dinle.” diye sözlerine başladı;</p>
			<p class="a_Paragraf_E">“Sözlerimin doğruluğuna inan. Vallahi sana yalan söylemiyorum. Kendisinden başka ilah bulunmayan Allah’a yemin ederim ki Müslim bin Akil’i evime ben çağırtmış, getirtmiş değilim. Kapıma gelip oturuncaya kadar da onun biat işinden haberim yoktu. Evimde kalmak istedi. İstediğini reddetmekten utandım. Barındırılması ve korunması için bana sığındı. Ben de kendisini evime aldım. Şimdi gider, evimden çıkıp gitmesini söylerim.”</p>
			<p class="a_Paragraf_E">“Hayır, vallahi onu bana kendi ellerinle getirip teslim etmedikçe senin hayatını bağışlamam.”</p>
			<p class="a_Paragraf_E">“Vallahi getirmem! Bana sığınan birisini kendi elimle sana teslim etmem. Onu evimden çıkarayım, sen nerede yakalarsan dilediğini yap. Örfümüzde kapını açtığın insanı teslim etmek yoktur.” dedi.</p>
			<p class="a_Paragraf_E">Hani, yiğit bir adamdı.</p>
			<p class="a_Paragraf_E">Vali Ubeydullah, Hani’nin burnuna sopayla vurmaya başladı. Burnunu kırdı, kanlar aktı, et parçaları sakallarına döküldü, sonra da boynunu vurdurdu.</p>
			<p class="a_Paragraf_E">Müslim, evinde misafir olduğu Hani’nin hunharca katledildiğini öğrenince çok üzüldü.</p>
			<p class="a_Paragraf_E">Kufelilere seslendi. Kufeliler toplandılar. Vali konağını akşama kadar kuşattılar.</p>
			<p class="a_Paragraf_E">Akşam olunca Müslim’in yanında 30 kişiden başka kimse kalmadı.</p>
			<p class="a_Paragraf_E">Hepsi dağıldı.</p>
			<p class="a_Paragraf_E">Müslim, bu hali görünce çok müteessir oldu. Yanındakilerle birlikte vali köşkünden ayrıldı.</p>
			<p class="a_Paragraf_E">Biraz yürüdükten sonra arkasına dönüp baktığında hiç kimseyi göremedi.</p>
			<p class="a_Paragraf_E">Yol gösterecek bir kimse bile kalmamıştı, Kufe sokakları bomboştu. Herkes evine kaçmış, kapısını kapamıştı.</p>
			<p class="a_Paragraf_E">Müslim, hayretler içinde kaldı. Nereye gideceğini bilemedi.</p>
			<p class="a_Paragraf_E">Nihayet bir kapıyı çaldı. Bir kadın çıktı, ondan su istedi, içti. Kadın Müslim’in halini sordu. Müslim, başından geçenleri anlatınca kadın haline acıyıp onu evine aldı.</p>
			<p class="a_Paragraf_E">Kadının sıkı tembihine rağmen oğlu gidip Müslim’in kendi evlerinde olduğunu Valinin adamlarına haber verdi.</p>
			<p class="a_Paragraf_E">Askerler evi kuşattılar. Bir hayli çarpışmadan sonra Müslim’i esir ederek köşke götürdüler. Müslim, su istedi. Verdiler. Su bardağını ağzına götürdüğünde bardak Müslim’in ağzından akan kanla doldu, taştı. Bir bardak daha su istedi. İkincide de öyle oldu. Üçüncü de ise kılıç darbesiyle yerinden oynamış bulunan ön dişlerinden ikisi bardağın içine düştü. Bardak kana boyandı.</p>
			<p class="a_Paragraf_E">Suya kan düştü.</p>
			<p class="a_Paragraf_E">Müslim, vali konağında Uhut’ta attığı oklarla Allah Resulü’nü koruyan Sa’d bin Ebi Vakkas’ın oğlu Ömer’i gördü. Onu bir kenara çekerek;</p>
			<p class="a_Paragraf_E">“Senden üç dileğim var.” dedi</p>
			<p class="a_Paragraf_E">“Birincisi, Kufe’ye geldiğimden beri, Kufelilerden falanca, falancaya 700 dirhem borçlandım. O borçlarımı sen öde, Allah huzuruna borçlu gitmeyeyim.</p>
			<p class="a_Paragraf_E">İkincisi, İmam Hüseyin’e mektup yazıp Kufe’nin hemen hepsinin biat ettiğini söyledim, herhalde şu günlerde yola çıkmak üzeredir, ona bir haber gönder, sakın ha bu ihanet yurduna gelmesin.</p>
			<p class="a_Paragraf_E">Üçüncüsü, Ubeydullah beni öldürdüğü zaman cesedimi çok büyük ihtimalle teşhir edecektir, ağırlığını koy ve bunu yapmasına müsade etme!”</p>
			<p class="a_Paragraf_E">Durumu çok perişandı. Yediği dayaklardan üstü başı kan revan içindeydi. Yüzü gözü mosmordu.</p>
			<p class="a_Paragraf_E">Saba rüzgârı ile Hazreti Hüseyin’e selam gönderdi:</p>
			<p class="a_Paragraf_E">“Ey sabâ rüzgârı! Lutfedip Mekke toprağına bir uğra da, perişan halimi Hüseyin’e bildir. Bak bana, içimde binlerce sıkıntı, başımda dert var; nasıl gördünse, beni öyle anlat ey sabâ!... Uğraş, çaba göster de, Hazret-i Hüseyin’in Kufe’ye gelmesini engelle; ayağını öp başına koy, yalvar, onu bu yoldan alıkoy! Ey sabâ! Ben, din düşmanlarının ettiği eziyetle karşılaştım; o da benim gibi sıkıntılarla karşılaşmasın…”</p>
			<p class="a_Paragraf_E">Bu vasiyetten sonra Müslim bin Akil, sarayın çatısına doğru götürüldü. Götürülürken şöyle dediği duyuldu:</p>
			<p class="a_Paragraf_E">“Allah’ım! Bizi aldatan, bize yalan söyleyen ve bizi yüz üstü bırakan bu zalim kavim ile aramızı ayır ve onlar hakkında sen hükmünü ver!”</p>
			<p class="a_Paragraf_E">Hicri 60 Zilhiccesi’nin sekiziydi… Kurban bayramına iki gün vardı. Tevriye günüydü…</p>
			<p class="a_Paragraf_E">Müslim, zorla kesim yerine götürülen kurbanlık bir koç gibi köşkün damına kadar sürüklendi.</p>
			<p class="a_Paragraf_E">Şehit edilirken kulede tekbirler getirdi.</p>
			<p class="a_Paragraf_E">İmam Ali’nin kardeşi Akil’in bu yiğit evladının tekbirleri, bütün Kufe’de yankılandı. Onun sesi, Kufe’nin evlerine, dağına taşına ulaştı da; Kufelilerin taş kesilmiş yüreklerine ulaşmadı.</p>
			<p class="a_Paragraf_E">Yiğitler yiğidi Müslim bin Akil, kanlı sular içerek hunharca kurban edildiğinde kurban bayramına iki gün vardı.</p>
			<p class="a_Paragraf_E">Takvimler 680 yılının 10 Eylül’ünü gösteriyordu.</p>
		</div>
	</body>
</html>
