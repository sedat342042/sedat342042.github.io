<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-50</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-43" class="Baslik_1">Mekke’ye Veda</p>
			<p class="ilk_harf"><span class="_idGenDropcap-1">K</span>ufe’ye doğru yola çıkmak üzere son hazırlıklarını yapan İmam Hüseyin, Hac ibadetini ifa ettikten sonra yola çıkmayı düşünürken birdenbire karar değiştirdi.</p>
			<p class="a_Paragraf_E">Yezit’in otuz kişilik bir terör timini Mekke’ye gönderdiğini haber alınca, kurban bayramına iki gün kala, yani Müslim bin Akil’in Kufe’de valiliğin yüksek kulesinden sert zemine atılarak şehit edildiği gün Mekke’den ayrılmaya karar verdi.</p>
			<p class="a_Paragraf_E">Yola çıkmadan önce Cennetü’l Mualla’ya uğradı. Anneannesi Hazreti Hatice oradaydı. Başında durdu.</p>
			<p class="a_Paragraf_E">Hiç görmemişti onu, çünkü o erken gitmişti. Hatice zaten erkenci demekti.</p>
			<p class="a_Paragraf_E">“Hoşcakal anneanne, hoşçakal Müminlerin Annesi.” dedi.</p>
			<p class="a_Paragraf_E">680 yılının 10 Eylül’ünde Kûfe’de olup bitenlerden haberi olmaksızın Mekke’den hareket etti...</p>
			<p class="a_Paragraf_E">Sahabenin büyük âlimlerinden Hazreti Ömer’in oğlu Abdullah bin Ömer, Hazreti Hüseyin’e;</p>
			<p class="a_Paragraf_E">“Sakın Kufe’ye gitme!” dedi. “Onlar babanı öldürdüler, ağabeyini dövdüler. Kufe’de babandan işitmiştim; ‘Vallahi ben Kufelilere küstüm, onlar da bana küstüler. Ben onlara kızdım, onlar da bana kızdılar. Ben onlardan bir hayır ve vefa görmedim. Onların ne sebatları, ne azimleri, ne de kılıca dayanmaları, göğüs germeleri var,’ demişti.”</p>
			<p class="a_Paragraf_E">İmam Hüseyin, tomar tomar mektupları gösterdi, “Bunlar onların davet mektupları.” dedi.</p>
			<p class="a_Paragraf_E">Abdullah bin Ömer:</p>
			<p class="a_Paragraf_E">“Şüphe yok ki Allah, kulunu dünya ile ahirete arasında muhayyer bıraktı. O da ahireti tercih etti. Siz de ondan bir parçasınız, hiçbir zaman dünyaya nail olamazsınız. Allah sizi ancak sizin için en hayırlı olana çevirir, geri dönünüz.” dedi.</p>
			<p class="a_Paragraf_E">Hazreti Hüseyin’in geri dönmeyeceğini anlayınca da boynuna sarıldı ve ağladı. Bu onların son görüşmesiydi.</p>
			<p class="a_Paragraf_E">Arapın ve insanlığın şimdiye kadar gördüğü en temiz, en berrak, en şerefli sülale yine yollardaydı.</p>
			<p class="a_Paragraf_E">Yeryüzünün en kutsal kentini bir daha görebilecekler miydi? Kâbe’de namaz kılabilecekler miydi? Rahmetin eteklerinden tutabilecekler miydi?</p>
			<p class="a_Paragraf_E">Allah Resulü’nün “Ev Halkım” dediği insanlar, uçsuz bucaksız çöllerde konar-göçer, yuvasız kuşlar gibiydi.</p>
			<p class="a_Paragraf_E">Ev Halkı evsizdi.</p>
			<p class="a_Paragraf_E">Bir zamanlar Kabe, taş taş, duvar duvar yükselirken İbrahim Aleyhisselam’ın;</p>
			<p class="a_Paragraf_E">“Allah’ım! Oğlum İsmail’le birlikte sana bir ev inşa ediyoruz, bizden bunu kabul buyur.” dediği gibi; İmam Hüseyin de göçmen kuşlar misali “Ev Halkı”yla yeni bir dünya kurmaya gidiyordu.</p>
			<p class="a_Paragraf_E">İçinde zulüm barındırmayan bir dünya…</p>
			<p class="a_Paragraf_E">İçinde hep Hüseyinlerin olduğu, İsmaillerin olduğu bir dünya… Hüseyinlerin hunharca şehit edilmediği, İsmaillerin boğazlanmadığı bir dünya…</p>
			<p class="a_Paragraf_E">Yezitlerin, Şimirlerin olmadığı bir dünya…</p>
			<p class="a_Paragraf_E">Bu dünyayı kurabilecek miydi? Yoksa bu hayali onun Kerbelası mı olacaktı?</p>
			<p class="a_Paragraf_E">Bir zamanlar şehirler dedesini bağrına basmadığı gibi, şimdi de evlatlarını en emin beldeler bile bağrına basmıyordu.</p>
			<p class="a_Paragraf_E">Kafile yola çıkarken 300 kişiyi aşkındı. İçlerinde hac için Mekke’ye gelip de ihrama bürünemeden Resul’ün oğluna katılanlar vardı. Şehrin ahalisinden olup aylardan beri İmam Hüseyin’in sohbetini dinleyenler de vardı.</p>
			<p class="a_Paragraf_E">Kafiledeki on beş kadın ve çocuğun hepsi ailedendi. Onlar da İmamın eşi, kızları, kız kardeşleri, gelinleri, yeğenleri ve torunlarıydı.</p>
			<p class="a_Paragraf_E">Develere yerleştirilmişler kafilenin ortasında ilerliyorlardı.</p>
			<p class="a_Paragraf_E">Kadınların hemen arkasında yük develerinin olduğu kervan ilerlemekteydi.</p>
			<p class="a_Paragraf_E">Su, erzak, kıyafet ve sair ihtiyaçların istiflendiği bu kervanı İmam Hüseyin’in akrabası Haşim ayarlamıştı.</p>
			<p class="a_Paragraf_E">Keşif kolu yine Ali Ekber’deydi… Dört bir yanı kolaçan etmek, gözün alabildiği her yerdeki en küçük hareketlenmeyi gözetlemek, kum fırtınalarını haber vermek, her türlü vahşi hayvanların saldırılarına karşı âgâh olmak onların işiydi.</p>
			<p class="a_Paragraf_E">Kabe yavaş yavaş uzaklarda kalıyor, gözlerden siliniyordu.</p>
			<p class="a_Paragraf_E">Hira Nur Dağı, elini gözlerine siper etmiş, arkalarından bakıyordu. Arafat ağlıyor, Zemzem gözyaşı döküyordu.</p>
			<p class="a_Paragraf_E">Bir gün daha kalabilselerdi Arafat’a çıkacaklardı ama olmadı. Şam’dan gelen otuz kişilik özel tim, her şeyi alt üst etmişti. Özel tim, kalabalıktan istifade ederek Arafat’ta Hazreti Hüseyin’i şehid etmek için gelmişti.</p>
			<p class="a_Paragraf_E">Dünyanın dört bir yanından gelen insanlar, “Lebbeyk, Allahümme lebbeyk!” sesleriyle bir şelale gibi Mina’ya kurban kesmeye koşarken onlar, Kerbela’ya doğru kurban olmaya koşuyorlardı.</p>
			<p class="a_Paragraf_E">Yavaş yavaş silinen evler, dağlar mecalsiz kollarıyla el sallıyordu.</p>
			<p class="a_Paragraf_E">Oysa avcılar rahat bıraksaydı kartallar kendi yuvalarında ölmeyi tercih edeceklerdi.</p>
			<p class="a_Paragraf_E">Kabe, bir daha bağrına taş basmış, bir kere daha karalara bürünmüştü.</p>
			<p class="a_Paragraf_E">Allah’ın evi eli böğründe öylece kalakalmıştı.</p>
			<p class="a_Paragraf_E">Beli bükülmüş ihtiyarlar, henüz kundaktaki bebekler, kızlar, delikanlılar…</p>
			<p class="a_Paragraf_E">Gurbete yazgılı Ehl-i Beyt kafilesi…</p>
			<p class="a_Paragraf_E">Yolun daha en başında her haliyle anacığı Hazreti Fatıma’yı hatırlatan kız kardeşi Seyyide Zeyneb’le kavilleşmişlerdi.</p>
			<p class="a_Paragraf_E">Başlarına bir fenalık bir vefasızlık gelip çatarsa ah-u efgân, feryad-ı figân yoktu.</p>
			<p class="a_Paragraf_E">Oysa güzel gözlü, o nur yüzlü Zeyneb’in ilk feryadı, bu sözleri işitir işitmez başlamıştı.</p>
			<p class="a_Paragraf_E">Ululuk ve görkem kafilesi yollardaydı.</p>
			<p class="a_Paragraf_E">Gökte katar katar turnalar, yerde yetim torunlar...</p>
			<p class="a_Paragraf_E">Yürüyorlar, kavisleniyorlar, konuyorlar, uçuyorlardı…</p>
			<p class="a_Paragraf_E">Elveda Mekke… Elveda şehirlerin anası… Elveda düşler şehri… Elveda ışığın doğduğu şehir…</p>
			<p class="a_Paragraf_E">Elveda vahyin en taze yağmurlarıyla yıkanmış olan şehir…</p>
		</div>
	</body>
</html>
