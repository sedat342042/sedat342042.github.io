<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-20</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-17" class="Baslik_1">Hendek Harbi</p>
			<p class="ilk_harf"><span class="_idGenDropcap-1">A</span>rdı arkası kesilmeyen dalgalar gibi Mekkelilerin baskınları hiç bitmiyordu.</p>
			<p class="O_Paragraf">Uhut’tan iki yıl sonra bu sefer daha büyük bir ordu ile Medine’ye saldırdılar.</p>
			<p class="a_Paragraf_E">Kureyşlilerin gelişini haber alan Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>Medine’nin etrafına derin hendekler kazdırdı. Şehir müdafaası yapılacaktı.</p>
			<p class="a_Paragraf_E">Mekkeliler karşılarında derin hendekleri görünce çok şaşırdılar.</p>
			<p class="a_Paragraf_E">Miladi 627 yılıydı…</p>
			<p class="a_Paragraf_E">Mevsim kıştı ve geceler soğuktu.</p>
			<p class="a_Paragraf_E">Mekkelilerin hazırlığı bir günlük savaş içindi. Karşılıklı ok atışları sürüp gidiyordu. Bununla netice alınamayacağını çok iyi biliyorlardı. Onun için bir an evvel hendeği geçip Medine’yi ele geçirmek istiyorlardı.</p>
			<p class="a_Paragraf_E">Bir ara meşhur savaşçı Amr ibni Abdüved hendeğin dar bir yerinden atını aşırdı. Onun 80 kişilik asker gücünde olduğu söylenirdi. Güngörmüş yetenekli biriydi. Çelik çavaktı, kılıcı çok iyi kullanırdı. Zırhlı ve dinçti.</p>
			<p class="a_Paragraf_E">Onu gören birkaç kişi daha hendeği geçmişti.</p>
			<p class="a_Paragraf_E">Amr, atıyla hendeği geçince boğuk ve gür sesiyle Müslümanlardan er diledi.</p>
			<p class="a_Paragraf_E">Hazreti Ali çıkmada ısrar edince Allah’ın Resulü;</p>
			<p class="a_Paragraf_E">“Ya Rab! Amcamın oğlu Ubeyde Bedir’de, amcam Hamza Uhut’ta şehit oldu, yanımda bir tek amcaoğlum Ali kaldı, onu muhafaza et, ona yardımını ihsan et ve onu yalnız bırakma!” diye dua etti. O’na zırhını giydirdi, kılıcı Zülfikarı verdi, sarığını kendi elleriyle sardı ve Amr’a yolladı.</p>
			<p class="a_Paragraf_E">Amr, Hazreti Ali’yi karşısında görünce;</p>
			<p class="a_Paragraf_E">“Henüz genç bir yiğitsin, üstelik baban da dostumdu, benimle vuruşmaktan vazgeç ve dön git, seni öldürmek istemiyorum.”</p>
			<p class="a_Paragraf_E">Hazreti Ali, demirler içindeki Amr’a kükredi.</p>
			<p class="a_Paragraf_E">“Ama ben seni öldürmek istiyorum.”</p>
			<p class="a_Paragraf_E">Hava rüzgârlıydı.</p>
			<p class="a_Paragraf_E">İki taraf da mübarizlere dikkat kesildi. Yer yer savrulan toz ve dumandan onları görmekte zorlanıyorlardı.</p>
			<p class="a_Paragraf_E">Amr, Hazreti Ali’nin meydan okuyuşuna sinirlendi.</p>
			<p class="a_Paragraf_E">“Bu ağızla kimsenin karşıma çıkacağı aklıma gelmezdi, ben de seni öldürmek istiyorum” diye gürledi.</p>
			<p class="a_Paragraf_E">Hazreti Ali, boyun köküne indirdiği şimşek gibi bir kılıç darbesiyle Amr’ın başını uçurdu.</p>
			<p class="a_Paragraf_E">“Allahüekber” sesleri dalga dalga yayıldı. Amr’la birlikte hendeği geçenler irkildiler.</p>
			<p class="a_Paragraf_E">Amr’ın öldürülüşü Kureyşliler için sonun başlangıcı oldu.</p>
			<p class="a_Paragraf_E">Savaşın uzaması, çöl rüzgârlarının çadırları uçurması, yiyecek ve içeceğin azalması Mekkelilerin direncini kırdı. Büyük umutlarla geldikleri Medine’den perişan bir halde başları önde çekip gittiler.</p>
			<p class="a_Paragraf_E">Bedir’de, Uhut’ta ve Hendek’te zafer rüzgârlarının Müslümanlardan yana esmesinde Hazreti Ali’nin ve Zülfikar’ın payı büyüktü.</p>
		</div>
	</body>
</html>
