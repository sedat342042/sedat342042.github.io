<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-52</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-45" class="Baslik_1">Sifah: İlk Kötü Haberin Ulaştığı Yer</p>
			<p class="ilk_harf"><span class="_idGenDropcap-1">Ç</span>ölde güneşler batıyor, güneşler doğuyordu. Kervan kona göçe yol alıyordu.</p>
			<p class="O_Paragraf">Günlerden beri Kûfelerin içinde güneşin bağrında, kum fırtınaları arasında yol alan çocuklar, kadınlar insanlıktan çıkmıştı. Her biri kumdan bir canlı gibi hareket ediyordu.</p>
			<p class="a_Paragraf_E">Sarışın ikindilerde gölgeler uzasa da güneş hararetinden bir şey kaybetmiyordu.</p>
			<p class="a_Paragraf_E">Sifah bölgesine geldiklerinde kafile tekrar mola verdi.</p>
			<p class="a_Paragraf_E">Güneş, arkasında koyu bir kızıllık bırakarak çölde kaybolduğunda İmam Hüseyin’in müezzini, bir kayanın üzerine çıkarak bir günün daha bittiğini haber veren akşam ezanını okudu.</p>
			<p class="a_Paragraf_E">Çölde kumların, kayaların üzerinde, ellerdeki ibriklerle abdestler alındı. Az sonra İmam Hüseyin’in akşamın alaca karanlığında yankılanan “Allahü Ekber” sesiyle bütün alınlar hep birlikte kızgın kumlardaydı.</p>
			<p class="a_Paragraf_E">Çöl rüzgârı, tepelerindeki ay, ufuktaki dağlar Âlemlerin Rabbi’ni anıyordu.</p>
			<p class="a_Paragraf_E">Çölde cem vaktiydi…</p>
			<p class="a_Paragraf_E">İlk kötü haber, burada kulaktan kulağa yayılmaya başladı.</p>
			<p class="a_Paragraf_E">Yezit, serhat boylarındaki komutanlardan merkeze asker göndermelerini istemişti. Bu çok da hayra alamet gibi görünmüyordu.</p>
			<p class="a_Paragraf_E">Kafile, Sifah’tan ayrıldıktan bir müddet sonra yolda Arapın büyük şairi Ferazdak’la karşılaştı.</p>
			<p class="a_Paragraf_E">İmam Hüseyin O’na; “Irak halkını geride ne halde bıraktın?” dedi.</p>
			<p class="a_Paragraf_E">Ferazdak;</p>
			<p class="a_Paragraf_E">“Onların kalpleri seninle, kılıçları Ümeyyeoğulları iledir.” dedi.</p>
		</div>
	</body>
</html>
