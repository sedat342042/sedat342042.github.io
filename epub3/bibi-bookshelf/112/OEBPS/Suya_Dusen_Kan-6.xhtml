<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-6</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-6" class="Baslik_1">Ehl-i Beyt/Ev Halkı</p>
			<p class="ilk_harf"><span class="_idGenDropcap-1">Ö</span>nce gün döküldü geceye, köye akşam çöktü. Sonra da gecenin üzerine lapa lapa kar yağmaya başladı.</p>
			<p class="O_Paragraf">Bağlara, bahçelere, köyü çevreleyen dağlara bir senfoni gibi yayıldı beyazlık.</p>
			<p class="a_Paragraf_E">Mütevekkil ve mütevazı dervişler gibi saniye saniye beyaza büründü toprak evler.</p>
			<p class="a_Paragraf_E">Bacalardan tüten dumanlarla, gökten yağan karların dansı doyumsuzdu.</p>
			<p class="a_Paragraf_E">Koca köyde kar fısıltısından başka ses duyulmuyordu.</p>
			<p class="a_Paragraf_E">Derken yatsı ezanı karıştı karlı geceye. Köylüler, huzur içinde, omuz omuza namazlarını kıldılar. Mihrabın iki yanında yanan petrol lambalarının loş ışıkları, mütevazı mabede ayrı bir ruhaniyet katıyordu.</p>
			<p class="a_Paragraf_E">Namazdan sonra birer ikişer çıktı camiden cemaat ve kar kelebekleri gibi Derviş Odası’nın yolunu tuttular.</p>
			<p class="a_Paragraf_E">Bütün köy sanki Derviş Odası’na sökün ediyordu. Meleklerin ayak izleri gibi ak ak izler oluşuyordu yollarda.</p>
			<p class="a_Paragraf_E">Derviş Odası köye hâkim bir tepedeydi. Bu yüzden ona Tepe Oda diyenler de oluyordu. Karlı buzlu günlerde yamacı tırmanmak kolay değildi. Yaşlılar zorlanırdı. Bizim gibi çocuklar düşe kalka çıkardı.</p>
			<p class="a_Paragraf_E">Karlara, çamurlara bata çıka da olsa ben tırmanmayı seviyordum. Biliyordum ki mutluluğun bayrağı hep tepelerde dalgalanıyordu.</p>
			<p class="a_Paragraf_E">Derviş Odası’nın girişine gelenler önce lapa lapa yağan karın aydınlığında Sarı Dede’ ye Fatiha okudular. Sonra tahta merdivenleri tırmanarak odanın üst katına çıktılar.</p>
			<p class="a_Paragraf_E">Faik Dede, Kara Mustafa, Hacı Kadir, Bekir Ağa, Babam Süleyman Efendi, Niyazi Şen, Faiklerin Ali, Tahirlerin Hüseyin, Kadı Hasan, Kadı İbrahim, Kadı Murat, Deli Mehmet, Seyyid Ahmet, Yörük Mehmet, Emin Şen birer ikişer yerlerini aldılar.</p>
			<p class="a_Paragraf_E">Çok geçmeden oda tıklım tıklım doldu. Soba gürül gürül yanıyordu. Odanın içinde sarı, kahverengi, kehribar tesbihlerin sesi dolaşıyordu.</p>
			<p class="a_Paragraf_E">Seyfi Karagöz, Şaban Çakal, Ferhat Uğur, Halil Akgün, Ercan Tekin, ağabeyim Ali, kardeşim Hasan ve benim gibi çocuklar hemen odanın kapısının yanında yerimizi almıştık.</p>
			<p class="a_Paragraf_E">Odanın adabı böyleydi.</p>
			<p class="a_Paragraf_E">Odalarda gençler ve çocuklar kapının hemen yanına otururdu. Çünkü onların soba yakmak, közleri mangala çıkarmak, isteyenlere hemen kapının arkasında duran kırmızı testiden su doldurup vermek, suyu verdikten sonra sağ elini göğsüne koyup su içeni beklemek, çay dağıtmak, bardakları yıkamak gibi önemli görevleri olurdu.</p>
			<p class="a_Paragraf_E">Derken Mehmet Hoca geldi. Herkes ayağa kalkarak karşıladı onu. Kapının tam karşısındaki köşe minderine oturdu. Muharremin ilk gecesiydi. Herkes pür dikkat Mehmet Hoca’nın bir an evvel sohbete başlamasını bekliyordu.</p>
			<p class="a_Paragraf_E">Mehmet Hoca gençti, otuzlu yaşlarındaydı. Güzel bir simaya sahipti. Aydınlık bir çehresi vardı. Ne şişman ne de zayıftı, uzuna yakın orta boyluydu. Sesi tok ve gürdü. Konuşurken bir yücelik ve vakar sezilirdi sözlerinde. Elinden her iş gelirdi. Her derdi olan ona koşardı. İnsanlarda büyük bir saygı uyandırmıştı. Peygamberler tarihini ve sahabelerin hayatını coşkuyla anlatırdı. Edebiyata meraklı idi. Dinleyenler, konuşmalarındaki teşbihlere, temsillere bayılırdı.</p>
			<p class="a_Paragraf_E">Odanın sahiplerinden ve daimi sakinlerinden Deli Mehmet, pencereden dışarı doğru baktı. Gecenin siyah saçlarına lapa lapa düşen karları gördü. “Ne güzel yağıyor canını sevdiğim.” dedi.</p>
			<p class="a_Paragraf_E">Gafleti dağıttığından ve dinleyenleri zinde tuttuğundan kar havası sohbet için birebirdi.</p>
			<p class="a_Paragraf_E">Hacı Kadir, o vakur duruşu ve tok sesiyle; “Tam sohbet demi.” dedi.</p>
			<p class="a_Paragraf_E">Mehmet Hoca’ya biz hazırız demeye getiriyorlardı.</p>
			<p class="a_Paragraf_E">Odadakiler, hayret ve heyecanla bir destan kahramanına bakar gibi Mehmet Hoca’nın yüzüne bakmaya başladılar.</p>
			<p class="a_Paragraf_E">Sohbet bir saat sürecekti, bunu herkes biliyordu. Bu bir saat süresince odada çıt çıkmazdı.</p>
			<p class="a_Paragraf_E">Su ve çay servisi de yapılmazdı. Bütün işler askıya alınırdı.</p>
			<p class="a_Paragraf_E">Odanın ortasındaki emektar soba bir alev musikisi tutturmuş, gürül gürül yanıyordu.</p>
			<p class="a_Paragraf_E">Mehmet Hoca;</p>
			<p class="a_Paragraf_E">“Bugün Muharremin ilk gecesi.” diye başladı sözlerine.</p>
			<p class="a_Paragraf_E">“On gün boyunca dünyanın en temiz, en parlak, en soylu ailesi olan Ehl-i Beyt’i anlatacağım size, onuncu gece Kerbela’yı… On birinci gece Kerbela’ya vedayı ve Kerbela Kıyamlarını… On ikinci gece asırları aydınlatan Kerbela Kandillerini…</p>
			<p class="a_Paragraf_E">Bugünkü konumuz Peygamberimiz’in Ev Halkı…</p>
			<p class="a_Paragraf_E">Has odanın has sakinleri…</p>
			<p class="a_Paragraf_E">Allah’ın Resulü, Hazreti Ali, Hazreti Fatıma, Hazreti Hasan ve Hazreti Hüseyin…”</p>
			<p class="a_Paragraf_E">Mehmet Hoca, iri ela gözleriyle önce dışarda yağan kara baktı, sonra odadakilerin üzerine çevirdi bakışlarını:</p>
			<p class="a_Paragraf_E">“Medine’de Gül Devri bütün ihtişamıyla akıp gidiyordu.</p>
			<p class="a_Paragraf_E">Hazreti Bilal, günde beş vakit Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>mescidinin kerpiç damına çıkarak o yanık sesiyle şehre can katıyor; Allah’ın Peygamberi o ipek sesiyle, hangi makamda okuduğunu bilmediğimiz Ku’ranlarla mabedini dolduran yüreklere kar pınarları gibi akıyordu.</p>
			<p class="a_Paragraf_E">O günlerin birinde, bir sabah vakti Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, Ümmü Seleme Annemiz’in evinde iken, “Ey Ehl-i Beyt! Allah, sizden kiri, günahı gidermek ve sizi, tertemiz yapmak ister.” mealindeki âyet nazil oldu.</p>
			<p class="a_Paragraf_E">Allah Resulü’nün <span class="_aleyhisselam-_E _idGenCharOverride-1">(sallallahu aleyhi ve sellem) </span>üzerinde Yemen işi bir cübbe vardı. Biraz sonra Hazreti Hasan geldi ve Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>onu Yemen işi cübbenin altına aldı.</p>
			<p class="a_Paragraf_E">Sonra, Hazreti Hüseyin geldi. Onu da, onun yanına aldı. Sonra, can parçası Fatımatü’z Zehra geldi. Onu da, cübbenin içine aldı. Daha sonra, Hazreti Ali geldi. Onu da, cübbenin içine aldı.</p>
			<p class="a_Paragraf_E">Fatıma Annemiz sağ yanındalar, Hazreti Ali solda, Hazreti Hasan ve Hüseyin kucakta ve hepsi Yemen işi cübbenin altındalardı. Sonraları Âl-i Aba, Pençe-i Âl-i Aba diye de anılan beş kişi…</p>
			<p class="a_Paragraf_E">Rönesans ressamlarının bile resmetmekten aciz kalacakları muhteşem bir tablo…</p>
			<p class="a_Paragraf_E">Allah’ın Resulü ellerini öylece kaldırıp;</p>
			<p class="a_Paragraf_E">“Ya Rab! Bunlar benim Ev Halkım, Sen bunların nefislerini lekeleyici fenalıklardan temizle, uzak tut, koru.” diye dua ettiler.</p>
			<p class="a_Paragraf_E">Ve biraz önce nazil olan;</p>
			<p class="a_Paragraf_E">“Ey Ev Halkı! Allah, sizden kiri, günahı gidermek ve sizi, tertemiz yapmak ister.” ayetini okuduktan sonra;</p>
			<p class="a_Paragraf_E">“Ben, bunlarla sulh olanlarla sulh olurum, çarpışanlarla da, çarpışırım!” buyurdular.</p>
			<p class="a_Paragraf_E">Ümmü Seleme Annemiz sordu;</p>
			<p class="a_Paragraf_E">“Ya Resulullah! Ben de onlarla birlikte miyim?”</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem)</span>, “Sen yerindesin ve bana hayırlısın.” dediler.</p>
			<p class="a_Paragraf_E">Böylece has odanın has kadrosunu teşkil eden beş kişi tesbit ve tayin edilmiş oldu:</p>
			<p class="a_Paragraf_E">Peygamberlik ufkunun üveyki Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>, cennet kadınlarının seyyidesi Hazreti Fatıma, bilgeliğin büyük kılavuzu Hazreti Ali, cennet gençlerinin efendileri Hazreti Hasan ve Hüseyin…</p>
			<p class="a_Paragraf_E">Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>insanlığın bu timsal ailesine; “Bugün burada bir arada olduğumuz gibi yarın kıyamet gününde de birlikte olacağız.” dediler.</p>
			<p class="a_Paragraf_E">Artık İmam Ali, kıyamete kadar gelecek masum ve mazlum erkeklerin, Hazreti Fatıma annemiz de masum ve mazlum kadınların sahibi olacaktı.</p>
			<p class="a_Paragraf_E">Bazıları, “Resulullah’ın hanımları, İmam Ali’nin ailesi, amcası Abbas’ın ailesi, kardeşleri Akil ve Cafer’in ailesi, yani sadaka almaları caiz olmayanlar da Ehl-i Beyt’e dâhildir.” diyorlar.</p>
			<p class="a_Paragraf_E">Ama haslardan has kadro bu beş kutlu kişidir.</p>
			<p class="a_Paragraf_E">Bir gün, Necran Hristiyanları bir heyetle Medine’ye geldiler. İçlerinde önderleri, âlimleri ve ileri gelenleri de vardı. Bunlar on dört kişiydiler. Üzerlerinde ipek şal ve atkıları, kenarları ipekle çevrilmiş elbiseleri vardı. Mescitte kendi dinlerince ibadet ettiler. Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>onlara bir şey demedi. Yanındakilere; “Onları kendi hallerine bırakın.” dedi.</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>onlara Müslüman olmalarını tavsiye etti.</p>
			<p class="a_Paragraf_E">Karşılıklı deliller ileri sürüldü.</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, Kur’an’dan ayetler okudu. Onlar Kur’an’dan okunan ayetleri inkâr ettiler.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>; “Eğer söylediklerimi inkâr ediyorsanız gelin lanetleşelim.” dedi.</p>
			<p class="a_Paragraf_E">Ertesi gün buluşmak üzere ayrıldılar.</p>
			<p class="a_Paragraf_E">Necranlıların piskoposları onlara şöyle dedi;</p>
			<p class="a_Paragraf_E">“Yarın Muhammed’e bakın, eğer ailesi ve çocukları ile gelirse onunla lanetleşmekten kaçının, ashabıyla gelirse lanetleşin, çünkü o hak dava üzere değildir.”</p>
			<p class="a_Paragraf_E">Ertesi gün Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, Hazreti Ali, Hazreti Fatıma, Hazreti Hasan ve Hüseyin’le çıkageldi.</p>
			<p class="a_Paragraf_E">Biraz sonra Necranlılar da geldi.</p>
			<p class="a_Paragraf_E">Piskopos, Allah Resulü’nün <span class="_aleyhisselam-_E _idGenCharOverride-1">(sallallahu aleyhi ve sellem) </span>yanındakileri sordu.</p>
			<p class="a_Paragraf_E">“Kızı, damadı ve torunları.” dediler.</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>ilerledi ve diz çöktü.</p>
			<p class="a_Paragraf_E">Piskopos korktu.</p>
			<p class="a_Paragraf_E">“Vallahi, lanetleşmek için peygamberlerin diz çöktüğü gibi diz çöktü.” dedi.</p>
			<p class="a_Paragraf_E">Lanetleşmekten vazgeçerek cizye vermeye razı oldular.</p>
			<p class="a_Paragraf_E">Allah Resulü’nün <span class="_aleyhisselam-_E _idGenCharOverride-1">(sallallahu aleyhi ve sellem) </span>ailesi; Ali’ydi, Fatma’ydı, Hasan’dı, Hüseyin’di.</p>
			<p class="a_Paragraf_E">“Allah ve melekleri Peygamber üzerine salat ve selam ederler, Ey İman edenler! Siz de salat ve selam ediniz!” ayeti nazil olunca Sahabe efendilerimiz; “Ya Resulullah! Biz size nasıl salavat okuyalım?” diye sordular.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>onlara her namazda okuduğumuz o duayı öğretti:</p>
			<p class="a_Paragraf_E">“Allah’ım! Peygamberimiz Hazreti Muhammed’e ve O’nun Âl’ine (ailesine/ümmetine) salat-u selam eyle, hayır ve bereketler ver, tıpkı Hazreti İbrahim’e ve Âl’ine salat-u selam eylediğin gibi.”</p>
			<p class="a_Paragraf_E">Yeryüzünün bu en temiz ailesi artık günde beş vakit bütün inananların dualarına dahildi.</p>
			<p class="a_Paragraf_E">Allah’ın Resulü buyurdular:</p>
			<p class="a_Paragraf_E">“Dikkat edin! Sizin aranızda benim Ehl-i Beytimin misali Nuh’un halkına göre Nuh’un gemisi gibidir. Ona binen kurtulur, geride kalan boğulur.”</p>
			<p class="a_Paragraf_E">Bir gün Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>;</p>
			<p class="a_Paragraf_E">“Ehl-i Beyt içinde bana en sevgili olan kızım Fatıma’dır” dediğinde; kendisine “Ya erkeklerden?” diye soruldu.</p>
			<p class="a_Paragraf_E">“Fatıma’nın kocası Ali, çünkü o çok oruç tutar, çok namaz kılar.” buyurdu.</p>
			<p class="a_Paragraf_E">Kur’an’daki; “Allah’a teslim olmuş erkek ve kadın, Allah’a iman etmiş erkek ve kadın, ibadete düşkün erkek ve kadın, sadık erkek ve sadık kadın, Allah’tan korkan erkek ve Allah’tan korkan kadın, sadaka veren erkek ve kadın, oruç tutan erkek ve kadın, Allah’ı çokça zikreden erkek ve kadın … Allah onlara bir mağfiret ve büyük bir ecir hazırladı, ” ayeti sanki Hazreti Ali ve Hazreti Fatıma için inmişti.</p>
			<p class="a_Paragraf_E">Bir gün, Hazreti Ali’nin güç bela bulabildiği bir avuç arpadan ekmek yapmışlardı. İftar edeceklerdi. Bu sırada bir dilenci kapıyı çaldı, onu da ona verdiler. Bu üç gün tekrar etti. Ama o muhtaçlar o kapıdan eli boş dönmedi.</p>
			<p class="a_Paragraf_E">Ertesi gün Hazreti Ali, oğulları Hasan ve Hüseyin’in elinden tutarak Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>yanına gitti, halleri perişandı.</p>
			<p class="a_Paragraf_E">Allah’ın Resulü; torunlarına ve İmam Ali’ye bir şeyler ikram ettikten sonra kızının aç olduğunu öğrenince doğruca kızının evine gitti.</p>
			<p class="a_Paragraf_E">Hazreti Fatıma bir köşeye kıvrılmış, yatmaktaydı. Yüzü açlıktan bembeyazdı. Allah Resulü çok müteessir oldu. Cebrail bir kanat çırpışıyla geldi ve şu müjdeyi verdi:</p>
			<p class="a_Paragraf_E">“Allah, Ehl-i Beyt’inizden dolayı sizi kutluyor.”</p>
			<p class="a_Paragraf_E">Ehl-i Beyt; rüyaları, aşkları, sevdaları, hayalleri, kahramanlıkları, pirleri, erenleri, alperenleri, dedeleri ile muhteşem bir medeniyettir.</p>
			<p class="a_Paragraf_E">Matem akşamları boyunca her biri kendi ulviyet ufkunun üveyki olan has kadronun fertlerini, İslam’ın kurucu ailesi Ehl-i Beyt’i odamızda misafir etmeye çalışacağız.”</p>
		</div>
	</body>
</html>
