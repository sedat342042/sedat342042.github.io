<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-58</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-50" class="Baslik_1">Hür Saf Değiştiriyor</p>
			<p class="ilk_harf"><span class="_idGenDropcap-1">D</span>aha birkaç gün önce Ehl-i Beyt’i Kerbela’da tutsak eden ileri geri gitmesine engel olan öncü birliklerin komutanı Hür bin Yezit, İmam Hüseyin’in bu son derece makul tekliflerinin kabul görmemesine çok üzüldü.</p>
			<p class="a_Paragraf_E">Artık savaş kaçınılmazdı. Bu da Ehl-i Beyt’in sonu demekti.</p>
			<p class="a_Paragraf_E">Yanındaki arkadaşları Hür’e, “Seni hiç böyle görmedik, neden bu kadar düşüncelisin?” dediler.</p>
			<p class="a_Paragraf_E">Hür, “Allah’a yemin ederim ki cennet ile cehennem arasında bir seçim yapıyorum. Vallahi ben cenneti seçtim. Vücudum parça parça doğranacak olsa bile…” dedi ve atını mahmuzlayarak İmam Hüseyin’e doğru doludizgin koşturmaya başladı.</p>
			<p class="a_Paragraf_E">Hazreti Hüseyin, Hür’ün kendisine doğru gelişine çok sevindi. Kufe askerlerinde her an bir çözülme yaşanabilirdi.</p>
			<p class="a_Paragraf_E">Hür, İmam Hüseyin’in yanına geldiğinde;</p>
			<p class="a_Paragraf_E">“Ey peygamberin oğlu! Seni geri dönüp gitmekte alıkoyan talihsiz benim, yol boyunca peşinden geldim. Kerbela’da kamp kurmaya seni zorladım. Geri dönüp gitmene engel olmak, seni Kerbela’ya kondurmak ve nihayet bütün bu Kufelilerle karşılaştırmak gibi günahlar benden sadır olmuş bulunmaktadır. Kendim sana bir arkadaş ve bir dert ortağı olmak için geldim. Bu hareketim benden sadır olan günahlara bir tövbe ve bir kefaret sayılır mı?”</p>
			<p class="a_Paragraf_E">İmam Hüseyin kucakladı Hür’ü.</p>
			<p class="a_Paragraf_E">“Evet!” dedi. “Bu gelişin senin için bir tövbedir. Tebrik ve tebşir ederim ki sen inşallah dünyada da Hür’sün, ahirette de hürsün.”</p>
			<p class="a_Paragraf_E">Hür, “Bu insanların bu derece ileri gidecekleri aklımın ucundan bile geçmemişti. İşlediğim suçtan utanç duyuyorum.” dedi.</p>
			<p class="a_Paragraf_E">Tövbesinin kabul olup olmadığını sordu.</p>
			<p class="a_Paragraf_E">“Hatadan dönen hiç işlememiş gibidir.” dedi İmam Hüseyin.</p>
			<p class="a_Paragraf_E">Dünyalar Hür’ün oldu, çok sevindi...</p>
			<p class="a_Paragraf_E">“Artık kanımı sizinle, sizin yolunuza akıtmam için bana izin verin, kılıcım size kastedenlerin kanını döksün.”</p>
			<p class="a_Paragraf_E">Ve Kufelilere seslendi:</p>
			<p class="a_Paragraf_E">“Ey Kufeliler! İmam Hüseyin’i davet ettiniz, ‘Uğrunda canımızı feda ederiz’ dediniz. Şimdi ise elleriniz silahlara uzanmış onu öldürmekten bahsediyorsunuz. Etrafı sarılmış aile susuzluktan bitkin haldedir. Resulullah’ın torunlarına ne fena davranıyorsunuz. Onu ve yanındakileri Fırat’ın sularından mahrum ettiniz. Hâlbuki o sudan her dinden insan faydalanmakta, bölgede yaşayan her canlı istifade etmektedir. Eğer tövbe edip bu durumdan vazgeçmezseniz, bir damla suya muhtaç olunacak mahşer gününde Allah size su vermesin.</p>
			<p class="a_Paragraf_E">Kendisinden başka su bulunmayan Kevser’e hangi yüzle geleceksiniz.”</p>
			<p class="a_Paragraf_E">Hür, özgürlüğe giden bu adımı birkaç gün önce atsaydı tarihin seyri değişebilirdi. Zamanında atılan adım şüphesiz çok daha değerli olurdu.</p>
			<p class="a_Paragraf_E">Kader…</p>
			<p class="a_Paragraf_E">Hazreti Hüseyin, arkadan gelip çadırlara sızmamaları için çukurlar kazdırdı. Çadırların etrafına bolca odun ve kamışlar yığdırarak ateş yakmalarını emretti.</p>
			<p class="a_Paragraf_E">Askerlerini savaş düzenine koydu. Hepi topu 32 atlı ile 40 piyade idiler.</p>
			<p class="a_Paragraf_E">Züheyr bin Kayn, sağ kanada, Habib bin Müzhir sol kanada yerleşti, sancağı baba bir kardeşi Celal Abbas’a verdi. Bir avuç insan, 5000 kişilik koca bir orduya karşı, çadırların önünde etten kemikten kale kurdular.</p>
			<p class="a_Paragraf_E">Ehl-i Beyt sayıca azdı ama haklıydılar, masumdular; Yezit taraftarları çoktular ama haksızdılar, zalimdiler.</p>
			<p class="a_Paragraf_E">Biri “Üzerimde borç var.” deyince; Hazreti Hüseyin; “Üzerinde borç olanlar benimle çarpışmasın.” dedi.</p>
			<p class="a_Paragraf_E">Çarpışmak için ilk meydana çıkan Vali Ubeydullah’ın azatlısı oldu.</p>
			<p class="a_Paragraf_E">Abdullah bin Temimi onu karşıladı ve öldürdü. Kıyamete kadar hiç bitmeyecek olan zalime karşı savaş böylece başlamış oldu.</p>
			<p class="a_Paragraf_E">Hür, izin istedi ve daldı atıyla kızılca kıyametin içine.</p>
			<p class="a_Paragraf_E">Züheyir’le birlikte sırt sırta, omuz omuza vererek Kufe ordusunun en kalabalık birliğine karşı şiddetli çarpışmalar yapıyorlardı.</p>
			<p class="a_Paragraf_E">Biri Kufe ordusuna dalınca diğeri onu arkasından kolluyor, diğeri dalınca öteki kolluyordu.</p>
			<p class="a_Paragraf_E">Kufe piyade birlikleri Hür’ün üzerine üşüştüler ve onu şehit ettiler.</p>
			<p class="a_Paragraf_E">Kanıyla suladı kızgın kumları.</p>
			<p class="a_Paragraf_E">Savaştan sonra vücudunda 26 mızrak ve 34 kılıç yarası saydılar.</p>
			<p class="a_Paragraf_E">Ehl-i Beyt sevdalılarından Nafi bin Hilal ok atması ile meşhurdu. Okun ucuna zehir damlaları ile ismini kazırdı. O zehirli oklar ile Kufelilerden tam 12 kişiyi öldürdü.</p>
			<p class="a_Paragraf_E">Sonunda vuruldu, iki kolu kırıldı ve esir edildi.</p>
			<p class="a_Paragraf_E">Ömer bin Sad’ın yanına götürdüler…</p>
			<p class="a_Paragraf_E">Kollarının ikisi de gövdesine tutunan iki kırık dal gibi sarkıktı.</p>
			<p class="a_Paragraf_E">Yüzünden akan kanlarla sakalı sırılsıklamdı. Üst baş parçalanmış, her tarafına kumlar dolmuştu.</p>
			<p class="a_Paragraf_E">Ömer, onun o perişan halini görünce; “Yazık ettin kendine ey Nafi.” dedi.</p>
			<p class="a_Paragraf_E">Aslan yürekli yiğit;</p>
			<p class="a_Paragraf_E">“Rabbim benim ne yapmak istediğimi biliyor. Vallahi sizden on iki kişiyi öldürdüm. Bir o kadarını da yaraladım. Kendimi kınamıyorum, eğer benim bir kolum sağlam kalsaydı beni kolay kolay esir edemezdiniz.” dedi.</p>
			<p class="a_Paragraf_E">Şimir şeytanı, komutan Ömer bin Sa’d’a; “Öldür şunu, konuşturma!” dedi.</p>
			<p class="a_Paragraf_E">Ömer, sert çıktı ona; “Onu sen getirdin, sen öldür!”</p>
			<p class="a_Paragraf_E">Şimir, “Nafi’nin kırılan kollarını dirseklerinden kesip köpeklere atın, sonra da ayaklarından kazıklara bağlayın, başını koparmadan önce akşama kadar inlemesini dinleyin, karşısında kâse kâse su için. Su isterse ağzına kum doldurun. Ölünce de başını kesip çadırımdaki sandığa koyun.” dedi.</p>
			<p class="a_Paragraf_E">Öyle yaptılar…</p>
			<p class="a_Paragraf_E">Nafi, güneşin bağrında akşama kadar inledi. Şimir defalarca atıyla üzerinden geçti, kaburgalarını ezdi.</p>
			<p class="a_Paragraf_E">Gün guruba giderken yiğitler yiğidi Nafi can verdi.</p>
			<p class="a_Paragraf_E">Komutan Ömer bin Sad’ın da ağırdan almasıyla harp neredeyse teke tek vuruşmalarla ağır bir tempoda sürüp gidiyordu.</p>
			<p class="a_Paragraf_E">Bu durumdan herkesin sıkılmış olduğunu o da anlamış olmalı ki sancağını getirmesi için azatlı kölesi Zeyd’e seslendi.</p>
			<p class="a_Paragraf_E">Köle sancağı getirdi.</p>
			<p class="a_Paragraf_E">Şimir elinde sancakla ilerledi ve harbi kızıştırdı.</p>
			<p class="a_Paragraf_E">Bir anda kızılca kıyamet koptu…</p>
			<p class="a_Paragraf_E">İmam Hüseyin’in 23 süvarisinin topluca atları vuruldu, hepsi yayan kaldılar. Etrafındakiler birer ikişer şehit oldukça, öldürücü ok ve kılıç darbeleri İmam Hüseyin’e uzanıyordu.</p>
			<p class="a_Paragraf_E">Bir ara Şimir şeytanı, yanında birkaç Kufeli asker ve elinde ateşle sinsice sokularak çadırları yakmak istedi.</p>
			<p class="a_Paragraf_E">İmam Hüseyin hemen oraya birkaç adamını gönderdi. Şimir ve adamları ellerindeki ateşi atarak kaçtılar.</p>
			<p class="a_Paragraf_E">Çadırlar tutuşmadan ateş söndürüldü.</p>
			<p class="a_Paragraf_E">İmam Hüseyin, Şimir’in arkasından seslendi…</p>
			<p class="a_Paragraf_E">“Ey Şimir! Sen benim çadırımı ev halkımla birlikte yakmak için ateş getiriyorsun! Allah da seni cehennemde yaksın! Hangi kitapta yazıyor kadın ve çocuklara saldırıldığı?”</p>
			<p class="a_Paragraf_E">Vahhab ve eşi Rabia da, Kufe’den koparak Kerbela’ya katılanlardandı.</p>
			<p class="a_Paragraf_E">İmam Hüseyin’in Kufelilere gönderdiği son elçi Kays’ın şehadet haberini o getirmişti.</p>
			<p class="a_Paragraf_E">Vahhab, o gün kahramanca savaştı. Sonunda o da aldığı kılıç darbeleri ile kızgın kumların üzerine düştü.</p>
			<p class="a_Paragraf_E">Rabia, kocası Vahhab’ın yerde kanlar içinde yattığını görünce fırladı çadırından.</p>
			<p class="a_Paragraf_E">Eşinin tam üzerine eğilmişti ki bir ok gelip saplandı sırtından. Kadın bir “Ahhh!” dedi ve yıkıldı kocasının üzerine. Kerbela’nın tek kadın şehidi başını sessizce kocasının göğsüne bıraktı.</p>
			<p class="a_Paragraf_E">Yeni evlenmişlerdi, henüz çocukları bile yoktu.</p>
			<p class="a_Paragraf_E">Kerbela çölünde koyun koyuna uzandılar.</p>
			<p class="a_Paragraf_E">Kısacık ömürlerinde ufacık umutları, ufacık mutlulukları olmuştu. Sevgiyi, aşkı, vefayı, her şeyi o kısacık birlikteliklerinde yaşamışlardı.</p>
			<p class="a_Paragraf_E">Ehl-i Beyt sevgisi onlar için her şeyin ötesindeydi. Şimdi kökleri ve gövdesi o topraklarda olan ama dalları bütün bir dünyaya yayılan o ağacın altında ebedi uykularındalar.</p>
			<p class="a_Paragraf_E">Müşriklerin kadın ve çocuklarına bile saldırmak dinen yasaklanmış, aklen kötü görülmüşken, bir Müslüman kadın hakkında bu çirkin muamelenin yapılması, bazı Kufelilerin kalbinin ne kadar kararmış olduğunu gösteriyordu.</p>
			<p class="a_Paragraf_E">Abis bin Ebi Şebib, Hazreti Hüseyin’e,</p>
			<p class="a_Paragraf_E">“Ey Ebu Abdullah! Vallahi yeryüzünde yakın veya uzak bana senden daha üstün daha sevgili bir varlık yoktur. Eğer senden zulüm ve ölümü kaldırmak için, kendimi ve kanımı feda etmekten daha üstün bir şeye malik ve kadir olsaydım, sana onu da feda ederdim. Selam olsun sana ey Ebu Abdullah! Ben şehadet ederim ki sen de doğru yoldasın, baban da doğru yoldaydı.” dedikten sonra Yezit’in ordusuna doğru saldırıya geçti.</p>
			<p class="a_Paragraf_E">Rebi bin Temim; “Ey halk! Bu gelen aslanların aslanı Abis bin Şebib’dir, sakın ona karşı hiçbiriniz varmasın.” dedi.</p>
			<p class="a_Paragraf_E">Abis, “Yok mu adama karşı çıkacak bir adam?” diye haykırdı.</p>
			<p class="a_Paragraf_E">Ömer bin Sad, onun taşa tutulmasını emretti. Her taraftan taş yağmaya başladı. Abis, bunu görünce sırtından zırhını, başından miğferini çıkararak Kufelilerin üzerine saldırdı. İki yüzden fazla sırtlan sürüsünü önüne katıp kovaladı.</p>
			<p class="a_Paragraf_E">Nihayet her tarafından kuşatıldı, çarpışa çarpışa şehit oldu.</p>
			<p class="a_Paragraf_E">Güneş arz üzerinde gezinenleri yakıp kavurma telaşındaydı. Üç gündür suya hasret canlar, hele de çocuklar iyiden iyiye Kerbela toprağına belenmişlerdi. Her biri kuruyup damar damar çatlamak üzere idiler.</p>
			<p class="a_Paragraf_E">İmam Hüseyin’in büyük oğlu Ali Ekber yerinde duramıyor, bir an evvel Kerbela meydanına atılmak istiyordu.</p>
			<p class="a_Paragraf_E">Fakat ne zaman izin istese babası ona; “Dur, benden sonra.” diyordu.</p>
			<p class="a_Paragraf_E">Ali Ekber; “Baba, ben senin gözlerim önünde öldürülmene dayanamam.” diyordu.</p>
			<p class="a_Paragraf_E">Bir aralık babasının yalnızlığına dayanamayıp yine izin istedi.</p>
			<p class="a_Paragraf_E">Ali Ekber’in sümbül gibi saçları, lalezara benzeyen yanaklarını gölgelendirmedeydi. Huy ve yüz bakımından Ehl-i Beyt gençleri içinde Resulullah’a <span class="_aleyhisselam-_E _idGenCharOverride-1">(sallallahu aleyhi ve sellem) </span>en çok benzeyendi. Peygamberi görmek istediler mi herkes ona bakardı. İmam Hüseyin onu çok sever, yanından ayırmak istemezdi. İlk gençlik çizgileri içinde güzel bir yiğitti.</p>
			<p class="a_Paragraf_E">Kadınlar, Ali Ekber’in azmini görünce çevresine toplandılar. Bir taraftan İmam gözlerinden öpüyor, amber misali kokan gece karası saçlarını kokluyor, bir taraftan kadınlar elbiselerinin eteklerinden tutarak, önüne geçip yolunu kesiyorlardı.</p>
			<p class="a_Paragraf_E">Bu sırada çadırın dışından “Bir savaşçı yok mu?” diye bir ses duyuldu.</p>
			<p class="a_Paragraf_E">Hazreti Hüseyin, kendi eliyle oğlunun başına dedesinin sarığını sardı. Abbas’ın Ukab adlı atına bindirdi, meydana yolladı ve arkasından ağlayarak baktı. Çadırda feryatlar göklere yükseldi. Ali Ekber Kerbela meydanına çıkan ilk Ehl-i Beyt delikanlısı oldu.</p>
			<p class="a_Paragraf_E">İmam Hüseyin; “Allah’ım! Sen şahitsin, özü, yüzü ve sözü itibariyle dedeme en çok benzeyenini meydana saldım. Peygamberi özledik mi ona bakardık.” dedi ardından.</p>
			<p class="a_Paragraf_E">Ali Ekber, gece kadar siyah atının dizginlerine asıldı. Atının ön ayakları yerden kesildi. Sanki göklere uçuyordu. Kılıcını kınından sıyırdı. Çöl sabahının taze ışıklarında parıldadı kılıç.</p>
			<p class="a_Paragraf_E">“Ben Ali bin Hüseyin bin Aliyyül Mürteza’yım” diye kükreyişi, Kerbela sahrasında yankılandı.</p>
			<p class="a_Paragraf_E">Kufelilerden biri, onu eman dilemeye davet etti. “Sen Müminlerin Emiri Yezit’in akrabası olduğun için bu akrabalığı gözetmek istiyoruz, istersen seni öldürmeyelim eman verelim.” dedi.</p>
			<p class="a_Paragraf_E">Ali Ekber, “Resulullah Aleyhisselam ile olan akrabalık gözetilmeye daha layıktır. Kabe’nin Rabbi’ne yemin olsun ki biz, Allah’ın Resulü’ne, Şimir’den, Şebes’den ve Kufe Valisi Ubeydullah’dan daha yakın ve daha önceyiz.” diyerek adamın üzerine saldırdı.</p>
			<p class="a_Paragraf_E">Kufe askerleri her taraftan kuşattılar onu. Kimse ona vurmaya kıyamıyordu.</p>
			<p class="a_Paragraf_E">Ali Ekber, dedesi İmam Ali’nin adını taşıyordu. Güzeller güzeli bir yiğitti. Yüzü, gözleri, saçları, davranışları tıpkı Peygamberimizdi.</p>
			<p class="a_Paragraf_E">Ona kalkan kılıç, sanki Resulullah’a kalkıyor gibi geliyordu herkese. Kimse onu öldürmek istemiyordu.</p>
			<p class="a_Paragraf_E">Nice zaman sonra Mürre adında bir melun onu mızrakla yere düşürdü.</p>
			<p class="a_Paragraf_E">Hazreti Hüseyin yetişti. Ali Ekber’ini bağrına bastı.</p>
			<p class="a_Paragraf_E">Gözleri gülümsüyordu.</p>
			<p class="a_Paragraf_E">Son sözleri; “Baba, senden önce Resulullah’a kavuşacağım için gücenmedin değil mi?” oldu.</p>
			<p class="a_Paragraf_E">Günün ilk taze ışıklarında kanlı bir üveyik gibi kanatlandı sonsuz ufuklara.</p>
			<p class="a_Paragraf_E">İmam Hüseyin, oğlu Ali Ekber’in kanlar içindeki cansız bedenini çadırların önüne getirip kumların üzerine uzattı. Kadınlar koştular çadırlarından, kapandılar üzerine.</p>
			<p class="a_Paragraf_E">Ali Ekber’in eşi Atike’nin çığlıkları yeri göğü inletiyordu.</p>
			<p class="a_Paragraf_E">İmam Hüseyin;</p>
			<p class="a_Paragraf_E">“Ali Ekber’im! Senden sonra bana dünya yoktur.” diyerek yine kızılca kıyametin içine daldı.</p>
			<p class="a_Paragraf_E">İmam Ali’nin soylu kızları Seyyide Zeyneb ve Ümmü Gülsüm perişandı. Kerbela çölünden beter olmuşlardı. Ağızlarında bir damla tükürük bile yoktu ki boğazlarını ıslatsınlar. İkisinin de rengi solmuştu. Dilleri damakları kuruydu. Ağlamaktan kan oturmuştu gözlerine. İmam Hüseyin’in kızları çifte sultanlar Fatıma ve Sakine de onlardan farklı değildi.</p>
			<p class="a_Paragraf_E">Suyu kurumuş pınarlar gibiydi güzel gözleri.</p>
			<p class="a_Paragraf_E">Bir ara Hazreti Hüseyin’in yeğeni olan bir kız çocuğu “Amca, amca!” diyerek İmam Hüseyin’e doğru koştu. Halası Seyyide Zeyneb ona engel olmaya çalıştıysa da, çocuk halasından kurtulup amcası İmam Hüseyin’e doğru fırladı. O anda bir kılıç darbesi kolunu koparıp aldı. Çocuk “Halaaa” diye çadırlara doğru kanlar içinde koştu.</p>
			<p class="a_Paragraf_E">Zulüm bir kasırga olmuş, Kerbela’da esiyordu.</p>
			<p class="a_Paragraf_E">Zulmün çadırını kurduğu Kerbela’da, merhamet darağacında sallanıyordu.</p>
			<p class="a_Paragraf_E">Ve çember giderek daralıyordu.</p>
			<p class="a_Paragraf_E">Celal Abbas’ın küçük kardeşleri Cafer ve Talib sıranın kendilerine geldiğini fark ettiler ve atlarına binip Yezit ordusunun içine daldılar.</p>
			<p class="a_Paragraf_E">Sanki biri Hazreti Ali, diğeri Cafer Tayyar’dı.</p>
			<p class="a_Paragraf_E">Bedir’de, Uhut’ta, Hendek’te, Hayber’de düşmanı titreten heybet burada aynıyla vuku buluyordu.</p>
			<p class="a_Paragraf_E">Kerbela, belalı bir çöldü, aklın mantığın ve vicdanın iflas ettiği yerdi. Burası iyiliğin ve kötülüğün yol kavşağıydı. Cennet ve cehenneme giden yolların ayrılma noktasıydı.</p>
			<p class="a_Paragraf_E">Seyyide Zeyneb’in iki yavrusu Avn ve Muhammed de zırhlarını giymişler, miğferlerini başlarına geçirmişler, kılıç ve kalkanlarını alıp atlarına binmişlerdi. Dedeleri kardeşti. Bir tarafları Hazreti Ali, diğer tarafları Cafer Tayyar’dı.</p>
			<p class="a_Paragraf_E">Seyyide Zeyneb’in damla damla eridiği anlardı. Eriyip çöle damladığı anlar... Çadır aralığından oğlu Muhammed’in sesini duyuyordu. Fırtınalı bir uğultu dönüyordu beyninde. Sanki yerler yarılıyor, gökler devriliyordu. Çektiği acı değil yüreğine, dünyaya sığacak gibi değildi.</p>
			<p class="a_Paragraf_E">Muhammed’in atı kişnediğinde sahralar da kişniyordu. Şaha kalktığında sahralar da şaha kalkıyordu. Avn, atıyla ağabeyinin etrafında dönüyordu. Oğullarını son kez seyrettiğini biliyordu Seyyide Zeyneb.</p>
			<p class="a_Paragraf_E">Kalbi durdu, duracaktı. Aslında dursa daha iyi olacaktı onun için, bari evlatlarının gözlerinin önünde kıyılmasını görmezdi.</p>
			<p class="a_Paragraf_E">Ehl-i Beyt delikanlılarının taze bedenleri bir bir kızgın kumlara düşüyordu. Kerbela’nın kızgın ışıklarında parlayan keskin kılıçlarla güller kesiliyor, dallar budanıyordu.</p>
			<p class="a_Paragraf_E">Günlerdir suyun zerresine hasret canlar, güçlükle adım atarken çöl rüzgârlarına kapılmış dal parçaları gibi sağa sola savruluyorlardı.</p>
			<p class="a_Paragraf_E">Kerbela’da dünya gazap olmuş güllerin üzerine geliyordu.</p>
			<p class="a_Paragraf_E">Sanki İmam Ali ve Fatıma Anamız, çadırın direğine dayanmış, güllerinin yanışını, dallarının kırılışını, yapraklarının koparılışını seyrediyordu.</p>
			<p class="a_Paragraf_E">Kıyamete kadar gelecek bütün evliyanın, asfiyanın anası olan Fatımatü’z Zehra yorgun ve yaralı bir üveyk gibi çırpınıyordu çadırın dibinde.</p>
			<p class="a_Paragraf_E">Canparçası’nın ciğer pareleri yanıyor; Hayber Kalesi’nin kapısını bir pençede söken Allah’ın Aslanı’nın yavruları kızgın kumlara seriliyordu.</p>
			<p class="a_Paragraf_E">Müslümanları saran, buluşturan, kuşatan Ehl-i Beyt kalesi, taş taş, duvar duvar yıkılıyor, kısım kısım parçalanıyordu.</p>
			<p class="a_Paragraf_E">Öfkeli, kan kırmızısı bir güneş göründü çölün doğu ufkundan.</p>
			<p class="a_Paragraf_E">Mah-ı Muharrem’in ilk ışıkları daha gün görmemiş taze delikanlıların kanlı cesetleri üzerine doğuyordu.</p>
			<p class="a_Paragraf_E">Sabahın ilk saatlerinden itibaren kumlardan alev fışkırıyor, güneş yükseldikçe çölün de bağrı cehenneme dönüyordu.</p>
			<p class="a_Paragraf_E">Zaman durmuştu Kerbela’da.</p>
			<p class="a_Paragraf_E">Kainat, Kerbela’ya kilitlenmiş, melekler birbiri üzerine üşüşmüştü.</p>
			<p class="a_Paragraf_E">Taze bedenlerine inen her kılıç darbesiyle acıdan kıvranan, kızgın kumlara belenen delikanlılar İmam Hüseyin’e doğru sülünler gibi başlarını uzatarak; “Amca! Amca!” diye feryat ediyordu.</p>
			<p class="a_Paragraf_E">Hazreti Hüseyin hem kahramanca savaşıyor hem de yere düşenlerin feryatlarına koşuyor, onları çadırların önüne taşıyordu.</p>
			<p class="a_Paragraf_E">İmam Ali’nin oğulları Ebu Bekir, Abdullah, Cafer ve Osman da şehit olmuşlardı.</p>
			<p class="a_Paragraf_E">Kerbela’nın Caferleri, Kerbela’nın Hamzaları, kimi kanatsız uçuyordu sonsuz cennetlere, kimi amcaları Hamza gibi sinelerinden yedikleri sinsi bir mızrakla seriliyorlardı sahranın kızgın bağrına.</p>
			<p class="a_Paragraf_E">Susuzluk, ateş, ölüm, kol kola gezintiye çıkmışlar, dünya bir dram sahnesine dönmüştü.</p>
			<p class="a_Paragraf_E">Arzın halifeleri batıla boyun eğmiyordu, eğmeyecekti…</p>
			<p class="a_Paragraf_E">İmam Hasan’ın oğlu Kasım on üç yaşındaydı. Boyuna uygun bir kılıç bulunamamıştı. Silahsız sadece cesaretiyle sürmüştü atını.</p>
			<p class="a_Paragraf_E">Gerisini Hamit bin Müslim’den dinleyelim:</p>
			<p class="a_Paragraf_E">“Körpe delikanlılar tükenince Kerbela meydanına çocuk denecek yaşta bir genç çıktı. Yüzü sanki bir ay parçasıydı, elinde bir kılıç vardı. Üstüne bir gömlek giymişti. Belinde bir peştamal, ayaklarında ayakkabıları vardı. Bir tanesinin üstü kesikti. Fakat hangisinin, unuttum. Galiba sol ayakkabısıydı.</p>
			<p class="a_Paragraf_E">Kimsecikler bu ay parçası çocuğa kıymaya cesaret edemiyordu.</p>
			<p class="a_Paragraf_E">Zalim avcıların tuzağına düşmüş sürmeli bir ceylan yavrusu gibiydi. Nihayet Amr adında Kufeli bir asker başına bir kılıç vurdu, başı yarıldı ve yüz üstü yere düştü. Hazreti Hüseyin’e doğru bir kuğu gibi başını uzatarak; “Amca yetiş!” diye bağırdı.</p>
			<p class="a_Paragraf_E">İmam Hüseyin kükremiş aslan gibi koştu. Amr’ın bileğini kesti. Bileği kesilen Amr yerden doğrulamadı, atların altında kalarak can verdi.</p>
			<p class="a_Paragraf_E">Derken toz duman dağıldı. İmam Hüseyin, Kasım’ın başucundaydı. Kasım çırpınıyordu. Onu yerden aldı, başını göğsüne koydu; görüyordum, acıdan çocuğun ayakları yerde debeleniyordu.</p>
			<p class="a_Paragraf_E">İmam Hüseyin, onu çadırların önüne taşıdı. Kadınlar abandılar üzerine. Gözyaşı yağmurları da onu geri döndürmeye yetmedi, oracıkta can verdi.</p>
			<p class="a_Paragraf_E">Ehl-i Beyt şehitlerinin yanına uzatıldı.</p>
			<p class="a_Paragraf_E">Çadırlarda feryatlar arşı titretiyordu.</p>
			<p class="a_Paragraf_E">Yüzüne bakmaya kıyılmayan körpecik delikanlılar keskin kılıçlarla kesiliyordu Kerbela’da.</p>
			<p class="a_Paragraf_E">Aylardan Mah-ı Muharrem, günlerden Cuma idi…</p>
			<p class="a_Paragraf_E">Uzaklardaki köylerin minarelerinden saniye saniye bütün bir dünyayı kıyamete dek hüzünden bir şal gibi örtecek olan güzel sesli müezzinlerin sesleri duyuluyordu.</p>
			<p class="a_Paragraf_E">Salâ sesleri, Kerbela’nın kızgın güneşinin yakıcı ışıkları altında ara sıra yeisle inceliyor, titriyor, bazen tevekkül ve teslimiyetle ağırlaşıyordu.</p>
			<p class="a_Paragraf_E">Kızgın kumların üstünde yatan canlar o Resul’ün evlatlarıydı.</p>
			<p class="a_Paragraf_E">İmam Hüseyin O’nun evladıydı.</p>
			<p class="a_Paragraf_E">Hazreti Zeyneb, salâ seslerinin yükselmeye başladığı bu demlerdeki bu yürek parçalayan manzara karşısında;</p>
			<p class="a_Paragraf_E">“Keşke gökyüzü yerin üzerine düşse...” dedi.</p>
			<p class="a_Paragraf_E">Gelişiyle geceleri bile aydınlatan Efendimiz’in evlatları gündüzün ortasında karanlıkta kalmıştı.</p>
			<p class="a_Paragraf_E">Namaz için izin istediklerinde Kufe kumandanlarından Husayn;</p>
			<p class="a_Paragraf_E">“Onların namazı kabul olmaz.” dedi.</p>
			<p class="a_Paragraf_E">Habib bin Münzir;</p>
			<p class="a_Paragraf_E">“Resulullah’ın torununun namazı değil de senin namazın mı kabul olacak?” dedi.</p>
			<p class="a_Paragraf_E">Bunca acı, keder, dert, hüzün yetmezmiş gibi dört gündür bir damla suya hasrettiler. Sararıp solan ve güz yaprakları gibi buruşmaya başlayan çocukların artık ‘su’ demeye bile güçleri kalmamıştı.</p>
			<p class="a_Paragraf_E">Çocuklar ‘su’ diyemeyecek kadar susuzdu. Susuzluktan ağızlarında dilleri dönmüyordu.</p>
			<p class="a_Paragraf_E">Diller bir alev topu olup damaklara yapışmıştı.</p>
			<p class="a_Paragraf_E">Biraz yetişkin kızlar ‘su’ demeye utanıyorlardı. “Kardeşim daha susuz, o içsin!” diyorlardı.</p>
			<p class="a_Paragraf_E">Kufe ordusunun kampından dumanlar yükseliyor, etrafa et kokuları yayılıyor, at kişnemeleri ve gafil askerlerin kahkahaları duyuluyordu.</p>
			<p class="a_Paragraf_E">Çadırdaki kadınlar ve çocuklar o kadar susamıştı ki az ileride köpük köpük akan Fırat’ın bütün suyu onlara çevrilse Kerbela’dan daha yanık yüreklerini serinletemezdi.</p>
			<p class="a_Paragraf_E">Çocukların iniltileri Zeyneb’in kulaklarına bir rüzgâr uğultusu gibi doluyor, beyninde fırtınalara dönüşerek ortalığı kasıp kavuruyordu.</p>
			<p class="a_Paragraf_E">Dudaklar susuzluktan yarılmış kanıyordu.</p>
			<p class="a_Paragraf_E">İmam Hüseyin ölüm orucuna başlamıştı sanki; susuzluğunu azdırmamak için fazla bir şey yemiyordu. Son birkaç gün içinde iyice zayıflamış, bakışları süzülmüş, gözlerinin çevresinde ölümcül hastalarda ortaya çıkan mor halkalar oluşmuştu. Susuzluktan kurumuş ve çatlamış dudakları, acıklı bakışları ve suskun duruşuyla hüzün veriyordu çevresine.</p>
			<p class="a_Paragraf_E">Seyyide Zeyneb biliyordu ki onun yüreğini yakan acılar kendi susuzluğu ve açlığı değil, kadınların ve özellikle çocukların durumuydu.</p>
			<p class="a_Paragraf_E">İmam Hüseyin’le baba bir kardeş olan Celal Abbas’ın durumu daha da vahimdi. O genç yaşta sanki yaşlılar gibi beli bükülmüş, son birkaç gün içinde saçı sakalı ağarmaya başlamıştı. Çocukların “Su!” diye inlemesine dayanamıyordu.</p>
			<p class="a_Paragraf_E">Söktükleri otların taşla suyunu çıkarıp içmeye çalışan kadınlar ve çocuklar, etrafta otlar da bitince susuzluktan atların idrarını toplayıp içmeye başladılar.</p>
			<p class="a_Paragraf_E">Dünyanın bütün pınarlarının ve ırmaklarının, dedelerinin yüzü suyu hürmetine aktığı insanlar, susuzluktan can çekişiyordu.</p>
		</div>
	</body>
</html>
