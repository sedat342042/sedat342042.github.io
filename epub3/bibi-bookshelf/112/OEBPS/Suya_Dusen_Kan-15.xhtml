<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-15</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-13" class="Baslik_1">Göklerde Kıyılan Nikâh ve <br/>İslam’ın Rol Model Ailesi</p>
			<p class="ilk_harf"><span class="_idGenDropcap-1">M</span>edine’de günler akıp gidiyordu.</p>
			<p class="O_Paragraf">Ensar, elinde avucunda ne varsa Muhacir kardeşleri ile paylaşıyordu.</p>
			<p class="a_Paragraf_E">Ensar kadınları da fedakârlıkta kocalarından geri kalmıyordu.</p>
			<p class="a_Paragraf_E">Hatta onlarla yarış içindeydiler.</p>
			<p class="a_Paragraf_E">Işığıyla cihanı aydınlatan Can Parçası Fatımatüzehra on sekizini doldurmuştu.</p>
			<p class="a_Paragraf_E">Herkes onun ay gibi güzel yüzünde derin bir huzur buluyordu. Duruşu, yürüyüşü, oturuşu, konuşması her şeyi tıpkı Peygamberimizdi.</p>
			<p class="a_Paragraf_E">Nazeninin bir zambağa benzediğinden babası ona; “Zehra’m/Çiçeğim” diyordu.</p>
			<p class="a_Paragraf_E">Yüzü gökçekti, güleçti. Sureti gibi sireti de güzeldi, tertemizdi. Bu yüzden bazen de babası “Betül’üm” diye çağırıyordu onu.</p>
			<p class="a_Paragraf_E">Betül, yüzünü namahremden sakınırdı. Kimseler, kendisini görsün istemezdi.</p>
			<p class="a_Paragraf_E">Hazreti Fatımatüzehra’nın dudaklarından bir gün şu sözler döküldü:</p>
			<p class="a_Paragraf_E">“Hicret ne kolay, insanın Ensar gibi kardeşleri olduktan sonra.”</p>
			<p class="a_Paragraf_E">Bir Mekkelilerin yaptıklarını düşünüyordu, bir de Medinelilerin. Şehirler ve insanlar ne kadar farklıydı. Biri işkence ederken diğeri yaralarını sarıyordu. Biri elindekini almaya çalışırken diğeri elindekini paylaşıyordu. Biri canına kast ederken diğeri canını veriyordu. Biri kovarken diğeri bağrına basıyordu.</p>
			<p class="a_Paragraf_E">Hazreti Fatıma, Medineli kadınlarla sık sık bir araya geliyor hatta babasının kadınlara mescitte özel sohbet yapmasını sağlıyordu. Bir ilim ve irfan yuvası olan Ashab-ı Suffe’nin kadınlar bölümü onun sorumluluğundaydı.</p>
			<p class="a_Paragraf_E">Hazreti Ali 23’ünü doldurmuştu.</p>
			<p class="a_Paragraf_E">O tıpkı adı gibi yüce bir insandı. Medine’de onun Bedir’deki kahramanlığı konuşuluyordu. Teke tek vuruşmada Mekke’nin devlerinden Velid bin Utbe’yi devirmiş, Ubeyde’nin de yardımına koşarak hasmını yok etmişti.</p>
			<p class="a_Paragraf_E">Yüreğinde mayalanmaya başlayan ilahi sırrın güzelliği ela gözlerinde parlayıp duruyordu. İlahi kaynaktan aldığı ışığı yansıtan ay gibi bir yüzü vardı.</p>
			<p class="a_Paragraf_E">Onun yüzünde yansıyan bir dolunay duruluğu idi. Çok güzel ve çok akıcı konuşuyordu. Ateşli bir hatipti. Sözleri hikmet doluydu.</p>
			<p class="a_Paragraf_E">Allah Resulü onun için; “Ben İlmin hazinesiyim Ali kapısıdır.” demişti.</p>
			<p class="a_Paragraf_E">Gürbüzdü, orta boyluydu, benzi buğday rengindeydi.</p>
			<p class="a_Paragraf_E">Bir gün uzaktan gelirken Allah’ın Resulü; “İşte Arab’ın efendisi geliyor.” dedi.</p>
			<p class="a_Paragraf_E">Yanındakiler Ya Resulullah <span class="_aleyhisselam-_E _idGenCharOverride-1">(sallallahu aleyhi ve sellem)</span>; “Arap’ın efendisi siz değil misiniz?” dediklerinde;</p>
			<p class="a_Paragraf_E">“Hayır! Ben insanlığın efendisiyim.”</p>
			<p class="a_Paragraf_E">Hazreti Ali, altında Düldülüyle, elinde kılıç ve kalkanıyla, sırtında yaz kış giydiği mintanıyla tam bir alperendi.</p>
			<p class="a_Paragraf_E">Hazreti Fatıma’nın taliplileri çoktu. Fakat her giden, Allah Resulü’nün “Ben onun hakkında zuhur edecek ilahi hükmü bekliyorum.” sözleriyle karşılaşıyordu.</p>
			<p class="a_Paragraf_E">Hazreti Ebu Bekir ve Ömer de aynı şekilde mukabele görünce Hazreti Fatıma konusunda Hazreti Ali’yi yüreklendirdiler.</p>
			<p class="a_Paragraf_E">Hazreti Ali, bütün cesaretini toplayarak Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>huzuruna çıktı.</p>
			<p class="a_Paragraf_E">Yaşı yirmi üçtü.</p>
			<p class="a_Paragraf_E">Utandı, bir şey diyemedi.</p>
			<p class="a_Paragraf_E">Resulullah Efendimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>buyurdular:</p>
			<p class="a_Paragraf_E">“Ya Ali! Sen herhalde Fatıma’yı istemeye geldin.”</p>
			<p class="a_Paragraf_E">Genç adam başını önüne eğdi.</p>
			<p class="a_Paragraf_E">Allah’ın Resulü anlamıştı. Zaten onun geleceğini biliyordu. Allah’ın ezelden birbirine bağışladığı ve birini öbürüne yakıştırdığı bir çifte güzellerdi onlar.</p>
			<p class="a_Paragraf_E">Allah’ın Resulü, Hazreti Ali’nin Fatıma’yı istemesinden memnundu.</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem)</span>, kızı hakkındaki İlahi hükmü bildiği halde “Ben bir Fatıma ile konuşayım.” diyerek kıyamete kadar gelecek kızlar hakkında çok yüksek bir değer hükmü bıraktı.</p>
			<p class="a_Paragraf_E">“Yuvaların kuruluşunda kızların fikirleri mutlaka alınmalı, onların rızaları esas olmalıydı.”</p>
			<p class="a_Paragraf_E">Konuyu kızına açtığında ince ve zarif Fatıma uçsuz bucaksız bir sükût deryası kesildi ve bir damla billur süzüldü gözlerinden.</p>
			<p class="a_Paragraf_E">Fuzuli; bu gözyaşları için diyor ki:</p>
			<p class="a_Paragraf_E">“Babacığım! Annemden sonra hizmetini ben görüyordum, senin hizmetinden mahrum kalacağım, ona ağlıyorum.”</p>
			<p class="a_Paragraf_E">O gün bugün kızların sükûtu hep “evet” anlamı taşır. Bu hayâ, kızlarımıza Medine’nin beyaz zambağı Fatıma Betül’den mirastır.</p>
			<p class="a_Paragraf_E">Yirmi üçündeki Ali ve on sekizindeki Betül…</p>
			<p class="a_Paragraf_E">Nübüvvet dalının çiçekleri…</p>
			<p class="a_Paragraf_E">Bir alperen olan Hazreti Ali fakirdi. Zırhını mehir olarak verdi. Hazreti Fatıma o zırhı geri vererek düğün eşyaları almasını istedi.</p>
			<p class="a_Paragraf_E">Allah Resul’ünün kızının evi çok sadeydi.</p>
			<p class="a_Paragraf_E">İşte kapılarında sultanların bekçilik etmesi gereken çiftin mütevazı düğün eşyası:</p>
			<p class="a_Paragraf_E">Bir su kabı…</p>
			<p class="a_Paragraf_E">İki ibrik…</p>
			<p class="a_Paragraf_E">Bir el değirmeni…</p>
			<p class="a_Paragraf_E">Bir şilte…</p>
			<p class="a_Paragraf_E">Bir yastık…</p>
			<p class="a_Paragraf_E">Bir de sedir…</p>
			<p class="a_Paragraf_E">Hepsi bu kadar…</p>
			<p class="a_Paragraf_E">Allah Resulü’nün haneleri de bundan farklı değildi.</p>
			<p class="a_Paragraf_E">Belki o kutlu haneler, maddi imkânlar yönünden, dünyanın en fakir haneleriydi. Çünkü aylar geçerdi de bu hanelerde bir çorba bile kaynamazdı. Fakat o evlerde burcu burcu saadet kokardı.</p>
			<p class="a_Paragraf_E">Allah Resulü’nün hanımlarına düşen yer ise sadece başlarını sokabilecekleri küçük birer oda veya daracık birer kulübeden ibaretti. Bu bahtiyar kadınlar, Allah Resulü’yle haftada ancak bir iki saat beraber olmayı, dünyanın her şeyine tercih ediyorlardı.</p>
			<p class="a_Paragraf_E">Mutluydular, huzurluydular ve son derece mesuttular…</p>
			<p class="a_Paragraf_E">Allah Resulü, hanımlarının gönüllerine ve ruhuna öyle bir girmişti ki artık O’nun ötesinde hiçbir şey düşünemez olmuşlardı. Demek ki O’nda apayrı bir cazibe vardı ve bu cazibe ile âdeta çevresini büyülüyordu. Hiçbir kadın, Allah Resulü’nün hanımlarının, O’nu sevdiği kadar kocasını sevmemiş ve hiçbir koca da hanımları tarafından, Allah Resulü kadar sevilmemiştir. O’nun etrafında teşekkül eden bu en yakın dairedeki sevginin, elbette bir sebebi vardı. Allah Resulü, eli altında bulunanlara uyguladığı terbiye usulüyle onların kalplerinde, sonsuz bir alâka ve bağlılık hâsıl etmişti. Sonra bu bağlılık, bu en küçük daireden başlayarak dalga dalga genişlemiş ve âdeta bütün cihanı kuşatmıştı.</p>
			<p class="a_Paragraf_E">O saadet hanelerinde sürekli bir haşyet tüter dururdu.</p>
			<p class="a_Paragraf_E">Allah Resulü, namaz kılarken içinde bir güveç kaynıyor gibi ses duyulurdu. Daima ağlamalı, kaynamalı bir içle Allah’a teveccüh eder, namazlarını öyle kılardı. Hanımları gece uyandıklarında O’nu Rabbi’sinin huzurunda, başı yerde titreyerek, irkilerek secde eder vaziyette buluyorlardı.</p>
			<p class="a_Paragraf_E">Tabiî ki O’nun bu hâli, ev halkına da müspet yönde tesir ediyor ve terbiye adına onlara çok şey kazandırıyordu. Allah’tan çok korkan bu Nebiler Sultanı’nın, hanım ve evlâtlarında da aynı haşyet, aynı korku vardı. Çünkü Allah Resulü hep, yaşadığını söylüyordu.</p>
			<p class="a_Paragraf_E">İşte Hazreti Fatıma böyle bir evden gelin gidiyordu.</p>
			<p class="a_Paragraf_E">Allah Resulü ona da müreffeh bir hayat hazırlamış değildi. Fakat O’nun gönül meyvesi kızı, babasını delice seviyor ve her şeyden, herkesten aziz tutuyordu.</p>
			<p class="a_Paragraf_E">Efendimiz, kızını, canparçasını evinden uğurlarken, ince ve zarif gelin Hazreti Fatıma’nın alnından öptü;</p>
			<p class="a_Paragraf_E">“Kızım seni, isteyenlerin arasından ilim bakımından en yüksek, ahlak bakımından en ileri, Müslümanlığa en erken koşan birine verdim.” dedi.</p>
			<p class="a_Paragraf_E">Gözyaşlarını tutamadı.</p>
			<p class="a_Paragraf_E">“Kızcağızım! Sen de benim gibi yetim büyüdün, annen sağ olsaydı da şu gününü görseydi, seni kendi elleriyle gelin etseydi, ağlayışım ondandır.” dedi.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>Hazreti Ali’ye;</p>
			<p class="a_Paragraf_E">“Fatıma iyi bir eştir.”</p>
			<p class="a_Paragraf_E">Sonra canı gibi sevdiği kızı Fatıma’ya dönerek; “Ali, iyi bir kocadır.” dedi.</p>
			<p class="a_Paragraf_E">Hazreti Ali’nin evine gelen Fatımatü’z Zehra, cennet çiçeklerinden damıtılmış bir parfüm esintisi gibiydi.</p>
			<p class="a_Paragraf_E">Cennetin melekleri O’nun gözlerinden bakıyorlardı sanki dünyaya.</p>
			<p class="a_Paragraf_E">O, bir ressamın fırçası veya bir heykeltraşın keskisi ile şekillendirilmesi ve kopyalanması mümkün olmayan bir vahiy düşü gibiydi.</p>
			<p class="a_Paragraf_E">Onun güzelliği, yüzünden ziyade, yüzünden dökülen asalette, erdemde ve saflıkta; iri, güzel gözlerinden ziyade gözlerinden dışarı yayılan ışıktaydı.</p>
			<p class="a_Paragraf_E">Hazreti Fatıma, Nübüvvet Evinden çıkmış, Velayet Evine gelin gitmişti. Aynı kaynaktan fışkıran iki berrak nehir buluşmuştu. O ev artık coşkun akan bir nehir yatağıydı.</p>
			<p class="a_Paragraf_E">Birbirlerini seven iki insan için evlilik kadar değerli bir şey yoktu.</p>
			<p class="a_Paragraf_E">Allah Resulü, can parçasını Hazreti Ali’ye hem de hiç tereddüt etmeden vermişti. Çünkü onda, Hazreti Fatıma gibi bir Peygamber kızına koca ve bir peygambere damat olma liyakati vardı. Zira o Şah-ı evliya idi. Kıyamete kadar gelecek bütün evliyaya “baba” olabilecek mahiyette yaratılmıştı. Peygamberin “Ev Halkına” direk olacak yürekte bir insandı.</p>
			<p class="a_Paragraf_E">Öyle ki Allah Resulü bir gün şöyle buyuracaktı: “Her peygamberin nesli kendinden devam etmiştir; Benim neslimi ise Ali devam ettirecektir.”</p>
			<p class="a_Paragraf_E">Evlere, şehirlere kapılarından girilir. İmam Ali kapıydı, şehrin kapısı… O kapıya uğramayan şehre giremez, sadece girdiğini zanneder.</p>
			<p class="a_Paragraf_E">Hazreti Fatıma ve Hazreti Ali birbirlerini bütün zamanlara ibret olacak bir sevgi ve saygıyla sevdiler.</p>
			<p class="a_Paragraf_E">“Ali ailesi.” bütün bir insanlık için Güllerin Efendisi’nin <span class="_aleyhisselam-_E _idGenCharOverride-1">(sallallahu aleyhi ve sellem) </span>bizzat dizayn ettiği “Rol model bir aile” oldu.</p>
			<p class="a_Paragraf_E">Bu aile nur nesli Hasan ve Hüseyin’den o türlü dallanıp budaklanacaktır ki koca İslam zemini üzerinde en ileri mana kahramanları yetişecek ve hemen her devirde İslam davasının başbuğları onlardan çıkacaktı. Buhara’dan Endülüs’e kadar milyonlarca seyyid, milyonlarca şerif ve nice veli…</p>
			<p class="a_Paragraf_E">Peygamberimiz ciğerparesi Hazreti Fatıma’yı göremeden duramazdı. Her gün mutlaka uğrardı. Hazreti Fatıma ne zaman huzura gelse Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>ayağa kalkar, onu karşılar ve oturduğu mindere oturturdu.</p>
			<p class="a_Paragraf_E">Ne zaman Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>biricik kızının yanına gitse o da ayağa kalkar, babasını karşılar, elini öper ve yerine oturturdu.</p>
			<p class="a_Paragraf_E">Bir keresinde Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, Hazreti Fatıma’nın boynundaki bir gerdanlığı fark edince: “İster misin ki halk; Peygamber’in kızı elinde cehennemden bir zincir kolye taşıyor, desinler.” dedi.</p>
			<p class="a_Paragraf_E">Bir taraftan canı gibi sevdiği kızını aziz tutuyor, diğer taraftan da gönlünü bütünüyle ahirete, Allah’a, ebedî ve uhrevî güzelliklere çeviriyordu.</p>
			<p class="a_Paragraf_E">Hazreti Fatıma, kolyeyi çıkarıp hemen eline aldı, sonra da sattırdı, parasıyla bir köle alıp hürriyetine kavuşturdu. Yaptıklarını gelip babasına anlattığında Şefkat Peygamberi;</p>
			<p class="a_Paragraf_E">“(Kızım) Fatıma’yı Cehennem’den koruyan Allah’a hamdolsun.” dedi.</p>
			<p class="a_Paragraf_E">Elbette ki Fatımatü’z Zehra, boynuna taktığı bu kolye ile harama girmiş değildi. Fakat böylece Hazreti Fatıma Annemiz Ehl-i Beyt’in anasına düşen bir titizlik ve hassasiyet örneği göstermişti.</p>
			<p class="a_Paragraf_E">Evet, Hasan’a, Hüseyin’e ve daha sonra gelecek Zeynü’l Abidîn gibi âbidlerin, ışık kaynağına ana olmak elbette kolay değildi.</p>
			<p class="a_Paragraf_E">Allah Resulü onu önce Ehl-i Beyt’e, sonra da Şah-ı Geylânîlere, Muhammed Bahauddin Nakşibendlere, Ahmed Rifâîlere, Ahmed Bedevîlere, Şazilîlere ve daha nicelerine ana olmaya hazırlıyordu. Sanki ona: “Kızım senin soyundan ortaya çıkacak dünya kadar altın halkalar var. Bırak boynundaki şu altın kolyeyi, sen onlara ana olmaya bak!” diyordu.</p>
			<p class="a_Paragraf_E">Nakşîlerin, Rifâîlerin, Şazilîlerin ve daha yüzlerce yüce yolcuların altın halkası…</p>
			<p class="a_Paragraf_E">Evet, evliyâ, asfiyâ, ebrâr ve mukarrabîne ana olmak kolay değildi. Onun için Allah Resulü bu hususta, kendi hanesine karşı daha hassas ve daha sert idi.</p>
			<p class="a_Paragraf_E">İşte bu azize ana, öyle evlat ve torunlar yetiştirmiştir ki onların sulbünden gelen ne kadar altın halkalık insan varsa, hepsi de insanlığın ufkunda, âdeta asırlara saçılmış güneşler, aylar ve yıldızlar gibidirler.</p>
			<p class="a_Paragraf_E">Bütün zamanlarda bu mazhariyet sadece Allah Resulü’nün tertemiz ailesine has bir keyfiyettir. Cenâb-ı Hak, O’nu bu mazhariyette de tek ve yektâ kılmıştır. İçlerinde tek bir mürted barındırmayan veya başka bir ifadeyle, içlerinden tek bir mürtedin çıkmadığı tek nesil, hem de milyonlara varan sayılarıyla, işte bu Altın Nesil’dir.</p>
			<p class="a_Paragraf_E">Nice Hak dostları vardır ki kendileri çok büyük olmalarına rağmen, evlerinde yetiştirdikleri evlatları itibarıyla fevkalâde fakirdiler. Onların evlatları veya evlatlarının evlâtları, azıp sapmış ve şeytanın ağına takılmışlardır. Günümüzde dahi bunun yüzlerce misalini gösterip anlatmak mümkündür. Ancak Allah Resulü’nün evlat ve torunlarıdır ki hiçbirisi yetiştikleri haneye, o hanenin mana köklerine ihanet etmemişlerdir. Değil ihanet etmek, her fırsatta bu cibillî alâkayı göstermiş ve vefa misali olmuşlardır.</p>
			<p class="a_Paragraf_E">Hazreti Fatıma evlendikten sonra uzak bir yere taşınmıştı.</p>
			<p class="a_Paragraf_E">Bir keresinde Allah Resulü kızının gözlerine hasretle bakarak; “Keşke bana daha yakın olsan.” dedi</p>
			<p class="a_Paragraf_E">“Babacığım! Harise’ye söylesen de evini bizim için boşaltsa?”</p>
			<p class="a_Paragraf_E">“Kızım bir kere istedim bir daha isteyemem.”</p>
			<p class="a_Paragraf_E">Harise bunu duyunca evi boşalttı ve yeni evliler bu eve taşındılar. Allah Resulü, Harise’nin bu alicenaplığından çok memnun oldu.</p>
			<p class="a_Paragraf_E">Harise çok güzel Kur’an okurdu.</p>
			<p class="a_Paragraf_E">Allah’ın Resulü bir gün şöyle buyurdular…</p>
			<p class="a_Paragraf_E">“Cennette bir Kur’an sesi duydum, kimin sesi ola ki dediğimde Harise bin Numan’ın sesi, dediler”</p>
			<p class="a_Paragraf_E">Bir gün Allah Resulü;</p>
			<p class="a_Paragraf_E">“Ya Ali, Allah’ı sever misin?”</p>
			<p class="a_Paragraf_E">“Hiç şüphesiz!”</p>
			<p class="a_Paragraf_E">“Beni sever misin?”</p>
			<p class="a_Paragraf_E">“Elbette.”</p>
			<p class="a_Paragraf_E">“Peki hanımın Fatımayı?”</p>
			<p class="a_Paragraf_E">“Evet.”</p>
			<p class="a_Paragraf_E">“Pekala, ya Hasan’la Hüseyin’i?”</p>
			<p class="a_Paragraf_E">“Severim ya Resulullah!”</p>
			<p class="a_Paragraf_E">Sorduğu sorulara aldığı cevaplardan sonra Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, Hazreti Ali’ye bu sefer de şunu sordu:</p>
			<p class="a_Paragraf_E">“Peki, bu kadar sevgiyi bir tek kalbe nasıl sığdırıyorsun?”</p>
			<p class="a_Paragraf_E">Hazreti Ali, Allah’ın Peygamberi’nin bu sorusuna hemen cevap vermedi. Evine gidip Fatıma Validemiz’e kendisine sorulan soruyu aktardı ve ondan bir cevap istedi. Hazreti Fatıma ona şöyle bir cevap verdi:</p>
			<p class="a_Paragraf_E">“Allah’ı sevmen imanından ve aklındandır. Peygamberi sevmen, gönlündendir. Beni sevmen nefsindendir. Hasan ve Hüseyin’i sevmen ise babalığının gereğidir.”</p>
			<p class="a_Paragraf_E">Hazreti Ali, Fatıma Validemiz’den aldığı bu cevabı doğruca Resulullah’a <span class="_aleyhisselam-_E _idGenCharOverride-1">(sallallahu aleyhi ve sellem) </span>aktardı.</p>
			<p class="a_Paragraf_E">Sorusuna verilen cevaptan memnun olan Resulullah, cevabın kimden geldiğini anlamıştı. Kızı Fatıma Validemiz’i kastederek şöyle buyurdu:</p>
			<p class="a_Paragraf_E">“Bu meyve, peygamberlik ağacından alınmışa benziyor.”</p>
			<p class="a_Paragraf_E">Kâinatın iftihar tablosu <span class="_aleyhisselam-_E _idGenCharOverride-1">(sallallahu aleyhi ve sellem)</span>, sefere çıkmadan önce en son kızına uğrar, seferden döndüğünde de, mescidinde namaz kıldıktan sonra hanımlarına bile uğramaksızın önce yine kızına uğrardı.</p>
			<p class="a_Paragraf_E">Yine bir sefer dönüşüydü…</p>
			<p class="a_Paragraf_E">Allah ’ın Resulü, önce mescidine uğradılar, iki rekat namaz kıldılar, dua ettiler. Sonra da Hazreti Fatıma’nın evine yöneldiler.</p>
			<p class="a_Paragraf_E">Çünkü canparçası başkaydı. Aralarında diğer kızlarıyla da olmayan bir bağ vardı.</p>
			<p class="a_Paragraf_E">Fatıma bir evlattan çok öteydi.</p>
			<p class="a_Paragraf_E">Sadık eşi Hazreti Hatice Annemiz vefat edince yemeğini o yapmış, elbiselerini o yıkamış, yalnız yıllarında hep o yanında olmuştu. Kabe’de namaz kılarken üzerine attıkları toz toprağı, evden koşup gelerek, göz yaşları ile o yıkamıştı.</p>
			<p class="a_Paragraf_E">O, Allah Resulü’nün ifadesiyle “babasının annesiydi.”</p>
			<p class="a_Paragraf_E">O, kıyamete kadar gelecek “altın neslin” annesiydi.</p>
			<p class="a_Paragraf_E">Allah’ın Resulü, kızının kapısına dokunarak, “kızım, Fatıma’m” diye seslendi.</p>
			<p class="a_Paragraf_E">İpeklere yumuşaklık bağışlayan babasının sesiydi bu.</p>
			<p class="a_Paragraf_E">Kapıya koştu.</p>
			<p class="a_Paragraf_E">Geride garip hisler bırakarak dokunduğu her şeyi gurbet renkleriyle giydiren akşam güneşinin zarif ve zengin hissiliği vardı babasının üzerinde.</p>
			<p class="a_Paragraf_E">Allah Resulü’nün üstü, başı perişandı.</p>
			<p class="a_Paragraf_E">Yorgundu.</p>
			<p class="a_Paragraf_E">Çölden gelmişti.</p>
			<p class="a_Paragraf_E">Yüzü gözü toz toprak içindeydi. Yaşı da bir hayli ilerlemiş, sakalı ve saçları yer yer ağarmıştı.</p>
			<p class="a_Paragraf_E">Babasını o halde görünce hayalinde acılar bir gül gibi yaprak yaprak açılmıştı.</p>
			<p class="a_Paragraf_E">Senelerden beri içinde birikmiş duygular depreşmişti.</p>
			<p class="a_Paragraf_E">Daha fazla dayanamadı. Sarıldı babasının boynuna. Sarsıla sarsıla ağlamaya başladı.</p>
			<p class="a_Paragraf_E">“Babacığım nedir bu senin yaşadıkların?”</p>
			<p class="a_Paragraf_E">Yıllarca içinde biriktirdiği gözyaşları, ipi kopmuş inci taneleri gibi dökülüyordu gözlerinden.</p>
			<p class="a_Paragraf_E">“Ağlama kızcağızım! Bir gün babanın ışığı gecenin olduğu her yere ulaşacak…”</p>
			<p class="Yildiz_E">***</p>
			<p class="a_Paragraf_E">Mehmet Hoca sohbetin burasında gözünü bir noktaya doğru dikti. Sukunetle konuşuyordu:</p>
			<p class="a_Paragraf_E">“Göreceksiniz, çok yakın bir zamanda Anadolu topraklarından doğacak yine ışık. İnsanlığın umudu, beklentisi Anadolu’da yeşerecek. Atını sonsuz okyanusa sürerek, “Şu uçsuz bucaksız derya önüme çıkmasaydı adını daha ileri götürürdüm, Allah’ım!” diyen Ukbe bin Nafiler yetişecek. Anadolu’dan kopan on binlerce genç dünyanın dört bir yanına kandil kandil ışık götürecek.”</p>
			<p class="a_Paragraf_E">Sobanın gürültüsü, odunların çıtırtısı, bir de yanan odunların arada bir devrilişi, Mehmet Hoca’nın tatlı sohbetiyle birbirine karışıyor, Derviş Odası’nda huşu dolu bir kış gecesi yaşanıyordu.</p>
			<p class="a_Paragraf_E">Mehmet Hoca, bir noktaya diktiği gözlerini odadakilerin üzerine çevirdi:</p>
			<p class="a_Paragraf_E">“Bu gece de bu kadar, yeter. Yarın cennet gençlerinin üveykleri Hazreti Hasan ve Hüseyin’le devam edeceğiz.” dedi ve kalktı.</p>
			<p class="a_Paragraf_E">Oda sakinleri saygıyla uğurladılar onu.</p>
			<p class="a_Paragraf_E">Şimdilerde Mehmet Hoca’nın, sezgileri güçlü bir insan olduğunu daha iyi anlıyorum. Sanki bugünleri görmüştü. Bugün, Asya bozkırlarında, Afrika çöllerinde, okyanusların sonsuz maviliğinin ortasında; tarihin hiçbir devrinde İslam’ın ışığının gidemediği adalarda; kuzey ışıklarının bir hayal, bir ışık ülkesi gibi aydınlattığı buzullarla kaplı kutuplarda insanımız sesini duyurabiliyorsa, bütün bunlarda Allah Resulü’nün; “Ağlama kızcağızım! Bir gün babanın ışığı, gecenin olduğu her yere ulaşacak.” sözünden bir hisse olduğunu düşünüyorum.</p>
			<p class="a_Paragraf_E">Dışarda yağmur dinmiş, hava ayaza kesmişti. Uzaklardan köpek havlamaları duyuluyordu.</p>
			<p class="a_Paragraf_E">Odanın sakinleri birer ikişer kalkarak karanlığın içinde kayboldular.</p>
			<p class="a_Paragraf_E">Biraz sonra Derviş Odası’nın ışıkları söndü. Tepenin başındaki oda karanlığa gömüldü.</p>
		</div>
	</body>
</html>
