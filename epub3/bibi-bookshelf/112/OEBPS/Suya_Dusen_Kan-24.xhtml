<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-24</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-21" class="Baslik_1">Cebrail’in Sattığı Deve</p>
			<p class="ilk_harf"><span class="_idGenDropcap-1">H</span>azreti Ali bir gün çarşıya çocuklarına bir şeyler almaya giderken yolda iki adamın kavga ettiğini gördü.</p>
			<p class="O_Paragraf">“Niçin kavga ediyorsunuz? Şu âlemde Allah’ı düşüneceğiniz değerli vaktinizi niçin birbirinizle mücadelede harcıyorsunuz?” dedi.</p>
			<p class="a_Paragraf_E">Adamlardan biri, diğerinden altı dirhem alacağı olduğunu söyledi. Hazreti Ali cebindeki altı dirhemin tamamını onlara verdi.</p>
			<p class="a_Paragraf_E">Eve eli boş döndü.</p>
			<p class="a_Paragraf_E">Fatımatü’z Zehra; “Ya Ali hiçbir şey almadın mı?” dedi.</p>
			<p class="a_Paragraf_E">İmam Ali, “Almadım ama ara düzelttim.”</p>
			<p class="a_Paragraf_E">Hazreti Fatıma’nın yüzünde nurlu bir tebessüm… Memnundu kocasının cömertliğinden.</p>
			<p class="a_Paragraf_E">Hasan’la Hüseyin açlıktan ağlamaya başladılar.</p>
			<p class="a_Paragraf_E">Çifte güzellerin ‘açız, açız’ feryatlarına babalarının yüreği dayanamadı.</p>
			<p class="a_Paragraf_E">Yine yollara vurdu kendini.</p>
			<p class="a_Paragraf_E">Yolunun üstünde elinde besili bir deve ile duran bir adam;</p>
			<p class="a_Paragraf_E">“Ya Ali! Bu deveyi sana satmak isterim.” dedi.</p>
			<p class="a_Paragraf_E">“Param yok.”</p>
			<p class="a_Paragraf_E">“Al sonra ödersin.”</p>
			<p class="a_Paragraf_E">“Ne kadar istiyorsun?”</p>
			<p class="a_Paragraf_E">“150 dirhem.”</p>
			<p class="a_Paragraf_E">“Aldım gitti.”</p>
			<p class="a_Paragraf_E">İmam Ali, deve yedeğinde Medine yollarında yürürken bir başka adam çıktı karşısına.</p>
			<p class="a_Paragraf_E">“Ya Ali, ne güzel bir deve, sat bana.”</p>
			<p class="a_Paragraf_E">“Olur.”</p>
			<p class="a_Paragraf_E">“Ne kadar istiyorsun?</p>
			<p class="a_Paragraf_E">“Ne verirsin? Nedir pazardaki karşılığı?”</p>
			<p class="a_Paragraf_E">“Ben üç yüze almak istiyorum.”</p>
			<p class="a_Paragraf_E">“Ama ben 150’ye aldım.”</p>
			<p class="a_Paragraf_E">“Olsun.”</p>
			<p class="a_Paragraf_E">Hazreti Ali ilk defa gördüğü bu satıcı ve alıcı karşısında hayretteydi.</p>
			<p class="a_Paragraf_E">Bunlar nasıl insanlardı böyle…</p>
			<p class="a_Paragraf_E">İmam Ali, eve bir sürü yiyecekle döndü.</p>
			<p class="a_Paragraf_E">Allah’ın Resulü ile karşılaştı. Allah Resulü;</p>
			<p class="a_Paragraf_E">“Gel bakalım Ya Ali, şu deve hikâyesini bir anlat.” diye tebessüm ettiler.</p>
			<p class="a_Paragraf_E">Hikmet şehrinin kapısı İmam Ali olanları bir bir anlattı…</p>
			<p class="a_Paragraf_E">Allah’ın Resulü; “Sen ki ara düzelttin! Allah Cebrail ile sattı, Mikail ile geri aldı.</p>
			<p class="a_Paragraf_E">Her kim ki ara yapar, birleştirir, düzeltir, ikilikten insanları kurtarırsa o bendendir.”</p>
			<p class="a_Paragraf_E">İslam irfanının, Allah Resulü’nden sonraki pınarı İmam Ali’dir.</p>
			<p class="a_Paragraf_E">Çifte güzeller Hazreti Hasan ve Hüseyin, çağlarının en nezih, en terbiyeli, en aydın iki çocuğu olarak işte böyle bir evde ve böyle bir iklimde yetişiyorlardı.</p>
		</div>
	</body>
</html>
