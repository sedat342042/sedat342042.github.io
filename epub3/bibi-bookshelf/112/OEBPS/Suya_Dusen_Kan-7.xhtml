<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-7</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-7" class="Baslik_1">Velayet Ufkunun Üveyki: Hazreti Ali</p>
			<p class="ilk_harf"><span class="_idGenDropcap-1">T</span>akvimler miladi 600 yılını gösteriyordu…</p>
			<p class="O_Paragraf">O günlerde düşler şehri Mekke cıvıl cıvıldı…</p>
			<p class="O_Paragraf">Baharat yolunun konaklama merkezi durumundaki üç bin nüfuslu bu şehre kervanların biri gidiyor, diğeri geliyordu.</p>
			<p class="a_Paragraf_E">Panayırların biri bitiyor, diğeri başlıyordu.</p>
			<p class="a_Paragraf_E">Kentin ortasında Allah’ın evi Kabe vardı.</p>
			<p class="a_Paragraf_E">Hemen yanıbaşında senato binası Darunnedve…</p>
			<p class="a_Paragraf_E">Kabe, evlerle çevriliydi.</p>
			<p class="a_Paragraf_E">Mekke ruhu olan bir şehirdi.</p>
			<p class="a_Paragraf_E">İlkin Adem ile Havva’nın buluşmasına sahne olmuştu ve uygarlıkların yolculuğu buradan başlamıştı.</p>
			<p class="a_Paragraf_E">Düş gören şehirlerdendi Mekke…</p>
			<p class="a_Paragraf_E">Her gece bir başka peygamberi ağırlardı düşünde. Mekke’nin dağları, taşları bile düş görürdü.</p>
			<p class="a_Paragraf_E">Hira Nur, her gece Allah’ın Sevgilisi’ni ağırlardı. Sevr, bir gün nasıl olsa bana uğrayacak, diye hep yollarını gözlerdi.</p>
			<p class="a_Paragraf_E">Haşin ve kurak olan bu vadiye ve bu kente asıl değerini veren Kabe idi.</p>
			<p class="a_Paragraf_E">Kabe olmasaydı Mekke, belki de unutulup giden şehirlerden biri olurdu.</p>
			<p class="a_Paragraf_E">Mekkeliler, konumlarının kendilerine sunduğu bu durumu iyi değerlendiriyor, ticaret malı taşıyan kervanlarla, kışları Yemen’e, Habeşiştan’a, yazları Suriye ve Anadolu’ya çıkıyorlar ve şehirlerine zengin olarak dönüyorlardı.</p>
			<p class="a_Paragraf_E">Kentin kuzeydoğusundaki Hira Nur Dağı ve güneybatısındaki Sevr Dağı ufuklardan gelecek muştuyu beklercesine; bütün heybetleri ile başlarını sonsuz maviliklere uzatmış öylece duruyorlardı.</p>
			<p class="a_Paragraf_E">O günlerin biriydi; Mekke’de yalımların ipil ipil oynaştığı bir gün…</p>
			<p class="a_Paragraf_E">Kabe’nin etrafını kuşatan evlerin birinde bir kadın: Fatıma Binti Esed…</p>
			<p class="a_Paragraf_E">Ebu Talip’in hanımı…</p>
			<p class="a_Paragraf_E">Allah’ın Sevgilisi’ni, tam 17 yıl şefkat kanatları altında tutan bir melek…</p>
			<p class="a_Paragraf_E">Bir rüya görüyor. Evi nurla taşmış… Etrafındaki dağlar Kabe’ye doğru secdede... Eline dört kılıç veriyorlar. Bunlardan biri gökyüzüne çıkıyor, biri suya, biri toprağa düşüyor, biri de aslan oluveriyor ve heybetinden bütün yaratıklar kaçıyor. Kadın, rüyada korkuyla ellerini uzatıyor, birden bire karşısında Allah’ın Sevgilisi’ni buluyor ve onun ellerine yapışıyor.</p>
			<p class="a_Paragraf_E">İşte bu kadın bu rüyadan dört ay sonra henüz daha otuzlarındaki Allah’ın sevgilisine diyor ki:</p>
			<p class="a_Paragraf_E">“Hamileyim, dua et de çocuğum erkek olsun.”</p>
			<p class="a_Paragraf_E">Allah’ın Sevgilisi: “Doğacak çocuğu bana bağışlaman şartıyla dua ederim.” diyor.</p>
			<p class="a_Paragraf_E">Ve bir gün yengesi Fatıma Binti Esed’in doğum yaptığını duyan Allah’ın Resulü doğruca amcasının evine koşuyor.</p>
			<p class="a_Paragraf_E">Aralanan kapıdan, yeni doğmuş bir bebek sesi yayılıyor sokağa. Asırların yüreğinde yankılanacak olan ve kıyamete kadar hiç susmayacak olan yiğit bir ses…</p>
			<p class="a_Paragraf_E">Ormanları velveleye verecek olan bir ses…</p>
			<p class="a_Paragraf_E">Allah’ın Resulü, yeni doğan bebeği eline alıyor ve adını soruyor.</p>
			<p class="a_Paragraf_E">“Ali” diyorlar.</p>
			<p class="a_Paragraf_E">Allah’ın Resulü: “İkincisi de Haydar (Aslan) olsun.” diyor.</p>
			<p class="Yildiz_E">***</p>
			<p class="a_Paragraf_E">Aslan yavrusu Ali, büyüyordu ama başka çocuklarda görülmeyen bir hali vardı. Çocukluk hafifliklerinden hiçbiri yoktu onda. Nur yüzünden adeta yirmili yaşların vakarı dökülüyordu.</p>
			<p class="a_Paragraf_E">Bakışı, duruşu, yürüyüşü… Her haliyle tam bir aslan yavrusuydu.</p>
			<p class="a_Paragraf_E">Hz. Ali, yedi sekiz yaşlarına geldiğinde son derece cömert olan babası Ebu Talip’in aile bütçesi bozulmuştu. Babası Abdulmuttalib’den kendisine kalan Rifade (fakir hacılara bakmak ve yardım etmek) ve Sikaye (hacılara su vermek) gibi görevler elde avuçta ne var ne yoksa alıp götürmüştü.</p>
			<p class="a_Paragraf_E">O kimseye bir şey söylememe soyluluğunu gösterse de, kardeşi Abbas her şeyin farkındaydı.</p>
			<p class="a_Paragraf_E">Durumu daha iyi olan Abbas, Mekke fethine kadar tam elli yıl yürütecek olduğu Rifade ve Sikaye görevlerini ağabeyi Ebu Talib’den devraldı.</p>
			<p class="a_Paragraf_E">Amcası Ebu Talib’in bütün bütün dara düştüğünü farkeden Allah’ın Sevgilisi bir gün amcası Abbas’ın kapısına dayandı.</p>
			<p class="a_Paragraf_E">“Amcacığım! Biliyorsun Amcam Ebu Talip kalabalık bir nüfusa sahip, kıtlık yüzünden zordadır. Seninle gidelim de çocukların birer tanesini evlerimize alalım.”</p>
			<p class="a_Paragraf_E">Abbas ve Allah’ın Sevgilisi, Ebu Talib’in evine giderler; rica, tereddüt, ısrar… Ve nihayet kabul eder Ebu Talip teklifleri.</p>
			<p class="a_Paragraf_E">Allah’ın Resulü’ne düşen, doğmadan önce yengesi Fatıma’dan kendisine bağışlamasını istediği Hazreti Ali’dir.</p>
			<p class="a_Paragraf_E">Allah Resulü’nün on yedi yıl evlerinde kaldığı Ali, artık Allah Resulü’nün evindedir.</p>
			<p class="a_Paragraf_E">Mekke Melikesi Hazreti Hatice Annemiz mutluluktan uçuyordu.</p>
			<p class="a_Paragraf_E">İki dağın arasına sıkışmış gibi duran vadinin içindeki bu kutlu ev, Kasım, Zeyneb, Rukiye ve Ümmü Gülsüm’den sonra şimdi de sevimli bir ay parçası Ali ile yepyeni mutluluklara kanatlanmıştı. Aile mutluydu ama bu kutlu yuvanın içinde yaşadığı Mekke, dünyadaki diğer şehirler gibi buhranlar anaforunda kaynıyordu.</p>
			<p class="a_Paragraf_E">İnsanların üzerine dalga dalga devrilen karanlıklar, kalp gözlerini de kulaklarını da mühürlüyor, bağlıyordu.</p>
			<p class="a_Paragraf_E">Geceleri, kız çocuklarının feryatları çığlıklaşıyordu kızgın çöllerde. Gündüzleri kölelerin gözyaşı ve kanı buharlaşıyordu.</p>
			<p class="a_Paragraf_E">Çıldırdığı anlardan birini yaşıyordu dünya.</p>
			<p class="a_Paragraf_E">Vahşet, anarşi ve terör bütün cihanı sarmıştı.</p>
			<p class="a_Paragraf_E">İnsanın, lakaydiliğinden perişan olan mahlukatın ürpetici sesleri yırtıyordu karanlıkları.</p>
			<p class="a_Paragraf_E">Her taraf zifiri karanlıktı.</p>
			<p class="a_Paragraf_E">Göz gözü görmüyordu.</p>
			<p class="a_Paragraf_E">Kainatın Efendisi 40 yaşına yaklaşıyordu. İnsanlığın düştüğü duruma çok üzülüyordu ama çaresizdi.</p>
			<p class="a_Paragraf_E">Ruhu bir sığınak, zihni bir arınma istiyor olmalıydı ki sık sık Hira Nur Dağı’nın doruklarına çıkıyor, başını ufuklara uzatmış dağla birlikte gözlerini göklere dikiyor, göklerin kapısının açılmasını bekliyordu.</p>
			<p class="a_Paragraf_E">Hoyrat şimal rüzgârlarının çöllerde, tepelerde çığlık çığlığa estiği o karanlık gecelerde, en sarp uçurumların başında bir hüzün çiçeği gibi büküyordu boynunu.</p>
			<p class="a_Paragraf_E">İnsanlardan, seslerden uzak bir dağ başında; haşin doruklarına zamanın ıssız dilimlerinin düştüğü Hira’da, günlerce bir başına kalarak bütün insanlık adına af ve inayet diliyor olmalıydı.</p>
			<p class="a_Paragraf_E">Her zerresinden sancılı bir beklentinin titreşimleri yayılan dağın doruklarında bir kutlu inzivadaydı.</p>
			<p class="a_Paragraf_E">Kim görürdü?</p>
			<p class="a_Paragraf_E">Kim duyardı?</p>
			<p class="a_Paragraf_E">Ne yer, ne içerdi?</p>
			<p class="a_Paragraf_E">Kim dinlerdi ızdıraplarını?</p>
			<p class="a_Paragraf_E">Hira-Nur Dağı’nın doruklarından etrafa bakarken neler hissederdi?</p>
			<p class="a_Paragraf_E">O şehirde işlenen cinayetler, yolculuğa çıkarken geride kalanlara “beni unutmayın” diyecek kadar ince, duygulu ve hüzünlü ruhunu nasıl dalgalandırıyordu Allah bilir.</p>
			<p class="a_Paragraf_E">Mekke halkı küfür ve şirk içindeydi. Ebu Cehilleriyle, Ebu Lehepleriyle dalâlet bataklarına dalmış, bâtıl içinde yüzüp duruyordu.</p>
			<p class="a_Paragraf_E">Fakat o daha bilmiyordu ki düşler şehri Mekke’nin düşleri, gül esintiliydi.</p>
			<p class="a_Paragraf_E">Karanlıklar ışığa hamileydi.</p>
			<p class="a_Paragraf_E">610 yılı Ramazanın on yedisi Pazartesi gecesi idi.</p>
			<p class="a_Paragraf_E">Allah’ın Resulü, tarihle, hâtıralarla dolu olan Mekke’ye tekrar tekrar baktı, çöllerden gelen serin havayı teneffüs ettikten sonra mağaraya daldı...</p>
			<p class="a_Paragraf_E">Hira Nur Dağı, derin ve beklenti soluyan bir sessizliğe bürünmüştü.</p>
			<p class="a_Paragraf_E">Kutsal dağın üzerinde konuşulacak olanları tam duyabilmenin eşsiz mazhariyetine erişebilmek için o civarda her şey onunla birlikte sessiz ve sâkindi.</p>
			<p class="a_Paragraf_E">Konuşacak olanla, dinleyecek olana hürmet için...</p>
			<p class="a_Paragraf_E">Gecenin yarısı geçmiş, zaman seher vaktine ayak basmıştı. Bülbüllerin ötmeye başladığı, güllerin bütün güzellikleriyle etrafa koku tebessümleri dağıttıkları ve Allah’ı zikredenlerin coşup sonsuz hazza eriştikleri müstesnâ vakit…</p>
			<p class="a_Paragraf_E">Beklenen an gelmişti. </p>
			<p class="a_Paragraf_E">Muştular vardı ötelerden.</p>
			<p class="a_Paragraf_E">Ansızın açılan gök kapılarından püsküren ışıkların önünde, karanlıklar kaçacak yer aramaya başladı.</p>
			<p class="a_Paragraf_E">Gökleri ve gözleri kamaştıran çiçek çiçek açan bir ışık patlamasının arasından Vahiy meleği Cebrâil <span class="_aleyhisselam-_E _idGenCharOverride-1">(aleyhisselâm)</span> en güzel bir insan suretinde göründü.</p>
			<p class="a_Paragraf_E">Gecenin en karanlık ânında bir gül açmıştı Hira Nur Dağı’nın doruklarında.</p>
			<p class="a_Paragraf_E">Dağlar, taşlar, ağaçlar: “Esselamü Aleyke Yâ Resulullah!” sesleriyle inliyordu.</p>
			<p class="a_Paragraf_E">Mekke’nin kalbi Kabe, nefes alıp vermeye, şafakların çehresi gülmeye başladı.</p>
			<p class="a_Paragraf_E">Hazreti İsa’dan sonra kopan bağ yeniden bağlanmış, evrenin çağlar üstü senfonisi yeniden başlamıştı.</p>
			<p class="a_Paragraf_E">Yeni doğan güneşle bir ışık pınarı haline geldi Mekke.</p>
			<p class="a_Paragraf_E">Cibril öyle ihtişamlıydı ki… Görkemi bütün gökleri tutmuştu. Kainatın Efendisi korktu, kaçmaya başladı.</p>
			<p class="a_Paragraf_E">Göklerdeki meleğin heybetinden evdeki meleğin şefkatine sığındı.</p>
			<p class="a_Paragraf_E">Yeni bir medeniyetin soylu melikesi Hazreti Hatice, kocasını karşısında korkmuş bir halde perişan görünce ilk sözleri; “Korkma! Sen kerim bir insansın.” oldu.</p>
			<p class="a_Paragraf_E">Yeryüzü meleğinin bu çok değerli desteği, Allah Resulü’nün yüreğinde bir vefa bayrağı olarak hep dalgalanacaktı.</p>
			<p class="a_Paragraf_E">Allah’ın Resulü, Mekke fethinde zafer sancağını getirip, “Bu senin en tabii hakkındır.” diyerek O’nun mütevazı mezarının üzerine dikecekti.</p>
			<p class="a_Paragraf_E">İki Cihan Serveri’ne hayat veren sözleriyle Hazreti Hatice o gün yeniden doğdu.</p>
			<p class="a_Paragraf_E">İlk defa Peygamberimiz’e;</p>
			<p class="a_Paragraf_E">“Korkma! Sen Allah’ın Resulü’sün” dedi. Sadrını, sinesini açtı.</p>
			<p class="a_Paragraf_E">İman etti.</p>
			<p class="a_Paragraf_E">O güne kadar sadece çocuklarının anası idi, o Kadir gecesi kıyamete kadar gelecek bütün inananların annesi oluverdi.</p>
			<p class="a_Paragraf_E">Gökte görünen meleğin; “Sen Allah’ın Resulü’sün” sözü önce onun dupduru gönlünde yankılandı.</p>
			<p class="a_Paragraf_E">Vahyin terlerini tertemiz elleriyle sildi.</p>
			<p class="a_Paragraf_E">Karanlıklar içinde tek bir yürekte ışık vardı. Ve o ışık bir kandil gibi ulandı bir kadın yüreğine.</p>
			<p class="a_Paragraf_E">Ve çifte yürekler, çifte kandiller gibi yanmaya başladılar. Dünyayı yutan karanlıklara ilahi nurun sönmez kandilleri bu bir çift yürekten yıldız yıldız yayılmaya başlayacaktı.”</p>
			<p class="Yildiz_E">***</p>
			<p class="a_Paragraf_E">Derviş Odası’nın emektar sobası sönmüştü.</p>
			<p class="a_Paragraf_E">Dışarda kar hala yağıyordu.</p>
			<p class="a_Paragraf_E">Derviş Odası’ndakiler bir başka boyuta geçmiş de geri dönmeye zorlanıyor gibi dalgındılar.</p>
			<p class="a_Paragraf_E">Yavaş yavaş Allah razı olsun sesleri duyulurken Seyfi Karagöz sönmeye yüz tutmuş sobanın kapağını açarak, kül küreği ile içindeki külleri ve közleri mangala boşaltmaya başladı. Etrafa kıvılcım sıçramasın, diye közlerin üzerini küllerle iyice örttü.</p>
			<p class="a_Paragraf_E">Vakit bir hayli ilerlemişti. Önce Mehmet Hoca kalktı.</p>
			<p class="a_Paragraf_E">Ardından yaşlılar. Sonra gençler… Derviş Odası’ndan dağılanlar birer ikişer aydınlık bir karanlığın içinde kayboldular.</p>
			<p class="a_Paragraf_E">Biraz sonra, köyün bembeyaz evlerine bir kartal gibi bakan Derviş Odası’nın ışıkları söndü.</p>
		</div>
	</body>
</html>
