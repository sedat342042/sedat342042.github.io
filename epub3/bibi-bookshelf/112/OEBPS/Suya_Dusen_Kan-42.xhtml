<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-42</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-37" class="Baslik_1">Cennet Gençlerinin Üveyki <br/>Hazreti Hasan Sonsuzluğa Uçuyor</p>
			<p class="ilk_harf"><span class="_idGenDropcap-1">V</span></p>
			<p class="O_Paragraf">e bir gün…</p>
			<p class="O_Paragraf">Medine’de şafak söküyordu.</p>
			<p class="a_Paragraf_E">İmam Hasan’ın ıstıraptan ciğerleri sökülüyordu. “Zeyneb! Kardeşim Zeyneb!” diye bağırarak uyandı.</p>
			<p class="a_Paragraf_E">“Su, su” diye inledi.</p>
			<p class="a_Paragraf_E">“İçim yanıyor, zehirlediler beni.”</p>
			<p class="a_Paragraf_E">Koştu Seyyide Zeyneb. O zaten hep ağabeylerinin yanındaydı. Canparçası annesine “Babasının annesi.” denildiği gibi ona da “AğabeylerinİN annesi.” deniyordu. Annesi ağabeylerini ona emanet etmişti çünkü.</p>
			<p class="a_Paragraf_E">İmam Hasan’ın sabaha karşı rengi iyice yeşilleşti.</p>
			<p class="a_Paragraf_E">Gözleri matlaştı. Elleri titremeye başladı. Bundan önce de defalarca zehirlenmişti. Ama bu defaki başkaydı.</p>
			<p class="a_Paragraf_E">Bu halim selim insan, kendisini zehirleyenlere bile beddua etmiyordu.</p>
			<p class="a_Paragraf_E">“Dünya malının helalinden hesap, haramından azap vardır.” diyordu.</p>
			<p class="a_Paragraf_E">Önünde bir tas duruyordu. Ağzından kan geliyor, azası pıhtı pıhtı ağzından dökülüyordu.</p>
			<p class="a_Paragraf_E">Benzi sararıp soluyor, yeşilleniyordu.</p>
			<p class="a_Paragraf_E">İmam Hüseyin geldi, ağabeyinin üzerine kapandı. Başını ve iki gözünün arasını öptü, ağlamaya başladı.</p>
			<p class="a_Paragraf_E">İmam Hasan kardeşinin yüzüne bakıp bakıp ağladı.</p>
			<p class="a_Paragraf_E">“Neden ağlıyorsun Ağabey?”</p>
			<p class="a_Paragraf_E">“Başına geleceklere ağlıyorum. Beni zehirlediler, seni de şehit edecekler.”</p>
			<p class="a_Paragraf_E">İmam Hasan için vasiyet vaktiydi.</p>
			<p class="a_Paragraf_E">Zehrin ıstırabından tir tir titriyordu.</p>
			<p class="a_Paragraf_E">İmameti kardeşi İmam Hüseyin’e vasiyet etti.</p>
			<p class="a_Paragraf_E">Kardeşi İmam Hüseyin’e, “Beni dedemin yanına, bu mümkün olmazsa annemin yanına defnedin.” dedi.</p>
			<p class="a_Paragraf_E">İmam Hasan bütün malını fakirlere dağıtan, her defasında hayata beş parasız yeniden başlayan, zahidane hayat yaşayan bir kimseydi.</p>
			<p class="a_Paragraf_E">Bir gün ikram ettiği bir bedevi ağladığında;</p>
			<p class="a_Paragraf_E">“Niye ağlıyorsun, yoksa verdiğim şeyi az mı buldun?” demişti de, Bedevi;</p>
			<p class="a_Paragraf_E">“Yok senin gibi bir cömertliği toprak nasıl örtecek ona ağlıyorum.” diye cevap vermişti.</p>
			<p class="a_Paragraf_E">Medine’nin tertemiz toprağı işte o cömert insanı bağrına basmak için sabırsızlanıyordu.</p>
			<p class="a_Paragraf_E">O güzel Hasan, ay yüzlü Hasan saniye saniye soluyordu.</p>
			<p class="a_Paragraf_E">Dedesi Allah’ın Resulü’ne benzeyen İmam Hasan’ın bedeni, bir bayram günü giydiği elbiseye dönmüştü.</p>
			<p class="a_Paragraf_E">Kırk iki yaşındaydı, daha ömrünün baharındaydı.</p>
			<p class="a_Paragraf_E">Ve 667’nin bir bahar sabahı, Medine minarelerinde yükselen sala sesi, babasından sonraki İmamın, On İki’nin ikincisi’nin, cennet gençlerinin incisinin şehadetini haber veriyordu.</p>
			<p class="a_Paragraf_E">Medine’yi hüzünden siyah bir şal gibi bürüyen sala sesleri; namaza kalktığı zaman tir tir titreyen, binek almaya imkânı olduğu halde hacca hep yaya gidip gelen; yüzü dedesine benzeyen, halim selim insan İmam Hasan’ın, bu gam ve keder dünyasından ayrıldığını, dağlara, taşlara, çöllere, göklere haykırıyordu.</p>
			<p class="a_Paragraf_E">Uhut Dağı kederden iki büklümdü.</p>
			<p class="a_Paragraf_E">Aba’nın altında kalan iki yavru üveykten biri sonsuza kanatlanmış, yuvada son bir üveyk kalmıştı.</p>
			<p class="a_Paragraf_E">O da kanlı üveykimiz İmam Hüseyin…”</p>
			<p class="Yildiz_E">***</p>
			<p class="a_Paragraf_E">Tepe Oda’da soba sönmüş ama yürekler tutuşmuştu, gözlerden kanlı yaşlar akıyor, dışarıda kar fırtınası şiddetini her geçen dakika artırıyordu.</p>
			<p class="a_Paragraf_E">Mehmet Hoca; “Günümüzün Alilere, Hasanlara, Hüseyinlere ihtiyacı var… Zor günleri göğüsleyecek yiğitlere ihtiyacı var.” diye bitirdi sohbetini.</p>
			<p class="a_Paragraf_E">Mehmet Hoca o gece yine hem ağlamış hem ağlatmıştı. Zaman zaman hıçkırıklara boğulmuştu. Ne kadar içli, ne kadar da yürekten anlatmıştı İmam Ali’nin hayatını.</p>
			<p class="a_Paragraf_E">Odanın içindeki herkes yine önce Mehmet Hoca’nın kalkmasını bekliyordu. Aslında kimsede kalkacak mecal kalmamıştı. Biraz sonra Mehmet Hoca; “Eh haydin yavaş yavaş gidelim artık deyip kalktı. Arkasından Hacı Kadir Amca, Kara Mustafa Dayı, Faik Dede, Kadı Hasan, Ali Yüksel kalktılar.</p>
			<p class="a_Paragraf_E">Rahmetli babamın gözleri kan çanağına dönmüştü. İmam Ali’yi oldum olası çok severdi. Onun için ilk oğlunun adını Ali koymuştu.</p>
			<p class="a_Paragraf_E">“Ali, Harun, Hasan haydin oğlum biz de gidelim.” dedi. Herkes birer ikişer karların arasında karanlıkta kayboldu.</p>
			<p class="a_Paragraf_E">Derviş Odası’nın ışıkları söndü.</p>
		</div>
	</body>
</html>
