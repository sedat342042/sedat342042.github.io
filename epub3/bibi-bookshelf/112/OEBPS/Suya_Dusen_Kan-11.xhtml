<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-11</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-9" class="Baslik_1">Sürgün Sonrası</p>
			<p class="ilk_harf"><span class="_idGenDropcap-1">G</span>eceden beri yağan yağmur, karları eritmiş; sokaklar çamur deryasına dönmüştü. Gök yatışmış, toprak önce kara, sonra yağmura doymuştu. Köyün toprak yollarında oluşan dereciklerden sular sevinçle akıyordu.</p>
			<p class="a_Paragraf_E">Köyün, kuzeyden güneye doğru akıp giden deresi neşe içindeydi.</p>
			<p class="a_Paragraf_E">Koca köyde su şırıltısından başka bir şey duyulmuyordu.</p>
			<p class="a_Paragraf_E">Yatsı namazını kılanlar yine Derviş Odası’na doğru yöneldiler.</p>
			<p class="a_Paragraf_E">Karanlığın içinde el fenerlerini yaka söndüre yürürken yıldız böceklerini andırıyorlardı.</p>
			<p class="a_Paragraf_E">Hafiften bir lodos esiyordu. Herkes odadaki yerini almış Mehmet Hoca’nın gelmesini bekliyordu.</p>
			<p class="a_Paragraf_E">Petrol lambasının loş ışığı altında beyaz duvarlara yansıyan ışık ve gölge oyunları odaya gizemli bir hava vermişti.</p>
			<p class="a_Paragraf_E">Yine genç yaşlı herkes Mehmet Hoca’yı ayağa kalkarak karşıladı.</p>
			<p class="a_Paragraf_E">Önce Hacı Kadir, o tok sesiyle “Merhaba Hocaefendi!” dedi.</p>
			<p class="a_Paragraf_E">“Merhaba!” dedi Mehmet Hoca.</p>
			<p class="a_Paragraf_E">Sonra diğerleri…</p>
			<p class="a_Paragraf_E">Oda’ya yeni giren herkese “merhaba merasimi” mutlaka yapılırdı.</p>
			<p class="a_Paragraf_E">Her zamanki gibi Mehmet Hoca, iki dizinin üzerine çöktü, sohbete hiç ara vermemiş gibi kaldığı yerden devam etti:</p>
			<p class="a_Paragraf_E">“Tam bin gün bin gece süren boykot günleri, Hazreti Hatice Annemiz’in Sonsuzluğun Sahibi’ne kanatlanışından bir müddet sonra son buldu. Kabe’nin duvarında asılı olan kağıdı bir böcek yemiş, kağıdın gösterdiği kararlar da kendiliğinden hükümsüz hale gelmişti. İlahi kader Kâbe’deki kağıdın hükmüne son vermişti.</p>
			<p class="a_Paragraf_E">Sürgüne maruz kalanlar, kuru ot yemiş, aç kalmış, susuz kalmış; çocuklar ve yaşlılardan sürgünün kahredici hayatına dayanamayıp ölenler olmuştu ama imanından vazgeçen olmamıştı.</p>
			<p class="a_Paragraf_E">İmanın baharındaki bu insanlar, kıyamete kadar gelecek nesillere ışık olacak bir vefa ve sadakat sergilemişlerdi.</p>
			<p class="a_Paragraf_E">Can da dahil olmak üzere Allah Resulü’nün hiçbir şeye değişilmeyeceğini asırlara topyekun haykırmışlardı.</p>
			<p class="a_Paragraf_E">Sürgün yıllarında manevi açıdan kaybeden olmadıysa da, Allah’ın Resulü, her sıkıntıda semtlerine sığınıp sükun bulduğu iki destekten mahrum kalmıştı.</p>
			<p class="a_Paragraf_E">Müşfik bir baba, güvenli bir koruma ve gönlü zengin bir amcadan sonra; sadık bir yar, müşfik ve cömert bir zevce de hayata veda etmişti.</p>
			<p class="a_Paragraf_E">Geceleri geldiğinde ev buz gibiydi. Yetimleriyle baş başaydı. Hazreti Hatice’nin yer yatağı bomboştu.</p>
			<p class="a_Paragraf_E">Hazreti Fatıma’yı kendisinden daha çok babasının yalnızlığı kahrediyordu.</p>
			<p class="a_Paragraf_E">Annesinin hatıralarını paylaştığı kız arkadaşlarına; “Babam bazı geceler üzüntüden uyuyamıyor.” diye dert yanıyordu.</p>
			<p class="a_Paragraf_E">Güllerin Efendisi için artık sadece can parçası kızları vardı.</p>
			<p class="a_Paragraf_E">Hep babalarının hizmetinde, hep yanındaydılar.</p>
			<p class="a_Paragraf_E">Hazreti Fatımatü’z Zehra anasızlığı çocuk ruhuyla çok derin hissediyordu. Her gün “Anne ben geldim.” dediği şefkat pınarını kaybetmişti. Geceleri sırtı açıldığında örten müşfik el yoktu artık. Yetimliğin açtığı yaraları babasının şefkatiyle sarmaya çalışıyordu.</p>
			<p class="a_Paragraf_E">Annesinden sonra Hazreti Fatıma ile babası arasında bambaşka bir bağ oluşmuştu. Sürekli babasının yanında ve sürekli hizmetindeydi.</p>
			<p class="a_Paragraf_E">O, babası için bir teselli pınarı idi. Allah’ın Resulü, canparçasının gözlerine baktığında bütün dertlerini unutuyordu adeta.</p>
			<p class="a_Paragraf_E">Amcası Ebu Talib ve Hazreti Hatice hayatta iken Mekkeliler Peygamberimiz’e <span class="_aleyhisselam-_E _idGenCharOverride-1">(sallallahu aleyhi ve sellem) </span>dokunmaktan çekiniyorlardı.</p>
			<p class="a_Paragraf_E">Onlardan sonra bendi yıkılmış sel gibi üzerine geldiler.</p>
			<p class="a_Paragraf_E">Kâinatın İftihar Tablosu <span class="_aleyhisselam-_E _idGenCharOverride-1">(sallallahu aleyhi ve sellem)</span>, yollardan geçerken üzerine toz toprak saçıyorlar, geçtiği yollara taş diken dolduruyorlar, Kâbe’nin yanında namaz kılarken alay ediyorlardı. Zaman zaman tartakladıkları, hatta kıyasıya dövdükleri bile oluyordu. Bir keresinde Hazreti Ebu Bekir yetişti, “Rabbim Allah dediği için mi bir insanı öldürüyorsunuz?” diyerek zor aldı ellerinden. Bu kez de öfkelerini Ebu Bekir’den çıkardılar. Komaya sokuncaya kadar dövdüler.</p>
			<p class="a_Paragraf_E">Bir gün Allah’ın Resulü, Kabe’nin yanında namaz kılarken yeni kesilmiş bir deve işkembesini getirip başına koydular. Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>başını kaldıramadı. Hiç kimse de O’na yardım etmeye cesaret edemedi. Olanları duyan Hazreti Fatıma evden koşarak geldi ve babasının üzerindeki deve işkembesini alıp attı.</p>
			<p class="a_Paragraf_E">Fatımatü’z Zehra daha körpe bir kızdı.</p>
			<p class="a_Paragraf_E">Babasını öyle üstü başı kir pas içinde, horlanmış bir halde görünce ağladı.</p>
			<p class="a_Paragraf_E">Allah Resülü, tevekkülle; “Ağlama kızcağızım, Allah babanı zayi etmeyecektir.” dedi.</p>
			<p class="a_Paragraf_E">Zalimler güruhu Kâbe’nin merdivenlerine oturmuş gülüşüyorlardı. İşte o anda Hazreti Fatıma’nın zalimlere bir bakışı vardı ki görülmeğe değerdi.</p>
			<p class="a_Paragraf_E">Fatıma bakışıydı o.</p>
			<p class="a_Paragraf_E">Zulme isyan vardı o bakışlarda.</p>
			<p class="a_Paragraf_E">Kuzey Afrika modernleşmesini sağlamakla görevli sömürge valilerinin yerli halkın kızlarına “Fatıma” diye hitab etmeleri boşuna değildi.</p>
			<p class="a_Paragraf_E">Fatıma sütten erken kesilen kız demekti.</p>
			<p class="a_Paragraf_E">Fatıma’nın uykuları da erken kesiliyordu.</p>
			<p class="a_Paragraf_E">Babasına, anne şefkatiyle bağlı olan Fatıma içini kavuran bir şefkat ateşiyle görüyordu, öksüz ve yetim olan Allah Resulü’nün şimdi yetimler babası oluşunu ve onlarla baş başa verip hüzün yudumlayışını.</p>
			<p class="a_Paragraf_E">Annesiz kalmanın ne demek olduğunu en iyi o biliyordu. Onun için kızlarına ayrı bir ihtimam gösteriyordu.</p>
			<p class="a_Paragraf_E">Boykot günleri son bulduktan sonra Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, yine panayırlarda ve panayırlara insan akıtan yollarda İslam’ı tebliğ etmeye başladı.</p>
			<p class="a_Paragraf_E">Aslan yavrusu Hazreti Ali, O’nu bir gölge gibi takip ediyordu.</p>
			<p class="a_Paragraf_E">Resulullah’ı <span class="_aleyhisselam-_E _idGenCharOverride-1">(sallallahu aleyhi ve sellem) </span>bir gölge gibi takip eden biri de amcası Ebu Leheb’ti. Ebu Leheb’in sırtında Yemen işi bir Aden hırkası vardı. Uzun saçlarını geleneğe uyarak, iki örgü halinde sırtına sarkıtan bu kızıl yüzlü adam boylu poslu, iri yapılıydı.</p>
			<p class="a_Paragraf_E">Hidayet Güneşi Efendimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>bir topluluğa konuşup da sözünü bitirdiğinde;</p>
			<p class="a_Paragraf_E">“Bu benim yeğenimdir, buna inanmayın, bu sizi atalarınızın dininden döndürmeye çalışıyor, biliyorum çünkü kendisi yeğenim olur.” diyor, Peygamberimiz’e hakaretler ediyordu.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>, Mina’da Kinde Kabilesini, Kelb Kabilesini, Hanifeoğullarını, Amr bin Sa’saoğullarını ve daha başka kabileleri tam on yıl boyunca hep İslam’a davet etti. Ama hiçbiri daveti kabul etmedi.</p>
			<p class="a_Paragraf_E">Bu tebliğler esnasında Hazreti Ali ve Ebu Bekir onu hiç yalnız bırakmıyordu. Eve döndüğünde ise Hazreti Fatıma babasının teselli pınarı oluyordu.</p>
		</div>
	</body>
</html>
