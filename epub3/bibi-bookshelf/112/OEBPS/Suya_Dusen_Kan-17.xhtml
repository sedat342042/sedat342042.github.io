<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-17</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-14" class="Baslik_1">Cennet Gençlerinin Üveyki: Hazreti Hasan</p>
			<p class="ilk_harf"><span class="_idGenDropcap-1">Y</span>atsı namazından çıkanlar, paltolarına iyice sarınmışlar yine Derviş Odası’na doğru yürüyorlardı.</p>
			<p class="O_Paragraf">Karayel, yeri göğü yıkıyordu sanki.</p>
			<p class="a_Paragraf_E">Soğuğun sillesine daha fazla maruz kalmamak için ihtiyarlar hızlı hızlı yürüyor, gençler koşuyordu.</p>
			<p class="a_Paragraf_E">Her taraf don tutmuştu.</p>
			<p class="a_Paragraf_E">Yapraksız dalların gece dansı ürperti vericiydi.</p>
			<p class="a_Paragraf_E">Çamur deryası yollarda araba tekerlerinin oluşturduğu derin izler, hayvan sürülerinin açtığı derin çukurlarla her taraf delik-deşik olmuştu. Köstebek tarlasına dönen sokaklar yürünmez haldeydi. Gündüz neyse ama gece bu yollardan yürümeyi göze almak zordu. Öyle bir soğuk vardı ki bazıları dua okumak için Sarı Dede’nin önünde duramadılar.</p>
			<p class="a_Paragraf_E">Derviş Odası’nda emektar soba, kendi kalesini koruyan ateşli bir komutan gibi karayele meydan okurcasına gürül gürül yanıyordu.</p>
			<p class="a_Paragraf_E">Her zaman olduğu gibi yine en son Mehmet Hoca girdi içeri. Yüzü soğuktan kıpkırmızı olmuştu. Ama bu ona ayrı bir güzellik katmıştı. Sanki yüzü kırmızı bir gül bahçesiydi.</p>
			<p class="a_Paragraf_E">Herkes “Merhaba Hocaefendi” diye selamladı onu.</p>
			<p class="a_Paragraf_E">Mehmet Hoca, “Bugün çok soğuk dışarısı.” dedi.</p>
			<p class="a_Paragraf_E">Faik Dede, “Eh yağmurdan sonra bu kuru soğuklar hep olur zaten.” dedi.</p>
			<p class="a_Paragraf_E">Kadıların İbrahim; “Allah yolda yolakta kalanları korusun.” diye ekledi.</p>
			<p class="a_Paragraf_E">“Amin” fısıltısı yayıldı odanın içine.</p>
			<p class="a_Paragraf_E">Mehmet Hoca babama takıldı. “Süleyman Ağa! Sen üşümüyor musun, camide de palto yoktu sırtında?” dedi.</p>
			<p class="a_Paragraf_E">“Ben Erzurum askeriyim, ne soğuklar gördük biz.” dedi babam.</p>
			<p class="a_Paragraf_E">Ben bildim bileli babamın hiç paltosu olmamıştı. Hep üst üste giydiği pantolonlarla, kazaklarla boğuşurdu en sert soğuklarla.</p>
			<p class="a_Paragraf_E">Mehmet Hoca yine bir iki kesik kesik öksürdü. Sohbet başlıyordu. Herkes daha bir dikkat kesildi.</p>
			<p class="a_Paragraf_E">“Hicretin üçüncü yılının Ramazan ayı ortasında, Ali ailesinin bir oğlu oldu.</p>
			<p class="a_Paragraf_E">Ezelde birbirine bağışlanan çiftlerin mutlulukları sonsuzdu. Aile ağacı ilk meyvesini vermişti.</p>
			<p class="a_Paragraf_E">Allah’ın Resulü koşup geldiler, sevgili torununu kucağına aldılar, kulağına ezan ve kamet okuyup, adını Hasan koydular.</p>
			<p class="a_Paragraf_E">Peygamberimiz; “Ben oğluma Harun Peygamberin büyük oğlunun adını verdim.” dedi.</p>
			<p class="a_Paragraf_E">Hazreti Hasan’ın yüzü tıpkı dedesiydi.</p>
			<p class="a_Paragraf_E">Fatıma annemiz onu; ‘Peygambere benzeyen yavrum’ diye seviyordu. Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>sevimli torununu çok seviyordu. Dilini emiyor, omzuna alıyor, şakalaşıyordu.</p>
			<p class="a_Paragraf_E">Sevimli yavru sadece Ali ailesini değil, bütün Müslümanları sevince boğmuştu. Herkes Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>ona olan yakın ilgisini görüyor, böylece kendi çocuklarına nasıl davranmaları gerektiğini anlıyorlardı. Medine’nin sevinci olmuştu Hazreti Hasan.</p>
			<p class="a_Paragraf_E">Allah’ın Resulü daha sık gelmeye başlamıştı kızının evine.</p>
			<p class="a_Paragraf_E">Ebu Hureyre der ki:</p>
			<p class="a_Paragraf_E">“Hasan’ı gördüğümde gözümden yaşlar boşalır. Çünkü o bir gün gelip Resulullah’ın kucağına oturdu. Allah’ın Resulü ağzını açtı, sonra onun ağzını kendi ağzına koydu ve şöyle buyurdu;</p>
			<p class="a_Paragraf_E">“Allah’ım ben onu seviyorum, sen de sev!”</p>
			<p class="a_Paragraf_E">Allah Resulü bu sözü üç kere tekrarladı.</p>
		</div>
	</body>
</html>
