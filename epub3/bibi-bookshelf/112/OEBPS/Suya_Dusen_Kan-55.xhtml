<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-55</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-48" class="Baslik_1">Akik Vadisi</p>
			<p class="ilk_harf"><span class="_idGenDropcap-1">K</span>afile yirmi günden beri yollardaydı. Çoluk çocuk perişandı.</p>
			<p class="O_Paragraf">Çölde, bir hayli yükselmiş olan güneşin taze ışıkları altında, tek sıra halinde ilerleyen kervan oldukça küçülmüş, önceki halinin dörtte biri kadar ancak kalmıştı.</p>
			<p class="a_Paragraf_E">Yolculuk sırasında Ehl-i Beyt’e katılanlar durumun vahametini gördükçe yavaş yavaş dağılıyordu.</p>
			<p class="a_Paragraf_E">Akik Vadisi’ne geldiklerinde İmam Hüseyin’in yanında kendi akraba ve dostlarından başka kimse kalmamıştı.</p>
			<p class="a_Paragraf_E">Şimdi artık yaklaşık seksen kişiydiler.</p>
			<p class="a_Paragraf_E">Kadınlar ve çocuklarla birlikte otuz kadarı hanedandı. Geriye kalanlar ise aralarında birkaç bedevinin de bulunduğu Hicazlı dostlar ve Kufe’den gelip katılanlardı.</p>
			<p class="a_Paragraf_E">Akik Vadisi de geride kalmıştı. Göz alabildiğince uzanan çölde gökyüzünün uçuk mavisiyle kum tepelerinin buluştuğu ufuk çizgisinde develerin üzerinde kendilerine doğru gelen bir grup göründü. Parlayan güneşin ve ışıkla harelenen kum taneciklerinin buğusunda gelenlerin kim oldukları anlaşılmıyordu. Bir süre sonra gelenlerin ikisi kadın, biri erkek olmak üzere üç kişilik bir grup olduğu anlaşıldı.</p>
			<p class="a_Paragraf_E">Genç adam devesini Ali Ekber’e yaklaştırarak;</p>
			<p class="a_Paragraf_E">“Adım Vahhab, bu annem Sümeyye, bu da eşim Rabia, İmam Hüseyin’in yanında olmaya geldik.”</p>
			<p class="a_Paragraf_E">İmam Hüseyin atından inerek gelenleri saygıyla karşıladı.</p>
			<p class="a_Paragraf_E">Ve Celal Abbas’a kervanı durdurmasını söyledi.</p>
			<p class="a_Paragraf_E">Vahhab’ın simasında hüzün gölgeleri geziniyordu. İçinde bir şeyler sakladığı her halinden belliydi. İmam Hüseyin de onu görür görmez acı bir haberle gelmiş olduğunu anladı.</p>
			<p class="a_Paragraf_E">“Kufe’ye göndermiş olduğun elçi Kays şehit edildi.” dedi Vahhab.</p>
			<p class="a_Paragraf_E">“Kays şehit mi edildi!”</p>
			<p class="a_Paragraf_E">Vahhab, başını önüne eğerek;</p>
			<p class="a_Paragraf_E">“Evet.” dedi. “Kufe’ye giden yollarda kuş uçurtulmuyor, hac veya umre yapmak isteyenler, Ehl-i Beyt’e taraftarlıkla suçlanmamış olanlar dışında, Kufe’den Hicaz’a gitmek isteyen herkes engelleniyor.”</p>
			<p class="a_Paragraf_E">Derin bir suskunluk içinde başlar öne eğildi. Müslim ve Hani’den sonra bir şehit haberi daha iyice yıkmıştı İmam Hüseyin’i. Kufelilere gönderilen son elçi de yakalanmıştı.</p>
			<p class="a_Paragraf_E">Son umut kandili de sönmüştü.</p>
			<p class="a_Paragraf_E">Art arda gelen ölüm haberleri, büyük fırtınanın habercileri gibiydi.</p>
			<p class="a_Paragraf_E">İmam Hüseyin, Kays’ın nasıl şehit edildiğini sordu.</p>
			<p class="a_Paragraf_E">Vahhab, Kays’ın şehadetini anlattı…</p>
			<p class="a_Paragraf_E">“Kays bin Müshir, Kadisiye’ye kavuştuğunda, Vali Ubeydullah’ın özel timleri tarafından yakalanmış. Yolda yakalayanlar bir hayli dövmüş olmalılar ki vali konağının önüne getirildiğinde her tarafı kan içindeydi. Sonra Vali Ubeydullah’ın huzuruna çıkardılar. Vali içerde ondan iki şey istemiş. Bu iki isteği yerine getirirsen seni affederim demiş. Birincisi, sizin Kufelilere gönderdiğiniz mektubu sakladığı yeri söylemesi… İkincisi de, Mescitte minbere çıkarak size ve babanız İmam Ali’ye küfretmesi…</p>
			<p class="a_Paragraf_E">Kays, Vali Ubeydullah’a;</p>
			<p class="a_Paragraf_E">‘Ey Ubeydullah! Birinci istediğini yerine getiremem çünkü biz de emanete ihanet yoktur.</p>
			<p class="a_Paragraf_E">İkincisini yapabilirim, beni mescide götürün.’ demiş.</p>
			<p class="a_Paragraf_E">Perişan bir halde vilayetten çıkarılan Kays camiye getirildi.</p>
			<p class="a_Paragraf_E">Minbere çıktı, her tarafı kanlar içindeydi.</p>
			<p class="a_Paragraf_E">‘Ey Kufeliler!’ diye başladı konuşmasına.</p>
			<p class="a_Paragraf_E">‘Valiniz Allaha ibadet edilen mescitte İmam Hüseyin’e ve babası Ali’ye küfretmemi istemiştir. Onlar halkının samimi ve yiğit önderleridir. Onlara küfreden mutlak kâfirdir. Bu sizin valiniz Ubeydullah çok şerefsiz alçak bir adamdır, zalimlikte babası Ziyad’dan da daha ilerdedir. Bu alçaklar sürüsü başınızda olduğu sürece mutluluk size haramdır, artık siz çok ağlayın az gülün!’</p>
			<p class="a_Paragraf_E">Bu sözler üzerine görevliler Kays’ı hemen yakaladı ve tekrar vilayete götürdüler. Biraz sonra Vali Ubeydullah, onu köşkün en üst kulesinden attırdı.</p>
			<p class="a_Paragraf_E">Kays, düştüğü sert zeminde, halkın gözleri önünde saatlerce acılar içinde kıvrandıktan sonra can verdi.</p>
			<p class="a_Paragraf_E">Sonra da başını kestiler, bir mızrağa takıp sokak sokak dolaştırdılar.”</p>
			<p class="a_Paragraf_E">Gözlerinden sicim gibi yaşlar boşanan İmam Hüseyin;</p>
			<p class="a_Paragraf_E">“Onlardan ahdini yerine getiren var, bekleyip sözünü değiştirmeyen var.” ayetini okuduktan sonra; “Rabbim! Sen ona cennetini nasip et, bize ve dostlarımıza yüce bir konak ver, onlarla bizim aramızı rahmetinin durağında birleştir. Şüphe yok ki senin her şeye gücün yeter.” diye dua etti.</p>
			<p class="a_Paragraf_E">Sonra da;</p>
			<p class="a_Paragraf_E">“Ey zahitler zahidi, abitler abidi, yiğitler yiğidi Kays! Ey Kays! Sen şimdi Rabbimizin şefkatine sığındın.” dedi.</p>
			<p class="a_Paragraf_E">Kufe yakındı. İkindiye doğru Şerat Kuyularına varmaları, sonraki gün de öğleye doğru Kufe’de olmaları işten bile değildi ama son umut kandili de neredeyse sönmek üzereydi. Kufe’ye ulaşmayı başarabilirlerse belki halk İmam Hüseyin’i görünce yeniden etrafında kenetlenebilirdi. Bütün umutlar buna bağlanmıştı.</p>
			<p class="a_Paragraf_E">Kafile, Şerat Kuyularına geldiğinde gölgeler iyiden iyiye uzamıştı.</p>
			<p class="a_Paragraf_E">Kızgın çöl sarışın ikindilerde yanıyordu.</p>
			<p class="a_Paragraf_E">Şerat Kuyularında mutad ticaret kervanlarına bile rastlamamaları İmam Hüseyin’i iyiden iyiye işkillendirmişti.</p>
			<p class="a_Paragraf_E">Kufe’ye iki konak kalmışken bu denli tenhalık neyin nesiydi?</p>
			<p class="a_Paragraf_E">63 erkek, 12 kadın ve 5 çocuk; toplam 80 can Resul’ün oğluyla birlikteydiler.</p>
			<p class="a_Paragraf_E">Öğle sıcağı yolculukla geçti.</p>
			<p class="a_Paragraf_E">Etrafı keşif ve kolaçan için çıkan Ali Ekber yanında bir bedevi ile döndü.</p>
			<p class="a_Paragraf_E">Haberler daha da kötüydü.</p>
			<p class="a_Paragraf_E">Bedevinin anlattığına göre, İmam Hüseyin’in Kufe’ye doğru yola çıktığını öğrenen Ubeydullah bin Ziyad bir ordu ile üzerine geliyordu.</p>
			<p class="a_Paragraf_E">Bu haber tam anlamıyla bir felaketti.</p>
			<p class="a_Paragraf_E">Bedevi’nin anlattığına göre ordu onları Basra taraflarında arıyordu.</p>
			<p class="a_Paragraf_E">Madem ordu onları Basra taraflarında arıyordu, öyleyse biraz acele ederlerse, ertesi gün akşama varmadan Kufe’de olurlardı.</p>
			<p class="a_Paragraf_E">Böylece ordunun yokluğundan istifade ederek rahatça Kufe’ye girerler ve İmam Hüseyin’i karşılarında gören Kufe halkı tekrar İmamın saflarına katılırdı.</p>
			<p class="a_Paragraf_E">Bu zayıf ümide sarılmaktan başka da çare yoktu.</p>
			<p class="a_Paragraf_E">Zamanla birlikte, dünya da gittikçe daralıyordu…</p>
			<p class="a_Paragraf_E">Nereye gitseler, hangi yöne dönseler önlerinde dar kapılar vardı. En küçük umut kırıntısına bile sarılmak onları rahatlatıyordu.</p>
			<p class="a_Paragraf_E">Bedevi; “Ey Resulullah’ın oğlu, iznin olursa bu zor günlerinde ben de yanında olmak istiyorum.” dedi.</p>
			<p class="a_Paragraf_E">Aslında bu küçük küçük katılımlar bile umut oluyordu. Bunlar toplu katılımların habercisi olabilirdi. Sağanak yağmurların en büyük muştusu bulutların gözlerinden düşen tek tük damlalar değil midir?</p>
			<p class="a_Paragraf_E">Akşamüzeri güneş batmaya hazırlanırken kafile de Kayz bölgesine gelmişti.</p>
			<p class="a_Paragraf_E">Bu sırada çöl ufkunda bir süvari birliği göründü.</p>
			<p class="a_Paragraf_E">Atların dizginlerindeki parlak demirler, mızraklar, kalkanlar, tolgalar akşam güneşinin kızıllığında parlıyordu.</p>
			<p class="a_Paragraf_E">Hür bin Yezit kumandasında bin kişilik bir süvari birliği idi bu.</p>
			<p class="a_Paragraf_E">Süvariler yaklaşınca Hazreti Hüseyin, onları su ile karşılamalarını emretti.</p>
			<p class="a_Paragraf_E">Celal Abbas ve Ali Ekber orduyu karşılamaya giderken Hubab, “Ya İmam! İzin ver ben karşılayayım onların içinde benim dört oğlum ve iki kardeşim var.” dedi.</p>
			<p class="a_Paragraf_E">Hubab, tek başına atını koca bir orduya doğru sürdü.</p>
			<p class="a_Paragraf_E">“Ey Kufeliler! Neden geldiniz, ne işiniz var burada?”</p>
			<p class="a_Paragraf_E">“Sen Hubab değil misin? Oğullarına ve kardeşlerine sor niye geldiğimizi.”</p>
			<p class="a_Paragraf_E">Oğullarını görünce;</p>
			<p class="a_Paragraf_E">“Yazıklar olsun size İmam Hüseyin’e biat etmişken Yezit’e mi döndünüz, hakkımı helal etmiyorum size.” dedi.</p>
			<p class="a_Paragraf_E">Oğulları başlarını öne eğdiler. Tek kelime etmediler.</p>
			<p class="Yildiz_E">***</p>
			<p class="a_Paragraf_E">Çöle akşam çökmüştü.</p>
			<p class="a_Paragraf_E">Çöl, her bir şeyi örten siyah şalına bürünmeye başladı.</p>
			<p class="a_Paragraf_E">İlk gece sessiz ve sakin geçti.</p>
			<p class="a_Paragraf_E">Şafak söktüğünde İmam Hüseyin’in müezzini bir kayanın üzerine çıkarak sabah ezanını okumaya başladı.</p>
			<p class="a_Paragraf_E">Bu sırada Kufe ordusunda bir hareketlenme oldu.</p>
			<p class="a_Paragraf_E">Bazı askerlerin, sabah namazını İmam Hüseyin’in arkasında kılmak istediği anlaşıldı.</p>
			<p class="a_Paragraf_E">Ali Ekber kınların boş olması koşuluyla izin verdi.</p>
			<p class="a_Paragraf_E">İmam Hüseyin, her iki ordunun da imamıydı.</p>
			<p class="a_Paragraf_E">Olması gereken de buydu…</p>
			<p class="a_Paragraf_E">Kufeli askerler, İmamın arkasında az bir mesafe ile birlikte namaz kılarkenki manzara görülmeğe değerdi. Birlikte aynı kıbleye dönüyorlar, aynı Rabb’e yalvarıyorlardı.</p>
			<p class="a_Paragraf_E">“Allah’ım! İbrahim ve âline hayır ve bereket verdiğin gibi rahmetinle onları yücelttiğin gibi Muhammed ve âlini de yücelt.” diyorlardı.</p>
			<p class="a_Paragraf_E">Öğle vakti geldiğinde yine İmam Hüseyin her iki tarafa öğle namazı kıldırdı.</p>
			<p class="a_Paragraf_E">Namaz bitince yüzünü cemaate çevirdi:</p>
			<p class="a_Paragraf_E">“Ey insanlar! Mazeretimi önce Allah’a sonra da size arz ederim. Gönderdiğiniz mektuplarınız ve elçileriniz bana gelmedikçe ben buraya çıkıp gelmiş değilim. Bana vermiş olduğunuz ahd ve misaklara güvenerek şehrinize, yanınıza gelmiş bulunuyorum. Eğer iş başkalaşmış ise döner, geldiğim yere giderim.”</p>
			<p class="a_Paragraf_E">Kufeli süvariler sustular.</p>
			<p class="a_Paragraf_E">Hazreti Hüseyin’in sözlerini reddetmediler.</p>
			<p class="a_Paragraf_E">Sonra da “Allah’ım! Sen biliyorsun ki bizim tarafımızdan gerçekleşen kıyam, saltanat için yarışmak ve değersiz dünya mallarından bir şeye ulaşmak için değildir. Senin dinini öğretmek, ıslahat yapmak, mazlum kullarına emniyet ve güvence kazandırmak, İslam’ın farzlarını ve Resulullah’ın sünnetini tatbik içindir.” dedi.</p>
			<p class="a_Paragraf_E">Öncü birliğin komutanı Hür bin Yezit, “Vallahi senin sözünü ettiğin bu mektuplardan bizim haberimiz yoktur.” dedi</p>
			<p class="a_Paragraf_E">İmam Hüseyin adamlarına; “Kufelillerin mektupları olan heybeyi bana getirin.” dedi.</p>
			<p class="a_Paragraf_E">Mektuplar Kufe süvarilerinin önüne döküldü.</p>
			<p class="a_Paragraf_E">Hür, “Biz bu mektupları sana yazanlar arasında değiliz.” dedi.</p>
			<p class="a_Paragraf_E">Kufelilerin koca bir ordu ile karşısına dikildiğini gören İmam Hüseyin, Kufe’den ümidini kesti. Yezit ordusu onları, Basra tarafında ararken, sessizce Kufe’ye girme düşüncesi suya düşmüştü. Bütün yolların tutulduğunu anladı.</p>
			<p class="a_Paragraf_E">Denkleri yüklemelerini emretti.</p>
			<p class="a_Paragraf_E">Denkler yüklenince hayvanlarına binerek Hicaz’a doğru yöneldiler.</p>
			<p class="a_Paragraf_E">Kufeli süvariler önlerine gerildi. Geri dönmelerine engel oldular.</p>
			<p class="a_Paragraf_E">Hazreti Hüseyin, ordu komutanı Hür bin Yezit’e, “Sen bu hareketinle ne yapmak istiyorsun?” dedi.</p>
			<p class="a_Paragraf_E">Hür bin Yezit; “Seni Vali Ubeydullah’a götürmek istiyorum.”</p>
			<p class="a_Paragraf_E">İmam Hüseyin;</p>
			<p class="a_Paragraf_E">“O halde çarpışmaktan başka çare yoktur.”</p>
			<p class="a_Paragraf_E">Hür;</p>
			<p class="a_Paragraf_E">“Seninle çarpışmak bana emredilmemiştir. Bana ancak senden ayrılmamak emredilmiştir.</p>
			<p class="a_Paragraf_E">Benim ve senin için çarpışmaktan daha salim olan bir görüşüm var. O da aramızda bir yol tut ki seni ne Kufe’ye götürsün ne Hicaz’a. Validen bize buyruk gelinceye kadar sen o yolu tut.”</p>
			<p class="a_Paragraf_E">İmam Hüseyin bu sefer Uzeyb yolunu tuttu. Uzeyb’in hamamlarına geldiler. Hep birlikte oraya kondular. İki taraf arasında ok yetişecek kadar mesafe vardı.</p>
			<p class="a_Paragraf_E">Sonraki gün Uzeyb’den ayrılıp Mukatiloğullarının köşklerine kadar ilerlediler. Burada bir müddet kaldılar.</p>
			<p class="a_Paragraf_E">Mukatil köşkünden ayrılıp yola koyuldukları sırada İmam Hüseyin’i bir uyuklama tuttu.</p>
			<p class="a_Paragraf_E">Uyanınca “İnna lillahi ve inna ileyhi raciun. Velhamdülillahi Rabbilalemin.” dedi ve bunu üç kere tekrarladı.</p>
			<p class="a_Paragraf_E">Oğlu Ali Ekber;</p>
			<p class="a_Paragraf_E">“Babacığım niye böyle diyorsun?”</p>
			<p class="a_Paragraf_E">“Oğulcuğum! Uyukladığım sırada bir atlı ansızın önüme çıkıp, ‘şu cemaat gidiyor, ölümler de kendilerine doğru geliyor’ dedi. Anladım ki cemaat biziz ve ölüm haberi de bize veriliyor.”</p>
			<p class="a_Paragraf_E">“Ah babacığım! Allah sana kötü bir şey göstermez. Biz Hak ve gerçek dava üzerinde değil miyiz?”</p>
			<p class="a_Paragraf_E">İmam Hüseyin; “Kulların mercii olan Allah’a yemin ederim ki evet biz hak ve gerçek yoldayız.” dedi.</p>
			<p class="a_Paragraf_E">Ali Ekber; “Babacığım, öyleyse biz ölüp, kaybolup gitmemize hiç üzülmeyiz.” dedi.</p>
			<p class="a_Paragraf_E">Güzeller güzeli Ali Ekber’de Hazreti İsmail’in teslimiyeti vardı.</p>
			<p class="a_Paragraf_E">İmam Hüseyin; “Allah seni, babasından dolayı mükâfatlandırılan hayırlı bir oğulun mükâfatıyla mükâfatlandırsın.” dedi.</p>
			<p class="a_Paragraf_E">Yollar, ufuklar, çöller, uykular, rüyalar, hep ölüm kokuyordu. Her şey ölüm olmuş üzerlerine üzerlerine geliyordu.</p>
			<p class="a_Paragraf_E">Mukatil köşklerinin evleri gözlerden silinmişti ki soy bir hayvan üzerinde bir adamın karşıdan gelmekte olduklarını gördüler.</p>
			<p class="a_Paragraf_E">Adam gelip ordu komutanı Hür’e selam verdi ve bir mektup uzattı.</p>
			<p class="a_Paragraf_E">Mektup, Vali Ubeydullah’tandı.</p>
			<p class="a_Paragraf_E">“Bundan sonra bilesin ki mektubum sana erişince Hüseyin bin Ali ve adamlarını öyle bir yerde tut ki orası susuz, taşsız, ağaçsız, otsuz, bozkır olsun. Vesselam”</p>
			<p class="a_Paragraf_E">Hür mektubu okuduktan sonra İmam Hüseyin’e; Valinin emrinin yerine getirilmesi zaruridir. Sen hemen şuracığa kon, başka türlü hareket edip de Valiye karşı beni güç duruma düşürme.” dedi.</p>
			<p class="a_Paragraf_E">İmam Hüseyin;</p>
			<p class="a_Paragraf_E">“Emir diyorsun öyle mi!” dedi. “Sen binlerce mazlumun kanını üstüne sıçratmış bir katilin söylediklerini emir saymayı askeri bir şeref mi sayarsın ey kumandan! Hiç değilse bizi az ilerideki şu Kadiriye köyüne yahut Sakabe köyüne kadar götür de onlardan birisine konalım.”</p>
			<p class="a_Paragraf_E">Hür; “Vali bana susuz bir yer dedi, Valinin emrinin yerine getirilmesi zaruridir.”</p>
			<p class="a_Paragraf_E">İmam Hüseyin’in Kufeli fedakâr dostlarından Züheyr bin Kayn:</p>
			<p class="a_Paragraf_E">“Babam anam sana feda olsun ey Resulullah’ın oğlu! Vallahi bize şunlardan başka gelen olmasa, biz onlara yeter ve hepsinin hakkından geliriz. Bunlardan başkaları da gelecek olursa biz ne yaparız. Gel, sen bize müsaade buyur da şunlara karşı vazifemizi yapalım. Bunlarla çarpışmak, bunlardan başka gelecek olanlarla çarpışmaktan daha kolaydır.”</p>
			<p class="a_Paragraf_E">İmam Hüseyin;</p>
			<p class="a_Paragraf_E">“Çarpışmayı bizim başlatmamızı hoş bulmuyorum.” dedi.</p>
			<p class="a_Paragraf_E">İmam Hüseyin; “Ey Hür! Bizi biraz daha ilerlet de konalım artık.” dedi.</p>
			<p class="a_Paragraf_E">Hür, sulh insanıydı. İmam Hüseyin’i incitmek istemiyordu.</p>
			<p class="a_Paragraf_E">Kafilenin ilerlemesine izin verdi.</p>
			<p class="a_Paragraf_E">İkindi gölgeleri uzamaya başladığında, başlarını göklerin maviliğine uzatmış hurma ağaçları arasında salına salına akan Fırat Nehri göründü.</p>
			<p class="a_Paragraf_E">Fırat, çöl ortasında yılan gibi kıvrılarak kayboluyor, ta uzaklarda yeniden görünüp buğulu ufuklarda tekrar kayboluyordu.</p>
			<p class="a_Paragraf_E">Sanki sonsuzluktan gelip sonsuzluğa giden gizemli bir yolculukta gibiydi.</p>
			<p class="a_Paragraf_E">Akşam güneşi, kum tepeciklerinin kıvrımlarında, zümrüt yeşilinden kehribar sarısına iç içe geçmiş hareler oluşturuyordu.</p>
			<p class="a_Paragraf_E">Ordu komutanı Hür, İmam Hüseyin’e;</p>
			<p class="a_Paragraf_E">“İn artık bu yere! Fırat Nehri de yakınında bak.” dedi.</p>
			<p class="a_Paragraf_E">İmam Hüseyin;</p>
			<p class="a_Paragraf_E">“Nedir buranın adı?” dedi.</p>
			<p class="a_Paragraf_E">“Kerbela.” dediler.</p>
			<p class="Yildiz_E">***</p>
			<p class="a_Paragraf_E">Derviş Odası’nda pür dikkat Mehmet Hoca’yı dinleyenlerin gözlerine yaşlar hücüm etmişti. Başlar eğikti. Soba çoktan sönmüştü.</p>
			<p class="a_Paragraf_E">Dışarda korkunç bir fırtına köyü sallıyor, köyü çevreleyen dağlar tepeler korkudan birbirlerine sokuluyordu.</p>
			<p class="a_Paragraf_E">Vakit de bir hayli ilerlemişti. Mehmet Hoca “Bu gecelik de bu kadar yeter.” dedi. “Yarın Kerbela…”</p>
			<p class="a_Paragraf_E">Dışarda rüzgâr, çığlık çığlık ağıtlar yakıyordu.</p>
			<p class="a_Paragraf_E">Camlarından ölgün ışıklar sokaklara taşsa da, sanki evlerin sakinleri soğuktan birbirlerine sokulmuşlardı. Sanki ev içleri de üşüyordu. İçi ısıtacak ne bir ses ne bir seda vardı.</p>
			<p class="a_Paragraf_E">Sanki kainat ürkmüştü. Gökler gürüldüyor, dağlardan, derelerden derin uğultular geliyordu.</p>
			<p class="a_Paragraf_E">Mehmet Hoca; “Âfatından Sen koru Ya Rabbi!” diyerek kalktı.</p>
			<p class="a_Paragraf_E">Mehmet Hoca’nın ardından odadakiler de birer ikişer kalktılar.</p>
			<p class="a_Paragraf_E">Muharrem ayının Matem Akşamlarının müdavimleri, karanlığın ve fırtınanın içinde kayboldular.</p>
			<p class="a_Paragraf_E">Ve Derviş Odası’nın ışıkları söndü…</p>
		</div>
	</body>
</html>
