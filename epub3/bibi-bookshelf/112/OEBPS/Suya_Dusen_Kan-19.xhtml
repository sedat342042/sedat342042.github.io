<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-19</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-16" class="Baslik_1">Şehadet Ufkunun Kanlı Üveyki: <br/>Hazreti Hüseyin</p>
			<p class="ilk_harf"><span class="_idGenDropcap-1">U</span>hut Savaşı sonrası…</p>
			<p class="O_Paragraf">Miladi 626 yılının kış mevsimi…</p>
			<p class="O_Paragraf">Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>amcası Hazreti Abbas’ın hanımı Ümmülfadl korkmuş bir halde Peygamberimiz’e gelerek; “Ya Resulullah! Ben dün gece çok şiddetli ve sıkıntılı bir rüyâ gördüm! Senin cesedinden bir parça kesilip evime konuluyordu.”</p>
			<p class="a_Paragraf_E">“Hayır görmüşsündür. İnşallah, Fatıma, bir oğlan doğuracak, sen de ona, oğlun Kusem’in sütünü emzireceksin!”</p>
			<p class="a_Paragraf_E">Bu rüya Hazreti Hüseyin’i müjdeliyordu.</p>
			<p class="a_Paragraf_E">Bir müddet sonra Hazreti Hüseyin dünyaya geldi.</p>
			<p class="a_Paragraf_E">Aile ağacının cihanı kuşatacak olan diğer dalı uç vermişti.</p>
			<p class="a_Paragraf_E">Büyük şair Fuzûlî, Hadikatüssüeda’sında şöyle bir olay anlatır:</p>
			<p class="a_Paragraf_E">“Hazreti Hüseyin doğduğu zaman Cenâb-ı Hak tarafından Cebrâil, Peygamberimiz’e gönderilir. Doğan çocuktan ötürü Resulullah’ı tebrik eder ve sonra şehitlik için baş sağlığı diler. Peygamberimiz hayretle:</p>
			<p class="a_Paragraf_E">“Ey Cebrâil kardeşim! Kutlamanın sebebini anladım ama hangi şehit için başsağlığı diliyorsun?”</p>
			<p class="a_Paragraf_E">Cebrail cevap verir:</p>
			<p class="a_Paragraf_E">“Bu mazlumu, Hüseyin’i, senden sonra Kerbela çöllerinde cefa kılıcı ile şehit edecekler.”</p>
			<p class="a_Paragraf_E">Peygamberimiz bu haberi alınca ağlamaya başlar. Yanında Allah aslanı Ali vardır. Hemen ellerine kapanıp niçin ağladığını sorar. Allah Resulü’nün neden ağladığını öğrenince Hazreti Ali de ağlamaya başlar.</p>
			<p class="a_Paragraf_E">Durumu öğrenen Fatıma anamız gözyaşlarına boğulur.</p>
			<p class="a_Paragraf_E">“Ey babam! Bu iş ne vakit olur?</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>cevap verir:</p>
			<p class="a_Paragraf_E">“Benden, senden, Ali’den ve Hasan’dan sonra.</p>
			<p class="a_Paragraf_E">Hazreti Fâtıma, “Babacığım! Sen yoksun, ben yokum, Ali yok, Hasan yok, bu musîbet vukua geldiğinde benim mazlumum için kim tâziyette bulunur?”</p>
			<p class="a_Paragraf_E">Gaipten şöyle cevap gelir:</p>
			<p class="a_Paragraf_E">“Ey kadınların en güzeli ve en azîzi! Ehl-i beyt sevdalıları senin oğluna, kıyâmete kadar ağlayacaklar.”</p>
			<p class="a_Paragraf_E">Hazreti Hüseyin doğunca, Ümmülfadl, O’nu alıp götürdü ve oğlu Kusem’in sütünden emzirmeye başladı.</p>
			<p class="a_Paragraf_E">Ümmülfadl, bir gün Hüseyin’i alıp Peygamberimiz’e getirdi. Hüseyin, dedesini görünce, üzerine atladı. O da onu kucağına aldı, öptü, sevdi.</p>
			<p class="a_Paragraf_E">Ali ailesinin evi cennet bahçelerinden bir bahçeydi. Güller oynaşıyor, bülbüllerin âvâzesi duyuluyordu.</p>
			<p class="a_Paragraf_E">Güllerin Efendisi geliyor, Güllerin Efendisi gidiyordu o gül bahçesine. İmam Ali ve Hazreti Fatıma’nın o sade, o mütevazı evleri buhur buhur huzur ve sükûn tütüyordu. O mütevazı ev, içinde hurilerin ve gılmanların gezindiği cennetten dünyaya indirilmiş bir saray gibiydi.</p>
			<p class="a_Paragraf_E">O evde eşin fikirlerine, çocukların fikirlerine değer veriliyor, onlarla dostça, arkadaşça konuşuluyor, danışılıyordu.</p>
			<p class="a_Paragraf_E">Kur’an’da Rabbimiz Hazreti Adem’e hitaben; “Ey Adem! Sen ve zevcen cennette sükûn bulun!” demişti. Ali’nin ve Fatıma’nın evi bu emrin mücessem haliydi.</p>
			<p class="a_Paragraf_E">Onlar gösterdi ki ev, bir mektep, bir okul, bir medrese, bir eğitim yuvasıdır.</p>
			<p class="a_Paragraf_E">Cennette de birlikte olacaklarını bilmenin verdiği sonsuzluk duygusuyla yaşayan insanlardaki vefa ile kurulmuş yuvalar ancak böyle sükunet anlamındaki yuva adına layıktırlar.</p>
			<p class="a_Paragraf_E">Allah için kurulmuş bu yuvada iyi geçinmek, istişare yapmak, birlikte karar vermek ibadetti. Ali ve Fatıma’nın yuvası bu yüzden yüzyıllardır evlatlarımızın nikâh merasimlerinde: “Allah’ım! Bu çiftlere Hazreti Ali ile Hazreti Fatıma’nın sevgisini ver.” diye dua edilir. Her yeni çiftin o sevgiye ulaşmak için örnek alacağı ilke ve yöntem o yuvadadır.</p>
			<p class="a_Paragraf_E">Hazreti Ali ve Hazreti Fatıma, birbirlerini bütün zamanlara ibret olacak bir sevgiyle, bir hürmetle sevdiler.</p>
		</div>
	</body>
</html>
