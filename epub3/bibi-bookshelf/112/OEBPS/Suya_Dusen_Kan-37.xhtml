<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-37</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-33" class="Baslik_1">Cemel Vakası</p>
			<p class="ilk_harf"><span class="_idGenDropcap-1">İ</span>mam Ali, Muaviye üzerine yürüyecekti ki yeni bir gaile baş gösterdi. Hazreti Osman’ın bazı icraatlarına en şiddetli itirazlarda bulunan Hazreti Aişe, Hac için gittiği Mekke’den Medine’ye dönerken; Hazreti Osman’ın öldürüldüğü, ihtilalcilerin Hazreti Ali’yi Halife atadıkları, halifenin eşkıyalarla birlikte hareket ettiği gibi bilgiler ulaştı kendisine.</p>
			<p class="a_Paragraf_E">Müthiş bir teessüre kapıldı.</p>
			<p class="a_Paragraf_E">O kadar ki Hazreti Osman devrinde bir gün, Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>gömleğini ve saçlarını göstererek;</p>
			<p class="a_Paragraf_E">“Onun bıraktığı gömlek ve saç kılları eskimedi, lakin şeriat eskidi.” diyen Hazreti Aişe Mekke’ye geri dönerek Peygamber’in <span class="_aleyhisselam-_E _idGenCharOverride-1">(sallallahu aleyhi ve sellem) </span>yakını sıfatıyla Hazreti Osman’ın kanını güden ilklerden oldu.</p>
			<p class="a_Paragraf_E">Hazreti Osman döneminde tayin edilen Mekke valisi de Hazreti Aişe’ye katılmıştı.</p>
			<p class="a_Paragraf_E">Hazreti Talha ve Zübeyir gibi ileri gelen sahabeler de işe dâhil olunca Mekke gittikçe kabaran bir ihtilal denizine dönüştü.</p>
			<p class="a_Paragraf_E">Öyle ki Hazreti Talha; “Hazreti Osman’ın kanını gütmek pahasına gerekirse kendi kanımı feda edebilirim.” diyordu.</p>
			<p class="a_Paragraf_E">Şam’a gidip Muaviye ile işbirliği yaparak Medine’ye yürümek istediler.</p>
			<p class="a_Paragraf_E">“Muaviye hâkimdir ve hâkimiyetini kimseyle paylaşmak istemez.” düşüncesiyle bundan vazgeçtiler.</p>
			<p class="a_Paragraf_E">Basra’ya gidip oradan devşirilen güçle Medine’ye yürümeye karar verdiler.</p>
			<p class="a_Paragraf_E">Hazreti Aişe, bin kişilik bir kafileyle Basra’ya doğru yola çıktı.</p>
			<p class="a_Paragraf_E">Hazreti Osman’ın oğulları Eban ve Velid de kendisine katıldı.</p>
			<p class="a_Paragraf_E">Bütün Müslümanlar dehşet içindeydi.</p>
			<p class="a_Paragraf_E">Hazreti Zübeyir ve Talha gibi Bedir ehli ve cennetle müjdelenmişlerden iki büyük sahabenin Medine’de İmam Ali’ye biat etmişken, sonradan Hazreti Aişe ile birlikte hareket etmeleri hayale bile gîran gelecek işlerdendi.</p>
			<p class="a_Paragraf_E">Biri Peygamber’in hanımı, diğeri Peygamber damadı, Nur neslinin babası…</p>
			<p class="a_Paragraf_E">Hazin manzara…</p>
			<p class="a_Paragraf_E">Hazreti Ali kızıl tüylü bir deve üzerinde; yanı sıra kestane dorusu ve alnı kartopu damgalı asil bir at, arkasında dalga dalga bir orduyla Medine’den yola çıktı.</p>
			<p class="a_Paragraf_E">Ordunun sağ cenahında İmam Hasan, sol cenahında İmam Hüseyin… Bir başka oğul Muhammed Hanefi ordunun sancaktarı…</p>
			<p class="a_Paragraf_E">Hazreti Aişe, bir zatın hediye ettiği bir deveye bindiği için bu vakaya tarihte Cemel Vakası dendi.</p>
			<p class="a_Paragraf_E">Hazreti Aişe devesinin üzerinde Hazreti Talha ve Zübeyir de hep yanındalar. Yolculuk sırasında bir ara müthiş bir köpek havlaması duyuldu.</p>
			<p class="a_Paragraf_E">Hazreti Aişe yanındakilere sordu;</p>
			<p class="a_Paragraf_E">“Burası neresi?”</p>
			<p class="a_Paragraf_E">“Haveb” denilince sarsıldı, iliklerine kadar titredi ve ağlamaya başladı.</p>
			<p class="a_Paragraf_E">“Bir gün Allah’ın Resulü ile birlikteydim. Diğer hanımları da vardı.</p>
			<p class="a_Paragraf_E">‘Aranızda hanginize Haveb köpekleri havlayacak?” dediler.</p>
			<p class="a_Paragraf_E">O zaman bir şey anlamamıştım, meğer Haveb’in köpekleri bana havlayacakmış, artık bir adım bile ilerleyemem! İşte Peygamber mucizesi, beni geri çevirin.”</p>
			<p class="a_Paragraf_E">Ve devesini çökertip gözyaşları içinde düşünceye daldı. Bütün ordugâh yerinde çakıldı kaldı. Bir gün bir gece kımıltısız durdu.</p>
			<p class="a_Paragraf_E">Tereddüt, telaş, dağılma emareleri…</p>
			<p class="a_Paragraf_E">Derken bir ses yankılandı çölde;</p>
			<p class="a_Paragraf_E">“Ali büyük bir kuvvetle üzerimize geliyor.”</p>
			<p class="a_Paragraf_E">Hazreti Ali, Hazreti Aişe’nin ordusu ile karşılaşınca görüşmek için elçi gönderdi. Kan dökülsün istemiyordu.</p>
			<p class="a_Paragraf_E">Hazreti Talha ve Zübeyir’le yüz yüze geldi.</p>
			<p class="a_Paragraf_E">Hazreti Ali;</p>
			<p class="a_Paragraf_E">“Allah huzurunda böyle bir çarpışmaya sebep gösterebilecek misiniz?” dedi.</p>
			<p class="a_Paragraf_E">Hazreti Talha’ya da: “Ey Talha! Kendi harimini evinde bırakarak Allah Resulü’nün haremini buraya getirmeye nasıl gönlün razı oldu? Sen bana biat etmedin mi?”</p>
			<p class="a_Paragraf_E">Bu sözler Hazreti Talha üzerinde bir bomba tesiri yaptı, büyük sahabe sarsıldı, derin düşüncelere daldı.</p>
			<p class="a_Paragraf_E">Sonra Hazreti Zübeyir’e döndü;</p>
			<p class="a_Paragraf_E">“Ya Zübeyir hatırlıyor musun? Bir gün Resulullah<span class="_aleyhisselam-_E _idGenCharOverride-1"> </span>sana ‘Ali’yi seviyor musun?’ dedi, sen de, ‘evet severim’ dedin, sonra Resulullah;</p>
			<p class="a_Paragraf_E">“Bir gün sen, Ali ile savaşacaksın ama unutma o gün sen haksızsın.” dedi, hatırladın mı?</p>
			<p class="a_Paragraf_E">“Evet hatırladım ya Ali!”</p>
			<p class="a_Paragraf_E">Hazreti Zübeyir savaşmaktan vazgeçti. Çadırdan çıkıp giderken İmam Ali’den yana geçinen bir talihsiz tarafından şehit edildi.</p>
			<p class="a_Paragraf_E">Mükâfat bekleme düşüncesiyle huzura çıkmak dileyince İmam Ali;</p>
			<p class="a_Paragraf_E">“Onu Cehennemle müjdeleyin!” dedi.</p>
			<p class="a_Paragraf_E">Abdullah bin Sebe’, Abdurrahman bin Mülcem ve Eşter gibilerin kurmaylığını yaptığı fesat heyeti, her iki tarafın da barışa çok yakın oldukları haberini alınca; arkalarına bir grup Kufeliyi alarak Hazreti Aişe taraftarlarına saldırıya geçtiler.</p>
			<p class="a_Paragraf_E">Nereden geldiği belli olmayan bir fırtına…</p>
			<p class="a_Paragraf_E">Bir toz bulutu…</p>
			<p class="a_Paragraf_E">Kimse ne olduğunu anlamadan iki ordu birbirine girdi.</p>
			<p class="a_Paragraf_E">Zafer İmam Ali’nindi.</p>
			<p class="a_Paragraf_E">İmam Ali: “Kaçanları takip etmeyin, yaralıları öldürmeyin, evlere girmeyin, kimseye dokunmayın.” dedi.</p>
			<p class="a_Paragraf_E">Hazreti Aişe’nin kardeşine de; “Kız kardeşinin yanına git, hemen bir çadır kurulsun, yarası beresi varsa bakılsın.” dedi.</p>
			<p class="a_Paragraf_E">Büyük bir teessür içindeki Hazreti Aişe’nin şu sözler döküldü dudaklarından:</p>
			<p class="a_Paragraf_E">“Keşke bundan yirmi yıl önce ölüp gitseydim!”</p>
			<p class="a_Paragraf_E">Her iki taraftan on binden fazla insan şehit olmuştu, evlerden şehit yakınlarının feryatları yükseliyordu.</p>
			<p class="a_Paragraf_E">Hazreti Ali, şehitler arasında dolaşırken, Hazreti Talha’yı gördü.</p>
			<p class="a_Paragraf_E">Uhut’ta birlikte Resulullah’ı <span class="_aleyhisselam-_E _idGenCharOverride-1">(sallallahu aleyhi ve sellem) </span>korudukları günleri hatırladı. Allah’ın Resulü’ne doğru gelen bir oka kolunu kaldırdığı için bir kolu kopuktu, yüzü gözü toz toprak içinde kanlara belenmiş yatıyordu.</p>
			<p class="a_Paragraf_E">O merhamet pınarı İmam Ali gözyaşlarını tutamadı;</p>
			<p class="a_Paragraf_E">“Ey Talha! Seni böyle görmek istemezdim.”</p>
			<p class="a_Paragraf_E">İmam Ali birkaç gün Basra’da kaldı. Hazreti Aişe’yi bir kafile ile Medine’ye gönderdi.</p>
			<p class="a_Paragraf_E">Kendisi de Abdullah bin Abbas’ı Basra valisi yaptıktan sonra Medine’ye döndü.</p>
			<p class="a_Paragraf_E">Hazreti Aişe, ömrünün sonuna kadar bu olaya gözyaşı döktü.</p>
			<p class="a_Paragraf_E">Halife İmam Ali’nin kafasında ne zamandan beri hilafet merkezini Kufe’ye taşıma fikri vardı.</p>
			<p class="a_Paragraf_E">Cemel Savaşı sonrası Basra’dan Kufe’ye geçti.</p>
			<p class="a_Paragraf_E">İlk İslam devletinin kuruluşuna şahit olan, Allah Resulü’nün hayatıyla, mesaisiyle, tebliğleriyle, müjdeleriyle kutsal bir mekân haline gelen Medine kendine yakışır bir merkez olmalıydı:</p>
			<p class="a_Paragraf_E">İlmi ve dini bir merkez…</p>
			<p class="a_Paragraf_E">Hidayet kaynağı olmak ve bu suretle sahip olduğu vakar ve kutsiyeti devam ettirmek…</p>
			<p class="a_Paragraf_E">Medine siyasetin merkezi oldukça Hazreti Osman zamanında olduğu gibi Ravzay-ı Tahire’nin yanı başında her zaman kanlı olaylar olabilirdi.</p>
			<p class="a_Paragraf_E">Siyasetin her şeyi çiğneyen ihtirasları Medine’yi hedef almıştı. Cemel Savaşı kaybedilseydi hedef yine Medine idi. Yeni isyancıların hedefi yine Medine olacaktı.</p>
			<p class="a_Paragraf_E">Muaviye’nin gözü Medine’deydi.</p>
			<p class="a_Paragraf_E">İmam Ali’nin asıl hedefi Medine’yi siyasi ihtirasların hedefi olmaktan kurtarmak ve orayı bir sulh ve sükûn şehri haline getirmekti.</p>
			<p class="a_Paragraf_E">Üstelik Kufe’de taraftarları çoktu.</p>
			<p class="a_Paragraf_E">Onun için hilafetin ve siyasetin merkezini Kufe’ye taşımaya karar verdi.</p>
		</div>
	</body>
</html>
