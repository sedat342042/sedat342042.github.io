<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-54</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-47" class="Baslik_1">Zübale</p>
			<p class="ilk_harf"><span class="_idGenDropcap-1">K</span>afile günlerden beri yol alıyordu. Geceler boyunca kızgın kumlar yatak, gökyüzü yorgan olmuştu. Sıcak bir yatağa, sıcak bir yemeğe hasrettiler. Ne var ki onların değil, yol ve çöl şartlarının istediği oluyordu.</p>
			<p class="a_Paragraf_E">Gözün alabildiği kadar uçsuz bucaksız kum deryasında yüzen kafileyi, güneş ateşiyle kasıp kavuruyordu. Sıcak bir yandan, çöl rüzgârları bir yandan...</p>
			<p class="a_Paragraf_E">Kafile günler sonra Zübale bölgesine yaklaştığında, keşif kolunda görev yapan Ali Ekber ve diğer gençler ufuk çizgisinde beliren dört atlı gördüler.</p>
			<p class="a_Paragraf_E">Kum tepeleri arasında bata çıka kendilerine hızla yaklaşan atlıların kim oldukları belli olmuyordu.</p>
			<p class="a_Paragraf_E">Dost mu, düşman mıydılar?</p>
			<p class="a_Paragraf_E">Ali Ekber eliyle yanındakilere “Dur!” işareti yaptı.</p>
			<p class="a_Paragraf_E">Gelenler, samyeli ve çöl fırtınasından korunmak için kat kat kıyafetlere bürünmüşlerdi.</p>
			<p class="a_Paragraf_E">Keşif koluna iyice yaklaştıklarında sözcüleri öne çıkarak kendini tanıttı.</p>
			<p class="a_Paragraf_E">“Ben Hubab, bunlar da arkadaşlarım.</p>
			<p class="a_Paragraf_E">İmam Hüseyin saflarına katılmak için Kufe’den geliyoruz, Mümkünse bizi İmam’a götürün.”</p>
			<p class="a_Paragraf_E">Ali Ekber, “Ben oğluyum bana söylemek istediğiniz bir şey var mı?”</p>
			<p class="a_Paragraf_E">Hubab, koynundan çıkardığı mektubu göstererek;</p>
			<p class="a_Paragraf_E">“Size ne yazık ki iyi haberlerle gelmedik, bu mektubu acilen İmam Hüseyin’e vermem lazım.”</p>
			<p class="a_Paragraf_E">Atlıları peşine takan Ali Ekber ve yardımcıları kafileye doğru ilerlerken, kafile de ağır ağır onlara doğru gelmekteydi. Ali Ekber atını mahmuzlayarak diğerlerinin önüne geçti ve herkesten önce kafileye kavuştu.</p>
			<p class="a_Paragraf_E">Babasına yaklaştığında atından indi.</p>
			<p class="a_Paragraf_E">“Babacığım! Bunlar Hubab ve arkadaşları. Bize katılmak için yanlarında bir mektupla Kufe’den gelmişler.”</p>
			<p class="a_Paragraf_E">İmam Hüseyin’in baba bir kardeşi Celal Abbas konaklamak için kafileyi durdurdu.</p>
			<p class="a_Paragraf_E">Gelenlerin yüzleri kederliydi. İyi haberle gelmedikleri belliydi.</p>
			<p class="a_Paragraf_E">İmam Hüseyin’le karşı karşıya gelen Hubab ve arkadaşları söze nereden başlayacaklarını bilemiyor, yutkunuyor, konuşmakta zorlanıyorlardı. Yüzlerdeki kederin koyu gölgeleri kendini gizleyemiyordu. Sonunda Hubab; “Ey Resulullah’ın torunu!” diye başladı sözlerine.</p>
			<p class="a_Paragraf_E">“Irak halkı sana karşı muhalefet etmek ve savaşmak için birleşip anlaşmıştır. Kufe’ye vali olarak Ubeydullah atandı ve eski vali Numan’ın başını vurdurarak Yezit’e gönderdi.</p>
			<p class="a_Paragraf_E">Ubeydullah, Kufe halkının kimini korkuttu, kimini değişik vaatlerle kandırdı.</p>
			<p class="a_Paragraf_E">Kimi de yüksek rüşvetlerle satın alındı. Kufeliler kılıçlarını sana çevirdiler. Müslim bin Akil de şehit edildi ve başı Şam’a gönderildi. Şu da, onun şehid edilmeden önce size yazdığı son mektubudur.” diyerek, elinde tuttuğu mektubu İmam Hüseyin’e uzattı.</p>
			<p class="a_Paragraf_E">“Biz, size verdiğimiz sözün arkasında durarak dört arkadaş buraya geldik.” dedi.</p>
			<p class="a_Paragraf_E">İmamın gözleri doldu. Bu sırada kadınların bulunduğu bölümde ağıtlar yükselmeye başladı.</p>
			<p class="a_Paragraf_E">Ali Ekber’in eşi Atike “Babam!” diye feryat etmeye başlayınca, kadınlar kurulmakta olan çadırların önünde hıçkırıklara boğuldu.</p>
			<p class="a_Paragraf_E">Müslim’in oğlu Abdullah, İmamın yanına gelerek;</p>
			<p class="a_Paragraf_E">“Başımız sağ olsun ey amcam.” dedi ve ağlamaya başladı.</p>
			<p class="a_Paragraf_E">İmam Hüseyin, Abdullah’a sarılarak onu teselli etmeye çalışırken Müslim’in küçük oğlu İbrahim de geldi yanlarına. İmam Hüseyin, Abdullah’ı bırakıp ona sarıldı.</p>
			<p class="a_Paragraf_E">Müslim’le Hani bin Urve’nin şehit edilmeleri başta İmam Hüseyin olmak üzere Ehl-i Beyt’e çok ağır geldi.</p>
			<p class="a_Paragraf_E">Ali Ekber söz aldı…</p>
			<p class="a_Paragraf_E">“Babacığım! Geri dönelim, Iraklılar gaddardırlar, vefa ve sadâkatları azdır.”</p>
			<p class="a_Paragraf_E">Müslim bin Akil’in oğulları:</p>
			<p class="a_Paragraf_E">“Vallahi babamızdan sonra yaşamak bize yaraşmaz, geri dönmeyiz.” dediler.</p>
			<p class="a_Paragraf_E">Müslim bin Akil’in kardeşleri;</p>
			<p class="a_Paragraf_E">“Vallahi kardeşimiz Müslim’den sonra yaşamak bize yaraşmaz, ölmedikçe geri dönmeyiz.” diyerek yeğenlerine destek çıktılar.</p>
			<p class="a_Paragraf_E">İmam Hüseyin, Müslim’in oğullarını ve kardeşlerini kastederek, “Şunlar da ölecek olduktan sonra yaşamakta hayır yoktur.” dedi.</p>
			<p class="a_Paragraf_E">Aslında geri dönmek de çare değildi. Mekke, Medine bile onlara dar edilmemiş miydi? Şimdi nereye yönelseler kıskıvrak yakalanarak Şam’a, Yezit’in huzuruna çıkarılmayacaklar mıydı?</p>
			<p class="a_Paragraf_E">Kufe’ye ulaşmayı başarabilirlerse belki halk İmam Hüseyin’i görünce yeniden etrafında kenetlenebilirdi.</p>
			<p class="a_Paragraf_E">İmam Hüseyin, kafiledeki bütün erkekleri topladı.</p>
			<p class="a_Paragraf_E">“Binlerce Kufelinin bana biat ettiğini düşündüğünüz için yola düşüp geldiniz. Benimle yola çıkma sebebiniz budur. Fakat şimdi durum değişmiştir. Kufeliler sözlerinden dönmüşlerdir. Amcam oğlu Müslim yeni vali Ubeydullah tarafından şehit edilmiştir. Kufe halkı artık bizimle beraber değildir. İsteyenler buradan geri dönüp gidebilirler.</p>
			<p class="a_Paragraf_E">Bana gelince ben Hüseyinim, yolumdan dönmem! Kanını bizim yolumuzda akıtmaya hazır olanlar bizimle gelsin. Ülkeler almak, ganimetler toplamak isteyenler geri dönsün, bizim kervanımız candan geçenlerin kervanıdır.”</p>
			<p class="a_Paragraf_E">Kafile geceyi Zübale’de geçirdi. Gökteki yıldızlar, çadırlardan sabaha kadar yükselen ağıtlarla gözyaşı döktü.</p>
			<p class="a_Paragraf_E">Ertesi gün kafile Zübale’den hareket ettiğinde İmam Hüseyin’in arkasında sadece 200 kişi kalmıştı. Kafilenin üçte biri ayrılmıştı.</p>
			<p class="a_Paragraf_E">Kafile her geçen gün arınıyor, eleniyor, seçiliyordu. Ehl-i Beyt kafilesi acıları süpürerek ilerliyordu uçsuz bucaksız çöllerde. Acılar, üzerlerine üzerlerine geliyordu. Çöl çiçekleri, çiçek gibi bir dünya kurmaya sevdalanmışlardı. O çiçekten dünyayı kurabilecekler miydi? Yoksa atların ayakları altında çiğnenip, çöl rüzgârlarında savrulup gidecekler miydi?</p>
			<p class="a_Paragraf_E">Öğleye doğru uzakta, çölün buğusunda gizlenmiş bir köy göründü. Uzun zaman sonra bir köyle karşılaşmaları lojistikten sorumlu Celal Abbas’ı sevindirmiş ama bir o kadar da düşündürmüştü. Hem kesimlik hayvan almaları gerekiyordu hem de ekmeklik un…</p>
			<p class="a_Paragraf_E">Hurmaları da bitmek üzereydi.</p>
			<p class="a_Paragraf_E">Kafile, ardı ardına gelen acı haberlerden sonra tam bir ölüm yürüyüşündeydi.</p>
			<p class="a_Paragraf_E">Kimsenin ağzını bıçak açmıyordu. Nereye yönelseler çepeçevre kuşatılmışlar gibi bir hal vardı.</p>
			<p class="a_Paragraf_E">Bir çaresizlik içinde uçsuz bucaksız çölde, ölümün üstüne üstüne yürüyorlardı.</p>
			<p class="a_Paragraf_E">Kona göçe uçan yuvasız kuşlar gibiydiler.</p>
			<p class="a_Paragraf_E">Ev Halkı evsizdi, yurtsuzdu, yuvasızdı…</p>
		</div>
	</body>
</html>
