<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-13</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-11" class="Baslik_1">Medine Günleri</p>
			<p class="ilk_harf"><span class="_idGenDropcap-1">H</span>azreti Fatıma daha Medine’ye vardığı gün yapmıştı Medineli kadınlara ilk konuşmasını. O iyi bir hatipti. Onun konuşmalarından Medineli kadınlar çok etkilenmişlerdi. Sonraki günlerde de sık sık bir araya gelmeye başladılar.</p>
			<p class="a_Paragraf_E">Sonbaharda güneşli günleri gri ve hüzünlü olanların izlemesi gibi, Medine’de de sevinçlerin ve acıların birbirini izlediği bir dönem başlamıştı. Sevinçli olaylardan biri Mescidin yapımıydı. Herkes canla başla çalışıyordu. Çamur karılıyor, kerpiçler kesiliyor, şarkılar söyleniyor, duvarlar yükseliyordu. Bölgenin kutsal coğrafyasını değiştirecek olan bir mabed taş taş, duvar duvar yükseliyordu.</p>
			<p class="a_Paragraf_E">Hazreti Hamza, sırtıyla kerpiç taşıyor, duvar örüyordu.</p>
			<p class="a_Paragraf_E">Bir ara Resulullah’ı <span class="_aleyhisselam-_E _idGenCharOverride-1">(sallallahu aleyhi ve sellem) </span>kerpiç taşırken görünce; “Ya Resulullah<span class="_aleyhisselam-_E _idGenCharOverride-1"> </span>sen otur, biz taşırız.” dedi.</p>
			<p class="a_Paragraf_E">Ammar sevincinden çift kerpiç taşıyordu. Bir ara bayıldı. Allah Resulü yanına gelerek;</p>
			<p class="a_Paragraf_E">“Yazık Ammar’a! Onu asi bir kavim katledecek, Ammar onları Allah’a çağırır, onlar Ammar’ı ateşe çağırırlar.” buyurdular.</p>
			<p class="a_Paragraf_E">Mescit tamamlandığında ilk ezanı Bilal okudu. Ondan sonra da Bilal, İslam’ın sesi oldu.</p>
			<p class="a_Paragraf_E">“Bilal, mescidimi tamamladın.” dedi iki Cihan Serveri.</p>
			<p class="a_Paragraf_E">Müslümanlar memnundu. Gül devri bütün güzelliği ile sürüp gidiyor, her vakit geldiğinde Kainatın Efendisi; “Bilal, bizi ferahlandır!” diyordu.</p>
			<p class="a_Paragraf_E">Günde beş vakit kerpiç damın üzerinden, Bilal’in yanık sesi duyuluyordu.</p>
			<p class="a_Paragraf_E">Bilal ezan okurken adeta gökler yere eğiliyor, yer göğe doğru kanatlanıyordu.</p>
			<p class="a_Paragraf_E">Bir gün, İslam’ın ilk muhacir muallimi genç ve güzel Mus’ab Medine mescidinde bir köşede eski- püskü elbiseler içinde otururken, onun o halinden mahzun olan Güllerin Efendisi’nin <span class="_aleyhisselam-_E _idGenCharOverride-1">(sallallahu aleyhi ve sellem) </span>dudaklarından şu sözler döküldü: “Şu Mus’ab’a bakın! Bir zamanlar Mekke’de anne-babasının yanında ondan rahatı yoktu. Mekke’de herkes ona bakar, imrenirdi. Ama o Allah sevgisini tercih etti.’</p>
			<p class="a_Paragraf_E">Muhacirler uzun bir süre Medine’nin havasına, suyuna, çalışma şartlarına alışamadılar.</p>
			<p class="a_Paragraf_E">Mekke, burunlarında tütüyordu.</p>
			<p class="a_Paragraf_E">Fikirleri, hayalleri, hasretleri hala Mekke’deydi. Gönülleri doğdukları topraklara akıyordu. Birbirlerinin evlerinde toplanarak Mekke’ye özlem türküleri söylüyorlardı.</p>
			<p class="a_Paragraf_E">Güllerin Efendisi <span class="_aleyhisselam-_E _idGenCharOverride-1">(sallallahu aleyhi ve sellem) </span>duydu olanları.</p>
			<p class="a_Paragraf_E">Ellerini kaldırarak: “Allah’ım! Mekke’yi sevdirdiğin gibi Medine’yi de sevdir.” diye dua ettiler.</p>
			<p class="Yildiz_E">***</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, Ensar ve Muhaciri bir yerde toplayarak onları birbirine kardeş yaptığı sırada Hazreti Ali çıkageldi. Henüz yirmi iki yaşında, hayatının baharında bir delikanlı idi.</p>
			<p class="a_Paragraf_E">“Ey Allah’ın Resulü, arkadaşlarını birbirine kardeş yaptın, beni kimseyle kardeş yapmadın.” dedi.</p>
			<p class="a_Paragraf_E">Resulullah Efendimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>belli ki onu kendisine bırakmıştı.</p>
			<p class="a_Paragraf_E">Hazreti Ali’nin elini tuttu ve;</p>
			<p class="a_Paragraf_E">“Ali benim kardeşimdir, Ali benim dünya ve ahiret kardeşimdir.” dedi..</p>
			<p class="a_Paragraf_E">Bu hadise “musahiplik” geleneğinin başlangıcıdır.</p>
			<p class="a_Paragraf_E">Musahip, kardeşinin inleyişini duyan insandır, vefalı, yoldaşını ve gönüldaşını yolda bırakmayandır.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>her vesile ile onu yanında tutuyordu. Hazreti Ali’nin babası Ebu Talib dara düştüğünde de diğer kardeşleri başka ailelerin yanına dağıtılırken, Allah’ın Resulü onu yanına almıştı.</p>
			<p class="a_Paragraf_E">Kaderin bir cilvesi olarak önce Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>onların evinde, sonra da o, Peygamberimiz’in evinde büyümüştü.</p>
			<p class="a_Paragraf_E">Allah’ın Resulü hicret esnasında da yatağına onu yatırmıştı.</p>
			<p class="a_Paragraf_E">Peygamberin ev halkından biri gibiydi ama onu bekleyen çok daha fazlasıydı.</p>
		</div>
	</body>
</html>
