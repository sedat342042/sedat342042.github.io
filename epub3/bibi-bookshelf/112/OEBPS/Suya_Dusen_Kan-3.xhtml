<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-3</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-3" class="Baslik_1">Derviş Odası</p>
			<p class="ilk_harf"><span class="_idGenDropcap-1">B</span>u fani dünyadan gelip geçen nice insanlar yanında benim küçük hayat hikayemin hiçbir değeri olmadığını öğreneli yıllar oldu. Ama “ömür ağacının başında” durup geriye doğru baktığımda anlıyorum ki küçük hayatlarımızın içinde büyük hakikatlerin işaretleri, can yakıcı, hatta can alıcı soruların derin cevaplarına ipucu olabilecek hediyeler var.</p>
			<p class="a_Paragraf_E">1955’te küçük bir Batı Anadolu köyünde doğmuş biri olarak, her on yılda bir ateşten gömlekler giyip çıkaran bir ülkede nice dönemler yaşadım, nice acılara, nice adanmışlıklara ve başarılara da şahit oldum.</p>
			<p class="a_Paragraf_E">Geçmiş, orada karşılaştığım ve her çocuğun, geleceğe gönderilen bir mektup olduğuna inanan ruhlar sayesinde benim için bir hazine oldu. Ne zaman bir çaresizliğe kapılacak olsam bir el omzuma dokunur gibi beni geçmişe çağırır ve o çocukluk yıllarımda, daha dünyanın hiçbir hilesini bilmeden edindiğim saf tecrübelerin içinden ışıklara sarılmış bir hediye gibi çıkıp gelir bir hatıra.</p>
			<p class="a_Paragraf_E">Seslerini çağlayanlar gibi duyurmak imkanından mahrum ama pes etmeyen, umudunu hiç kaybetmeyen ışık ruhlu ne kadar çok insanın, o çocuğun ruhuna birer emanet gibi yükledikleri hakikatler, o çocuğa ve o çocuk gibi nicelerine hayatın dar ve karanlık geçitlerinde yollarını aydınlatan ışık oldu.</p>
			<p class="a_Paragraf_E">Bilmiyorum kaç insanın çocukluğunun geçtiği köyde benimkisi gibi bir Derviş Odası vardı. Ya da kaç insanın yolu, ona kendi küçük köyündeki Derviş Odalarını yeniden yaşatacak kadar talihli odalara düşmüştür. Evet, ben daha sonra da küçük köyümdeki Derviş Odası’nı hiç unutmayacağım şekilde sürekli o ruhtan beslenme talihine erdim.</p>
			<p class="a_Paragraf_E">Şimdi bunca zaman sonra, Derviş Odası’nı yılların arkasından parlayan ay ışığında hatırlarken her şeyi yeniden ve daha iyi okuyorum.</p>
			<p class="Yildiz_E">***</p>
			<p class="a_Paragraf_E">Yıllar sonra yeniden gördüm onu.</p>
			<p class="a_Paragraf_E">Çatısı çökmüş, duvarları yarılmış, yarıklarından otlar fışkırmış…</p>
			<p class="a_Paragraf_E">Bir zamanlar odanın statiğini sağlayan düzgün ve kalın düverlerin uçları, yıkılan duvarların kalıntılarından dışarı fırlamış...</p>
			<p class="a_Paragraf_E">Yüksek bir kulenin tepesinden düşüp de kemiklerinin ucu derisinden fırlamış, acılar içinde inleyen bir insan gibiydi.</p>
			<p class="a_Paragraf_E">Mekanlar da tıpkı insanlar gibi; doğuyorlar, belli bir süre yaşıyorlar, sonra ölüyorlar. Ama sadece bazı mekanlar ve bazı insanlar öldükten sonra da yaşamaya devam ediyorlar. Derviş Odası onlardan biridir.</p>
			<p class="a_Paragraf_E">O oda özellikle kış gecelerinde bir köy akademisi gibi çalışırdı. Uzun gecelerde, sobanın tutturduğu alev musikisi eşliğinde; yağan yağmurun şıpıltıları, akan derelerin çağıltıları, kurbağaların insanlara iştirak etmek istercesine feryatları arasında yapılan sohbetler, ruh ve zihnin ortak şölenine dönerdi.</p>
			<p class="a_Paragraf_E">Kış geceleri, Mızraklı İlmihal, Muhammediye, Ahmediye gibi bir zamanların en revaçta kitapları buralarda okunur, Hazreti Ali’nin kahramanlıklarını anlatan “Hayber Kalesi”, “Kan Kalesi”, “Hikaye-i Kesikbaş”, “Zaloğlu Rüstem” gibi hikayeler buralarda dinlenirdi.</p>
			<p class="a_Paragraf_E">Muharrem ayının matem akşamlarında evlerde kadınlar, odalarda erkekler toplanır, Kerbela mersiyeleri okunur, özellikle İmam Hüseyin’in şehit edilme bölümüne gelince, gözyaşları sel olup akardı.</p>
			<p class="a_Paragraf_E">İlim ve irfanına herkesin saygı duyduğu Mehmet Hoca’nın yaptığı sohbetler hala köylünün dilindedir.</p>
			<p class="a_Paragraf_E">Köyde Alevi aileler vardı ama geneli Sünni idi. Köyde kimse inancından dolayı yadırganmaz, dışlanmazdı. Hemen herkeste hâkim olan duygu Ehl-i Beyt sevgisiydi. Aliler, Hasanlar, Ahmetler, Ömerler, Haticeler, Fatmalar, Ayşeler o kadar iç içe girmişti ki hangi aile Alevi hangisi Sünni belli bile değildi.</p>
			<p class="a_Paragraf_E">Köyün kardeşçe yaşamasında Mehmet Hoca’nın matem akşamlarında yaptığı sohbetlerin tesirinden hep söz edilirdi.</p>
			<p class="a_Paragraf_E">Fakat Derviş Odası’na o derin saygınlığını hazırlayan aslında bitişiğinde medfun Sarı Dede’ydi.</p>
			<p class="a_Paragraf_E">Sarı Dede ile ilgili dilden dile anlatılanlar, gönülden gönüle bir sevgi seli gibi akıtılanlar çoktu:</p>
			<p class="a_Paragraf_E">Altmışlı yılların bir bahar ayında gece vakti köye bir misafir gelir.</p>
			<p class="a_Paragraf_E">Geldiği yol uzun olduğundan misafir hem yorgundur hem de bir taraftan yağan yağmurla sırılsıklamdır.</p>
			<p class="a_Paragraf_E">Yaşlı misafir Derviş Odası’na sığınır.</p>
			<p class="a_Paragraf_E">Yaşta, yağmurda üstü başı perişan olmuştur. Merkebini ahıra bağlar ama yedirecek saman yoktur. Kara kara düşünürken yorgunluktan uyuyakalır. Az bir zaman sonra yattığı odanın kapısı açılır. Aksakallı, eli asalı, nur yüzlü bir adam kapıda durarak;</p>
			<p class="a_Paragraf_E">“Ayağa kalk, dediklerimi iyi dinle, burdan dışarı çık, etraftaki hanelerin kapılarını çal, onlar sana bakacaklar; yiyecek aş, giyecek elbise, ısınman için yakacak verecekler.” der ve kaybolur.</p>
			<p class="a_Paragraf_E">Misafir neye uğradığını şaşırır. Hayal mi, gerçek mi, diye düşünürken biraz da umursamaz bir tavır takınır ve denilenleri yapmayarak yeniden uyur.</p>
			<p class="a_Paragraf_E">Aynı adam az sonra tekrar gelerek bu sefer sert bir dille;</p>
			<p class="a_Paragraf_E">“Sen dediklerimi niye yapmadın! Çabuk kalk, git hanelere seslen, azığını, urbanı hazır ettiler.” der.</p>
			<p class="a_Paragraf_E">Adam, çekinerek usulca “Peki sen kimsin?” diye sorar.</p>
			<p class="a_Paragraf_E">“Bize Sarı Dede derler.”</p>
			<p class="a_Paragraf_E">Yaşlı misafir, hemen toparlanıp odadan çıkar, komşu evlere seslenir. Ev sahipleri, çorbalarını kaynatmışlar, yaşlı misafir için hazır etmişlerdir. Adamcağıza yemeğini yedirirler, ıslak üstüne giyecek verirler, ocağını yakarlar. Karnı tok, sırtı pek olan adam uyuyup dinlenir. Sabah olunca yine komşular aşını ekmeğini getirip karnını doyururlar. Böylece köylüler, Sarı Dede’nin sadece yaşarken değil, vefatından sonra da himmetinin köyün üzerinde olduğunu anlarlar.</p>
			<p class="a_Paragraf_E">Sarı Dede’yle ilgili anlatılanlar o kadar çoktur ki…</p>
			<p class="a_Paragraf_E">Evi köyün en ucundaki mezarlığa bitişik olan Molla Mehmetlerin İbrahim, bir gün Sarı Dede’nin yakınında baltayla odun kıyar. Sarı Dede, Yörük Ali’nin Mehmet’in rüyasına girerek; “İbrahim’e söyle, odunlarını mezarlıkta kıymasın, baltayı bağrımıza indiriyor.” der.</p>
			<p class="a_Paragraf_E">Ertesi gün yaşlısı, genci köyde Yörük Mehmet’in rüyasını konuşur.</p>
			<p class="a_Paragraf_E">Sarı Dede’yle ilgili dilden dile dolaşan daha nice rivayetler olsa da matem akşamlarının sonunda Mehmet Hoca onun kim olduğunu anlatıncaya kadar kimse ona neden Sarı Dede dendiğini tam olarak bilmiyordu.</p>
			<p class="a_Paragraf_E">Köyün kuzey batısında, kel tepelerin ortasında gür yeşilliği ile köye tatlı bir şirinlik veren Pazarçamı’nda da köylülerin “yatır” dedikleri bir başka ‘dede’ daha vardı.</p>
			<p class="a_Paragraf_E">Köylüler, dedelerin taşlarına, ağaçlarına asla dokunmazlardı. “Dedeler, taşını, toprağını, ağacını vermez.” diye dilden dile konuşulurdu.</p>
			<p class="a_Paragraf_E">Eh, bu konuşulanlara hak vermemek mümkün değil. Yirmi yıl kadar önce Pazarçamı’ndaki yatırın bulunduğu koruluğu satın alan adamın, daha odunların kesimi bitmeden kamyonun altında kalıp öldüğünü bizim kuşağın hepsi bilir.</p>
			<p class="a_Paragraf_E">Köylüler “Biz demedik mi Dede ağaçlarını vermez.” diye, o gün de söylenmişlerdi.</p>
			<p class="a_Paragraf_E">Bu dedeler, etraflarındaki ağaçları manevi silahlarıyla hükümetin kanunlarından ve korucularından daha iyi koruyordu.</p>
			<p class="a_Paragraf_E">Sadece bizim köyümüz değil, civar köylerin hemen her biri, hatıraları hala dün yaşamış gibi canlı olan bu dedelerin, erenlerin manevi bekçiliğindedir.</p>
			<p class="a_Paragraf_E">Ben, bütün bunları hatırlayarak toprak evin balkonundan köyün evlerine, karşı yamaçlara bir radar hassasiyetiyle gözlerimi gezdirirken uzaklardan komşu köyün yatsı ezanı duyulmaya başladı. Biraz sonra da bizim köyün ezanı başladı. Yakın köylerin minarelerinden ezan sesleri, yükseklerde buluşuyor, elele tutuşarak göklere doğru yükseliyorlardı.</p>
			<p class="a_Paragraf_E">Mehtabın ışığında gittikçe tamamlanan bir resim gibi köyde her şey belirginleşiyordu.</p>
			<p class="a_Paragraf_E">Yine bir yatsı ezanı sonrası Derviş Odası aklıma düşmüştü ve bu kadar yakınındaydım bu defa. Ne ben çocuktum ne de Derviş Odası’nın o yıllardaki yetişkin müdavimleri artık hayattaydı. Ama yine de bu gece sanki babam hayatta ve buradaymış ve yatsı ezanından sonra beni de yanına alıp yola vuracakmış gibi aldım abdestimi. Ve uzun Muharrem gecelerinin hatırasına daldım. Bu defa ben ona hizmet etmeyi umuyorum.</p>
			<p class="a_Paragraf_E">Buyrun Derviş Odası’na...</p>
		</div>
	</body>
</html>
