<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-45</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-39" class="Baslik_1">Düşler Şehri Mekke</p>
			<p class="ilk_harf"><span class="_idGenDropcap-1">O</span>n gün geride kalmıştı.</p>
			<p class="O_Paragraf">Çölde güneşler batıyor, güneşler doğuyordu. Ama gündüzleri güneşin bir darağacı gibi dikildiği, zaman zaman fırtınaların göz açtırmadığı çöl yolculuğu bitmiyordu.</p>
			<p class="a_Paragraf_E">Deve üzerinde salınmaktan bitap düşen kadınlar ve çocuklar pek perişandılar, hallerine yürek dayanacak gibi değildi.</p>
			<p class="a_Paragraf_E">Nihayet uzaktan Kubeys Dağı göründü.</p>
			<p class="a_Paragraf_E">Şehirlerin anası Mekke karşılarındaydı...</p>
			<p class="a_Paragraf_E">Düşler şehri Mekke…</p>
			<p class="a_Paragraf_E">Rüyalar, aşklar, kavuşmalar, koşmalar, dualar, sular, kayalar, kurbanlar şehri…</p>
			<p class="a_Paragraf_E">Işığın doğduğu şehir…</p>
			<p class="a_Paragraf_E">Vahiy yağmurlarında ıslanan şehir…</p>
			<p class="a_Paragraf_E">Allah’ın Evi’ni bağrında barındırmakla iftihar eden şehir…</p>
			<p class="a_Paragraf_E">Âdemin tevbesi, İbrahim’in nefesi, Hacer’in duası şehir…</p>
			<p class="a_Paragraf_E">Mekke, kollarını açmış, kutlu kafileyi bekliyordu.</p>
			<p class="a_Paragraf_E">İmam Hüseyin ailesiyle, sütkardeşi Kusem’e misafir oldu.</p>
			<p class="a_Paragraf_E">Kusem, amcası Abbas’ın oğluydu. Hazreti Abbas vefat edeli yıllar olmuştu ama evlatları sağdı.</p>
			<p class="a_Paragraf_E">Kusem’in annesi Ümmülfadl, Hazreti Hatice Annemizden sonra Müslüman olan ilk kadındı.</p>
			<p class="a_Paragraf_E">Kusem, Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>vefatında yanında idi. Kabre inenler arasında o da vardı. Kabirden en son o çıkmıştı.</p>
			<p class="a_Paragraf_E">Resulullah’a <span class="_aleyhisselam-_E _idGenCharOverride-1">(sallallahu aleyhi ve sellem) </span>en son dokunan oydu.</p>
			<p class="Yildiz_E">***</p>
			<p class="a_Paragraf_E">Sonraki gün, günün ilk ışıkları şehrin üzerine yayılmadan; Resul evlatlarının Mekke’ye geldiği haberi yayılmıştı.</p>
			<p class="a_Paragraf_E">Duyanlar haberi duymayanlara iletince Kusem’in konağı Mekkelilerin akınına uğradı.</p>
			<p class="a_Paragraf_E">Öğle vakti halk, namaz için Kâbe’de İmam Hüseyin’i beklemeye başladı.</p>
			<p class="a_Paragraf_E">Yürekler pır pır çarpıyordu…</p>
			<p class="a_Paragraf_E">Biraz sonra İmam Hüseyin, bir grup insanla birlikte geldi. Halk O’nu derin bir ihtiram ile karşıladı. Medine Mescidinde olduğu gibi Kâbe’de de İmam, İmam Hüseyin’di.</p>
			<p class="a_Paragraf_E">O’nu en öne geçirdiler, onda dedesinin sesini dinleyeceklerdi.</p>
			<p class="a_Paragraf_E">Bir zamanlar dedesinin bir başına namaz kıldığı Kabe’nin önünde durdu. Arkasında mahşeri bir kalabalık saf bağladı.</p>
			<p class="a_Paragraf_E">Namazdan sonra İmam Hüseyin, Kabe’deki kalabalığa hitap etti.</p>
			<p class="a_Paragraf_E">“Ey Müslümanlar! Unutmayın Âlemlere rahmet olan Nebi bir güneş gibidir, herkesi aydınlatır. O sadece Haşimoğullarına ya da Kureyş’e gelmemiştir. Hicaz halkına gelmemiştir. Habeşli Bilal’la, İranlı Selman’ı ve Rum diyarının Süheybi’ni de aydınlatmıştır o güneş…</p>
			<p class="a_Paragraf_E">Ey Müslümanlar! Karşınızdaki insan Kevser’in oğludur.</p>
			<p class="a_Paragraf_E">Gördüğünüz kişi Haydar’ın oğludur. Babam zalime boyun eğmedi, ben de eğmem, eğersem izzetimi yitiririm.</p>
			<p class="a_Paragraf_E">Babam ihanetlerle örülü dünyaya ilkeler bıraktı.”</p>
			<p class="a_Paragraf_E">Mekkeliler, İmam Hüseyin’in arkasında namaz kılmaktan ve sonrasında onu dinlemekten oldukça memnundular.</p>
			<p class="a_Paragraf_E">İmam Hüseyin’in aralarında olması onlar için ziyadesi ile heyecan vericiydi.</p>
			<p class="a_Paragraf_E">Neredeyse yarım asırdan beri böyle bir duygu, böyle bir an yaşamamışlardı. Aralarından yaklaşık 50 yıl önce ayrılan Allah Resulü’ne olan hasret ve özlemlerini onunla gideriyorlardı.</p>
			<p class="Yildiz_E">***</p>
			<p class="a_Paragraf_E">Medine Valisi Velid, Hazreti Hüseyin konusundaki ihmalinden dolayı görevden alınmış, yerine vali olarak Mervan atanmıştı.</p>
			<p class="a_Paragraf_E">Mervan, Medine valiliği ile yetinecek bir insan değildi. Bölge valisi gibi görev yapıyordu. İmam Hüseyin’in biatı ya da ortadan kaldırılması konusunda Mekke valisine sürekli baskı yapıyordu. Mervan, İmam Hüseyin’i yakın takibe aldırmıştı.</p>
			<p class="a_Paragraf_E">Mekke Valisi Yahya, İmam Hüseyin Mekke’ye geldiği günden beri tedirgindi. Ama ona müdahale etmeye gönlü razı olmuyordu. Yezit’in casusları, İmam Hüseyin’in her bir halini günü gününe Yezit’e ulaştırıyordu.</p>
			<p class="a_Paragraf_E">Bir gün beklenen oldu ve Mekke Valisi Yahya da azledildi.</p>
			<p class="Yildiz_E">***</p>
			<p class="a_Paragraf_E">Günler Mekke’de akıp gidiyordu. İmam Hüseyin Kabe’de namazları kıldırıyor, hemen her namazdan sonra da etrafını saran kalabalığa hitap ediyordu.</p>
			<p class="a_Paragraf_E">Hac mevsimi yaklaşıyordu.</p>
			<p class="a_Paragraf_E">Baharla birlikte coşan nehirler gibi her bir koldan akan insanlarla, Mekke her geçen gün kalabalıklaşıyordu.</p>
			<p class="a_Paragraf_E">Gelenler yeni haberlerle geliyordu…</p>
			<p class="a_Paragraf_E">“Muaviye’nin vefatından sonra Kufelilerin kendi valilerine başkaldırdığı; Yemen ve Basra gibi illerde de durumun oldukça nazik olduğu Mekke’ye ulaşan haberler arasındaydı.</p>
			<p class="a_Paragraf_E">İmam Hüseyin’in Kabe’de kıldırdığı namazlar, namaz sonrası yaptığı sohbetler yeni Vali Amr’ı da tedirgin ediyordu. Ama müdahaleyi de göze alamıyordu.</p>
			<p class="a_Paragraf_E">Ağabeyi Hazreti Hasan’ın zehirlenmesinden sonra Hazreti Hüseyin yeme içmesine azami dikkat gösteriyordu.</p>
			<p class="a_Paragraf_E">Bir gece yatsı namazı sonrası Kabe’den, Kusem’in evine gelirken, takip edildiğini fark etti.</p>
			<p class="a_Paragraf_E">Dünya gittikçe Ehl-i Beyt’e daralıyordu.</p>
			<p class="a_Paragraf_E">O günlerin birinde, uzaklardan geldiği her halinden belli olan, son derece yorgun ve bitkin bir adamı İmam Hüseyin’in huzuruna çıkardılar.</p>
			<p class="a_Paragraf_E">Adam; “Ya İmam! Size Kufelilerin selamını getirdim.” diye başladı sözlerine.</p>
			<p class="a_Paragraf_E">İmam Hüseyin Kufe lafını duyunca irkildi.</p>
			<p class="a_Paragraf_E">Babasını elinden, hilafeti ağabeyinden alan şehirdi Kufe…</p>
			<p class="a_Paragraf_E">Kufe’den gelen elçi: “Sizin, Yezit’e biat etmemek için Allah’ın harimi olan Kabe’ye sığındığınızı öğrenen sevenleriniz, sizi Kufe’ye bekliyorlar.”</p>
			<p class="a_Paragraf_E">Heybesini imam Hüseyin’in önüne boşaltarak; “Bunlar size yazılan mektuplar.” dedi.</p>
			<p class="a_Paragraf_E">İmam Hüseyin mektupların birkaçını eline aldı, şöyle bir göz gezdirdi…</p>
			<p class="a_Paragraf_E">“Biz kendimizi senin biatına bağladık, senin yanında ölmeyi göze aldık. Senin yüzünden cumada, cemaatte bulunmamaktayız. Hemen yanımıza gel.”</p>
			<p class="a_Paragraf_E">“Haydi, gel artık! Bütün halk seni gözlüyor. Onların senden başka imamı yok...”</p>
			<p class="a_Paragraf_E">“Senin geleceğini haber alırsak seni karşılamaya çıkarı sana Şam’da kavuşuruz inşallah. Senin yanında yüz bin kişi bulunacaktır…”</p>
			<p class="a_Paragraf_E">“Her taraf yeşerdi, meyveler yetişti, kuyuların suyu çoğaldı, hemen gel.”</p>
			<p class="a_Paragraf_E">“Senin için askerler ve yardımcılar hazırlanmıştır. Acele gel, vesselam.”</p>
			<p class="a_Paragraf_E">Mektuplar bu minvalde uzayıp gidiyordu.</p>
			<p class="a_Paragraf_E">İmam Hüseyin ben bir düşüneyim diyerek gelen ulağı yola vurdu.</p>
			<p class="a_Paragraf_E">O günden sonra mektupların ve elçilerin ardı arkası kesilmedi…</p>
			<p class="a_Paragraf_E">Basralı Ehl-i Beyt taraftarları da elçiler ve mektuplar göndererek İmam Hüseyin’i Basra’ya davet ediyorlardı.</p>
			<p class="a_Paragraf_E">Kufeliler, sonraki günlerde de heybeler dolusu mektuplar gönderdiler.</p>
			<p class="a_Paragraf_E">Mektuplarında Kufe valisinin arkasında namaz kılmadıklarını, kendisini acele beklediklerini yazıyorlardı.</p>
			<p class="a_Paragraf_E">Mekke’de de durum gittikçe nazikleşiyordu. Çember her geçen gün daralıyor, takipler açıktan açığa yapılıyordu.</p>
			<p class="a_Paragraf_E">İmam Hüseyin, Kufelilerin ısrarlı talepleri karşısında Müslim bin Akil’i Kufe’ye göndermeye karar verdi.</p>
			<p class="a_Paragraf_E">Müslim, amcası Akil’in oğluydu.</p>
			<p class="a_Paragraf_E">Akil, diğer kardeşlerine göre çok geç iman etmişti. En küçük kardeşi İmam Ali, o sevimli haliyle daha 7-8 yaşlarında Kabe’de Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>arkasında namaz kılarken, bir diğer kardeşi Cafer, Habeş kralı Necaşi’nin karşısında yanık sesiyle gözyaşları içerisinde Meryem Suresini okuyarak kralın gönlünü fethederken; Akil’in ruhu hala karanlıklar içerisindeydi.</p>
			<p class="a_Paragraf_E">Aslında o Resulullah’ı <span class="_aleyhisselam-_E _idGenCharOverride-1">(sallallahu aleyhi ve sellem) </span>seviyordu.</p>
			<p class="a_Paragraf_E">Işığı seviyordu.</p>
			<p class="a_Paragraf_E">Aydınlığı seviyordu. Işığın arkasındaki ufuğu seviyordu.</p>
			<p class="a_Paragraf_E">Kardeşleri aydınlığa koşarken Akil’in karanlıkta kalmakta ısrar edişi, belki de babası Ebu Talip’i bir başına yalnız bırakmak istememiş olmasındandı.</p>
			<p class="a_Paragraf_E">Akil, gönülsüz katıldığı Bedir Savaşı’nda esir düşmüş, fakir olduğu için kurtuluş akçesi ödeyememiş; Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>talebi üzerine onun fidyesini o gün yine esirler arasında bulunan Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>amcası Hazreti Abbas ödemişti.</p>
			<p class="a_Paragraf_E">Allah Resulü’nün bu yakın ilgisi, içindeki kıvılcımı ateşe dönüştürmüş ve Hudeybiye ’den sonra Müslüman olmuştu. </p>
			<p class="a_Paragraf_E">İşte İmam Hüseyin’in Kufe’ye göndermek istediği Müslim böyle bir babanın evladıydı. Babası gibi korkusuzdu, gözü pekti…</p>
			<p class="a_Paragraf_E">İmam Hüseyin ona;</p>
			<p class="a_Paragraf_E">“Ey amcamın oğlu! Seni Kufe’ye göndereceğim, Kufelilerin görüşlerinin hangi noktada toplandığına bak!</p>
			<p class="a_Paragraf_E">Eğer onlar bana gönderdikleri mektuplardaki sözleri üzere ise hemen bana yaz, yanına gelmekte acele edeyim. Eğer durum başka türlü ise sen dönmekte acele et.” dedi</p>
			<p class="a_Paragraf_E">Ertesi gün ortalık ağarmadan Müslim bin Akil’i yola vurdu.</p>
			<p class="a_Paragraf_E">Umutlu bakışlar artık uzaklara, Kufe ufuklarına çevrilmişti. Müslim’den gelecek iyi bir haber zulüm çarkını tersine çevirebilirdi. Bir zamanlar Mekke’de bunalan Müslümanların gözü Medine’den gelecek haberlere çevrildiği gibi; Mekke’deki Ehl-i Beyt fertlerinin gözü de Müslim’den gelecek haberdeydi.</p>
		</div>
	</body>
</html>
