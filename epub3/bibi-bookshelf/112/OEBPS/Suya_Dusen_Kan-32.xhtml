<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-32</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-29" class="Baslik_1">Veda Haccı</p>
			<p class="ilk_harf"><span class="_idGenDropcap-1">M</span>uharremin beşinci günü rüzgâr şiddetini iyice artırmıştı. Yatsı namazından çıkanlar yine el fenerlerini yaka söndüre Derviş Odası’na doğru gidiyorlardı.</p>
			<p class="a_Paragraf_E">Dereler, tepeler, ovalar uğulduyordu.</p>
			<p class="a_Paragraf_E">Köyü çevreleyen tepelerden sanki binlerce kurt, başını uzatmış uluyordu.</p>
			<p class="a_Paragraf_E">Köye bitişik koruluktaki yapraksız kavaklar, kefene sarılmış hayaletler gibi duruyorlardı.</p>
			<p class="a_Paragraf_E">Faik Dede, Bekir Ağa, Deli Mehmet, Kadı İbrahim, Kadı Murat, Tahirlerin Hakkı Hüseyin, Ali Yüksel, Hacı Kadir, Âmâ Kara Mustafa, Aziz Amca, Babam, Niyazi Dayı, Emin Şen tam tekmil odadaki yerlerini aldılar.</p>
			<p class="a_Paragraf_E">Baştan beri gelenler hemen hiç fire vermiyorlardı. Üstelik de her geçen gün gelenlerin sayısı artıyor, odada oturacak yer bulunmuyordu. Geç gelenler geri dönmek zorunda kalıyorlardı.</p>
			<p class="a_Paragraf_E">Hacı Kadir, “Dışarda kar soğuğu var, kar geliyor yine.” dedi.</p>
			<p class="a_Paragraf_E">Faik Dede; “E… kış çöktü bi kere gayri, canını sevdiğim geldi mi gitmek bilmez.”</p>
			<p class="a_Paragraf_E">Hakkı Hüseyin söze girdi; “Pılısını pırtısını toplayıp geldi, köye yerleşti, Mart’a kadar burada.”</p>
			<p class="a_Paragraf_E">Yaşlılar arasında kış muhabbeti bu minvalde sürüp giderken odanın cümle kapısı açıldı. Gelen Mehmet Hocaydı.</p>
			<p class="a_Paragraf_E">Dolgun yanakları yine al al olmuştu.</p>
			<p class="a_Paragraf_E">Gençler ayağa kalkarak; yaşlılar oturdukları yerlerde doğrularak karşıladılar Hocayı.</p>
			<p class="a_Paragraf_E">Mehmet Hoca utangaç bir insandı. “Yapmayın böyle, ben çok mahcup oluyorum.” dedi.</p>
			<p class="a_Paragraf_E">Deli Mehmet sözünü yine esirgemedi:</p>
			<p class="a_Paragraf_E">“Hocam! Bir sohbetinizde siz anlatmıştınız, adını unuttum ama sahabenin büyüklerinden biri, bir gün Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>bulunduğu topluluğa geldiğinde;</p>
			<p class="a_Paragraf_E">Peygamberimiz; “Efendinize ayağa kalkınız.” buyurmuş.</p>
			<p class="a_Paragraf_E">“O sahabe, biz kim oluyoruz?” dedi Mehmet Hoca.</p>
			<p class="a_Paragraf_E">Deli Mehmet, itirazını sürdürecek gibi oldu ama vazgeçti.</p>
			<p class="a_Paragraf_E">Kim bilir belki de, “Sahabeler, kendi efendilerinin önünde kalkıyorlarsa, sen de bizim efendimizsin.” diyecekti ama nedense vazgeçti.</p>
			<p class="a_Paragraf_E">Mehmet Hoca, kaldığı yerden devam etti anlatmaya:</p>
			<p class="a_Paragraf_E">“Muhacir Müslümanlar Medine’ye geleli dokuz yıl olmuştu.</p>
			<p class="a_Paragraf_E">Medine’de günler akıp gidiyor, Bilal, günde beş vakit inananları namaza davet ediyor, Allah’ın Resulü mihrabında namaz kıldırıyor, namaz sonrası ashabına konuşuyordu. Meleklerin uğrak yeriydi Medine. Göklerden yere aralıksız vahiy yağmurları iniyor, yerden göklere dua ve niyazlar yükseliyordu.</p>
			<p class="a_Paragraf_E">O yıl hac, farz kılınmıştı.</p>
			<p class="a_Paragraf_E">Hicretin 10. yılına gelindiğinde Medine’de Hac hazırlıkları başladı.</p>
			<p class="a_Paragraf_E">Bu Allah Resulü’nün ilk haccıydı. Ama kimseler bunun aynı zamanda Allah Resulü’nün son haccı olduğunu bilmiyordu. Bütün Hicaz’ı, Allah Resulü ile birlikte hac yapma heyecanı sarmıştı.</p>
			<p class="a_Paragraf_E">Allah’ın Yüce Peygamberi, Muhacir ve Ensar’la Medine’den yola çıktılar.</p>
			<p class="a_Paragraf_E">Etraf kabilelerden duyanlar akın akın bu kutlu kafileye koşuyordu.</p>
			<p class="a_Paragraf_E">Her an yeni kolların katılımıyla suları kabaran aydınlık bir nehir gibi artıyordu kalabalık.</p>
			<p class="a_Paragraf_E">Yıllar önce derin bir hicranla ve hasret duygusu ile ayrılanlara Mekke bu sefer kollarını açıyor, gökleri kucaklayan Hira Nur Dağı, inananların üzerine nurlar saçıyordu.</p>
			<p class="a_Paragraf_E">Meleklerin kuşatıcılığındaki müminler, yüzü bir dolunay gibi parlayan İki Cihan Güneşi’nin arkasından Mekke’ye doğru akıyorlardı.</p>
			<p class="a_Paragraf_E">Kafile gözün alamayacağı kadar kalabalıktı. Aydınlık bir okyanusa boşalan nehirler gibi; inananlar, her bir koldan Mekke’ye doğru akıyordu.</p>
			<p class="a_Paragraf_E">Şehirlerin anası, yıllar önce arkalarından karalar bağladığı evlatlarına, vadinin zambağı gibi yaprak yaprak kollarını açıyordu.</p>
			<p class="a_Paragraf_E">Manzara muhteşemdi.</p>
			<p class="a_Paragraf_E">Tekbirler, telbiyeler Mekke dağlarında yankılanıyordu.</p>
			<p class="a_Paragraf_E">Önden gidenler, gül devrini görmeyenler Yasirler, Sümeyyeler, Lübeyneler, Mus’ablar, Hazreti Haticeler Mekke dağlarında yankılanan bu coşkulu sesleri duyuyorlar mıydı?</p>
			<p class="a_Paragraf_E">“Allahüekber!!! Allahüekber!!!”</p>
			<p class="a_Paragraf_E">Herkes Allah Resulü’ne daha yakın olmak için can atıyor, ateşin etrafında dönen kelebekler gibi İki Cihan Serveri’nin civarında pervane oluyorlardı.</p>
			<p class="a_Paragraf_E">Kalpler onun sevgisiyle dolup, taşıyordu.</p>
			<p class="a_Paragraf_E">Allah’ın Peygamberi, parlak tüylü Kusva’nın üzerinde, nurdan bir kalabalığın arasında yüzer gibi, koşar gibi giriyordu Mekke’ye.</p>
			<p class="a_Paragraf_E">Uzaklardan Hira O’nu selamlıyor, Sevr O’nu bağrına basıyordu.</p>
			<p class="a_Paragraf_E">“Lebbeyk! Allahümme Lebbeyk!...</p>
			<p class="a_Paragraf_E">Davetine geldim Allah’ım! Buyur Allah’ım! İşte özümle, sözümle sana geldim Allah’ım! Ey ortağı olmayan Allah’ım! Hamd senin, nimet senin, mülk de senin, yoktur senin ortağın.” sesleri yeri göğü inletiyordu.</p>
			<p class="a_Paragraf_E">Çöller, dağlar, ufuklar yankılanıyordu bu seslerle. Bir ses ve ışık şölenine dönmüştü Mekke.</p>
			<p class="a_Paragraf_E">Allah’ın Resulü Kabe’yi görünce; “Allah’ım Selam sensin, esenlik sendendir. Ey Rabbimiz! Bizi selam ile karşıla. Allah’ım bu beytinin şerefini, ululuğunu, heybetini artır. Ona tazimde bulunanları da yücelt, iyiliklerini artır.” diye dua ettiler.</p>
			<p class="a_Paragraf_E">Müzdelife’de, Arafat’ta yüz binlerle dua dua yalvardılar.</p>
			<p class="a_Paragraf_E">Sonsuz baharların beyaz kelebekleri Kâbe’nin etrafında kanatlandılar. Safa ile Merve arasında gidip geldiler.</p>
			<p class="a_Paragraf_E">Allah’ın Son Peygamberi, Arafat’ta ayrılık kokan sözlerle yüz binlere hitap ettiler:</p>
			<p class="a_Paragraf_E">“Ey insanlar! Sözümü iyi dinleyiniz! Bilmiyorum, belki bu seneden sonra sizinle burada bir daha buluşamayacağım.</p>
			<p class="a_Paragraf_E">Ashabım! Muhakkak Rabbinize kavuşacaksınız. O da sizi yaptıklarınızdan dolayı sorguya çekecektir. Sakın benden sonra eski sapıklıklara dönmeyiniz ve birbirinizin boynunu vurmayınız! Bu vasiyetimi, burada bulunanlar, bulunmayanlara ulaştırsın. Olabilir ki burada bulunan kimse bunları daha iyi anlayan birisine ulaştırmış olur.</p>
			<p class="a_Paragraf_E">Ey müminler! Benden sonra küfre dönmeyin, birbirinin boynunu vuran kafirler haline gelmeyin. Size, sımsıkı sarıldığınız sürece asla hak yoldan uzaklaşmayacağınız, Allah’ın kitabı Kur’ân’ı ve Resulü’nün sünnetini bırakıyorum. Bunlarla amel ediniz, davranışlarınıza Kur’ân ve sünneti yansıtınız. Bir de soyumdan yakınlarımı, Ehl-i Beytimi bırakıyorum.</p>
			<p class="a_Paragraf_E">Müminler! Sözümü iyi dinleyiniz ve iyi belleyiniz! Müslüman Müslüman’ın kardeşidir ve böylece bütün Müslümanlar kardeştirler…</p>
			<p class="a_Paragraf_E">Ey insanlar! Rabbiniz birdir. Babanız da birdir. Hepiniz Adem’in çocuklarısınız, Adem ise topraktandır. Arapın Arap olmayana, Arap olmayanın da Arap üzerine üstünlüğü olmadığı gibi; kırmızı tenlinin siyah üzerine, siyahın da kırmızı tenli üzerinde bir üstünlüğü yoktur. Üstünlük ancak takvada, Allah’tan korkmaktadır.</p>
			<p class="a_Paragraf_E">Ey İnsanlar! Yarın beni sizden soracaklar, ne diyeceksiniz? </p>
			<p class="a_Paragraf_E">Yüz binler gözyaşları içinde haykırdı:</p>
			<p class="a_Paragraf_E">“Allah’ın elçiliğini ifa ettiniz, vazifenizi hakkıyla yerine getirdiniz, bize vasiyet ve nasihatte bulundunuz, diye şahadet ederiz!”</p>
			<p class="a_Paragraf_E">Bunun üzerine Kainatın Efendisi <span class="_aleyhisselam-_E _idGenCharOverride-1">(sallallahu aleyhi ve sellem) </span>şahadet parmağını kaldırdı, sonra da cemaatin üzerine çevirip indirerek:</p>
			<p class="a_Paragraf_E">“Şahit ol yâ Rab! Şahit ol yâ Rab! Şahit ol yâ Rab!”</p>
			<p class="a_Paragraf_E">Allah Resulü sözlerini tamamlamıştı ki; “Bugün size nimetimi tamamladım ve sizin için din olarak İslam’dan razı oldum” ayeti indi.</p>
			<p class="a_Paragraf_E">Veda Hutbesini dinleyenlerin arasında İmam Ali ve Hazreti Fatımatü’z Zehra da vardı.</p>
			<p class="a_Paragraf_E">Bütün insanların bayram ettiği günde Canparçası üzgündü.</p>
			<p class="a_Paragraf_E">İmam Ali; “Ya Fatıma! Seni üzüntülü görüyorum, neyin var?” dedi.</p>
			<p class="a_Paragraf_E">“Ey Amcaoğlu gönlüm daralıyor, babam her vesile ile vedadan söz ediyor. Bir müddet önce Muaz bin Cebel’i Yemen’e uğurlarken, ‘belki beni bir daha göremezsin’ demişti, bugün yine ‘Belki bu seneden sonra sizinle burada bir daha buluşamayacağım.’ dedi. Ey Amcaoğlu! Bu sözler ayrılık kokuyor.”</p>
			<p class="a_Paragraf_E">İmam Ali onu teselli etmeye çalışsa da onun da ruhunda fırtınalar kopuyordu.</p>
			<p class="a_Paragraf_E">Allah Resulü Veda Haccı’nı tamamladıktan sonra yine on binlerle Medine’ye doğru yola koyuldular.</p>
			<p class="a_Paragraf_E">Gadir Hum denilen mevkide konakladılar.</p>
			<p class="a_Paragraf_E">Burada etrafındakilere;</p>
			<p class="a_Paragraf_E">“Ben sadece bir insanım, yakında Allah’ın meleği gelecek, beni davet edecek, ben de gideceğim, size iki şey bırakıyorum: Biri Allah’ın kitabı ki nur ve hidayet onda… Öbürü de Ev Halkım/Ehl-i Beytim… Onları koruyunuz ve her işte daima Allah’ı hatırlayınız!”</p>
			<p class="a_Paragraf_E">Artık her şey veda haykırıyordu.</p>
			<p class="a_Paragraf_E">Sonra İmam Ali’nin elini kaldırarak;</p>
			<p class="a_Paragraf_E">“Ben kimin mevlası isem Ali de onun mevlasıdır/Ben kimin dostu isem Ali de onun dostudur.” buyurdular.</p>
		</div>
	</body>
</html>
