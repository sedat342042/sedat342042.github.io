<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-9</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-8" class="Baslik_1">Kadınlık Ufkunun Üveyki Fatımatü’z Zehra</p>
			<p class="ilk_harf"><span class="_idGenDropcap-1">İ</span>kinci gün kar yağmura çevirmişti. Gökler, köye boşalıyordu sanki.</p>
			<p class="O_Paragraf">Bağbozumunu çoktan geride bırakmış üryan bağlar ve bahçeler biteviye ıslanıyordu.</p>
			<p class="a_Paragraf_E">Şimşekler göğü yarıyor, bulutlar şelaleler gibi boşalıyordu.</p>
			<p class="a_Paragraf_E">Hava dünkü kadar soğuk değildi. Poyrazla karışık yağan yağmur, kar ayazını alıp götürmüştü.</p>
			<p class="a_Paragraf_E">Yatsı namazından çıkanlar yine Derviş Odası’na doğru yürümeye başladılar. O kısacık yolda bile insanlar göle girip çıkmış gibi sırılsıklam olmuşlardı.</p>
			<p class="a_Paragraf_E">Göğü birden kıpkızıl müthiş bir şimşek yardı. Sanki kanatları alevden bir melek iniyordu gökten.</p>
			<p class="a_Paragraf_E">Derviş Odası’nın ışığı yanıyordu. Yağmurda ıslanmanın riskini göze alamayan Deli Mehmet Dayı ile Kadı Hasan sobayı yakmışlardı.</p>
			<p class="a_Paragraf_E">Oda’nın cümle kapısına gelenler sundurmanın altından Sarı Dede’ye Fatihalarını okuyarak yukarıya çıktılar.</p>
			<p class="a_Paragraf_E">İnsanlar sobanın başında birikmişken Mehmet Hoca’nın geldiğini görünce herkes saygıyla yerine geçip oturdu.</p>
			<p class="a_Paragraf_E">Mehmet Hoca da her zamanki yerini aldı.</p>
			<p class="a_Paragraf_E">“Bugün bir hayli yol almamız lazım.” dedi.</p>
			<p class="a_Paragraf_E">Deli Mehmet Dayı; “Hocam! Yeter ki sen anlat, biz sabaha kadar dinleriz.” dedi.</p>
			<p class="a_Paragraf_E">Mehmet Hoca, ona ‘sağol’ anlamında tatlı bir tebessüm göndererek başladı:</p>
			<p class="a_Paragraf_E">“Mekke’nin taze kuşluk ışıklarında yıkandığı bir gün… Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>yeryüzü yıldızları olan sahabeleri ile sohbet ediyordu. Allah Resulü’nün sohbetlerinde insibağ vardı. Dinleyenler diriliyor, ölü gönüller kendine geliyordu. Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem)</span> sözlerinden, gözlerinden, yüz hatlarından öyle bir ruh ve mana akışı hasıl oluyordu ki onunü, muhataplarına kazandırdıklarını başka hiçbir kimsenin ve hiçbir kitabın kazandırması mümkün değildi.</p>
			<p class="a_Paragraf_E">Huzur-u ilahîde iki büklüm oluşu, kalbinin haşyetle çarpışı ve yanaklarının gözyaşlarıyla ıslanışının yaydığı manevi havayı, o mecliste bizzat bulunmadan, o atmosfere girmeden ve onunla diz dize gelmeden teneffüs edebilmek imkânsızdı.</p>
			<p class="a_Paragraf_E">Allah Resulü o gün ne demişti, ne anlatmıştı bilemiyoruz.</p>
			<p class="a_Paragraf_E">Gözlerinin önünde alevler belirmişti de cehennemi mi tasvir etmişti?</p>
			<p class="a_Paragraf_E">Yoksa mahşeri görmüştü de; defterlerin uçuşunu, insanların birbirlerinden kaçışını mı anlatmıştı?</p>
			<p class="a_Paragraf_E">Ya da Kur’andan ayetler mi okumuştu?</p>
			<p class="Siirler_E">“Güneş dürüldüğü zaman…<br/>Yıldızlar kararıp döküldüğü zaman,<br/>Dağlar yürütüldüğü zaman,<br/>Denizler kaynatıldığı zaman,<br/>Ve diri diri toprağa gömülen kız çocuğuna;<br/>Suçun neydi diye sorulduğu zaman…”</p>
			<p class="a_Paragraf_E">Neden masum kız çocuklarına soruluyordu? Yoksa onları diri diri gömen günahkârlar muhatap mı alınmıyordu?</p>
			<p class="a_Paragraf_E">Sohbetin tesiriyle, geçmiş günlerinde yaptıklarının vicdan azabında yanan bir sahabi, inler gibi kesik kesik konuşmaya başladı.</p>
			<p class="a_Paragraf_E">Adamın anlattıklarını dinledikçe Allah Resulü’nün yanaklarından yaşlar süzülüyordu.</p>
			<p class="a_Paragraf_E">Adam çökmüş, adam bitmişti.</p>
			<p class="a_Paragraf_E">Kelimeler korlaşıyordu dudaklarında. Sanki ateşleri avuçluyordu.</p>
			<p class="a_Paragraf_E">“Ben yandım siz yanmayın.” der gibiydi.</p>
			<p class="a_Paragraf_E">Gözyaşları sel olmuştu.</p>
			<p class="a_Paragraf_E">“Dur.” dediler adama “Yeter artık anlatma! Allah Resulü’nü perişan ettin.”</p>
			<p class="a_Paragraf_E">Adam da ağlıyordu, adama “dur” diyenler de.</p>
			<p class="a_Paragraf_E">Yetim yürekler gözyaşlarında tutuşuyor, yeni bir dünya gözyaşlarından doğuyordu.</p>
			<p class="a_Paragraf_E">Şefkat peygamberi, “anlat.” dedi, “Bir kere daha anlat.”</p>
			<p class="a_Paragraf_E">İstiyordu ki imanın, insanlığa getirdiği güzellikler iyice anlaşılsın.</p>
			<p class="a_Paragraf_E">Nar olmadan nur olmazdı.</p>
			<p class="a_Paragraf_E">Adamın bir kere daha anlatmaya mecali yoktu ama Allah Resulü, “anlat” demişti bir kere.</p>
			<p class="a_Paragraf_E">“Arkasından tekmeledim, bacaklarıma sarıldı, itekledim, kuyuya ittim…</p>
			<p class="a_Paragraf_E">Geri döndüm evime doğru giderken karanlıkta hala ‘babacığım, babacığım’ seslerini duyuyordum.”</p>
			<p class="a_Paragraf_E">Adamı kolundan tuttular ve dışarı çıkardılar.</p>
			<p class="a_Paragraf_E">Allah’ın Resulü gün boyunca bu olayı hatırladıkça ağladı, ağladı...</p>
			<p class="a_Paragraf_E">İşte, kız çocuklarıyla ilgili bu acımasız törelerin sürüp gittiği günlerde doğdu Hazreti Fatıma…</p>
			<p class="a_Paragraf_E">O yıl, yangından ve sonrasındaki sellerden zarar gören Kabe, yıkılmış yeniden yapılıyordu.</p>
			<p class="a_Paragraf_E">Oğlu İsmail’le birlikte ilk inşa edilişinde Hazreti İbrahim aleyhisselam’ın;</p>
			<p class="a_Paragraf_E">“Allah’ım! Sana bir beyt inşa ediyoruz, tarafımızdan kabul buyur!” dediği Allah’ın evi, 605 yılında yeniden yapılırken, gelecekte medeniyetler kuracak evin azize annesinin dünyaya gelmesi elbette tesadüf değildi.</p>
			<p class="a_Paragraf_E">Biri Allah’ın evi, diğeri Resulü’nün Ev Halkı’nın göz bebeği idi.</p>
			<p class="a_Paragraf_E">Fatıma, ebedlere kadar açık kalacak olan bir kapıydı. Bir Kevser’di. Bir ırmaktı.</p>
			<p class="a_Paragraf_E">Fatıma bolluktu, bereketti.</p>
			<p class="a_Paragraf_E">Peygamberimiz’in oğulları Kasım ve Abdullah vefat edince Mekke müşriklerinden bazıları ‘soyu kurudu, nesli kesildi, onun neslini devam ettirecek kimse kalmadı’ anlamında, ‘ebter’ demişlerdi Nebiler Nebisine.</p>
			<p class="a_Paragraf_E">Bunun üzerine Kevser Suresi nazil olmuştu:</p>
			<p class="a_Paragraf_E">“Habibim! Asıl sana ‘soyu kurudu’ diyenler ebter’dir.”</p>
			<p class="a_Paragraf_E">Pek çok müfessir buradaki muradın, “Habibim! Senin soyun kesik olamaz, çünkü biz sana Kevser’i verdik.” manasında olduğunu düşünür. Her ne kadar Kevser, dünyada ve ukbada pek çok hayır, bolluk, bereket anlamında ise de; Peygamberimiz’in soyunun Hazreti Fatıma’dan devam etmesi münasebetiyle Kevser’in bir manası, belki de en önemli manalarından birisi Hazreti Fatıma’dır.</p>
			<p class="a_Paragraf_E">Onun içindir ki Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span> Hazreti Fatıma’yı bir başka sevdi.</p>
			<p class="a_Paragraf_E">Fatıma sevgisi, çöldeki çığlıklara bir isyandı.</p>
			<p class="a_Paragraf_E">Vahşete bir isyandı.</p>
			<p class="a_Paragraf_E">Çünkü o yıllarda bir kızları olduğu haberini alan babaların suratları düşüyor, gölgeleniyor ve kapkara kesiliyordu.</p>
			<p class="a_Paragraf_E">Baba, utancından günlerce evinden dışarı çıkmıyordu.</p>
			<p class="a_Paragraf_E">Kız çocukları kendi katilleri ile yıllarca aynı çatı altında yaşıyordu. Ve sonra bir gün “babaları” onları ellerinden tutup “Haydi seni dayına götüreceğim.” diyordu. Ama kısa süre sonra baba eve yalnız dönüyordu; küçük kız, çöldeki isimsiz binlerce kuyudan birinin dibinde yatıyordu.</p>
			<p class="a_Paragraf_E">Nice kız çocukları, attıkları adımların son adımları, aldıkları nefeslerin son nefesleri olduğunu bilmeden babalarının önünde seke zıplaya koşturarak uzaklaşıyorlardı evlerinden. Anneleri yaşlı gözlerle bakıp kalıyordu arkalarından.</p>
			<p class="a_Paragraf_E">Geceleri, kız çocuklarının feryatları çığlıklaşıyordu kızgın çöllerde.</p>
			<p class="a_Paragraf_E">Halbuki Fatımatü’z Zehra doğduğunda Allah Resulü; “Kızım, benim koklayacağım bir çiçektir, ben kızlar babasıyım.” demişti.</p>
			<p class="a_Paragraf_E">Allahın Resulü, “Ben kızlar babasıyım.” diyerek bütün kızları kurtarıyordu.</p>
			<p class="a_Paragraf_E">Ali ve Fatımatü’z Zehra…</p>
			<p class="a_Paragraf_E">Vahiy evinin bu iki çiçeği aynı evde büyüyordu.</p>
			<p class="a_Paragraf_E">Bir gün…</p>
			<p class="a_Paragraf_E">Yeryüzünde ışığın ilk yandığı kutlu evde Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span> ve soylu kadın Hazreti Hatice namaz kılıyorlardı...</p>
			<p class="a_Paragraf_E">On yaşına henüz yeni basmış olan aslan yavrusu Ali, seslere, şekillere ve hareketlere hayran bir halde onları seyrediyordu.</p>
			<p class="a_Paragraf_E">Namaz bitince sordu;</p>
			<p class="a_Paragraf_E">“Bu nedir?”</p>
			<p class="a_Paragraf_E">Bu ibadettir: Allah’a ibadet… Allah’ın, Peygamberi vasıtasıyla bildirdiği gerçek dinin ibadeti.</p>
			<p class="a_Paragraf_E">Işıklar bir sönüp bir yanıyor; her şey bir görünüp bir kayboluyordu. Yüzüne bakmalara kıyılamayan o sevimli aslan yavrusu, karanlığa hiç bulaşmadan aydınlıklara dalıveriyor, küfürle hiç tanışmadan doğrudan imanla tanışıyordu.</p>
			<p class="a_Paragraf_E">Hazreti Ali bir gölge gibi hep Allah’ın Resulü’nü takib ediyordu. Hiç ayrılmıyordu Kainatın Efendisi’nin yanından.</p>
			<p class="a_Paragraf_E">Panayırlarda, çarşılarda onun yanında, ondan hiç ayrılmayan bir çocuk görürseniz bilin ki o aslan yavrusu Ali’dir.</p>
			<p class="a_Paragraf_E">Sonraları talihliler arasına girecek olan Afif el-Kindi anlatıyor;</p>
			<p class="a_Paragraf_E">“Çocuklarıma kılık kıyafet almak için bir bayram öncesi Mekke’ye gelmiştim.</p>
			<p class="a_Paragraf_E">Peygamberimiz’in amcası Abbas’la birlikte Kabe’nin yanında oturuyorduk.</p>
			<p class="a_Paragraf_E">Güneş bir hayli yükselmişti.</p>
			<p class="a_Paragraf_E">Yüzü güneş gibi parlak, olgun bir delikanlı çıkageldi.</p>
			<p class="a_Paragraf_E">Önce şöyle bir gökyüzüne baktı.</p>
			<p class="a_Paragraf_E">Sonra Kâbe’ye doğru yöneldi.</p>
			<p class="a_Paragraf_E">Sonra, gözlerinde binlerce yıldızın parladığı sevimli mi sevimli gürbüz bir çocuk geldi, sağ yanına durdu.</p>
			<p class="a_Paragraf_E">Az sonra ay yüzlü bir kadın geldi, o da arkalarına durdu.</p>
			<p class="a_Paragraf_E">Olgun genç eğildi, arkadakiler de eğildi. O doğruldu, onlar da doğruldu, o secdeye gitti, onlar da gitti.</p>
			<p class="a_Paragraf_E">Ben, “Abbas! Vallahi ben büyük bir iş, şaşılacak bir şey görüyorum.” dedim.</p>
			<p class="a_Paragraf_E">“Evet doğrusu bu büyük bir iştir.” dedi, “Onların kim olduğunu biliyor musun?”</p>
			<p class="a_Paragraf_E">“Hayır.”</p>
			<p class="a_Paragraf_E">“O, olgun insan Hazreti Muhammed, yeğenim olur. Küçük çocuk Ali, kardeşim Ebu Talib’in oğludur. Kadın da Hazreti Hatice. Hüveylid’in kızı… Vallahi ben yeryüzünde bu dinden olan bu üç kişiden başka bilmiyorum.”</p>
			<p class="a_Paragraf_E">Üç kişi…</p>
			<p class="a_Paragraf_E">O günler öyleydi…</p>
			<p class="a_Paragraf_E">Kâbe’nin yalnız yıllarıydı…</p>
			<p class="a_Paragraf_E">Bir gün, kimsenin olmadığı bir saatte Allah’ın Resulü Hazreti Ali ile birlikte Kâbe’ye gittiler.</p>
			<p class="a_Paragraf_E">Allah’ın Resulü eğiliyor, sırtına Ali’yi çıkarıyor ve putların bulunduğu noktaya kadar yükseliyor aslan yavrusu…</p>
			<p class="a_Paragraf_E">Hazreti Ali öyle bir yere çıkmıştır ki kendi tabiriyle sanki ufukları kucaklıyordu. Kabe’nin üstünde bir put… Ali onu dürtüyor, itiyor düşürüyor, put kırılıyor.</p>
			<p class="a_Paragraf_E">Aslan yavrusu paganizmi pençeleriyle deviriyordu.</p>
			<p class="a_Paragraf_E">İslam’ın muhalefetteki ilk mektebi olan Daru-l Erkam, Mekke’ye hakim bir tepede, Safa’nın eteklerindeydi.</p>
			<p class="a_Paragraf_E">Bu kutlu evin bekçisi, bir aslan yavrusu olan Ali’ydi.</p>
			<p class="a_Paragraf_E">Uzaklardan bir karaltı görür görmez hemen koşarak içeri haber veriyordu.</p>
			<p class="a_Paragraf_E">Müşrikler Kabe’de kılınan namazlardan rahatsız oldukları için zaman zaman Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span> ve Hazreti Ali namazlarını kırlarda kılıyorlardı.</p>
			<p class="a_Paragraf_E">Hazreti Ali diyor ki:</p>
			<p class="a_Paragraf_E">Birgün “Sen, yakın akrabalarını âhiret azabıyla uyar!” âyeti nazil oldu. Resulullâh beni çağırdı:</p>
			<p class="a_Paragraf_E">“Ey Ali! Yüce Allâh en yakın hısımlarımı inzâr etmeyi emretti. Bu bana çok kaygı verdi. Biliyorum ki ben ne zaman kavmime bu işi açmaya kalksam, muhakkak hoşuma gitmeyen şeylerle karşılaşacağım. Bu sebeple bir müddet sustum. Bunun üzerine Cebrail -aleyhisselâm- bana geldi:</p>
			<p class="a_Paragraf_E">‘Yâ Muhammed! Eğer emrettiği şeyi yapmayacak olursan, Rabbin sana azâb edecektir!’ dedi. Yâ Ali! Bize, bir kap yemek hazırla ve üzerine de koyun budundan koy. Bir kap da süt getir. Sonra, Abdulmuttaliboğullarını çağır da onlarla konuşayım ve emrolunduğum şeyi kendilerine tebliğ edeyim.” buyurdu.</p>
			<p class="a_Paragraf_E">Hazreti Ali, Peygamber Efendimiz’in emri ile hazırladığı şeyleri onlara ikrâm etti. Bir kişinin bile kendi başına yiyebileceği az bir yemeğin kırk kişiyi doyurduğunu gören Ebû Leheb:</p>
			<p class="a_Paragraf_E">“Şaşılacak şey! Bizi büyük bir sihirle büyüledi! Doğrusu biz, bugünkü gibi bir sihir hiç görmedik!” dedi.</p>
			<p class="a_Paragraf_E">Böylece Resulullâh’ın konuşmasına imkân vermedi. Ebû Leheb’in sözü, Resulullâh Efendimiz’in çok ağırına gitmişti.</p>
			<p class="a_Paragraf_E">Sustu ve o mecliste hiç konuşmadı.</p>
			<p class="a_Paragraf_E">Orada bulunan herkes dağılıp gitti.</p>
			<p class="a_Paragraf_E">Ancak o, bu uğurda karşılaştığı sıkıntılara aldırmadan vazifesine devam etti. Ertesi gün akrabalarını tekrar topladı. Yine aynı zorluklarla karşılaştı. Daha sonra şöyle konuştu:</p>
			<p class="a_Paragraf_E">“<span class="italik_E">Hamd Allâh’a mahsustur. O’na hamdeder, yardımı da O’ndan dilerim. O’na inanır ve O’na tevekkül ederim. Şehâdet ederim ki Allâh’tan başka ilâh yoktur. O, birdir, eşi ve ortağı yoktur! Her halde otlak aramaya gönderilen kimse gelip de âilesine yalan söylemez. Vallâhi ben bütün insanlara yalan söylemiş olsam, yine size karşı yalan söylemem! Bütün insanları aldatmış olsam yine sizi aldatmam! Sizi kendisine dâvet ettiğim Allâh öyle bir Allâh’tır ki O’ndan başka hiçbir ilâh yoktur!</span></p>
			<p class="a_Paragraf_E"><span class="italik_E">Vallâhi sizler uyur gibi öleceksiniz! Uykudan uyanır gibi de dirilecek ve bütün yaptıklarınızdan hesaba çekileceksiniz. İyiliklerinizin mükâfatını görecek, kötülüklerinizin de cezâsını çekeceksiniz. Bunun sonucu ya temelli cennette ya da ebedî olarak cehenmemde kalmaktır. İnsanlardan ilk uyardığım kimseler sizlersiniz.</span></p>
			<p class="a_Paragraf_E"><span class="italik_E">Ey Abdülmuttaliboğulları! Vallâhi Araplar içinde dünya ve âhiretiniz için, benim size getirdiğim şeyden daha üstününü ve daha hayırlısını kavmine getirmiş bir yiğit bilmiyorum. Ben sizi dile kolay gelen fakat mîzanda ağır basan iki kelimeye dâvet ediyorum ki o da Allâh’tan başka hiçbir ilâh olmadığına ve benim de Allâh’ın kulu ve Resulü olduğuma şehâdet etmenizdir. Yüce Allâh, sizi buna dâvet etmemi emir buyurdu.</span></p>
			<p class="a_Paragraf_E"><span class="italik_E">Ey Abdulmuttaliboğulları! Ben özel olarak size, genel olarak da bütün insanlara peygamber gönderildim. Siz bu konuda daha önce görmediğiniz mucizelerden bazısını da görmüş bulunuyorsunuz. Bu vazîfemde bana yardımcı ve kardeş olmayı, böylece cenneti kazanmayı hanginiz kabul eder? Hanginiz bu yolda kardeşim ve arkadaşım olmak üzere bana bey’at eder?</span>”</p>
			<p class="a_Paragraf_E">Kimseden ses çıkmayınca “Ben Ya Resulullah! Ben senin yardımcın olmak istiyorum.” dedim.</p>
			<p class="a_Paragraf_E">Resulullah beni aldı bağrına bastı.</p>
			<p class="a_Paragraf_E">Server-i Âlem Efendimiz’in bu dâvetine benden başka kimse icâbet etmediği gibi aksine gülüştüler ve alay ettiler. Bir müddet sonra da yine dağılıp gittiler.</p>
			<p class="a_Paragraf_E">Resul-i Ekrem Efendimiz, onların alay ve hakâretlerine aldırmadı.</p>
			<p class="a_Paragraf_E">Birgün Safâ tepesine çıkarak neredeyse tamâmı akrabası olan Kureyş kabilelerini tek tek çağırdı. Onlara kendisini nasıl bildiklerini sordu.</p>
			<p class="a_Paragraf_E">“Biz seni bütün tecrübelerimizde doğru sözlü bulduk. Sen, bizim aramızda herhangi bir suçla ithâm edilmiş de değilsin. Bugüne kadar senin yalan söylediğini duymuş değiliz!” dediler.</p>
			<p class="a_Paragraf_E">Bunun üzerine Allah’ın Resulü; “Yüce Allâh en yakın hısımlarımı azab ile korkutmamı bana emretti. Sizler ‘Lâ ilâhe illallâh!’ demedikçe ben size ne dünyada ne de âhirette bir fayda sağlayabilirim.”</p>
			<p class="a_Paragraf_E">Ebû Leheb her zaman olduğu gibi yine hakârete, bağırıp çağırmaya başladı. Hatta atmak için eline yerden taş bile aldı.</p>
			<p class="a_Paragraf_E">Ancak Resul-i Ekrem Efendimiz ne pahasına olursa olsun Allâh’ın dinini anlatmaya, risâlet vazifesini yerine getirmeye devâm etti. Tek tek kabilelerin ismini sayarak:</p>
			<p class="a_Paragraf_E">“Ey Fihroğulları! Ey Kâ’boğulları! … Şu dağın eteğindeki bir süvari birliğinin size saldırmak istediğini söylesem bana inanır mısınız?”</p>
			<p class="a_Paragraf_E">Onlar:</p>
			<p class="a_Paragraf_E">“Evet inanırız, sen, daha önce herhangi bir suç ve kötülükle itham edilmiş birisi değilsin, şimdiye kadar senin yalan söylediğini de görmedik.” dediler.</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem)</span>:</p>
			<p class="a_Paragraf_E">“Ey Kureyş topluluğu! Kendinizi ateşten kurtarınız. Ey Abdul-muttaliboğulları! Kendinizi ateşten kurtarınız. Ey Haşimoğulları! Kendinizi ateşten kurtarınız.” dedi.</p>
			<p class="a_Paragraf_E">Daha sonra husûsî olarak bazı şahıslara hitâp ederek:</p>
			<p class="a_Paragraf_E">“Ey Abbas bin Abdülmuttalib! Ben seni Allâh’ın azâbından kurtarabilecek hiçbir şeye sâhip değilim. Ey Zübeyr bin Avvâm’ın annesi, Resulullâh’ın halası Safiye! Ey Muhammed’in kızı Fâtıma! Kendinizi Allâh’tan satın alınız! Siz, benim malımdan dilediğinizi isteyiniz. Fakat, ben sizi Allâh’ın azabından kurtarabilecek hiçbir şeye sahip değilim.”</p>
			<p class="a_Paragraf_E">Allah Resulü’nün anlattıklarına karşı Mekke ileri gelenleri uzun bir süre ilgisiz kaldıysa da sonraları sırasıyla alay, işkence ve boykot birbirini takip etti.</p>
			<p class="a_Paragraf_E">Hazreti Hatice, Allah Resulü yolunda servetini eritiyordu…</p>
			<p class="a_Paragraf_E">Zaten cömert bir insandı…</p>
			<p class="a_Paragraf_E">O cahiliye döneminde de cömertti.</p>
			<p class="a_Paragraf_E">Kendini bir başka kadının yoksulluğunda görebilen bir kadındı.</p>
			<p class="a_Paragraf_E">Hazreti Bilal diyor ki:</p>
			<p class="a_Paragraf_E">“Cahiliye döneminde; köle olan annem bir gün ağzıma ballı bir ekmek korken ‘Oğlum bunu Hatice göndermiş’ demişti. Hatice adını ilk defa o zaman duydum.”</p>
			<p class="a_Paragraf_E">O en zorlu yıllarda Allah Resulü’nü maddi manevi bütün varlığıyla destekliyordu.</p>
			<p class="a_Paragraf_E">Dünyada hiçbir kadın, servetini onun kadar kutlu bir yolda harcamadı. O doğrudan doğruya en sıkıntılı yıllarda, kimsenin olmadığı zamanlarda; kalbini de, kendini de, kervanlarını da Güllerin Efendisi yolunda eritmişti.</p>
			<p class="a_Paragraf_E">Her geçen gün yeni dine girenlerin sayısı artmaya başlayınca Mekkeliler sessizliklerini bozdular.</p>
			<p class="a_Paragraf_E">Ebu Talib’e gelerek yeğenini bu davadan vazgeçirmesini istediler:</p>
			<p class="a_Paragraf_E">“Yeğenin putlarımıza sövüp sayıyor, inançlarımızı kötülüyor, akılsız olduğumuzu, babalarımızın, dedelerimizin yanlış yolda olduklarını söylüyor, ya onu bunları yapmaktan alıkoy ya da aradan çekil.” dediler.</p>
			<p class="a_Paragraf_E">Ebu Talip, oğlu Akil’i göndererek Allah’ın Resulü’nü çağırttı. Akil, Allah’ın Resulü’nü çok yorgun ve bitkin bir halde buldu. Koluna girdi ve birlikte Ebu Talib’in yanına geldiler.</p>
			<p class="a_Paragraf_E">Ebu Talip;</p>
			<p class="a_Paragraf_E">“Yeğenim! Bak Mekke’nin ileri gelenleri burada, senden davandan vazgeçmeni istiyorlar.” dedi.</p>
			<p class="a_Paragraf_E">Allah’ın Resulü onlara dönerek;</p>
			<p class="a_Paragraf_E">“Benim sizden istediğim, bir kelimedir. Eğer bunu söylerseniz bütün Araplara hâkim olursunuz.”</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>bu sözlerle Araplara cihan hâkimiyetinin yollarını açıyordu.</p>
			<p class="a_Paragraf_E">Mekke’nin ileri gelenleri; “Neymiş o bir kelime?” dediler.</p>
			<p class="a_Paragraf_E">“La ilahe illallah” deyiniz ve putları kırınız.</p>
			<p class="a_Paragraf_E">Mekke’nin ileri gelenleri küplere bindiler.</p>
			<p class="a_Paragraf_E">Ebu Talib;</p>
			<p class="a_Paragraf_E">“Yeğenim! Gel bu davandan vazgeç, kendine ve ailene müthiş bir bela getirmemen için sana ricada bulunuyorum. Bana kaldırabileceğimden fazla yük yükleme. Kureyş büyükleri, ‘Neşrettiği dinden vazgeçmediği takdirde aramızda kanlı bir boğuşma kaçınılmaz,’ diyorlar.”</p>
			<p class="a_Paragraf_E">Mekkelilerin tavrından ziyade, amcasının bu sözleri yaralamıştı Allah Resulü’nü.</p>
			<p class="a_Paragraf_E">“Amca! Şunu bil ki güneşi sağ elime, ayı da sol elime verseler ben yine de bu davadan vazgeçmem; ya Allah bu dini hâkim kılar, ya ben bu uğurda ölür giderim.” dedi. Sonra, uzun kirpikleri ıslak, derin gözleri nemli bir halde kapıya doğru yürüdü.</p>
			<p class="a_Paragraf_E">Allah Resulü’nün kararlılığını ve kalbinin kırıldığını gören amcası;</p>
			<p class="a_Paragraf_E">“Yeğenim! Git işine devam et, istediğini yap! Vallahi seni asla herhangi bir şeyden dolayı kimseye teslim etmeyeceğim.” dedi.</p>
			<p class="a_Paragraf_E">Ebu Talib, karanlıkta durup aydınlığı savunan adamdı.</p>
			<p class="a_Paragraf_E">Ve Mekke’de işkence devri başladı.</p>
			<p class="a_Paragraf_E">Her bir vadide bir veya birkaç müslümanın işkence feryatları duyuluyordu.</p>
			<p class="a_Paragraf_E">Kızgın kumlarda kırbaçlananlar, hasıra sarılıp yakılanlar, gözleri oyulanlar, hapse atılanlar…</p>
			<p class="a_Paragraf_E">Hazreti Fatıma, inanan kadınların sırtlarında ıslıklanan kamçıların sesleri arasında, develere bağlanarak çölde parçalanan kadınların feryatları altında büyüyordu.</p>
			<p class="a_Paragraf_E">O, annesinin söylediği sımsıcak ninniler arasında değil, geceleri çölde yükselen kız çocuklarının çığlıkları arasında büyüyordu.</p>
			<p class="a_Paragraf_E">Zayıf durumdaki Müslümanların, kızgın kuma yatırılarak çıplak karınlarına kızgın kayalar konuluşunu, boğazlarına ip dolayıp vahşi hayvanlar gibi sokaklarda gezdirilişini, kırbaçların siyah bedenlere inip kalkışını görüyordu.</p>
			<p class="a_Paragraf_E">Zinnure kimsesiz bir cariye idi.</p>
			<p class="a_Paragraf_E">Kızgın güneşin bağrında, “Putlara geri dön.” diye kırbaçlanıyordu. O, “Allah bir!” diyerek dişi bir kaplan gibi kükrüyordu.</p>
			<p class="a_Paragraf_E">İşkenceden gözleri kör olmuştu.</p>
			<p class="a_Paragraf_E">“Gördün mü putlar gözlerini kör etti.” dediler.</p>
			<p class="a_Paragraf_E">Zinnure; “Hayır gözlerimi perdeleyen Allah’tır.” dedi.</p>
			<p class="a_Paragraf_E">Resulullah Efendimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>’in duasıyla Zinnure’nin gözleri açılınca müşrikler ne yapacaklarını şaşırdılar.</p>
			<p class="a_Paragraf_E">Bütün bunlar ince ve zarif Fatıma’nın gözleri önünde oluyordu.</p>
			<p class="a_Paragraf_E">Acılar onu olgunlaştırıyordu.</p>
			<p class="a_Paragraf_E">İşkencecilerin elinden bir şekilde kurtulan yaralılar, Hazreti Hatice’nin konağına getiriliyor ve orada bakım ve tedavileri yapılıyordu.</p>
			<p class="a_Paragraf_E">Yeryüzün en kutlu evi, ilk yardım hastanesi gibi çalışıyordu. Hazreti Fatıma minik bir hemşire gibi dolaşıp duruyordu yaralıların arasında.</p>
			<p class="a_Paragraf_E">Soylu kadının konağı, önce vahyin ateşiyle, sonra vahye düşman olanların ateşiyle yananların sığınağı idi.</p>
			<p class="a_Paragraf_E">Mekke Melikesinin evi vahyin otağı idi. Meleklerin biri gelip diğeri gidiyordu.</p>
			<p class="a_Paragraf_E">Hazreti Ali ve Fatıma o kutlu yuvada yetişiyorlardı.</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>davetini sürdürdükçe Mekkeliler zulümlerini artırıyorlardı.</p>
			<p class="a_Paragraf_E">Zayıf insanlar korumasızdı. Ebu Talib’in himayesinde olmasına rağmen zaman zaman Allah’ın Resulü de acı hakaretler ve eziyetlere maruz kalıyordu.</p>
			<p class="a_Paragraf_E">Ardı arkası kesilmeyen işkencelerden sonra kırbaçlardan daha soğukkanlı yeni bir işkence İslam’ın üzerine çökmüştü: Boykot…</p>
			<p class="a_Paragraf_E">Müslümanlar, güneşin alevli oklarında yanmış kara taşlarla kaplı bir mahallede ikamete zorlandılar.</p>
			<p class="a_Paragraf_E">Ebu Talib Mahallesi’ydi burası...</p>
			<p class="a_Paragraf_E">Kabenin doğu cenahında boydan boya uzayarak gittikçe daralan, çorak bir vadi…</p>
			<p class="a_Paragraf_E">Bu mahalleye insan giriş çıkışı ve gıda girişi yasaklanmıştı.</p>
			<p class="a_Paragraf_E">Kabe’nin duvarına asılan metin tam bir tecrit ve iktisadi ambargo idi:</p>
			<p class="a_Paragraf_E">“Müslümanlara yardım etmek, kız alıp vermek, konuşmak, alış veriş yapmak yasaktır.”</p>
			<p class="a_Paragraf_E">Kureyş’in yöneticileri mühür basıp altını imzalamışlardı bu metnin.</p>
			<p class="a_Paragraf_E">Bu kararlar, Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span> Kureyşlilere teslim edilinceye kadar geçerli olacaktı.</p>
			<p class="a_Paragraf_E">Haşimoğullarının inanmayanları bile, Ebu Leheb hariç, Ebu Talib Mahallesi’nde yerlerini aldılar.</p>
			<p class="a_Paragraf_E">Tam bir dayanışma içindeydiler.</p>
			<p class="a_Paragraf_E">Ebu Talib, Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>bir suikasta kurban gitmemesi için Onu ya yanına alıyor ya da geceleri başında nöbet tutuyordu.</p>
			<p class="a_Paragraf_E">Peygamberimiz’in kabilesi Beni Haşim’in tamamı yasaklıydı.</p>
			<p class="a_Paragraf_E">Kimse onlara yardım edemiyor, bir çimdik tuz, bir tutam şeker bile veremiyordu.</p>
			<p class="a_Paragraf_E">Yalnızca sırtlarının taşıyabildiklerini taşımışlardı çöldeki çadırlarına; o kadar…</p>
			<p class="a_Paragraf_E">Ambargo uzadıkça, Müslümanların yanlarında getirdikleri yiyecekler tükendi. Müslümanlar, ağaç yapraklarını, otları, kuru deri parçalarını bile yemeye başladılar.</p>
			<p class="a_Paragraf_E">Bazı geceler Allah Resulü’nün akrabalarından Hişam, erzak yüklü deveyi Ebu Talip Mahallesi’nin ağzına kadar getiriyor ve başından yularını çözüp, böğrüne vurarak çadırlara doğru sürüyordu.</p>
			<p class="a_Paragraf_E">Mekkeliler onu farkettiler ve ağır tehditlerde bulundular.</p>
			<p class="a_Paragraf_E">Bir gün onu iyice sıkıştırdıklarını gören Ebu Süfyan’ın sözleri cennet esintiliydi;</p>
			<p class="a_Paragraf_E">“Bırakın onu! Adam ailesine ve akrabalarına iyilik etmiş, ben, Allah’a yemin ediyorum ki keşke biz de onun yaptığı gibi yapsaydık, ne güzel olurdu.” dedi.</p>
			<p class="a_Paragraf_E">Soylu kadın Hazreti Hatice, varını yoğunu harcasa da açlığın önüne geçmek mümkün olmuyordu.</p>
			<p class="a_Paragraf_E">Hazreti Hatice’nin elindeki bütün servet boykotun korkunç değirmeninde eriyip gitmişti.</p>
			<p class="a_Paragraf_E">Çocuklar gündüzün sıcağında, gecenin soğuğunda ölüyorlardı.</p>
			<p class="a_Paragraf_E">Bu bir nevi yok etme ve soykırımdı.</p>
			<p class="a_Paragraf_E">Güllerin Efendisi <span class="_aleyhisselam-_E _idGenCharOverride-1">(sallallahu aleyhi ve sellem)</span>, geceleri çölde namaza durduğunda; çocukların ağlaşmaları, annelerin yürek yakan hıçkırıkları gelip sinesine çarpıyordu.</p>
			<p class="a_Paragraf_E">Her an mızrak ucundaymış gibi kanayan yüreğine birer inilti halinde vurup duruyordu.</p>
			<p class="a_Paragraf_E">Hastalıklar bir salgın halini almış, kırıp geçiriyordu.</p>
			<p class="a_Paragraf_E">Hazreti Ali’nin babası Ebu Talib de bu furyadan nasibini aldı ve sürgün günlerinde vefat etti. Son anlarında Hidayet Güneşi Efendimiz, onun imana gelmesi için çok gayret sarf etti. Ama o ‘ölümden korktu da Müslüman oldu’ deneceğini düşündü ve atalarının inancında kaldı.</p>
			<p class="a_Paragraf_E">Çocukluktan, evliliğe kadar 17 yıl, nübüvvetten sonra da 10 yıl olmak üzere tam 27 yıl Allah Resulü’ne sahip çıkmıştı.</p>
			<p class="a_Paragraf_E">Bu az bir zaman değildi.</p>
			<p class="a_Paragraf_E">Efendimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, amcasının son nefeste imansız gitmesinden derin bir teessür duydu. Onun bu üzüntüsünü yakından bilen Hazreti Ebu Bekir, kendi babası Ebu Kuhafe Mekke fethinde Müslüman olunca Allah Resulü’nün sevindiğini görerek şöyle diyecekti;</p>
			<p class="a_Paragraf_E">“Ey Allah’ın Resulü! Keşke şu anda burada babam yerine, amcan Ebu Talip müslüman olsaydı.”</p>
			<p class="a_Paragraf_E">Onun vefasının bir yansıması olan bu üzüntüsü Ebu Talib için nazil olan ayete de sebep olmuştu:</p>
			<p class="a_Paragraf_E">“Gerçek şu ki sen, sevdiğini hidayete erdiremezsin, ancak Allah, dilediğini hidayete erdirir; O, hidayete erecek olanları daha iyi bilendir.” Ulvi delikanlı Hazreti Ali’nin ıstırabı sonsuzdu. Fakat üzüntüsü sadece babasıyla sınırlı kalmayacaktı. Büyük kadın Hazreti Hatice de kalkan veda kervanına katılacaklardandı.</p>
			<p class="a_Paragraf_E">Sürgün günleri bir tırpan gibi kesip biçiyor, yok ediyordu.</p>
			<p class="a_Paragraf_E">Bir zamanlar Mekke’nin yarısını satın alabilecek kadar servete sahip olan güzel ve soylu kadın, bir çadırın içerisinde ağır hastalıklarla boğuşuyordu.</p>
			<p class="a_Paragraf_E">Sürgün hayatının tüketen şartlarıyla boğuşarak geride kalanlara vedaya hazırlanıyordu.</p>
			<p class="a_Paragraf_E">Gözlerinde yaş vardı. Kızları Ümmü Gulsüm’ün ve incelerden ince Fatıma’nın gözünden kaçmadı o gözyaşları.</p>
			<p class="a_Paragraf_E">“Niye ağlıyorsun anneciğim?”</p>
			<p class="a_Paragraf_E">“Ah yavrularım! Yıllar benden çok şey alıp götürdü, takdir edilen ecelin yakında gelip çatması muhakkaktır.”</p>
			<p class="a_Paragraf_E">Hüzün çökmüştü çadırın içine.</p>
			<p class="a_Paragraf_E">Güllerin Efendisi <span class="_aleyhisselam-_E _idGenCharOverride-1">(sallallahu aleyhi ve sellem) </span>çölde bir alev topu haline gelmiş olan çadırın kapısını araladığında, büyük kadın ateşler içinde yanıyordu.</p>
			<p class="a_Paragraf_E">Durumu yürek yakıcıydı.</p>
			<p class="a_Paragraf_E">Ayrılığın çığlıkları gibiydi iniltileri.</p>
			<p class="a_Paragraf_E">Bütün zamanların en büyük kadını Hazreti Hatice…</p>
			<p class="a_Paragraf_E">Mekke’nin o soylu ve zengin kadını yoklukların ağında iki büklümdü.</p>
			<p class="a_Paragraf_E">Üstelik daha birkaç gün önce Güllerin Efendisi’nin <span class="_aleyhisselam-_E _idGenCharOverride-1">(sallallahu aleyhi ve sellem)</span> amcası Ebu Talip, bir avuç inanan insana uygulanan boykotun ağır şartlarına dayanamayarak aralarından ayrılmıştı.</p>
			<p class="a_Paragraf_E">Şimdi musibet meteorlarını bağrında eriten atmosfer de parçalanmak üzereydi.</p>
			<p class="a_Paragraf_E">Çöl sıcağının bağrındaki çadırın içerisinde bir mum gibi son damlaları akıtıyordu alnından.</p>
			<p class="a_Paragraf_E">Yüzünde derin bir hüzün vardı…</p>
			<p class="a_Paragraf_E">Bir ana, bir eş için ne zor bir andı.</p>
			<p class="a_Paragraf_E">Hüzün dolu bakışlarında sanki Allah’ın Sevgilisi’yle ilk karşılaştıkları günün buruk mutluluğu vardı.</p>
			<p class="a_Paragraf_E">Ne çabuk geçmişti o güzel günler!</p>
			<p class="a_Paragraf_E">Oysa daha dün gibiydi her şey.</p>
			<p class="a_Paragraf_E">Allah Resulü’nü <span class="_aleyhisselam-_E _idGenCharOverride-1">(sallallahu aleyhi ve sellem) </span>kızlarıyla ve henüz daha çocuk yaşta olan Hazreti Ali’yle yalnız bırakacak olmanın endişesi gizliydi hüznünde.</p>
			<p class="a_Paragraf_E">Gidiyordu ama gönlü himayesiz kalacak olan Efendisinde tutsaktı.</p>
			<p class="a_Paragraf_E">Erken doğmuş, Hakk’a en erken uyanmıştı. İlk abdesti o almış, Allah Resulü’nün arkasında ilk namaza o durmuştu. Şimdi kendi elleriyle önden gönderdiği iki evladına kavuşmak için gidiyordu. Ötelerde “annem” diye karşılanırken burada “annem” diye çığlıklanacaktı feryatlar.</p>
			<p class="a_Paragraf_E">Birden, yüzünde tatlı bir tebessüm belirdi. Belli ki cennetin hazansız baharlarına dalmıştı gözleri.</p>
			<p class="a_Paragraf_E">Sonra tekrar Güllerin Efendisi’ne <span class="_aleyhisselam-_E _idGenCharOverride-1">(sallallahu aleyhi ve sellem) </span>dokundu o güzel gözler, birden acılaştı yüzü, bir hüzün bulutu çöktü yüzüne.</p>
			<p class="a_Paragraf_E">İlk sevgisini Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>üzerinde gezen bir buluta yazmıştı. Şimdi bir hüzün bulutuna hicranını yazıyordu.</p>
			<p class="a_Paragraf_E">Kızları Hazreti Fatıma ve Hazreti Zeyneb baş ucunda ağlıyordu.</p>
			<p class="a_Paragraf_E">Şefkat Pınarı’nın gözlerinden dökülen yaşlar yanaklarını ıslatıyordu.</p>
			<p class="a_Paragraf_E">Hıçkırıklar düğümleniyordu boğazında.</p>
			<p class="a_Paragraf_E">Bir minnet duygusuyla yaklaştı yanına…</p>
			<p class="a_Paragraf_E">Dudakları titriyordu.</p>
			<p class="a_Paragraf_E">“Ey Hatice! Benden dolayı sen de bu sıkıntılara katlanmak zorunda kaldın ve kametine göre bir hayattan mahrum yaşadın. Aslında sen bu hallere düçar olacak bir kadın değildin, keremine karşılık keremle karşılık bulmak varken sen çile üstüne çile gördün. Bütün servetini bu uğurda erittin.” demek istiyordu.</p>
			<p class="a_Paragraf_E">“Ancak unutma ki Allah her sıkıntı ve zorluğun ardından büyük hayırlar murat etmiştir.”</p>
			<p class="a_Paragraf_E">Büyük kadın Haticetü’l Kübra’nın cevabı yürek yakıcıydı.</p>
			<p class="a_Paragraf_E">“Sen kederlenme Ya Resulullah! Kureyş’in hiçbir kadını benim kadar mutlu olmamıştır. Dünyadaki hiçbir kadın, benim karşılaştığım cömertliği görmemiştir. Bu hayattaki kaderimde, Allah’ın seçtiği bir insanın sevgili eşi olmam da benim için yeterlidir. Allah’ım! Bana verdiğin mutlulukları ve gösterdiğin merhameti sayamam. Kalbim daralmıyor, çünkü sana geliyorum, bana verdiğin nimetlere layık olmak isterim.”</p>
			<p class="a_Paragraf_E">Bunlar onun dünya adına son sözleriydi.</p>
			<p class="a_Paragraf_E">Böylelikle O, Hira’da bir Kadir gecesinde doğan güneşin ardından başladığı yeni hayatını, yine bir Ramazan da ve yine bir Kadir gecesinde tamamladı.</p>
			<p class="a_Paragraf_E">Sürgün günlerinde, Gül devrini göremeden gitti.</p>
			<p class="a_Paragraf_E">Onu kabrine bizzat Allah Resulü indirdi, toprağını elleriyle düzeltti.</p>
			<p class="a_Paragraf_E">Musibet meteorlarının, atmosferine çarparak parçalandığı kadın yoktu artık.</p>
			<p class="a_Paragraf_E">“Elveda ey İslam’ın annesi! Elveda ey sevgili eş! Elveda ey müminlerin annesi! Sen İslam’ı körpe zamanında görüp gözettin! Sen İslamı sadakat sütüyle emzirdin, cömertlik ihsan ve sevgi ile ona şefkat gösterdin.</p>
			<p class="a_Paragraf_E">Ah! Keşke şimdi içinde yaşadığın cennet bahçesinden baksan da beşikte bıraktığın İslam’ın nasıl serpilip büyüdüğünü görsen.”</p>
			<p class="a_Paragraf_E">Allah Resulü, Hazreti Hatice validemizi hiç unutamadı.</p>
			<p class="Yildiz_E">***</p>
			<p class="a_Paragraf_E">Mehmet Hoca sohbetin burasında oldukça duygulandı. Kelimeler boğazında düğüm düğümdü.</p>
			<p class="a_Paragraf_E">Dışarda yağmurun sesi duyuluyordu. Odanın camlarından süzülüyordu bulutların gözyaşları.</p>
			<p class="a_Paragraf_E">Odanın içinde Alevisi, Sünnisi herkes ağlıyordu.</p>
			<p class="a_Paragraf_E">Göklerden boşalan yağmur sesi odanın içine doluyordu.</p>
			<p class="a_Paragraf_E">Şimşekler göğü yarıyor, bulutlar şelaleler gibi boşalıyordu. Karanlıkları yaran şimşeklerin aydınlığı odanın duvarlarında yansıyordu.</p>
			<p class="a_Paragraf_E">Mehmet Hoca; “Yağmurun dineceği yok ben kalkayım.” dedi.</p>
			<p class="a_Paragraf_E">Onu uğurlamak için herkes ayağa kalktı.</p>
			<p class="a_Paragraf_E">Derviş Odası’ndan birer ikişer çıkanlar yağmurun altında gecenin karanlığına karıştılar.</p>
			<p class="a_Paragraf_E">Biraz sonra Derviş Odası’nın ışığı söndü.</p>
		</div>
	</body>
</html>
