<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-33</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-30" class="Baslik_1">Ve Peygamberlerin Üveyki Sonsuzluğa Kanatlanıyor</p>
			<p class="ilk_harf"><span class="_idGenDropcap-1">V</span>eda Haccı dönüşü, kadın erkek Medine’deki bütün Müslümanlar murakabeye dalmış kumrular gibi düşünceliydi.</p>
			<p class="O_Paragraf">Medine mahzundu…</p>
			<p class="a_Paragraf_E">Allah Resulü her vesile ile vedadan söz ediyordu.</p>
			<p class="a_Paragraf_E">Demek, zamanın dudakları veda busesindeydi.</p>
			<p class="a_Paragraf_E">Muhacirler Medine’ye geleli tam on yıl olmuştu.</p>
			<p class="a_Paragraf_E">Bilal, her seher kerpiç damın üzerine çıkmadan önce Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>kapısına gelip sesleniyor sonra ezan okuyordu.</p>
			<p class="a_Paragraf_E">632 Haziranı’nın başlarıydı…</p>
			<p class="a_Paragraf_E">Gecenin dudaklarından veda şarkılarının döküldüğü bir seher vakti her zaman olduğu gibi; Bilal yine İki Cihan Serveri’ne seslendi.</p>
			<p class="a_Paragraf_E">Saadet evinden çıktılar…</p>
			<p class="a_Paragraf_E">Başı sarılıydı.</p>
			<p class="a_Paragraf_E">Adımları ağırdı.</p>
			<p class="a_Paragraf_E">“Bilal koluma gir.” dedi.</p>
			<p class="a_Paragraf_E">Ateşten yontulmuş bir âbidenin kordan kolunu tutmuş gibi bir anda irkildi, yandı Bilal.</p>
			<p class="a_Paragraf_E">Birkaç adım yan yana yürüdüler.</p>
			<p class="a_Paragraf_E">Biri, İki Cihanın Güneşi, diğeri azatlı bir köle…</p>
			<p class="a_Paragraf_E">“Sen yanıyorsun Ya Resulullah.” dedi Bilal…</p>
			<p class="a_Paragraf_E">Durdular…</p>
			<p class="a_Paragraf_E">Allah Resulü şefkat dolu hüzünlü gözlerle, Bilal’in gözlerinin içine baktı.”</p>
			<p class="a_Paragraf_E">“Hatırlıyor musun? Seninle ilk karşılaştığımızda ben senin koluna girmiştim, şimdi sen benim kolumdasın.”</p>
			<p class="a_Paragraf_E">“22 yıl oldu Ya Resulullah.”</p>
			<p class="a_Paragraf_E">Günler ne çabuk geçmişti, bu yirmi iki yıla ne çok şey sığmıştı…</p>
			<p class="a_Paragraf_E">İşte şimdi bu onların son mutlu anlarıydı.</p>
			<p class="a_Paragraf_E">Namazdan sonra Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>yanındakilerin yardımıyla evine döndüler.</p>
			<p class="a_Paragraf_E">Yer yatağına uzandılar.</p>
			<p class="a_Paragraf_E">Medine haziran sıcaklarında yanıyordu.</p>
			<p class="a_Paragraf_E">Çölün kızgın kumları, sanki örsle çekiç arasında dövülen kızgın demirden çıkan kıvılcımları sağa sola savuruyor; kumlar sıcaktan kımıl kımıl kaynıyordu.</p>
			<p class="a_Paragraf_E">Kerpiç evler, sokaklar hatta gölgeler bile buhur buhur yanıyordu.</p>
			<p class="a_Paragraf_E">Güllerin Efendisi <span class="_aleyhisselam-_E _idGenCharOverride-1">(sallallahu aleyhi ve sellem) </span>ateşe düşmüş bir gül gibi yanıyor, yanıyordu.</p>
			<p class="a_Paragraf_E">Ne soğuk kuyuların suyu, ne de Hazreti Aişe’nin, alnına koyduğu buz gibi ıslak bezler çare oluyordu.</p>
			<p class="a_Paragraf_E">Çöl yanıyor…</p>
			<p class="a_Paragraf_E">Medine yanıyor…</p>
			<p class="a_Paragraf_E">Allah’ın Peygamber’i yanıyordu…</p>
			<p class="a_Paragraf_E">İnsanlığın ızdırabıyla bir ömür boyu içten içe korlaşan ateş, sanki birden harlanmıştı.</p>
			<p class="a_Paragraf_E">Gül dudaklarından sık sık;</p>
			<p class="a_Paragraf_E">“La ilahe illallah! Ölümün akılları başlardan gideren ızdırap ve sıkıntıları var.” sözleri dökülüyordu.</p>
			<p class="a_Paragraf_E">Ve bir seher vakti…</p>
			<p class="a_Paragraf_E">Bilal’in sesinin, bülbüllerin avazesine karıştığı an…</p>
			<p class="a_Paragraf_E">Aişe Anamız, aklı başından uçarcasına feryat etti:</p>
			<p class="a_Paragraf_E">“Koş Bilal! Allah’ın Resulü yanıyor!”</p>
			<p class="a_Paragraf_E">Bilal kovayı kaptığı gibi seherde serin kuyulara doğru koştu.</p>
			<p class="a_Paragraf_E">En serin suyu bulmalıydı.</p>
			<p class="a_Paragraf_E">O sular Peygamber’in ateşiyle savaşacaktı.</p>
			<p class="a_Paragraf_E">Güneş, bağrında uyuduğu geceyi bile yakıyordu.</p>
			<p class="a_Paragraf_E">Bilal buz gibi suyla dolu kovayı kapının önüne koydu. İçerden Allah Resulü’nün iniltileri duyuluyordu.</p>
			<p class="a_Paragraf_E">Ufuklar bir gül gibi kızarmış, gün kapıya dayanmıştı.</p>
			<p class="a_Paragraf_E">Bilal, kerpiç duvarın üzerine tırmanarak sabah ezanıyla göklere kanatlandı.</p>
			<p class="a_Paragraf_E">Bilal biliyordu ki ezanı duymamak, hummanın ateşinden daha ziyade yakardı Allah’ın Peygamber’ini.</p>
			<p class="a_Paragraf_E">Ezan biter bitmez yine kapının önünde belirdi, Bilal.</p>
			<p class="a_Paragraf_E">Aişe Anamız açtı kapıyı;</p>
			<p class="a_Paragraf_E">“Peygamberimiz sana iletmemi istedi ki, bundan önce bu kadar güzelini okumamışsın.”</p>
			<p class="a_Paragraf_E">Çünkü bu, O’nun duyduğu son sabah ezanıydı.</p>
			<p class="a_Paragraf_E">Güneş doludizgin guruba koşuyordu.</p>
			<p class="a_Paragraf_E">Zamanın dudakları gerçekten de veda busesindeydi.</p>
			<p class="a_Paragraf_E">Yüreklerde yangın, yüzlerde hüzün vardı.</p>
			<p class="a_Paragraf_E">Allah’ın Resulü, o yıl Veda Haccı’nı yapmış, Mekke’yi son defa görmüştü.</p>
			<p class="a_Paragraf_E">Bir zamanlar Allah’ın evi Kâbe’de bir başına namaz kıldığı günler…</p>
			<p class="a_Paragraf_E">Tartaklandığı, hakaretlere maruz kaldığı mekânlar…</p>
			<p class="a_Paragraf_E">Geceler boyunca çöllerde kız çocuklarının minik yüreklerinden çığlıklanan feryatlar…</p>
			<p class="a_Paragraf_E">Kölelerin ve zayıfların derilerinde ıslıklanan kırbaçlar…</p>
			<p class="a_Paragraf_E">Birbirlerinin boynunu vuran akrabalar…</p>
			<p class="a_Paragraf_E">Kovulduğu, taşlandığı şehirler…</p>
			<p class="a_Paragraf_E">Hepsi geride kalmıştı.</p>
			<p class="a_Paragraf_E">İnsanlar boyutlarını bilmedikleri muazzam bir mucizenin parçası olmuşlardı. Hazreti Adem’den Nuh’a; Nil’i geçerken Yusuf’un naaşını da taşıyan Hazreti Musa’dan Hazreti İsa’ya kadar binlercesiyle beraber akan kutsal nehir, bir kez daha bütün dalgalanmaların ve sapmaların sonunda yatağına dönüyordu.</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem)</span>, bir ışık denizini andıran yüz binlere, kıyamete kadar yürekleri titretecek Veda Hutbesi’ni irad ederken, zamana bundan sonra akacağı nehri de işaret etmişti:</p>
			<p class="a_Paragraf_E">Veda Hutbesinden az bir zaman önce Uhut Şehitleri’ne vedaya gitmişti.</p>
			<p class="a_Paragraf_E">Medine’nin ilk muhaciri Mus’ab oradaydı. Sanki elinde sancak öylece Uhut’u bekliyordu.</p>
			<p class="a_Paragraf_E">“Resulullah’a selam söyleyin. Uhut’un verasından Cennet’in kokusunu duyuyorum.” diyerek son nefesini veren Sa’d bin Rebi’ orada yatıyordu.</p>
			<p class="a_Paragraf_E">Amcası, Allah’ın Aslanı Hamza, iki elinde iki kılıç yine önüne kattığı küffarı kovalıyordu.</p>
			<p class="a_Paragraf_E">“Yakında yanınıza geliyorum.” diyerek dualar etmiş, onlarla vedalaşmıştı.</p>
			<p class="a_Paragraf_E">Ve yine daha birkaç gün önce…</p>
			<p class="a_Paragraf_E">Cennet’ül Baki kabristanına giderek önden gidenlerle de vedalaşmıştı.</p>
			<p class="a_Paragraf_E">Her şey ayrılıktan dem vuruyordu.</p>
			<p class="a_Paragraf_E">Cibril’le her yıl bir mukabele okudukları halde o yıl iki mukabele okumuşlardı.</p>
			<p class="a_Paragraf_E">Aralıksız 23 yıl boyunca sağanak sağanak yağan vahiy yağmurları da dinmişti.</p>
			<p class="a_Paragraf_E">Her şey yağı tükenen kandiller gibiydi.</p>
			<p class="a_Paragraf_E">Yetim Peygamber’in <span class="_aleyhisselam-_E _idGenCharOverride-1">(sallallahu aleyhi ve sellem)</span> iniltileri sokaklara taşıyordu.</p>
			<p class="a_Paragraf_E">Ateş, avucunda sıkıyordu Allah’ın Resulü’nü.</p>
			<p class="a_Paragraf_E">Serin sular, kovalarla dökülüyordu başından aşağıya.</p>
			<p class="a_Paragraf_E">Bir an kendine gelip gözlerini açtığında, “Namaz kılındı mı?” diye soruyor ve yine bayılıyordu.</p>
			<p class="a_Paragraf_E">Bir kelimelik takati vardı ve onu namaz için kullanıyordu.</p>
			<p class="a_Paragraf_E">Ayıldığında yine aynı soru...</p>
			<p class="a_Paragraf_E">Şafaklar ağarıncaya kadar “ümmetim” diye ağladığı, ayakları şişinceye kadar namaz kıldığı, Allah’a yalvardığı geceler geride kalmıştı.</p>
			<p class="a_Paragraf_E">Yerinden zor kalkıyordu.</p>
			<p class="a_Paragraf_E">Ashabı ise; birlikte inşa ettikleri mescitlerinde O’nu gözlüyordu.</p>
			<p class="a_Paragraf_E">Hep O’nun arkasında namaz kılmışlardı…</p>
			<p class="a_Paragraf_E">O’nun sesine aşina idiler.</p>
			<p class="a_Paragraf_E">Hangi makamda okuyordu?</p>
			<p class="a_Paragraf_E">Nasıl yanık okuyordu?</p>
			<p class="a_Paragraf_E">Bilemiyoruz…</p>
			<p class="a_Paragraf_E">Bildiğimiz bir şey varsa kâinat lâl kesilip O’nu dinliyordu.</p>
			<p class="a_Paragraf_E">Ve son bir akşam namazında, bir kolunda Hazreti Ali diğerinde Fazl bin Abbas’la ayakları yerde sürüklenircesine çok sevdiği mescidine getirdiler.</p>
			<p class="a_Paragraf_E">Görünce güller açtı yıldızların yüzünde.</p>
			<p class="a_Paragraf_E">Onu gören güller gülse de, kan ağlıyordu Güllerin Efendisi.</p>
			<p class="a_Paragraf_E">Namazdan sonra ashabına döndü.</p>
			<p class="a_Paragraf_E">Sanki “Bana güllerimi verin, benim halimden güllerim anlar.” der gibiydi.</p>
			<p class="a_Paragraf_E">Ebu Bekirler, Ömerler, Aliler, Osmanlar, Bilaller oradaydı.</p>
			<p class="a_Paragraf_E">Yüzlerine baktı.</p>
			<p class="a_Paragraf_E">Mahzun ve yetim Nebi, hıçkırıklarını tutamadı.</p>
			<p class="a_Paragraf_E">Gözlerinden akan yaşlar gül rengindeydi.</p>
			<p class="a_Paragraf_E">Ashabını çok seviyordu.</p>
			<p class="a_Paragraf_E">“Onlar benim yıldızlarım.” diyordu.</p>
			<p class="a_Paragraf_E">Ayrılık vaktiydi…</p>
			<p class="a_Paragraf_E">Birlikte kerpiç taşımışlar, harç karmışlar, aç kalmışlar, bağırlarına taş bağlamışlardı.</p>
			<p class="a_Paragraf_E">Birlikte acı çekmişler, ağlamışlar, kıyasıya dövülmüşler, dayanılmaz işkencelere maruz kalmışlardı.</p>
			<p class="a_Paragraf_E">Birlikte yürümüşlerdi yolları… Birlikte aşmışlardı sarp yokuşları…</p>
			<p class="a_Paragraf_E">Büyük Göç, Bedir, Uhut, Hendek, Hudeybiye, Hayber…</p>
			<p class="a_Paragraf_E">Ve gönül ferahlatıcı rüzgârların Mekke’den estiği zafer günleri…</p>
			<p class="a_Paragraf_E">Yüzlerine baktıkça hıçkırıkları boğazında düğümleniyordu.</p>
			<p class="a_Paragraf_E">Yıldızlar sarsılıyor, sanki koca taşlar yerinden oynuyordu.</p>
			<p class="a_Paragraf_E">Allah’ın Peygamberi’nin yüzü sapsarıydı.</p>
			<p class="a_Paragraf_E">Mecalsizdi.</p>
			<p class="a_Paragraf_E">“Yarın size vazifemi yapıp yapmadığımı soracaklar.”</p>
			<p class="a_Paragraf_E">Yeryüzü yıldızları bir gözyaşı denizine düşmüş gibi dalgalandılar:</p>
			<p class="a_Paragraf_E">“Sen vazifeni hakkıyla yaptın biz buna şahidiz.”</p>
			<p class="a_Paragraf_E">“Bende hakkı olan gelsin alsın.”</p>
			<p class="a_Paragraf_E">Güller zordaydı.</p>
			<p class="a_Paragraf_E">Güller titriyordu.</p>
			<p class="a_Paragraf_E">Güller terliyordu.</p>
			<p class="a_Paragraf_E">Güller ağlıyordu.</p>
			<p class="a_Paragraf_E">Derin bir sükûtun arkasından birden serbest bırakılan hıçkırıklarla sayhalaşan bir haykırış,</p>
			<p class="a_Paragraf_E">“Asıl sen bize hakkını helal et!”</p>
			<p class="a_Paragraf_E">“Mukaddes görev… Kul hakkı… Kur’an ve Ehl-i Beytim… İşte bunlar size emanetim… Bir de kardeşlerime selam söyleyin.”</p>
			<p class="a_Paragraf_E">“Biz Senin kardeşlerin değil miyiz Ya Resulullah?”</p>
			<p class="a_Paragraf_E">“Siz benim ashabımsınız, kardeşlerim Ahirzaman’da gelecek.” sözleri güllerin O’ndan duydukları son sözlerdi.</p>
			<p class="a_Paragraf_E">İmam Ali koştu. Fazl’la birlikte yine kollarına girdiler ve odasına taşıdılar.</p>
			<p class="a_Paragraf_E">Bu, güllerin O’nu son görüşüydü.</p>
			<p class="a_Paragraf_E">Sonraki günlerin birinde odanın mescide açılan penceresinin perdesini sıyırdı ve güllerine bir kez daha baktı.</p>
			<p class="a_Paragraf_E">Başı sarılıydı.</p>
			<p class="a_Paragraf_E">Öylece durdu pencerede.</p>
			<p class="a_Paragraf_E">Bir dolunay gibi doğuvermişti mescide.</p>
			<p class="a_Paragraf_E">Saflar muntazamdı.</p>
			<p class="a_Paragraf_E">Huşu içinde Hakk’a durmuşlardı.</p>
			<p class="a_Paragraf_E">Gönüller imanla doluydu.</p>
			<p class="a_Paragraf_E">Çok memnun oldu.</p>
			<p class="a_Paragraf_E">Sonra perdeyi bir daha hiç açılmamak üzere kapattı.</p>
			<p class="a_Paragraf_E">Genç Üsame’nin Bizans üzerine yürüyecek olan ordusu Medine çıkışında harekete hazırdı.</p>
			<p class="a_Paragraf_E">Bir kölenin oğlu olan Üsame’nin ordusunda, Ebu Bekirler, Ömerler, Aliler, Osmanlar vardı.</p>
			<p class="a_Paragraf_E">Orduya katılacaklar bir bir gelip vedalaşıyordu.</p>
			<p class="a_Paragraf_E">En son genç kumandan Üsame geldi. Hareket için izin ve dua istedi.</p>
			<p class="a_Paragraf_E">Ama peygamber konuşamıyordu.</p>
			<p class="a_Paragraf_E">Göklerin avazı ile zemini velveleye veren bülbül artık suskundu.</p>
			<p class="a_Paragraf_E">Vahyin dili lâldi.</p>
			<p class="a_Paragraf_E">Ellerini yukarı kaldırdı. Belli ki genç kumandana dua ediyordu.</p>
			<p class="a_Paragraf_E">Üsame’nin başını ellerinin arasına aldı ve kıyamete kadar asırları aydınlatacak ışık süvarileri adına, genç serdar Üsame’nin alnından öptü.</p>
			<p class="a_Paragraf_E">Genç serdar şehrin dışındaki ordularının başına döndü. Tam sefer emri verecekti ki acı haber ulaştı.</p>
			<p class="a_Paragraf_E">Kızgın şişler girip çıkıyordu Medine’nin yaralı yüreğine.</p>
			<p class="a_Paragraf_E">Kalbi durmuştu Peygamber Şehri’nin.</p>
			<p class="a_Paragraf_E">Genç Üsame, getirdi bayrağı Peygamber’in kapısının önüne dikti.</p>
			<p class="a_Paragraf_E">Bayrak mahzundu…</p>
			<p class="a_Paragraf_E">Bayrak, ateşe düşmüş bir yaprak gibi tutuşmuş yanıyordu.</p>
			<p class="a_Paragraf_E">Hazreti Fatıma’nın gönlünde kocaman yaralar açılmış, Canparçası’nın canı yanıyor, ruhu sızlıyordu…</p>
			<p class="a_Paragraf_E">“Kederim gündüzlere dökülse, gece olur.” diyerek inliyordu.</p>
			<p class="a_Paragraf_E">O asırların ve çağların hafızasını çağrıştıran en üstün evlat yıkılmıştı.</p>
			<p class="a_Paragraf_E">Hazreti Ömer’in aklı başından gitmiş, eline kılıcını alarak “Kim Peygamber öldü derse başını uçururum.” diyerek sağa sola koşturuyordu.</p>
			<p class="a_Paragraf_E">Hazreti Ebu Bekir, acı haberi duyar duymaz Medine dışındaki evinden koşarak geldi.</p>
			<p class="a_Paragraf_E">Güllerin Efendisi’nin üzerindeki örtüyü açıp ay gibi parlayan yüzüne baktı, “Hayatın gibi ölümün de güzel…” dedi.</p>
			<p class="a_Paragraf_E">Peygamberden peygambere, alından alına ulanarak gelen nurun parıldadığı alından öptü…</p>
			<p class="a_Paragraf_E">Bu Gül’ün alnına kondurulan son buseydi.</p>
			<p class="a_Paragraf_E">Veda busesi…</p>
			<p class="a_Paragraf_E">Genç kumandan Hazreti Üsame’nin getirip diktiği bayrak Allah Resulü’nün evinin önünde mahzun mahzun dalgalanıyordu.</p>
			<p class="a_Paragraf_E">Hazreti Fatıma kendinden geçmiş;</p>
			<p class="a_Paragraf_E">“Babacığım! Uçma gücünü kim verecek bana!</p>
			<p class="a_Paragraf_E">Ey göz! Gözyaşı yağmurunu yağdır, kanlı gözyaşı dökmekten kaçınma!</p>
			<p class="a_Paragraf_E">Baba, babacığım! Senden sonra gökle bizim irtibatımız kesildi…” diye inliyordu.</p>
			<p class="a_Paragraf_E">Beş yaşından beri hep Allah’ın Resulü ile birlikte olan Hazreti Ali’nin hüznüne nihayet yoktu.</p>
			<p class="a_Paragraf_E">Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>vefat edince meydanlarda düşmanlarının ödünü koparan bu insanın ödü kopmuş, yıldırım çarpmışa dönmüştü.</p>
			<p class="a_Paragraf_E">Ona ait olan “Biz Onu sudan, havadan, ekmekten öte severdik.” sözü aslında her şeyi anlatıyordu.</p>
			<p class="a_Paragraf_E">Başta İmam Ali, Hazreti Ömer ve Hazreti Ebu Bekir gibi sahabeler olmak üzere Müslümanlar Allah Resulü’nün teçhiz ve tekfin işleri ile uğraşmaya başladılar. Bu sırada bir zat Hazreti Ömer’e gelerek;</p>
			<p class="a_Paragraf_E">“Ensar Ben-i Sa’d Sakifesinde toplandılar, reisin kim olacağını konuşuyorlar.” dedi.</p>
			<p class="a_Paragraf_E">Son derece nazik bir durumdu.</p>
			<p class="a_Paragraf_E">Ensar kendilerinden birine biat ederse bunu bütün Müslümanlara kabul ettirmek mümkün olmazdı. Zira Allah Resulü, “İmamlar Kureyş’tendir.” buyurmuşlardı.</p>
			<p class="a_Paragraf_E">Hazreti Ömer, Hazreti Ebu Bekir’i de yanına alarak Hemen Beni Sakif konağına koştu.</p>
			<p class="a_Paragraf_E">İmam Ali, yakınları ile birlikte Allah Resulü’nün son hizmetindelerdi.</p>
			<p class="a_Paragraf_E">Yolda giderken konuşuyorlar, düşünüyorlar… Allah Resulü’nün ilahi visale erişmesinden sonra neler olabilirdi?</p>
			<p class="a_Paragraf_E">En feci şeyler…</p>
			<p class="a_Paragraf_E">İmanın henüz kalplerinde oturaklaşmadığı topluluklar başkaldırabilir; dağılmanın, çözülmenin her türlüsü yaşanabilirdi.</p>
			<p class="a_Paragraf_E">Beni Sakif’e geldiklerinde Ensar’ın, Sa’d bin Ubade’yi halife seçmek üzere olduklarını gördüler. Ensar arasında da bir bütünlüğün olmayışı işi biraz uzatmıştı. İki köklü kabileden biri olan Evs, “Bizden olsun.” derken Hazreç de “Bizden olsun.” diyordu.</p>
			<p class="a_Paragraf_E">Ensar topluluğu, reisin kendilerinden olması gerektiğini savunuyorlardı.</p>
			<p class="a_Paragraf_E">Onlar kendilerince bir düşünceye varmışlardı, buna göre, Allah Resulü’ne sahip çıkmışlardı ve İslam’ın yayılması, inkişafı onların bağrını açmaları ve yardımları sayesinde olmuştu. Kureyş, kökü itibariyle ne kadar üstün olursa olsun, bizim içimize girmiş, bizden yardım görmüş bir kavimdir, diye düşünüyorlardı.</p>
			<p class="a_Paragraf_E">Bu münakaşalar devam ederken Ensar’dan birisi garipçe bir teklif ileri sürdü.</p>
			<p class="a_Paragraf_E">“İki reis olsun, biri Ensar’dan, diğeri Kureyş’ten…”</p>
			<p class="a_Paragraf_E">Bu teklif İslam toplumunu daha baştan bölmekten başka bir şey değildi.</p>
			<p class="a_Paragraf_E">Hazreti Ömer yerinde duramıyordu. Konuşması ortalığı daha çok alevlendirecekti ki Hazreti Ebu Bekir araya girdi.</p>
			<p class="a_Paragraf_E">“Ey Ensar topluluğu! Allah Resulü’nün vefakar yardımcıları… Siz kendiniz üzerine dile getirdiğiniz bütün hak ve faziletlere sahipsiniz. Fakat bu nazik anda takdir etmeniz gereken bir hakikat vardır.</p>
			<p class="a_Paragraf_E">İslam toplumunun parçaları arasındaki birliği korumak için, başımıza geçecek olan Kureyş’ten ve onun mümtaz şahsiyetleri arasından olmak zarureti vardır. Allah Resulü’nün; “İmamlar Kureyşten’dir sözünü hatırlayınız.”</p>
			<p class="a_Paragraf_E">Hazreti Ömer ve Ebu Ubeyde’yi işaret ederek; “Size bu iki zattan birini halife seçmenizi teklif ediyorum.” dedi.</p>
			<p class="a_Paragraf_E">Hazreti Ömer buna karşı çıkarak,</p>
			<p class="a_Paragraf_E">“Resulullah daha hayattayken O’nun mihrabında imamlık yapan bir zat varken, sizin başınıza geçmekten hayâ ederim.” dedi.</p>
			<p class="a_Paragraf_E">Hazreti Ebu Bekir’in elini tutarak ilk biatı yaptı.</p>
			<p class="a_Paragraf_E">Sa’d bin Ubade hariç oradakilerin hepsi hemen biat ettiler.</p>
			<p class="a_Paragraf_E">Halife seçimi yapıldığı sırada İmam Ali ve yakınları Allah Resulü’nün teçhiz ve tekfini ile meşguldü.</p>
			<p class="a_Paragraf_E">Peygamberimiz’i <span class="_aleyhisselam-_E _idGenCharOverride-1">(sallallahu aleyhi ve sellem) </span>İmam Ali yıkadı. Allah’ın Resulü saadet odalarına defnedildiler.</p>
			<p class="a_Paragraf_E">Hazreti Fatıma Annemiz, kendini güçlükle toplayıp babasının mezarına geldi. Ayakları kendisini zor taşıyordu. Babasının toprağından bir avuç aldı ve ağlamaktan kan çanağına dönmüş gözlerine yaklaştırdı. Sonra toprağı koklamaya başladı.</p>
			<p class="a_Paragraf_E">“Ahmed’in toprağını koklayanın hali, ne mi olur: Ömür boyu bir daha hiçbir koku koklamamak,</p>
			<p class="a_Paragraf_E">Benim üzerime öyle musibetler döküldü ki onlar gündüzlerin üzerine dökülseydi gece olurdu.”</p>
			<p class="a_Paragraf_E">Onun ağlamasına bakarak etraftaki insanlar da ağladılar. Onun parmaklarının arasından toprağın döküldüğünü, sonra boş ellerine baktığını ve dünyadan tamamen ayrılan bir insan gibi oradan uzaklaştığını görenlerin yürekleri parçalandı.</p>
			<p class="a_Paragraf_E">On yıl boyunca Allah Resulü’nün hizmetinde bulunmuş olan Enes’i görünce, inler gibi konuştu.</p>
			<p class="a_Paragraf_E">“Ey Enes! Söyle, nasıl Resulullah’ın üzerine toprak atabildiniz, nasıl tuttu eliniz, nasıl dayandı yüreğiniz?”</p>
		</div>
	</body>
</html>
