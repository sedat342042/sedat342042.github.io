<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-23</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-20" class="Baslik_1">Hayber</p>
			<p class="ilk_harf"><span class="_idGenDropcap-1">M</span>edineli Müslümanlar Hudeybiye barışından sonra derin bir nefes aldılar. Tam on yıl Mekke gailesi ortadan kalkmış, yeni fetihlerin kapıları açılmıştı.</p>
			<p class="a_Paragraf_E">Muhacir Müslümanlar Medine’ye geleli tam yedi yıl olmuştu.</p>
			<p class="a_Paragraf_E">Bu yedi yıla o kadar çok şey sığmıştı ki…</p>
			<p class="a_Paragraf_E">Mescit inşa edilmiş, Ensar ve Muhacir kardeş olmuş, oruç farz kılınmış, kıble Kudüs’ten Kabe’ye değişmiş, kurban vacip kılınmış, Bedir, Uhut, Hendek gibi İslam tarihinin kaderinde büyük rol oynayan savaşlar gerçekleşmiş, arada irili ufaklı gazveler ve seriyyelerle birlikte Hudeybi’ye anlaşması da yapılmıştı.</p>
			<p class="a_Paragraf_E">Allah’ın Resulü Hayberlilerin, Gatafan ve Farazeli kabilelerle birleşerek Medine’ye yürüyecekleri haberini almıştı.</p>
			<p class="a_Paragraf_E">Gatafan ve Fareze üzerine yürür gibi yaparak Hayber’e yöneldi.</p>
			<p class="a_Paragraf_E">İslam ordusu Veda Tepesi’nden ayrılırken sancak yine Hazreti Ali’nin elinde dalgalanıyordu.</p>
			<p class="a_Paragraf_E">Hayber, Medine’nin kuzeydoğusunda, Medine’ye 170 km uzaklıkta, Suriye yolu üzerinde zengin bir Yahudi yerleşim merkeziydi.</p>
			<p class="a_Paragraf_E">İslam ordusu, uzun ve yorucu bir yolculuktan sonra Hayber’e ulaştı ve her tarafı yüksek kalelerle çevrili Hayber’i kuşattı.</p>
			<p class="a_Paragraf_E">Hayber’in silahşörleri dillere destandı. Demirden kuşaklı, granitten cübbeli muhafızlarla korunuyordu Hayber…</p>
			<p class="a_Paragraf_E">Kale mazgalları ok saçan ve kimseyi yaklaştırmayan efsaneler ülkesi...</p>
			<p class="a_Paragraf_E">Hakkında söylenmedik masal, tüllendirilmedik hayal yok gibiydi.</p>
			<p class="a_Paragraf_E">Gizli mahzenlerinde ejderhaların bekçilik ettiği, çil çil altınlara ait hikâyeler, nesilden nesile herkesin dilindeydi.</p>
			<p class="a_Paragraf_E">Hicretin yedinci yılı 10 Muharrem sabahına gelinceye kadar bu kale, nice maceracılar tarafından ne saldırılara uğramıştı fakat bunların hepsini püskürtmüştü. Gizli mahzenlerin hayali hazinelerine kadar uzanabilen kimse şöyle dursun, kale kapısına yaklaşabilen olmamıştı. Etrafı geniş hendeklerle çevrili burçlar en seçme muhafızlar elinde, en titiz şekilde korunuyordu.</p>
			<p class="a_Paragraf_E">İslam ordusunun Hayberi kuşatmasının üzerinden günler geçmişti ama kale bir türlü düşmüyordu.</p>
			<p class="a_Paragraf_E">Orduda bıkkınlık başlamıştı.</p>
			<p class="a_Paragraf_E">Allah Resulü;</p>
			<p class="a_Paragraf_E">“Yarın sancağı birine vereceğim, Allah ve Resulü onu sever, o da Allah ve Resulünü.” buyurdu.</p>
			<p class="a_Paragraf_E">Gece boyunca herkeste büyük bir heyecan vardı. Kimdi bu kutlu insan…</p>
			<p class="a_Paragraf_E">Ertesi gün Hazreti Ali çağrıldı.</p>
			<p class="a_Paragraf_E">Hazreti Ali geldi. Çok perişan görünüyordu. Gözleri ağrıyordu. Allah’ın Resulü ağzıyla püskürdü gözlerine, gözleri iyileşti.</p>
			<p class="a_Paragraf_E">Gönüllerin Gerçek Tabib’i; “Allah’ım sıcak ve soğuğun zahmetini ona gösterme.” buyurdular.</p>
			<p class="a_Paragraf_E">Hazreti Ali’ye ak sancak verildi, Zülfikar kuşatıldı ve Hayber üzerine gönderildi.</p>
			<p class="a_Paragraf_E">Hiçbir cengâvere geçit vermeyen kaleler, kapılar onun kükremesiyle sarsılıyor, titriyor, dizlerinin bağı çözülüyordu.</p>
			<p class="a_Paragraf_E">“Zülfikar’ın sahibi geldi, yol verin!” diye kaleler, burçlar, kapılar birbirine sesleniyordu.</p>
			<p class="a_Paragraf_E">Hazreti Ali’nin, Zülfikar ile ilk hamlesinde kale komutanı Merhab, kalkanıyla korunmak istemiş, kalkan ikiye bölünmüş, tolgası da yarılıp çenesine kadar geçmişti.</p>
			<p class="a_Paragraf_E">Daha ne oluyorum diyemeden Merhab’ın başı uçmuştu.</p>
			<p class="a_Paragraf_E">Bir anda Hayber bir mahşere dönmüştü.</p>
			<p class="a_Paragraf_E">İmam Ali’nin elinde dalgalanan ak sancağın arkasından coşkun bir sel gibi akan yiğitler, surları aşıyor, kuleler birbiri ardından düşüyor, düşmanın müdafaa hatları paramparça oluyordu. İki taraf birbirine amansız saldırıyordu.</p>
			<p class="a_Paragraf_E">Bir aralık İmam Ali’nin elinden kalkanı düştü. Eğilip alması mümkün değildi. Hayber’in kapılarından birini söktü ve kalkan olarak kullanmaya başladı. Savaştan sonra onu yere attığında sekiz kişi zor kaldırdı.</p>
			<p class="a_Paragraf_E">Ve Hayber kalesi, Allah’ın aslanı İmam Ali’nin arşı titreten kükremeleri karşısında dize geldi.</p>
			<p class="a_Paragraf_E">İmam Ali, Hayber’de hiçbir kartalın yükselemeyeceği zirve noktasına çıkmış, Arap ve Acem’in en büyük kahramanı olmuştu.</p>
			<p class="a_Paragraf_E">Artık asırlar onun kahramanlığını konuşacak, Zaloğlu Rüstemler, Aşiller, İskenderler ve daha nice efsanevi kahramanlar kapısında kahramanlık dilenecekti.</p>
			<p class="a_Paragraf_E">Allah’ın Resulü Hayber’de çifte sevinç yaşıyordu.</p>
			<p class="a_Paragraf_E">Habeşistan muhacirleri dönmüştü. Bunlar, Mekke’nin bir ateş yurdu olup Müslümanları yaktığı yıllarda, Ebu Cehillerin, Ebu Leheplerin daha fazla zulüm ve işkencelerine dayanamayıp Allah Resulü’nün izniyle Habeşistan’a hicret edenlerdi. Aralarında Hazreti Ali’nin kardeşi Cafer bin Ebi Talib de vardı.</p>
			<p class="a_Paragraf_E">Hazreti Cafer, Mekke’de daha davetin ilk yıllarında, Safa tepesi eteklerindeki Erkam’ın Evi’nde Müslüman olmuştu. Vücut yapısı ve Ahlakça Allah Resulü’ne pek benzeyen Hazreti Cafer, hanımı Umeys ve kızı Esma ile Habeşistan’a hicret etmişti.</p>
			<p class="a_Paragraf_E">Abdullah, Avn ve Muhammed adlarındaki üç oğlu Habeşistan’da, gurbet illerde doğmuştu.</p>
			<p class="a_Paragraf_E">Habeş muhacirleri dönünce Müslümanlar çok sevindi. Hayaller yıllar öncesine gitti. İman kardeşleri işkenceler yüzünden yıllar önce aralarından ayrılmışlardı. O günlerde işkencecilerin başında Ebu Cehil, Ebu Lehep gibi kimseler vardı. Başta Peygamberimiz olmak üzere kimler işkenceye maruz kalmamıştı ki… Yasirler, Bilaller, Sümeyyeler, Habbablar, Ebu Bekirler, Lübeyneler, Zinnureler… Mekke’nin dağları taşları işkence gören Müslümanların feryatları ile inlemişti.</p>
			<p class="a_Paragraf_E">Şimdi durum tamamen farklıydı. Allah, inananlara ne günler göstermişti.</p>
			<p class="a_Paragraf_E">Artık Müslümanlar güçlenmiş; devletlerini, ordularını kurmuşlardı.</p>
			<p class="a_Paragraf_E">Onları görünce Allah Resulü çok sevindi. Hazreti Cafer’in alnından öptü. Kucaklaştı ve şöyle dedi:</p>
			<p class="a_Paragraf_E">“Bilmem ki iki şeyden hangisi ile sevineyim; Cafer’in dönüşüne mi yoksa Hayber’in fethine mi?”</p>
			<p class="a_Paragraf_E">Cafer çok sevinçliydi. Peygambere kavuşmuş, kardeşlerine kavuşmuştu. Hayber’in fethi onların dönüşüne denk gelmişti. Üstelik kale, kardeşi Hazreti Ali’nin eliyle fethedilmişti. Cafer, sevincinden adeta raks etmeye başladı. Öyle ki tasavvuf erbabı onun bu raksını, cezbe halinde dönmelerine bir delil sayarlar.</p>
			<p class="a_Paragraf_E">Habeşistan’a giderken kardeşi Ali on dört yaşındaydı. Şimdi otuzuna yaklaşmış, koca adam olmuş, evlenmiş, çoluk çocuğa karışmış,;Fütüvvet ruhunu temsil eden bir yiğit, kılıcı kaleler fetheden bir efsane olmuştu.</p>
			<p class="a_Paragraf_E">Hayber’in fethiyle Mekkeliler çok önemli bir müttefiklerini kaybettiler. Suriye-Medine ticaret hattı Müslümanlar için güvenli hale geldi.</p>
			<p class="a_Paragraf_E">İslam’ın muzaffer ordusu, Medine’de büyük bir coşkuyla karşılandı.</p>
			<p class="a_Paragraf_E">Hayber’in efsanevi hazineleri ve alınan esirler Medine’ye getirildi. Kılıcının ışığı kıtaları aydınlatan, kahramanlığı dillere destan Hazreti Ali’nin evinde hala bir hizmetçi bile yoktu. Bütün işleri bizzat Allah Resulü’nün biricik kızı Fatıma annemiz kendi yapıyordu. Zaten bütünü bir tek odadan ibaret olan bir evde kalıyorlardı. O hücrecikte Hazreti Fatıma çok kere ateşi alevlendirmek için eğilip üflerken ateşten çıkan kıvılcımlar benek benek elbisesini yakıyordu. Onun için elbisesi delik deşikti… Değirmen taşını çevirmekten, su taşımaktan eli ve sırtı nasır bağlamıştı.</p>
			<p class="a_Paragraf_E">Hazreti Ali diyor ki;</p>
			<p class="a_Paragraf_E">Bir gün Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>kızı Fatıma’ya dedim; “Medine’ye esirler geldi, git babandan bir hizmetçi iste. Gitti. Biraz sonra geri geldi. Resulullah <span class="_aleyhisselam-_E _idGenCharOverride-1">(sallallahu aleyhi ve sellem)</span> evde yokmuş. Biraz sonra Allah Resulü kendi geldi. Durumu anlatınca; “Yâ Fatıma! Allah’tan kork ve Allah’a karşı vazifende kusur etme! Allah’ın omzuna yüklediği farzları hakkıyla yerine getir. Kocana da daima sadık ve itaatkâr ol! Onun hakkını da gözet! Sana ayrı bir şey daha söyleyeyim. Yatağına girmek istediğin zaman, otuz üç defa “Sübhanallah”, otuz üç defa “Elhamdülillah”, otuz üç defa da “Allahü Ekber” de. İşte bu senin için hizmetçiden daha hayırlıdır.” buyurdu.</p>
			<p class="a_Paragraf_E">“Peygamber, kızına bir hizmetçi verdi” dedirtmek istemiyordu. Onun nazarlarını hep ulvi âlemlere, ötelere çeviriyordu. Zaten o evde her daim öteler tülleniyordu.</p>
			<p class="a_Paragraf_E">Yine bir gün Allah’ın Resulü kızı Fatıma’yı ziyarete gitti. Yanında Hazreti Cabir de vardı.</p>
			<p class="a_Paragraf_E">Kızının kapısını çaldı.</p>
			<p class="a_Paragraf_E">“Kızım kavmin seni ziyarete geldi.” dedi. Babasının yanında birilerinin olduğunu anlayan Hazreti Fatıma kapının arkasından seslendi;</p>
			<p class="a_Paragraf_E">“Ama babacığım! Örtüm ancak bana yetiyor başımı örtecek bir şeyim yoktur.”</p>
			<p class="a_Paragraf_E">Babası, hırkasını uzattı kapının arasından, Hazreti Fatıma onu üzerine aldı ve sonra bu aziz misafirlerini içeri buyur etti.</p>
			<p class="a_Paragraf_E">Cabir mescide gelince bunu anlattı, mescittekiler “Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>kızı ne haldedir!” deyip hep birlikte feryat ettiler.</p>
		</div>
	</body>
</html>
