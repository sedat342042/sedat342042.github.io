<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-28</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-25" class="Baslik_1">Siz Allah’ın Peygamberi ile <br/>Dönmek İstemez Misiniz?</p>
			<p class="ilk_harf"><span class="_idGenDropcap-1">A</span>llah’ın Resulü Mekke Fethi’nin hemen arkasından Huneyn’e bir yıldırım harekatı düzenledi. Bu defa İslam ordularının içinde Ebu Süfyan gibi fethin müminleri de vardı. Huneyn’de bir ara İslam Ordusunda bozgun yaşandı. Allah Resulü’nün etrafındaki birkaç kişiden biri yine İmam Ali’ydi.</p>
			<p class="a_Paragraf_E">Allah’ın Resulü; “Ben Allah’ın Peygamberiyim, bunda yalan yoktur.” diyerek atını düşman ordusunun üstüne üstüne sürüyordu.</p>
			<p class="a_Paragraf_E">Nihayet zafer inananların oldu.</p>
			<p class="a_Paragraf_E">Burada elde edilen ganimetleri Allah Resulü, daha ziyade gönüllerini İslâm’a ısındırmak istediği insanlara dağıttı. Bunların çoğu, kavim ve kabileler arasında söz sahibi kimselerdi. Mekke’nin fethinden sonra, insanların gönüllerinin tam oturaklaşmasında fetihlerin devamlılığı açısından da zaruret vardı. Zira bunların birçoğu, istemeyerek Müslüman olmuştu. Zamanla içlerindeki buzlar eritilmezse bunlar, küfür cephesinde bulundukları zamandan daha tehlikeli olabilirlerdi.</p>
			<p class="a_Paragraf_E">“Verilen, deveydi, altındı, gümüştü fakat korunmak istenen, dindi ve fertlerin gönüllerinin İslâm’a ısındırılmasıydı.” Zira Mekke fethi, çok kısa bir zaman önce gerçekleşmiş ve Mekkelilerin bazılarında bir burukluk hâsıl olmuştu. En azından herkesin az da olsa onuru, gururu kırılmıştı. Mekkelinin onuru ise onların nazarında her şey idi. Cenâb-ı Hakk’ın verdiği bu fırsat, Allah Resulü’nce en güzel şekilde değerlendirilmiş ve muhtemel yaralar böylece sarılmıştı. Ancak bu taksim, Ensar’dan bilhassa gençleri biraz rahatsız etmişti.</p>
			<p class="a_Paragraf_E">Hatta bazıları; “Daha onların kanı kılıçlarımızdan damlıyor, hâlbuki en fazla payı da onlar alıyor.” demişlerdi. Bu ise bir fitne başlangıcıydı. Söyleyen insanların az olması mühim değildi. Eğer bu fitne durdurulamazsa, önü alınamaz bir yangın hâline gelebilirdi. Kaldı ki Allah Resulü’ne karşı yapılacak en küçük bir itiraz, insanı dinden-imandan eder ve ebedî hasarete uğratırdı.</p>
			<p class="a_Paragraf_E">Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>, hemen Ensar’ın bir yerde toplanmasını ve aralarına başka kimsenin de alınmamasını emretti. Ensar toplandı.</p>
			<p class="a_Paragraf_E">Allah’ın Peygamberi: “Ey Ensar topluluğu! Duydum ki gönlünüzde bana karşı bir kırgınlık hâsıl olmuş… ” diye başladı sözlerine.</p>
			<p class="a_Paragraf_E">Böyle bir hitap, kitle psikolojisi açısından müthiş bir başlangıçtı. Çoğunun toplanma sebeplerinin ne olduğundan habersiz olduğu bir topluma, ilk defa böyle bir sözün söylenmesi, aniden vurulan tokat gibi, herkesi kendine getirici mahiyetteydi.</p>
			<p class="a_Paragraf_E">Sahabe, zaten Allah Resulü’ne <span class="_aleyhisselam-_E _idGenCharOverride-1">(sallallahu aleyhi ve sellem) </span>itiraz edemezdi. En fazla, kalplerinde bir burukluk hâsıl olabilirdi ki bu da peygamberane bir tedbirle her zaman giderilebilirdi.</p>
			<p class="a_Paragraf_E">Giderilebileceği hemen bu ilk söz hevengiyle belirmeye başlamıştı bile. Evet, Allah Resulü’nün bu ilk cümlesi, kalplerinde burkuntu hasıl ederek müthiş bir tesir icra etmişti. Derhal herkeste bir toparlanma oldu ve gözler Resulullah’a yöneldi. Bundan sonra söylenecek sözler muhakkak çok mühimdi.</p>
			<p class="a_Paragraf_E">Herkes dikkat kesilmiş, söylenecekleri merakla bekliyordu. Allah Resulü’nün <span class="_aleyhisselam-_E _idGenCharOverride-1">(sallallahu aleyhi ve sellem)</span> bu ilk taarruzu, istenen faydayı temin etmişti ama üst üste birkaç hamle daha yapması gerekmekteydi. Eğer yaptığı hamlelerde isabet kaydetmezse, bu hamleler faydadan çok zarar getirebilir ve istenenin aksi bir durum ortaya çıkabilirdi. Bu itibarla buradaki ölçü çok mühimdi.</p>
			<p class="a_Paragraf_E">İşte Allah Resulü’nün söz adına hamleleri:</p>
			<p class="a_Paragraf_E">“Ben geldiğimde, siz dalâlet içinde değil miydiniz? Allah, benimle sizi hidayete erdirmedi mi?”</p>
			<p class="a_Paragraf_E">“Ben geldiğimde, siz yoksulluk içinde kıvranmıyor muydunuz? Allah, benim vesilemle sizi zenginleştirmedi mi?”</p>
			<p class="a_Paragraf_E">“Ben geldiğimde siz, birbirinizle düşman değil miydiniz? Allah, benimle sizin kalplerinizi telif etmedi mi?</p>
			<p class="a_Paragraf_E">Efendimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, her cümle ve soruyu bitirdikçe Ensar’dan topluca şu ses yükseliyordu:</p>
			<p class="a_Paragraf_E">“Evet, evet, minnet Allah’a ve Resulü’nedir!”</p>
			<p class="a_Paragraf_E">Efendimiz, tam zamanında ve yerinde sözün mecrasını çevirdi. Hislerin galeyana geldiği şu hengâmda, derhal Ensar namına da yine kendisi konuştu. Onların diyebileceği, en kötü ihtimalle şu sözler olabilirdi ve işte o sözleri Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>söylüyordu. Zaten bir Müslüman, kendi peygamberine karşı bu şekilde hitap etmiş olsaydı mahvolur giderdi.</p>
			<p class="a_Paragraf_E">İki Cihan Serveri <span class="_aleyhisselam-_E _idGenCharOverride-1">(sallallahu aleyhi ve sellem) </span>sözlerini sürdürdü:</p>
			<p class="a_Paragraf_E">“Ey Ensar topluluğu! Dileseydiniz, bana başka türlü de cevap verebilirdiniz. Mekke’den bize tekzip edilmiş olarak geldin ve biz sana inandık; terk edilmiş olarak geldin, biz sana sahip çıktık; yurdundan kovulmuş olarak geldin, biz sana yuvalarımızı açtık; muhtaç olarak geldin, biz senin bütün ihtiyaçlarını karşıladık!</p>
			<p class="a_Paragraf_E">Bana bu şekilde cevap vermiş olsaydınız, doğru söylemiş olacaktınız.</p>
			<p class="a_Paragraf_E">Sizi yalanlayan da olmayacaktı.</p>
			<p class="a_Paragraf_E">Ey Ensar topluluğu! Müslüman olmalarını istediğim bazı kişilere bir miktar dünyalık verdiğim için kalben gücendi iseniz herkes evine deveyle, koyunla dönerken, siz evlerinize Resulullah’la dönmek istemez misiniz? Nefsim kudret elinde olan Allah’a yemin ederim ki insanların hepsi bir vadiye, Ensar da başka bir vadiye gitse, ben hiç tereddüt etmeden Ensar’ın gittiği tarafa giderim. Eğer hicret meselesi olmasaydı, ben Ensar’dan biri olmayı ne kadar arzu ederdim. Ey Allah’ım! Ensar’ı, çocuklarını ve torunlarını Sen koru!”</p>
			<p class="a_Paragraf_E">Bu sözler karşısında ağlamayan tek fert kalmamıştı. Herkes, hıçkıra hıçkıra ağlıyordu.</p>
			<p class="a_Paragraf_E">Allah Resulü’nün <span class="_aleyhisselam-_E _idGenCharOverride-1">(sallallahu aleyhi ve sellem) </span>şu kısa ve özlü konuşması, muhtemel bir fitneyi anında bastırmış ve dinleyenlerin kalbini bir kat daha kazanmıştı. Ensar, dediklerine diyeceklerine bin pişman olmuştu.</p>
			<p class="a_Paragraf_E">Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>, Huneyn’den sonra Mekke’ye uğramaksızın kestirme yoldan doğruca Medine’ye döndüler.</p>
		</div>
	</body>
</html>
