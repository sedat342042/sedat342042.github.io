<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-40</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-35" class="Baslik_1">Velayet Ufkunun Üveyki Sonsuza Uçuyor</p>
			<p class="ilk_harf"><span class="_idGenDropcap-1">K</span>öyde gün battı, batacaktı.</p>
			<p class="O_Paragraf">Bir önceki geceden bu yana yağan kar, akşama doğru kesilmişti.</p>
			<p class="a_Paragraf_E">Gökte kara bulutlar koşuşuyordu.</p>
			<p class="a_Paragraf_E">Tahayyüle dalmış gibi düşünceli, hareketsiz iki kumru Derviş Odası’nın bacasında öylece duruyordu.</p>
			<p class="a_Paragraf_E">Öğleden sonra çıkan lodos akşama doğru hızını iyice artırmıştı.</p>
			<p class="a_Paragraf_E">Değirmenyolu bayırından sürüler köye iniyordu.</p>
			<p class="a_Paragraf_E">Çan sesleri, inek böğürmeleri, eşek anırmaları, köyü birbirine katıyordu.</p>
			<p class="a_Paragraf_E">Çok geçmeden köy karanlığa gömüldü. Toprak evlerin perdeleri kapandı…</p>
			<p class="a_Paragraf_E">Köyü, derin bir sessizlik kapladı.</p>
			<p class="a_Paragraf_E">Bir yanı yarım parlak bir ay, saklambaç oynar gibi siyah bulutların arasında bir görünüyor, bir kayboluyordu.</p>
			<p class="a_Paragraf_E">Kış günleri, akşamla yatsı arası kısadır. Daha evlerde sofralar ortadan kalkmadan yatsı ezanı okunmaya başladı. Açılan sokak kapılarından paltolarına bürünmüş insanlar birer ikişer caminin yolunu tuttular.</p>
			<p class="a_Paragraf_E">Köylüler, petrol lambasının loş, zayıf ışığında, kardeşçe ve huzur içinde yatsı namazını kılmaya durdular.</p>
			<p class="a_Paragraf_E">Lodosun şiddetini iyiden iyiye artırdığı; mütevazı mabedin duvarlarını dövüşünden anlaşılıyordu.</p>
			<p class="a_Paragraf_E">Tavanı, ahşap el işçiliğinin en güzel örneklerinden biri olan köy camisinden çıkanlar, rüzgârda eteklerini savurarak hayaletler gibi yine Derviş Odası’na doğru hızlı hızlı yürümeye başladılar.</p>
			<p class="a_Paragraf_E">Kapalı perdelerinin arkasında gezinen gölgelerin göründüğü toprak evlerden kadın sesleri, çocuk cıvıltıları sokağa taşıyordu.</p>
			<p class="a_Paragraf_E">Derviş Odası’nın bulunduğu tepeye doğru patika yoldan tek sıra halinde tırmananlar Sarı Dede’ye duasını okuyarak odaya çıktılar.</p>
			<p class="a_Paragraf_E">Oda sakinleri yerlerini alarak Mehmet Hoca’yı beklemeye başladılar.</p>
			<p class="a_Paragraf_E">Herkesin aklı biraz sonra anlatılacaklardaydı ama kimse ondan bahsetme salahiyetini duymuyordu kendinde. Herkes, her akşam olağanüstü şaşırtıcı ve etkileyici bir resme bakar, bir başka boyuta gider gelir gibi dinliyordu anlatılanları. Sanki herkes yaşananların hikmetinden duyulan bir haşyet içindeydi.</p>
			<p class="a_Paragraf_E">Kadı İbrahim; “Lodos yarına bir şey bırakmaz, karları eritir.” dedi.</p>
			<p class="a_Paragraf_E">Aziz Amca; “Sel baskınlarına karşı dikkatli olmak lazım.” diye söze girdi.</p>
			<p class="a_Paragraf_E">Kar, rüzgâr, sel muhabbeti sürerken Mehmet Hoca da geldi.</p>
			<p class="a_Paragraf_E">Her zamanki yerine oturdu.</p>
			<p class="a_Paragraf_E">Biraz nefeslendikten sonra;</p>
			<p class="a_Paragraf_E">“Hicret’in 40. yılında önemli bir olay oldu.” diye başladı gecenin sohbetine.</p>
			<p class="a_Paragraf_E">O günlerde Nehrevan’da ölümden kurtulan Haricilerden Abdurrahman bin Mülcem, Amr bin Bekr ve Berk bin Abdullâh adındaki üç eşkıya, Mekke’de bir araya geldiler. Haricilerle ilgili olayları değerlendirdiler. Müslümanların üç kişi yüzünden çektiği sıkıntıları konuştular. Özellikle Nehrevan’da öldürülen Haricileri andılar. Dava arkadaşlarının ölümünden sonra yaşamanın manasız olduğunda fikir birliğine vardılar ve şöyle dediler: “İnsanları Rablerine ibadete çağırmakta göreceğiniz kınanmadan korkmayın. O kardeşlerimiz öldükten sonra bizim bu dünya ile ne işimiz var? Kendimizi feda ederek doğru yoldan çıkan bu üç kişiyi öldürelim ve İslam dünyasını onlardan kurtaralım. Kardeşlerimizin öcünü alalım. Ümmeti, insanları ve ülkeyi sıkıntıya sokan üç kişidir. İmam Ali, Muaviye, Amr bin As…</p>
			<p class="a_Paragraf_E">Suikast kararını veren çete reisi Mısırlı Abdurrahman İbn-i Mülcem, “Ben Ali’ye kâfiyim” dedi.</p>
			<p class="a_Paragraf_E">Berk bin Abdullâh, “Ben de Muaviye’ye.”</p>
			<p class="a_Paragraf_E">Amr bin Bekir, “Öyleyse ben de Amr bin As’ı üzerime alıyorum.” dedi.</p>
			<p class="a_Paragraf_E">İnfazlar, 17 Ramazan Cuma sabahı, sabah namazı vaktinde aynı anda yapılacaktı.</p>
			<p class="a_Paragraf_E">Kılıçlarını zehirle bilediler.</p>
			<p class="a_Paragraf_E">Üç bıçkın… Üç karanlık… Üç gözü dönmüş adam…</p>
			<p class="a_Paragraf_E">Biri Mısır’a, biri Şam’a, diğeri de Kufe’ye doğru gecenin karanlığında at sürdüler…</p>
			<p class="a_Paragraf_E">Günler sonra Kufe kentine, kanatları açılmış kocaman bir kartal gibi girdi Abdurrahman ibni Mülcem.</p>
			<p class="a_Paragraf_E">Büyük bir avluya açılan bir kapının önünde durdu. Kapıyı Kuttame adında güzel bir kadın açtı.</p>
			<p class="a_Paragraf_E">Zamanın hasnası denilen, güzelliği dilden dile dolaşan, gönülden gönüle bir şelale gibi akan Kuttame…</p>
			<p class="a_Paragraf_E">Kuttame’nin, ailesinden on kişi Nahrevan’da öldürülmüştü. Babası ve kardeşi de öldürülenler arasındaydı.</p>
			<p class="a_Paragraf_E">Abdurrahman, arkadaşları ile anlaştıkları günün gelmesini bu evde beklerken güzeller güzeli Kuttame’ye evlenme teklifinde bulundu.</p>
			<p class="a_Paragraf_E">“Şartlarım var.” dedi Kuttame.</p>
			<p class="a_Paragraf_E">“Üç bin dinar, bir köle, nafaka ve Ali’nin öldürülmesi...”</p>
			<p class="a_Paragraf_E">Kader ağlarını örüyordu.</p>
			<p class="a_Paragraf_E">Abdurrahman İbn-i Mülcem, şimdiye dek kimseye Kufe’ye niye geldiğini açıklamamıştı. İşte, gönlünü kaptırdığı kadın da Hazreti Ali’nin katlini istiyor, hatta bunu evlilik şartı olarak öne sürüyordu.</p>
			<p class="a_Paragraf_E">Yine de Abdurrahman, Kuttame’ye güvenemedi.</p>
			<p class="a_Paragraf_E">“Mehir konusunda isteklerini kabul ediyorum. Ali meselesine gelince onu, isteyerek şart koştuğunu sanmıyorum.” dedi.</p>
			<p class="a_Paragraf_E">“Hayır.” dedi Kuttame. “Ali öldürülmeden bu evlilik asla olmaz, eğer onu öldürürsen, hem kendini hem beni kurtarmış olursun. Benimle mutlu bir hayat yaşarsın; Allah katında sana verilecek olan mükâfat, dünyadan ve dünyada verilen her türlü nimetten daha fazladır. Öyle bir kılıç darbesi indirmelisin ki gür sakalından kırmızı kanlar akmalı, benim yüreğimin yağları erimeli.”</p>
			<p class="a_Paragraf_E">Bu sözleri duyan Abdurrahman, Kuttame’nin kararlılığını anladı. Oda yeniden ışıdı sanki. Bir gül bahçesindelermiş gibi birbirlerine baktılar.</p>
			<p class="a_Paragraf_E">Kuttame’nin gözleri savaş alanı gibiydi…</p>
			<p class="a_Paragraf_E">Abdurrahman; “Vallâhi! Ben buraya onun için geldim, bana buraları iyi bilen, güvenilir bir yardımcı bulmalısın.”</p>
			<p class="a_Paragraf_E">“O işi bana bırak.” dedi Kuttame ve siyah ipekten çarşafını bürünerek kara bir yılan gibi sağıldı Kufe sokaklarına. Akrabalarından Verdan’a gitti.</p>
			<p class="a_Paragraf_E">Abdurrahman da Şebib adında birini buldu kendine.</p>
			<p class="a_Paragraf_E">Mekke’de kararlaştırılan suikast sabahı gelip çatmıştı.</p>
			<p class="a_Paragraf_E">Muaviye suikasttan hafif yarayla kurtuldu. Muaviye’nin korumaları olay üzerine hemen suikastçıyı yakalamış, durum anlaşılınca da Muaviye’nin emriyle katledilmişti.</p>
			<p class="a_Paragraf_E">Aynı sabah Mısır’da Amr bin As, kendisi rahatsız olduğu için yerine Harice bin Habibe’yi görevlendirmişti.</p>
			<p class="a_Paragraf_E">Mısıra giden suikastçı, Amr bin As sanarak Harice’yi katletmişti.</p>
			<p class="a_Paragraf_E">Aynı sabah Kufe’de Abdurrahman bin Mülcem de alacakaranlıkta suikast için pusudaydı.</p>
			<p class="a_Paragraf_E">Az sonra Halife İmam Ali kapıda göründü.</p>
			<p class="a_Paragraf_E">Sokak kapısını açtığı sırada müthiş bir çığlık koptu.</p>
			<p class="a_Paragraf_E">İnsanların çıkardıkları çığlık sesine hiç benzemiyordu. Yerde sürünen karıncalar, gökte uçuşan kuşlar, cümle hayvanlar birbirlerine ağıtlar düzüyorlardı sanki. Oğulları çifte güzeller Hasan’la Hüseyin Süleymaniye’nin sütunları gibi babalarının sağında solunda yerlerini almışlardı.</p>
			<p class="a_Paragraf_E">Bir yanı yarımlaşan ayın ışığı vuruyordu gül yüzüne. Güzel yüzü yine gülümsüyordu. İri ela gözlerinde binlerce yıldız parlıyordu sanki.</p>
			<p class="a_Paragraf_E">Sabah aydınlığında gidiyordu işte…</p>
			<p class="a_Paragraf_E">Peki güzeller güzeli Seyyide Zeyneb’ine, gül yüzlü Ümmü Gülsümü’ne bir şey demeyecek miydi?</p>
			<p class="a_Paragraf_E">Biraz sonra başına gelecekleri bilseydi geri döner Zeyneb’ini bir kere daha öper, koklardı…</p>
			<p class="a_Paragraf_E">“Zeynebim ben, annene gidiyorum, bir şey demeyecek misin?” derdi.</p>
			<p class="a_Paragraf_E">Kufe minarelerinde sabah ezanları göklere yükseliyordu.</p>
			<p class="a_Paragraf_E">Bu sesler Kufe halkını derin uykularından uyandırıyordu.</p>
			<p class="a_Paragraf_E">İmam Ali tam avlu kapısından çıkarken, suikastçılardan Şebib, kılıçla üzerine saldırdı; fakat heyecanla kılıcı kapının sövesine vurdu.</p>
			<p class="a_Paragraf_E">Arkasından, Abdurrahman ibni Mülcem;</p>
			<p class="a_Paragraf_E">“Ey Ali! Hüküm ancak Allâh’ındır. Senin ve Ashabının değil!” diyerek kılıcını indirdi. Kılıç, İmam Ali’nin kafasını yardı ve beynine ulaştı.</p>
			<p class="a_Paragraf_E">İmam Ali;</p>
			<p class="a_Paragraf_E">“Tanıdım seni, sen Mülcem’in oğ…”</p>
			<p class="a_Paragraf_E">Sözlerini tamamlayamadan yere yuvarlandı.</p>
			<p class="a_Paragraf_E">Şebib ve Verdan olay yerinden kaçtılar. Abdurrahman İbn-i Mülcem’i Hemedanlı birisi üzerine bir kumaş parçası atıp yere yıktı.</p>
			<p class="a_Paragraf_E">İki evladı İmam Ali’yi evine taşıdı.</p>
			<p class="a_Paragraf_E">Seyyide Zeyneb’in, Ümmü Gülsüm’ün ağıtlarına gökkubbe dar geliyordu.</p>
			<p class="a_Paragraf_E">Güneş, Kufe’nin üzerine doğuyor muydu yoksa batıyor muydu belli değildi.</p>
			<p class="a_Paragraf_E">Şah-ı evliya, can alıp can veriyordu.</p>
			<p class="a_Paragraf_E">Bu kini köpürtenler kimdi?</p>
			<p class="a_Paragraf_E">Katili, kolları bağlı Halifenin huzuruna getirdiler.</p>
			<p class="a_Paragraf_E">Abdurrahman bin Mülcem, Mısır’ın fethinde bulunmuş, güzel Kur’an okuyan, bir dereceye kadar fıkıh bilgisine sahip olan biriydi. Ata iyi binerdi. Bir zamanlar Mısır’da Kur’an ve fıkıh öğretmişti. Daha sonra Hazreti Ali taraftarı olmuştu. Ardından Başkent Kufe’ye gidip Sıffin’de Hazreti Ali tarafında savaşmış, sonra da Hariciler içinde yer almıştı.</p>
			<p class="a_Paragraf_E">Halife Hazreti Ali, “Bunu niye yaptın?” dedi.</p>
			<p class="a_Paragraf_E">“Ya Ali, uzun zamandır kılıcımı biliyor ve onunla halkın en kötüsünü öldürmemi Allah’tan diliyordum.”</p>
			<p class="a_Paragraf_E">İmam Ali; “Görüyorsun ki sen, halkın en şerirlerindesin, eğer ölürsem öldürün.” dedi.</p>
			<p class="a_Paragraf_E">Suikastçıyı alıp odadan çıkardılar.</p>
			<p class="a_Paragraf_E">İslam Halifesinin gülümsemesi solgundu. Acılar iflahını söküyordu.</p>
			<p class="a_Paragraf_E">Bir savaşta ayağına bir ok saplanınca acısından çıkaramamışlardı da;</p>
			<p class="a_Paragraf_E">“Durun, ben namaza durunca çıkarın.” demişti, çünkü o namazda kendinden geçiyordu. Ama bu defa bela oku kalbe saplanmış ve çıkmıyordu.</p>
			<p class="a_Paragraf_E">Kıyamete kadar gelecek olan kalb ve gönül ordularının sultanı son anlarını yaşıyor, başından akan kanlar siyah ve gür sakalını kan kızıla boyuyordu.</p>
			<p class="a_Paragraf_E">Başından akan kanlarla sakalının sırılsıklam olduğunu görünce hayali yıllar öncesine gitti.</p>
			<p class="a_Paragraf_E">Hicret’in ikinci yılıydı. Allah Resulü Muhacirlerden 150-200 kişilik bir birlikle, Şam’dan dönmekte olan Kureyş kervanını takip etmek için Müdlicoğulları yurdundaydı.</p>
			<p class="a_Paragraf_E">İmam Ali de oradaydı…</p>
			<p class="a_Paragraf_E">23 yaşında bir yiğitti…</p>
			<p class="a_Paragraf_E">Hazreti Ali, o gün Ammar bin Yasir’le birlikte hurmalıklarda çalışanları seyretmek için yanlarına kadar gitmişlerdi. Bir hurma gölgesinde ikisi de uyuyup kalmıştı. Allah Resulü yanlarına gelince onların incecik bir toprak üzerinde uyuyup kaldıklarını görmüş ve mübarek ayağı ile dokunarak uyandırmıştı. İri, ela gözlerini ovuşturan İmam Ali’ye; “Sana ne oldu ey Toprağın Babası? ” demişti.</p>
			<p class="a_Paragraf_E">Böylece ona takılmış ve ona iltifat etmişti. Allah’ın Resulü o gün;</p>
			<p class="a_Paragraf_E">“Size insanların en bedbahtı iki adam haber vereyim mi?” demişti.</p>
			<p class="a_Paragraf_E">“Biri Semud kavminin Uhaymiri ki Salih’in mucizesi deveyi boğazladı.”</p>
			<p class="a_Paragraf_E">Sonra elini Hazreti Ali’nin alnına koyarak;</p>
			<p class="a_Paragraf_E">“Diğeri de ey Ali, senin şurana vuracak olandır.”</p>
			<p class="a_Paragraf_E">Sonra da eliyle Hazreti Ali’nin sık ve siyah sakalından tutarak; “O yaranın kanından bu sakal ıslanacak.” demişti.</p>
			<p class="a_Paragraf_E">İşte şimdi o siyah sakal sırılsıklamdı. Yüzüne bakmaya kıyılamayan aslan, acılar içinde kıvranıyor, çektiği acıya can dayanmıyordu.</p>
			<p class="a_Paragraf_E">Ta çocukluğundan itibaren son anına kadar sergilediği duruşuyla hayatı, İslam tarihinin şekillenmesinde büyük bir rol oynayan, rol model kutlu ailenin reisi can veriyordu. Aba’nın altındaki baba üveyk sonsuz ufuklara kanatlanıyordu.</p>
			<p class="a_Paragraf_E">Yanında gözyaşı döken oğullarına, kızı Zeyneb’ine, sevdiklerine; “Dünyada çektiğim sıkıntı, dert canıma yetti; artık bu âlemden ayrılmaya karar verdim.</p>
			<p class="a_Paragraf_E">Bu vefasız cihandan sıkıldım; bundan böyle felek, beni perişan edemeyecek; dünyada sıkıntı çekmeyeceğim artık.” dedi.</p>
			<p class="a_Paragraf_E">Sonra iki cennet reyhanı oğullarına son nasihatını yaptı; “İkinize takvayı tavsiye ediyorum. Dünya sizi çok istese de, siz onu istemeyin. Daima hak olanı konuşun ve yetimlere merhametli olun. Kaybedene yardım edin, ahiret için iş yapın ve azık hazırlayın. Allah’ın kitabında olanla amel edin. Kınayanın kınaması sizi Allah’ın emirlerine uymaktan alıkoymasın.”</p>
			<p class="a_Paragraf_E">Sonra diğer oğlu Muhammed Hanefi’ye baktı. Ona da, “İki kardeşine vasiyet ettiklerimi belledin mi?” dedi.</p>
			<p class="a_Paragraf_E">“Belledim babacığım.”</p>
			<p class="a_Paragraf_E">“Sana da aynı sözlerimi vasiyet ediyorum…”</p>
			<p class="a_Paragraf_E">Hecin develeri uçsuz bucaksız çöllerde kuşlar gibi uçuyordu…</p>
			<p class="a_Paragraf_E">Kufe’de olup bitenleri, İmam Ali’nin canı soğumadan dört bir diyara ulaştırmak istiyorlardı.</p>
			<p class="a_Paragraf_E">Artık “ne hicranlı akşam, ne ağlayan hazan…”</p>
			<p class="a_Paragraf_E">İmam Ali’nin, çatlayan hayat billurunda öteler tülleniyordu.</p>
			<p class="a_Paragraf_E">Geçmişin güzel günleri geldi gözlerinin önüne.</p>
			<p class="a_Paragraf_E">Allah Resulü’nün arkasında kıldığı ilk namaz…</p>
			<p class="a_Paragraf_E">Daru’l Erkam’ın kapısında nöbet tuttuğu günler…</p>
			<p class="a_Paragraf_E">Bir gölge gibi Güllerin Efendisini takip ettiği sokaklar, panayırlar…</p>
			<p class="a_Paragraf_E">Hicret esnasında Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>yatağında yattığı gece…</p>
			<p class="a_Paragraf_E">Dünyamıza düşmüş bir huri olan Hazreti Fatıma’yı babasından istemeye gittiği gün…</p>
			<p class="a_Paragraf_E">Çifte güzeller Hasan ve Hüseyin’le sonsuz mutluluklara kanatlandığı günler…</p>
			<p class="a_Paragraf_E">Bedir’de, Uhut’ta, Hendek’te Zülfikar’la gelen zaferler…</p>
			<p class="a_Paragraf_E">Elinde dalgalanan ak sancağın arkasından coşkun bir sel gibi yiğitlerin aktığı, surların bir bir aşıldığı, kulelerin bir bir düştüğü ve efsaneleştiği Hayber günleri…</p>
			<p class="a_Paragraf_E">Ve sonra giran günler…</p>
			<p class="a_Paragraf_E">Cemel… Nahrevan… Sıffin…</p>
			<p class="a_Paragraf_E">Doğuştan mühürlü gözlerini ötelere çevirmişti… Hazansız baharlar çağlıyordu iri, ela gözlerinde…</p>
			<p class="a_Paragraf_E">Her birisi denizlerden coşkun, güneşten parlak o gözler, o güzel gözler, yavaş yavaş suyu çekilen pınarlar gibi sönüyordu…</p>
			<p class="a_Paragraf_E">İmam Ali yaralarına ve acılarına ancak iki gün dayanabildi.</p>
			<p class="a_Paragraf_E">Müslümanların Mekke’den Medine’ye hicret edişlerinin tam kırkıncı yılıydı.</p>
			<p class="a_Paragraf_E">Ramazan’ın on dokuzu…</p>
			<p class="a_Paragraf_E">Hicret esnasında, Allah Resulü’nün evini kuşatan kırk caninin kılıçlarından kurulmuştu da Abdurrahman bin Mülcem haininin kılıcından kurtulamamıştı.</p>
			<p class="a_Paragraf_E">61 yaşını doldurmuştu. Miladi takvim, 661’in 26 Ocak’ını gösteriyordu.</p>
			<p class="a_Paragraf_E">Mevsim kıştı, çöl fırtınaları ortalığı kasıp kavuruyordu.</p>
			<p class="a_Paragraf_E">Bu fırtınalar bu defa hiç dinecek gibi durmuyordu.</p>
			<p class="a_Paragraf_E">Allah’ın Resulü’nden daha fazla yaşamak bana yaraşmaz dercesine Kufe yakınındaki Necef topraklarına uzanıverdi.</p>
			<p class="a_Paragraf_E">Ondan sonra İslam dünyası sinirlenmiş bir hecin devesi gibi çöktü. Fırtınaların ardı arkası hiç kesilmedi.</p>
		</div>
	</body>
</html>
