<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-34</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-31" class="Baslik_1">Kadınlık Ufkunun Üveyki Sonsuza Uçuyor</p>
			<p class="ilk_harf"><span class="_idGenDropcap-1">İ</span>ki Cihan Güneşi’nin gurubunun üzerinden aylar geçmesine rağmen Hazreti Fatıma Annemiz, neredeyse babasının mezarı başından hiç ayrılmıyordu.</p>
			<p class="a_Paragraf_E">Gecesi gündüzü orada geçiyor iniltileri Medine’yi sarsıyor, gözyaşları sel olup akıyordu.</p>
			<p class="a_Paragraf_E">Çifte güzeller Hasan ve Hüseyin’in elinden tutuyor, ağlamak için her gün onlarla beraber babasının kabrine gidiyordu.</p>
			<p class="a_Paragraf_E">Babasından sonra onun güldüğünü kimse görmedi.</p>
			<p class="a_Paragraf_E">Onun ağlayışları ve okuduğu şiirler Medine’yi inletiyordu.</p>
			<p class="a_Paragraf_E">Babasının ardından söylediği son derece içli ve güzel ağıtlar koca bir divan olurdu:</p>
			<p class="a_Paragraf_E">“Kederlerim gündüzlerin üzerine dökülseydi gece olurdu.</p>
			<p class="a_Paragraf_E">Senin varlığınla gölgelenirdim, ne korkum vardı ne tasam.</p>
			<p class="a_Paragraf_E">Senden sonra bana sadece hüzün eş oldu. Ve yalnız gözyaşlarıma sığdım.</p>
			<p class="a_Paragraf_E">Ahmed’in toprağını koklayanlar için ömrü boyunca başka bir koku duymak artık muhaldir…”</p>
			<p class="a_Paragraf_E">Yas bürümüştü Medine’yi.</p>
			<p class="a_Paragraf_E">Medineliler, Hazreti Ali’ye aracılar yolladılar.</p>
			<p class="a_Paragraf_E">“Efendimizin hatırasıdır Fatıma’mız, ne olur aralıksız ağlamasın, onun iniltileri bizde derman bırakmıyor.” diye yalvardılar.</p>
			<p class="a_Paragraf_E">Medine’nin uzak mahallelerinin bittiği bir yerde bir kulübe kurdu Hazreti Ali.</p>
			<p class="a_Paragraf_E">Hazreti Fatıma çifte güzellerinin ellerinden tutuyor, İmam Ali’nin kendisi için kurduğu bu “Hüzünler Evi”ne çekiliyor, Kuran okuyor, namaz kılıyor, ağlıyordu.</p>
			<p class="a_Paragraf_E">Hazreti Fatıma, kısım kısım hayattan çekiliyordu.</p>
			<p class="a_Paragraf_E">Kendisinin dışında bütün kardeşleri, âlemlere Rahmet olan babalarından önce giderek o acı günden muaf tutulmuşlardı adeta.</p>
			<p class="a_Paragraf_E">Bir tek Hazreti Fatıma geride kaldı ve tattı o acıyı. Her insanın dünyada bir muradının kalması Allah’ın muradıydı. Oysa Hazreti Muhammed <span class="_aleyhisselam-_E _idGenCharOverride-1">(sallallahu aleyhi ve sellem) </span>yaşarken Fatıma ölseydi bu minnetsiz, bu Allah’tan gelen bu tacidar başı eğecek hangi murad kalabilirdi ki geride?</p>
			<p class="a_Paragraf_E">Fatıma’nın -babasının annesinin- sahip olduğu devlet nisbetinde ağırdı yükü.</p>
			<p class="a_Paragraf_E">Allah Resulü’nün; “Ol Fatıma’dan cennet kokusunu koklarım.” dediği Zehra/Çiçek, perde perde solarak ödüyordu bu bedeli.</p>
			<p class="a_Paragraf_E">26 yaşını yeni doldurmuştu. Daha ömrünün baharındaydı. Ama o, dünyadan ve dünyaya ait her şeyden hüzün ve inkisar içindeydi. Muhammed Mustafa’yı <span class="_aleyhisselam-_E _idGenCharOverride-1">(sallallahu aleyhi ve sellem) </span>artık barındırmayan bir dünyanın renkleri solmuş, sesleri bozulmuş, kokuları uçmuştu.</p>
			<p class="a_Paragraf_E">Fatıma, Allah Resulü’nün sırtlarında taşıdığı biri 7 diğeri 8 yaşındaki çifte güzellerine bakıp bakıp ağlıyor, yemiyor, içmiyor, konuşmuyordu.</p>
			<p class="a_Paragraf_E">Bir vakar içinde gözlerini bir noktaya dikiyor ve sürekli düşünüyor, düşünüyordu.</p>
			<p class="a_Paragraf_E">Arada bir ayağa kalktığı zaman adeta ayaklarını yere basmadan hüzünlü bir peri ihtişamı ve zarafetiyle babasının mezarına gidip geliyordu.</p>
			<p class="a_Paragraf_E">Babasından sonra dünyaya karşı hırçın nehirler gibi köpük köpük aktı Hazreti Fatıma.</p>
			<p class="a_Paragraf_E">Ama bu coşkun nehrin köpüren suyu sadece altı ay sürdü. Önce yavaş yavaş çekilmeye, sonra yok olmaya başladı.</p>
			<p class="a_Paragraf_E">Her geçen gün biraz daha solan gül yüzü ve ağlamaktan güzel gözlerinin altında oluşan morluklar, suların çekildiği nehir yataklarındaki ıslak duvarları ve yosun izlerini andırıyordu.</p>
			<p class="a_Paragraf_E">Yüreğinin yatağında ne var ne yoksa yosun güzeli gözler boşaltmış, ardı arkası kesilmez sanılan yağmurlar dinmişti.</p>
			<p class="a_Paragraf_E">O incelerden ince Fatıma bir mum gibi eriye eriye bitmişti.</p>
			<p class="a_Paragraf_E">Hicri 11. yıl… Aylardan Ramazan’dı… Gökteki ay üç günlüktü…</p>
			<p class="a_Paragraf_E">Hilalin kaşları, Hazreti Fatıma’nın kaşları gibi incecikti.</p>
			<p class="a_Paragraf_E">O gün Hazreti Fatıma çocuklarının başını taradı, yeni elbiselerini giydirdi, yemek yaptı, besledi onları.</p>
			<p class="a_Paragraf_E">Gül goncalarını “Haydi dedenizin kabrine gidiniz.” diyerek gönderdi.</p>
			<p class="a_Paragraf_E">Üç yaşındaki Zeyneb’iyle, daha bir yaşındaki Ümmü Gülsüm’ü yanındaydı.</p>
			<p class="a_Paragraf_E">Bir güğüm su getirtti, gusül abdesti aldı. Ötelere tertemiz bir gelin gibi gitmek istiyordu. Çünkü o ötelerin geliniydi. Nikâhı ötelerde kıyılmış bir gelindi.</p>
			<p class="a_Paragraf_E">Yeni elbiseler giydi. Cennete gelin gidiyor gibi bir hali vardı.</p>
			<p class="a_Paragraf_E">O sırada eve Hazreti Ali geldi.</p>
			<p class="a_Paragraf_E">“Nedir bu hal Ya Fatıma?” dedi.</p>
			<p class="a_Paragraf_E">Gamlı gözlerle baktı kocasına:</p>
			<p class="a_Paragraf_E">“Ya Ali! Ben gidiyorum, babam gel gayri kızım. dedi.”</p>
			<p class="a_Paragraf_E">Bir sızı çöktü Hazreti Ali’nin yüreğine. Ne diyeceğini şaşırmıştı.</p>
			<p class="a_Paragraf_E">Çocukluklarından beri vahyin evinde birlikte büyümüşlerdi.</p>
			<p class="a_Paragraf_E">Demek şimdi ayrılık vaktiydi.</p>
			<p class="a_Paragraf_E">“Ya Ali! Şimdi vasiyet zamanı.” dedi.</p>
			<p class="a_Paragraf_E">“Körpe kuzularıma iyi bak! Yetimliklerini hissettirme onlara, benden sonra kardeşim Zeyneb’in kızı Ümame ile evlen, o yavrularıma iyi bakar.</p>
			<p class="a_Paragraf_E">Bir kusurum olmuşsa affet…</p>
			<p class="a_Paragraf_E">Beni gece gömünüz ve adımlarını kabrimden kesme.”</p>
			<p class="a_Paragraf_E">Hazreti Ali, Hazreti Fatıma’nın başını göğsüne koydu. Başlarını hüzünlü kuğular gibi birbirine dayadılar. Bu, İslam’ın asırlara misal çiftinin birlikte son fotoğrafıydı.</p>
			<p class="a_Paragraf_E">Hazreti Ali’nin de arzuları vardı.</p>
			<p class="a_Paragraf_E">“Benden selam söyle ve benden şikayet etme babana… Yaşadıklarımızı bir bir anlat Resulullah’a <span class="_aleyhisselam-_E _idGenCharOverride-1">(sallallahu aleyhi ve sellem)</span>.”</p>
			<p class="a_Paragraf_E">Evin içi gamla dolmuştu.</p>
			<p class="a_Paragraf_E">Daha yeni gitmiş olmalarına rağmen Hazreti Hasan’la Hüseyin de koşarak geri geldiler.</p>
			<p class="a_Paragraf_E">Ağlayarak annelerinin üzerine kapandılar.</p>
			<p class="a_Paragraf_E">“Yavrularım, kuzucuklarım, niye ağlıyorsunuz?”</p>
			<p class="a_Paragraf_E">“Anneciğim! Dedemin kabrinde, Fatıma’nın yetimleri geldi, diye bir ses duyduk…</p>
			<p class="a_Paragraf_E">Hazreti Fatıma saldı kendini… Bastı bağrına çifte güzellerini…</p>
			<p class="a_Paragraf_E">Cihanın örnek ailesi birbirlerine sarıldılar. Hiçbir ressamın, resmetmeye muktedir olması mümkün olmayan bu resim, Ali ailesinin son resmi, birbirlerine son sarılışlarıydı. Aba’nın altındaki üveyklerin toplu halde son görüntüleriydi.</p>
			<p class="a_Paragraf_E">“Benden sonra kim yıkar, kim tarar saçınızı, kim yemek yapar sizlere…” diye inledi Hazreti Fatıma.</p>
			<p class="a_Paragraf_E">Bağrına bastırdıkça bastırdı yavrularını.</p>
			<p class="a_Paragraf_E">Hazreti Fatıma, yavrularını severken can çekilmeye benzer hiçbir hal göstermeden ve en küçük bir ses çıkarmadan uykuya dalan yalnız bir kuğu gibi ötelere geçiverdi.</p>
			<p class="a_Paragraf_E">Nergis gözler kapandı…</p>
			<p class="a_Paragraf_E">Annelerinin üzerine kapanan çifte güzellerin ah-u efganı gökleri tuttu.</p>
			<p class="a_Paragraf_E">O anda göklerden bir ses duyuldu…</p>
			<p class="a_Paragraf_E">“Kaldırın yetimleri analarının üzerinden yoksa bu hale arş dayanmayacak, gökteki melekleri ağlattı yetimlerin ahı.”</p>
			<p class="a_Paragraf_E">Medine’ye derin bir melal çökmüştü.</p>
			<p class="a_Paragraf_E">Duyan herkes akın akın Hazreti Ali’nin evine koştu.</p>
			<p class="a_Paragraf_E">Cenaze namazını Hazreti Ali kıldırdı.</p>
			<p class="a_Paragraf_E">Hayâsı gereği gece gömülmekti vasiyeti…</p>
			<p class="a_Paragraf_E">Gecenin siyah şalına bürünerek, gün görmediği dünyaya görünmeden gitmekti muradı.</p>
			<p class="a_Paragraf_E">Bir keresinde Esma Binti Umeys’le birlikte oturuyorlardı. Hazreti Fatıma ansızın kederlendi.</p>
			<p class="a_Paragraf_E">Esma Binti Umeys bu ani kederin sebebini sorduğunda,</p>
			<p class="a_Paragraf_E">“Cenazeleri üstü açık taşıyorlar. İnsanların bu hali onlar adına beni incitiyor ve ben de öldüğümde böyle görülmek istemiyorum.” demişti.</p>
			<p class="a_Paragraf_E">Esma, Hazreti Cafer’in hanımıydı. Kocasıyla birlikte Habeşistan’a hicret etmiş ve Hayber fethi günü dönmüşlerdi.</p>
			<p class="a_Paragraf_E">“Ben, Habeş diyarında ölüleri yanları kapalı tahtalarla taşıdıklarını gördüm, üstlerinde de örtü vardı.” dedi.</p>
			<p class="a_Paragraf_E">“Hayâ hayır getirir.” diyen kadınlık ülkesinin sultanı buna çok sevinmiş ve Esma’ya; “Beni örttüğün gibi Allah da seni örtsün!” demiş, vefat ettiğinde kendisi için böyle bir şey hazırlanmasını istemişti.“Mahşer günü gelince perdeler arkasından birinin; “Ey mahşer halkı! Fatıma Binti Muhammed geçiyor! O geçinceye kadar başlarınızı eğiniz!” diye sesleneceği sessiz sultan, gecenin karanlığında Baki kabristanının tertemiz toprağına tevdi edildi.</p>
			<p class="a_Paragraf_E">Kabre, Hazreti Ali indirdi Onu.</p>
			<p class="a_Paragraf_E">Medine toprağı Fatıma Betül’ün tertemiz bedenini bağrına bastı, tıpkı daha önce ablaları Zeyneb, Rukiyye, Ümmü Gülsüm ve babası Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem)</span> bedenlerini bastığı gibi.</p>
			<p class="a_Paragraf_E">Cennetten dünyamıza düşen bir huriyi kaybetmenin hüznü içinde olan İmam Ali’nin dudaklarından şu sözler döküldü:</p>
			<p class="a_Paragraf_E">“Ahmed’den sonra Fatıma’yı kaybetmem, hiçbir dostun devamlı olmadığına delildir.”</p>
			<p class="a_Paragraf_E">O gece Ali ailesinin evi doldu taştı. Medine, erkeğiyle kadınıyla koca bir göz olmuş, Fatıma’nın gidişine gözyaşı döküyordu.</p>
			<p class="a_Paragraf_E">Öyle feryat ve figan ediyordu ki insanlar, Medine bu seslerle sarsılıyordu.</p>
			<p class="a_Paragraf_E">İnsanlar akın akın Hazreti Ali’ye ve çifte güzellere başsağlığına geliyordu.</p>
			<p class="a_Paragraf_E">Kıyamete kadar devam edecek olan nur neslinin annesi hazreti Fatıma, hiç sönmeden yanacak bir meşale, dupduru akan ve asırları sulayan bir şelaledir.</p>
			<p class="Yildiz_E">***</p>
			<p class="a_Paragraf_E">Emektar soba sönmüştü. Gözyaşları sel olmuş, odadakilerde daha fazla dinleyecek hal kalmamıştı.</p>
			<p class="a_Paragraf_E">Dışarda kar yeniden atıştırmaya başlamıştı.</p>
			<p class="a_Paragraf_E">“Bu gecelik de bu kadar yeter.” dedi Mehmet Hoca.</p>
			<p class="a_Paragraf_E">Odanın içi sanki taze bir ölü çıkmış gibi ölüler evine dönmüştü. Sobanın közleri mangala çıkarılsaydı, oda sıcaklığını biraz daha koruyabilirdi ama sohbetin etkisinden közleri mangala çıkarmayı kimse düşünmemişti.</p>
			<p class="a_Paragraf_E">Mehmet Hoca kalktı.</p>
			<p class="a_Paragraf_E">Herkes birer ikişer dağılmaya başladı. Biraz sonra Derviş Odası’nın ışıkları söndü.</p>
			<p class="a_Paragraf_E">Yüreği yorgun odanın üzerine kar yağıyordu.</p>
		</div>
	</body>
</html>
