<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-27</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-24" class="Baslik_1">Mekke Fethi</p>
			<p class="ilk_harf"><span class="_idGenDropcap-1">M</span>uhacir Müslümanların Medine’ye gelişinin 8. yılıydı…</p>
			<p class="O_Paragraf">Medine tam bir arı kovanı gibiydi. Aralıksız ok, kılıç, mızrak, gürz, zırh yapılıyordu.</p>
			<p class="a_Paragraf_E">Yeni bir sefer vardı ama nereye?</p>
			<p class="a_Paragraf_E">Hiç kimse bilmiyordu.</p>
			<p class="a_Paragraf_E">Allah’ın Resulü bu seferi kendisinden bile saklıyor ve:</p>
			<p class="a_Paragraf_E">“Allah’ım! Gözleri ve haberleri Kureyş’e kapalı tut, böylece beldelerine ansızın ulaşalım.” diye dua ediyordu.</p>
			<p class="a_Paragraf_E">Fakat muhacir Müslümanlardan Hatıb bin Beltea, Mekke’ye yazdığı bir mektupla oradakileri Medine’deki hazırlıklardan haberdar etmek istedi. Yazdığı mektubu Sare adındaki bir kadına verip yola vurarak Mekke’ye haber uçurdu.</p>
			<p class="a_Paragraf_E">Hatıb bin Beltea bunu, Mekke’deki akrabalarını korumak için yapmış olabilirdi, ama elbette yaptığı yanlıştı.</p>
			<p class="a_Paragraf_E">Allah, Resulü’ne durumu haber verdi.</p>
			<p class="a_Paragraf_E">Allah’ın Resulü, Hazreti Ali ve halasının oğlu Zübeyir’i çağırarak kadını yakalamalarını ve mektubu getirmelerini söyledi.</p>
			<p class="a_Paragraf_E">Hazreti Ali başkanlığındaki özel tim yine görev başındaydı.</p>
			<p class="a_Paragraf_E">İki atlı tozu dumana katarak hurma bahçelerinin arasından yıldırım gibi akıp gittiler.</p>
			<p class="a_Paragraf_E">Kadını, Medine’ye 20 km mesafede bulunan Hah Bahçesi’nde yakaladılar.</p>
			<p class="a_Paragraf_E">Kadın mektubu inkâr edince İmam Ali hiddetlendi;</p>
			<p class="a_Paragraf_E">“Ne Allah’ın Resulü yalan söyledi ne de biz; ya mektubu kendiliğinden çıkarır verirsin, ya biz üstünü arar buluruz.”</p>
			<p class="a_Paragraf_E">Kadın İmam Ali’nin gözlerindeki kararlığı görünce, kurtuluşun olmadığını anladı. Saç örgüleri arasından mektubu çıkarıp uzattı.</p>
			<p class="a_Paragraf_E">Allah’ın Resulü, Hatıb bin Beltea’yı çağırtıp mektubu gösterdi.</p>
			<p class="a_Paragraf_E">Hatıp suçunun farkındaydı. Yaptığına pişmandı.</p>
			<p class="a_Paragraf_E">Hazreti Ömer öfkeliydi;</p>
			<p class="a_Paragraf_E">“Ey Allah’ın Resulü, bırak şu münafığın boynunu vurayım”</p>
			<p class="a_Paragraf_E">Allah’ın Resulü;</p>
			<p class="a_Paragraf_E">“O Bedir’de bulunmuştu, ne biliyorsun belki Allah Bedir’de olanlara şahit oldu da, ‘Hadi istediğinizi yapın sizi affettim’ buyurdu.”</p>
			<p class="a_Paragraf_E">Allah Resulü bu sözüyle, Bedir’de bulunmanın ve orada yapılan hizmetin ne kadar değerli olduğunu gösteriyordu.</p>
			<p class="a_Paragraf_E">İslam Ordusu Mekke yolundaydı. Zafer rüzgârları Mekke’den esiyordu. Muhacir Müslümanların yürekleri kıpır kıpırdı.</p>
			<p class="a_Paragraf_E">Fatımatü’z Zehra da kardeşi Ümmü Gülsüm’le birlikte bu sefere katılanlar arasındaydı.</p>
			<p class="a_Paragraf_E">Hatıralar bir film şeridi gibi gözlerinin önünden geçiyordu.</p>
			<p class="a_Paragraf_E">Bir babasının davetini herkese ilan ettiği günü, bir de bugünü düşünüyordu. Küçük bir kızken, babasına bir zarar gelmesinden korkarak arkasında dolaştığı günleri hatırladı. Korku dolu sahneler gözünün önüne geldi.</p>
			<p class="a_Paragraf_E">Annesi oradaydı.</p>
			<p class="a_Paragraf_E">Mekke’den ayrılalı tam 8 yıl olmuştu. Evleri, sokakları aynen duruyor muydu? Yoksa her şey değişmiş miydi?</p>
			<p class="a_Paragraf_E">Muhacir Müslümanların hemen hepsi aynı duygular içindeydi.</p>
			<p class="a_Paragraf_E">On binler yürüyordu Mekke’ye doğru.</p>
			<p class="a_Paragraf_E">Marru’z Zahran denilen yere gelindiğinde ordu konakladı.</p>
			<p class="a_Paragraf_E">Rüyaların şehri Mekke çok yakındı.</p>
			<p class="a_Paragraf_E">On bin noktada ateş yakıldı.</p>
			<p class="a_Paragraf_E">Yıllar önce kovularak çıkarıldıkları şehre geri dönmenin mutluluğu vardı yüzlerde.</p>
			<p class="a_Paragraf_E">Mekke’de dehşet… Mekke’de şaşkınlık…</p>
			<p class="a_Paragraf_E">Rüyalarda bile görmedikleri bu ışık ve ses şehrayini neydi?</p>
			<p class="a_Paragraf_E">Yeni bir dünyanın doğum sancıları içindeki Mekke’de kalpten kalbe, evden eve kandil kandil ulanan iman ışığı, sıçradığı Medine ve çevresini bir nur beldesi haline getirdikten sonra ilk doğduğu şehri bütün ihtişamıyla kuşatmıştı.</p>
			<p class="a_Paragraf_E">Ebu Süfyan bir hayli geç kalmış olarak eman dilemek üzere yola çıkmıştı ki henüz Mekke’yi geride bırakmadan kendini bir meşale ormanın içinde buldu.</p>
			<p class="a_Paragraf_E">İleri karakollar Ebu Süfyan’ı tutup Allah’ın Resulü’ne getirdi. O çadıra müşrik olarak giren Ebu Süfyan, mümin olarak çıktı.</p>
			<p class="a_Paragraf_E">Mekke, günün ilk taze ışıklarında yıkanırken İslam Ordusu savaş düzeninde Marru’z Zahran Vadisi’nden ayrılmaya ve akmaya başladı.</p>
			<p class="a_Paragraf_E">Birlikler bayrakları açtılar. Önce Halid bin Velid ve askerleri yürüdü</p>
			<p class="a_Paragraf_E">Bunlar Beni Süleymlerdi.</p>
			<p class="a_Paragraf_E">Halid ve atlı birliği Ebu Süfyan ve arkadaşları hizasına gelince üç kez tekbir getirdiler.</p>
			<p class="a_Paragraf_E">Sonra Zübeyr bin Avvam’ın komuta ettiği birlik yürüdü...</p>
			<p class="a_Paragraf_E">Ebu Süfyan, ordunun Mekke’ye doğru coşkun bir nehir gibi akışını Hazreti Abbas’la birlikte bir tepeden seyrediyordu.</p>
			<p class="a_Paragraf_E">Allah Resulü’nün Hassa alaylarını temsil eden Ensar askerlerinin başında Sa’d bin Ubade vardı.</p>
			<p class="a_Paragraf_E">Sad, Ebu Süfyan’ın önünden geçerken; “Bugün büyük hamle günüdür. Kâbe’nin hariminde bile kan dökmenin helal olduğu gündür.” diye bağırdı.</p>
			<p class="a_Paragraf_E">Ebu Süfyan en ağır hakareti kokladığı bu sözlere karşı;</p>
			<p class="a_Paragraf_E">“Ne güzel helak olunacak bir günmüş öyleyse bugün ya Abbas!” dedi.</p>
			<p class="a_Paragraf_E">Hazreti Sad’ın bu sözü Ensar tarafından kan dökmek istendiği manasına alınmış ve Kâinatın Efendisi’ni <span class="_aleyhisselam-_E _idGenCharOverride-1">(sallallahu aleyhi ve sellem)</span> mahzun etmişti.</p>
			<p class="a_Paragraf_E">Hemen Hazreti Ali’yi çağırdılar.</p>
			<p class="a_Paragraf_E">“Ya Ali koş, Sad’ın elinden bayrağı al ve Mekke’ye ilk sen gir.”</p>
			<p class="a_Paragraf_E">Ali sancağı eline aldı ve çoğu Ensar’dan olan hassa birliklerinin başına geçti.</p>
			<p class="a_Paragraf_E">Büyük fethin en büyük kolu otuz yaşındaki efsanevi aslana teslimdi.</p>
			<p class="a_Paragraf_E">En son Peygamberimiz’in içinde bulunduğu askerler geçmeye başladı.</p>
			<p class="a_Paragraf_E">Ebu Süfyan, muhteşem manzarayı seyrederken, yönetici olmaya alışmış olmanın gururundan kaynaklanan bir duyguyla haykırdı;</p>
			<p class="a_Paragraf_E">“Ey Abbas! Kardeşinin oğlu ne büyük bir saltanata ermiş.”</p>
			<p class="a_Paragraf_E">“Hayır! O saltanat değil nübüvvet.”</p>
			<p class="a_Paragraf_E">Ordu, yavaş yavaş Mekke’ye iniyordu.</p>
			<p class="a_Paragraf_E">İnsanlığın tacı devesinin üzerinde...</p>
			<p class="a_Paragraf_E">Bölükler, alaylar, kabileler…</p>
			<p class="a_Paragraf_E">Her grubun şehre gireceği ve mevzileneceği yerler evvelden planlanmış...</p>
			<p class="a_Paragraf_E">Taarruz gelmedikçe hiçbir kol silaha sarılmayacaktı.</p>
			<p class="a_Paragraf_E">Allah’ın Resulü, miğferinin üzerine siyah bir sarık sarmış, Allah’a şükran hislerinden başları eğik…</p>
			<p class="a_Paragraf_E">On binlerin tekbir sesleri ile dağ taş yankılanıyor, iman güneşinin fışkırdığı Hira Nur Dağı’nın başı göklere değiyor, Sevr sevinçten uçuyordu.</p>
			<p class="a_Paragraf_E">Önden gidenler… Gül devrini görmeden gidenler… Yasirler, Sümeyyeler, Haticeler, Uhut’un bağrında yatan Hamzalar, Mus’ablar o sesleri dinliyor, o seslerle kabirlerinde coşuyorlardı.</p>
			<p class="a_Paragraf_E">Birlikler, ellerinde bayraklarla Kâbe’nin önünden geçerken heyecan doruktaydı.</p>
			<p class="a_Paragraf_E">Mekke on binlerin tekbir sesleri ile inliyordu...</p>
			<p class="a_Paragraf_E">Bir zamanlar Allah Resulü’nün omuzlarına çıkarak gizli gizli putları deviren İmam Ali için, putları aleni devirme devriydi. Tevhit bayrağını dalgalandırma dönemiydi.</p>
			<p class="a_Paragraf_E">Allah’ın Evi, asırlarca bugünü beklemişti.</p>
			<p class="a_Paragraf_E">Bir zamanlar Mekke sokaklarında boynuna ip takılıp gezdirilen Bilal, Kâbe’nin damına tırmandı.</p>
			<p class="a_Paragraf_E">“Allahüekber! Allahüekber! “</p>
			<p class="a_Paragraf_E">Binlerce kuş birden havalandı Mekke’yi çevreleyen tepelerden.</p>
			<p class="a_Paragraf_E">Bu sesler asırlarca süren pagan devrinin bittiğinin ilanıydı.</p>
			<p class="a_Paragraf_E">Bilal göklere uçuyordu. İslam’ın ses bayrağı Kabe’nin damından başını göklere uzatmış, ulvi seslerle dalgalanıyordu.</p>
			<p class="a_Paragraf_E">Allah Resulü İslam sancağını, İslam’ı sadakat sütüyle emziren Hazreti Hatice’nin kabrinin başına dikti.</p>
			<p class="a_Paragraf_E">Asil kadın bunu ziyadesiyle hak etmişti. İslam’ın zaferini kabrinden seyretmek onun hakkıydı.</p>
			<p class="a_Paragraf_E">Allah’ın Resulü çadırını da bu sadık eşinin kabrine yakın bir yere kurdurdu.</p>
			<p class="a_Paragraf_E">Hazreti Fatıma bundan büyük bir mutluluk duydu.</p>
			<p class="a_Paragraf_E">Allah’ın Resulü Kabe’nin yanında toplanan Mekke’nin mahşeri mahcuplarına seslendi:</p>
			<p class="a_Paragraf_E">“Ben size Yusuf’un kardeşlerine dediği gibi diyorum: Bugün size kınama yoktur, gidiniz, hepiniz serbestsiniz.”</p>
		</div>
	</body>
</html>
