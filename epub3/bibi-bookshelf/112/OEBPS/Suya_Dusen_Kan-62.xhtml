<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-62</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-53" class="Baslik_1">Beş Ağlayanlar</p>
			<p class="ilk_harf"><span class="_idGenDropcap-1">K</span>erbela katliamından kurtulan Hazreti Hüseyin’in oğlu Zeynü’l Abidin tam kırk yıl gözyaşı döktü. Onu insanlık tarihinde beş ağlayanlar arasında sayarlar.</p>
			<p class="a_Paragraf_E">Hazreti Adem, Hazreti Yakub, Hazreti Yusuf, Hazreti Fatıma ve Zeynü’l Abidin…</p>
			<p class="a_Paragraf_E">Bu beş insan, tarihte herkesten çok ağlamıştır.</p>
			<p class="a_Paragraf_E">Hazreti Adem, cennetten çıkarıldıktan sonra o kadar çok ağladı ki gözyaşları yüzünde iz bıraktı. Hazreti Yakub, oğlu Yusuf’a o kadar ağladı ki gözlerini kaybetti. Bu yüzden Hazreti Yakub’a şöyle dediler: “Ey Yakub! Sen o kadar Yusuf’u düşünüp ağlıyorsun ki ağlamakla helak olacaksın.”</p>
			<p class="a_Paragraf_E">Hazreti Yusuf da babası Yakub’dan uzak kaldığı için o kadar ağladı ki hapiste olanlar rahatsız oldular ve şöyle dediler: “Ey Yusuf! Ya geceleri ağla, gündüzleri sus veya gündüzleri ağla, geceleri sus!”</p>
			<p class="a_Paragraf_E">Hazreti Yusuf geceleri veya gündüzleri ağlama hususunda onlarla anlaştı.</p>
			<p class="a_Paragraf_E">Hazreti Fatımatü’z Zehra da babasından sonra o kadar çok ağladı ki Medine halkı rahatsız oldular ve: “Ey Peygamber’in kızı! Gece gündüz ağlaman bizde derman bırakmıyor ki iş yapalım.” dediler. Hazreti Fatıma, babasının firakına ancak altı ay dayanabildi.</p>
			<p class="a_Paragraf_E">İmam Zeynü’l-Abidin de kırk yıl boyunca Kerbela için gözyaşı döktü. Önüne yemek bıraktıklarında ağlıyordu, kendisine su getirdiklerinde ağlıyordu…</p>
			<p class="a_Paragraf_E">Bir gün yakınlarından birisi, “Ağlamanızla kendinizi helak edeceğinizden korkuyorum.” deyince şöyle dedi:</p>
			<p class="a_Paragraf_E">“Ben üzüntü ve kederimi Allah’a şikayet ediyorum. Ben birtakım şeyler biliyorum ki sizler bilmiyorsunuz. Ben Kerbela’yı hatırladığımda hıçkırıklar boğazımı sıkıyor.”</p>
			<p class="a_Paragraf_E">İmam Zeynü’l Abidin, Medine’de ömrünü iman hizmetine ve ibadete adadı.</p>
			<p class="a_Paragraf_E">İbadete olan düşkünlüğünden dolayı; kulların ziyneti, süsü anlamına gelen “Zeynü’l Abidin” lakabıyla anıldı. Her abdest alışında adeta başka âleme gider ve rengi sararırdı. Renginin ve dünyasının değiştiğini görenler, merak edip sebebini sorduklarında; “Huzuruna çıktığım Zat’ı düşünmek, benim dünyamı değiştiriyor, tefekkür âlemimi kaplıyor. Bu âlemle alakam, o yüzden kesiliyor, değişik ruh haline giriyorum.” cevabını verirdi.</p>
			<p class="a_Paragraf_E">Büyük bir takva sahibi olan Zeynü’l Abidin, gece karanlığında sırtında un ve erzak taşıyarak fakirlerin kapısının önüne bırakırdı. Vefat ettiği gün erzaklar kapıların önüne bırakılmayınca, kimin bıraktığını anladılar. Mübarek bedeni yıkanırken yük taşımaktan sırtının nasır bağladığı görüldü.</p>
			<p class="a_Paragraf_E">Zeynü’l Abidin ve onun soyundan gelen Ehl-i Beyt mensupları, İslam’ın ışığını asırlara taşıdılar.</p>
			<p class="a_Paragraf_E">Asırlar, onun evlatları Muhammed Bakırlarla, Caferi Sadıklarla ve onların mümtaz nesilleri ile aydınlandı.</p>
		</div>
	</body>
</html>
