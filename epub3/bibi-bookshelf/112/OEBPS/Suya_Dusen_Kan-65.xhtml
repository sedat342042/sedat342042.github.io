<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-65</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-55" class="Baslik_1">Asırları Aydınlatan Kerbela Kandilleri</p>
			<p class="ilk_harf"><span class="_idGenDropcap-1">A</span>ralık ayının yarısında Batı Anadolu’nun dağlar arasındaki bu küçük köyünde, görülmemiş soğuklar, tipiler ortalığı kasıp kavuruyordu.</p>
			<p class="a_Paragraf_E">Bugün matem akşamları sohbetlerinin sonuydu.</p>
			<p class="a_Paragraf_E">Derviş Odası tıklım tıklım dolmuştu.</p>
			<p class="a_Paragraf_E">Odanın içine dolan ıslak yağmur kokusu, emektar sobanın üzerinde kaynayan güğümün buharlarına karışıyordu.</p>
			<p class="a_Paragraf_E">Bu son gece Mehmet Hoca asırları aydınlatan Kerbela Kandillerini anlatacaktı.</p>
			<p class="a_Paragraf_E">Deli Mehmet, “Daha şimdiden içime bir hüzün çöktü, bu matem geceleri ömrümün bütün gecelerine, günlerine bedel oldu.” dedi.</p>
			<p class="a_Paragraf_E">“Hepimiz çok istifade ettik.” dedi Niyazi Dayı.</p>
			<p class="a_Paragraf_E">“Burada dinlediklerimizi gittiğimizde evdekilere anlattık. Evdekiler de her geceyi iple çektiler.”</p>
			<p class="a_Paragraf_E">Aziz Amca; “İnanın ben Muharrem’de oruç tutulacağını bile bilmiyordum, bu sayede üç gün oruç tuttuk. Kerbela’nın ortak kederimiz olduğunu daha bir derinden hissettik. Bizim Alevi’siyle, Sünni’siyle bir aile olduğumuzu anladık.”</p>
			<p class="a_Paragraf_E">Köy akademisyenlerinin sohbeti sürüp giderken üzerindeki ıslak gri paltosuyla Mehmet Hoca girdi içeri. Herkes ayağa kalktı. Uzun bir “merhaba” faslından sonra; “Kerbela ve sonrasında yaşananlar İslam tarihi için tam bir kırılma noktası oldu.” diyerek matem gecelerinin son sohbetine başladı Mehmet Hoca.</p>
			<p class="a_Paragraf_E">“Daha, ümmetin arasından ayrılışının üzerinden yarım asır geçmeden Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>bıraktığı iki emanetinden biri olan Kur’an’ın emirleri Kerbela’da pervasızca çiğnenmiş, İslam’ın kurucu kuralları makam ve saltanat uğruna yok sayılmış; “Ev Halkım” dediği ikinci emaneti de yeryüzünden bütünüyle silinmek istenmişti.</p>
			<p class="a_Paragraf_E">İslam’ın parlak ışığını hiç soldurmadan asırlara taşıyacak olan aile yok olma tehlikesiyle karşı karşıya kalmıştı.</p>
			<p class="a_Paragraf_E">Eğer zalimlerin karşısında dişi bir kaplan kesilen Seyyide Zeyneb, canını ortaya koyarak çelik kanatlarını İmam Hüseyin’in geride kalan tek evladı Zeynü’l Abidin’in üzerine indirmeseydi, kutsal emanetin taşıyıcısı olan Altın Halka’dan hemen hiç kimse kalmamış olacaktı.</p>
			<p class="a_Paragraf_E">Bu vahim durum İslam dünyasını sarstı, kendine getirdi.</p>
			<p class="a_Paragraf_E">Kerbela, Kur’an’ın ve de onun ışığını asırlara taşıyacak olan Hazreti Peygamber’in Ev Halkı’nın büyük bir tehlikede olduğunu gösterdi.</p>
			<p class="a_Paragraf_E">Tarihçilerin tespiti ile, “Büyük insanların yetişmesinde, büyük olayların, büyük değişmelerin ve sosyal çalkantıların rolleri vardır.”</p>
			<p class="a_Paragraf_E">Kerbela’nın keder yüklü yağmurları istidatları ve yetenekleri canlandırırdı.</p>
			<p class="a_Paragraf_E">Kanla sulanan toprak mümbittir, verimlidir, vefalıdır, sıcaktır.</p>
			<p class="a_Paragraf_E">Bir ana kucağı, bir baba ocağı gibidir.</p>
			<p class="a_Paragraf_E">Fırtına ve kar, çiçekleri öldürebilir ama tohumları asla…</p>
			<p class="a_Paragraf_E">Hele o tohumlar, yeryüzü ehlinin en asil ailesi olan Ehl-i Beyt delikanlılarının soylu kanlarıyla sulanmışsa…</p>
			<p class="a_Paragraf_E">O tohum, bir ölse bile bin dirilir.</p>
			<p class="a_Paragraf_E">Üstad Bediüzzzaman diyor ki:</p>
			<p class="a_Paragraf_E">“Baharda şiddetli yağmur ve fırtınalar olur. Bu yağmur ve fırtınalar; bitkileri, tohumları ve ağaçları harekete sevk eder. Bitki tohumları fırtınalarla ve sellerle etrafa yayılarak hayat yeteneklerini harekete geçirirler. Farklı farklı, renk renk, güzel kokulu çiçekler açarlar. Arpa, buğday gibi zirai bitkiler, fırtınalı yağmurlarla büyürler ve bereketlenirler. Ağaçlar yeni bir dirilişe mazhar olur, çeşit çeşit meyve verirler. İşte, bütün bu gelişmeler o fırtına ve yağmurların sonucudur.</p>
			<p class="a_Paragraf_E">Kerbela, İslam baharında kopan bir fırtınaydı. Kerbela fırtınası, sahabe ve tâbiinin kabiliyetlerini kamçıladı. Uyanan manevi duygular ve yetenekler, İslâm tehlikededir düşüncesiyle; her birini kendisine uygun olarak İslâm’a hizmete koşturdu. Böylece o insanların bir kısmı hadislerin muhafazasına, bir kısmı İslâm Hukuku’na ömürlerini adadılar. Usûlüddin âlimleri de iman hakikatleri ve İslâm inançları konularında hummalı bir çalışmaya girdiler. Böylece o zamanın baharında, renk renk çok çiçekler açtı.</p>
			<p class="a_Paragraf_E">O fırtınalarla farklı yetenekler yetişti.</p>
			<p class="a_Paragraf_E">Şiddetle çalkalanan ve sarsılan o asırda; gayretler ve istidatlar uyandı. İmam Malikler, Ahmet bin Hanbeller, İmam Şafiler, İmam Azamlar gibi büyük müçtehitler, emsalsiz muhaddisler, yüksek hadis hafızları ve Beyazıd-ı Bestamiler, Harakaniler, Abdülkadir Geylaniler, Hoca Yusuf Hemadaniler, Ahmet Yeseviler, Şah-ı Nakşibendiler, İmam Rabbaniler gibi mana âleminin büyük velileri yetişti.”</p>
			<p class="a_Paragraf_E">Ehl-i Beyt’in yaşadığı acılar Kerbela ile sınırlı kalmadı.</p>
			<p class="a_Paragraf_E">Sonrasında da Ehl-i Beyt’e ve sevenlerine dünya dar edildi.</p>
			<p class="a_Paragraf_E">Emevi iktidarının zulüm ve baskılarının ardı arkası kesilmedi.</p>
			<p class="a_Paragraf_E">Ehl-i Beyt’ten olanlarla görüşmek, konuşmak yasaklandı. Yokluğa mahkûm edildiler.</p>
			<p class="a_Paragraf_E">Ama tohum direndi. Bir yudum su erişmese de güneşin ısısını duymasa da kanla sulanmış tohum, yangınla kıraç kalmış toprakta direndi. Sessizce olgunlaşıp büyüdü.</p>
			<p class="a_Paragraf_E">Gittikçe artan baskı, zulüm ve horlamalar sonucunda Allah’ın takdirine teslim olan Ehl-i Beyt yeni ülkelere hicret etti.</p>
			<p class="a_Paragraf_E">Kıymetleri bilinmediği zaman tıpkı dedeleri Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>gibi, yeni insanların diyarlarına, yeni ülkelere hicret ederek asıl işleri olan İslam’ın ışığını yeni sinelere ulaştırmanın derdine düştüler.</p>
			<p class="a_Paragraf_E">Kader, Kerbela’da saltanatın yolunu kapayınca, velayetin aydınlık yollarına vurdular kendilerini.</p>
			<p class="a_Paragraf_E">Arılık ırmağı, bir bağdan bir başka bağa doğru aktı da ışık, bir kandilden diğer kandile geçti.</p>
			<p class="a_Paragraf_E">Çünkü Allah’ın takdirine teslim olmak zaaf değil, güçtü. Hem de hiçbir gücün kıramayacağı bir güç.</p>
			<p class="a_Paragraf_E">Yeni ülkelerde Ehl-i Beyt mevsim mevsim gelişti, iklim iklim zenginleşti. Kerbela’nın kederlerinden tutuşan kandiller yollara düştü.</p>
			<p class="a_Paragraf_E">Ülke ülke ulandı. Orta Asya bozkırlarına, Maveraünnehir’e, Horasan’a, Türkistan’a kadar ulaştı.</p>
			<p class="a_Paragraf_E">Buralarda yaşayan, temiz ahlaklı ve cesur atalarımız Türklerle tanıştılar.</p>
			<p class="a_Paragraf_E">Atalarımız, Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>ve Fatıma Ana’mızın emaneti olan Ehl-i Beyt evlatlarına sahip çıktılar.</p>
			<p class="a_Paragraf_E">Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>torunlarını bağırlarına bastılar.</p>
			<p class="a_Paragraf_E">Emeviler tarafından mağdur edilen Ehl-i Beyt’in İslam’a davet çağrıları Türkler arasında büyük bir rağbet gördü. Hazreti Peygamber’in evlatlarının haksız yere Emeviler tarafından öldürülmüş olması, bu kırımdan artakalanların da perişan bir halde göç ederek aralarına sığınması, mazlumlara sahiplenmeyi seven atalarımızın Ehl-i Beyt’e muhabbetini daha da kuvvetlendirdi.</p>
			<p class="a_Paragraf_E">Hicaz’dan koparak Türkistan topraklarına gelen Ehl-i Beyt’ten imamlar, tasavvuf erbabı ve tüccarlar, İslamiyet’in Türk topluluklarına yayılmasında önemli rol oynadı.</p>
			<p class="a_Paragraf_E">Daha Kerbela’nın üzerinden dört yıl bile geçmemişti ki Mekke’de İmam Hüseyin’i aylarca evinde misafir eden Kusem bin Abbas, Orta Asya topraklarındaydı.</p>
			<p class="a_Paragraf_E">Kusem, Peygamberimiz’in amcası Hazreti Abbas’ın oğlu ve Hazreti Hüseyin’in sütkardeşiydi.</p>
			<p class="a_Paragraf_E">Annesi, Hazreti Hatice’den sonra ilk Müslüman olan Ümmülfadl’dı.</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>bir gün amcası Abbas’ı ve oğulları Abdullah, Ubeydullah, Fazl ve Kusem’i bir örtü altına alarak; “Ya Rabbi! Bu benim amcam ve babamın öz kardeşidir. Bunlar da onun çocuklarıdır. Onları bu perde ile örttüğüm gibi, sen de onları cehennemden öylece koru.” diye duada bulunmuştu.</p>
			<p class="a_Paragraf_E">Resulullah Efendimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>bu duasına evin kapısı ve duvarları “Amin, amin!” diye iştirak etmişti.</p>
			<p class="a_Paragraf_E">Kusem kutlulardandı. Kusem’in en önemli özelliklerinden birisi Peygamberimiz’e <span class="_aleyhisselam-_E _idGenCharOverride-1">(sallallahu aleyhi ve sellem) </span>çok benzemesiydi. Babası Hazreti Abbas onu şu sözlerle severdi:</p>
			<p class="a_Paragraf_E">“Üstünlük ve seçkinliğin yüce sahibi Resulullah’a benzeyen Kusem.”</p>
			<p class="a_Paragraf_E">Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>vefatında yanında idi. Kabre inenler arasında o da vardı. Kabirden en son o çıktı. Resulullah’a en son dokunandı.</p>
			<p class="a_Paragraf_E">Hazreti Ali’nin hilafetinde Mekke valiliği yaptı.</p>
			<p class="a_Paragraf_E">Bugün türbesi Semerkant’tadır.</p>
			<p class="a_Paragraf_E">Halk arasında “Şah-ı Zinde/Yaşayan Sultan” olarak anılır.</p>
			<p class="a_Paragraf_E">Böyle anılmasının sebebi, ibadet ederken saldırıya uğraması esnasında mucizevi bir şekilde ortadan kaybolması ve halk tarafından, ölmediğine inanılmasıdır.</p>
			<p class="a_Paragraf_E">Türkistan’ın ilk medresesi onun türbesinin yanında inşa edilmiştir.</p>
			<p class="a_Paragraf_E">Önlerine çıkan her şeyi yerle bir eden Moğol istilasından Semerkant da nasibini alacaktı. Ne varsa tahrip edilmişti. Ancak aynı Moğollar Kusem’in türbesinin bulunduğu Şah-ı Zinde bölgesine başlarına bir bela gelir korkusuyla dokunmadılar.</p>
			<p class="a_Paragraf_E">Yine, Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, hicret esnasında Medine’nin kapısına dayandığında: “Bir peygamber şehre girerken sancaksız olmaz.” diyerek başındaki beyaz sarığı çıkarıp sancak yapan Büreyde el-Eslemi ve arkadaşı Hakem el-Gıfari’nin türbeleri de Asya’da ışığın parladığı, ruhun kıyama durduğu ilk yerlerden biri olan Horasan’da olup uçsuz bucaksız çölleri çifte kandiller gibi aydınlatmaktadırlar.</p>
			<p class="a_Paragraf_E">Yine, Ahmet Yesevi’nin irşadı için Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>tarafından Türkistan’a gönderildiğine ve ashabın önde gelenlerinden birisi olduğuna inanılan Aslan Baba, Orta Asya’nın ilk kandillerindendir.</p>
			<p class="a_Paragraf_E">İslam’ı tanımak için Türkistan’dan Arabistan’a geldiğine ve Hazreti Ebu Bekir ile görüşerek İslam’ı kabul ettiğine inanılan, ozanların piri namıyla ün salmış olan Korkut Ata ve Semerkant yakınlarında medfun bulunan Çoban Ata, Türk mürşitlerinin adı bilinen ilk öncülerindendir.</p>
			<p class="a_Paragraf_E">Türkler, Emevilerin Arap ırkçılığına dayalı İslam anlayışlarına karşı Ehl-i Beyt’in sevgi ve hoşgörüye dayanan İslam prensiplerini sevdi ve benimsediler.</p>
			<p class="a_Paragraf_E">Ehl-i Beyt sayesinde, Allah, Peygamber ve insan sevgisini esas alan İslam’ın temel prensiplerini de doğrudan kaynağından öğrenme fırsatını yakaladılar.</p>
			<p class="a_Paragraf_E">Adaleti ile dünyaya ün salmış olan ve ilk icraat olarak hutbelerden Ehl-i Beyt’i kötülemeyi kaldıran Emevi halifesi Ömer bin Abdülaziz’in;</p>
			<p class="a_Paragraf_E">Fethedilen topraklarda adil bir idare kurulması;</p>
			<p class="a_Paragraf_E">İslam’a girenlerden cizye, fidye ve haraç alınmaması;</p>
			<p class="a_Paragraf_E">Bölge kadınlarının cariyeleştirilmemesi;</p>
			<p class="a_Paragraf_E">Ulaşım güvenliği için güzergâhlarda kervansaraylar kurulması;</p>
			<p class="a_Paragraf_E">Şehirlerde hastaneler yapılması gibi cihan çapındaki kararları erken dönemde hayata geçirilebilseydi, Maveraünnehir ve onun ardından Türkistan’ın tamamının İslamlaşma süreci çok daha kolay ve sancısız olurdu.</p>
			<p class="a_Paragraf_E">Abbasi devletinin kuruluşundan sonra yönetim kademlerinde ve bilhassa orduda yoğun olarak yer alan Türkler, özellikle Ehl-i Beyt’in gönül erleri sayesinde İslam’ı yakından tanıdılar.</p>
			<p class="a_Paragraf_E">Abbasiler döneminde Türkler Maveraünnehir’deki Arab yöneticilere karşı bazı lokal isyanlarda bulunsa da Emeviler devrinde olduğu gibi, büyük Türk kitlelerine yayılan bir harekat hiç bir zaman görülmedi.</p>
			<p class="a_Paragraf_E">Miladi 751 yılında Araplarla Çinliler arasında gerçekleşen Talas Savaşı’na kadar Türkler arasında İslam’a giriş, fert ve aile düzeyinde seyrediyordu.</p>
			<p class="a_Paragraf_E">Savaş sonrası, oymaklar ve kabileler halinde İslam’a girişler başladı.</p>
			<p class="a_Paragraf_E">Annesi Horasanlı bir Türk olan Abbasi halifesi Me’mun’un, 8. İmam Ali Rıza’yı Medine’den çağırarak ona halifelik teklif etmesi, kabul etmeyince de veliaht tayin etmesi; hem Türklerin Abbasi yönetiminde söz sahibi olmaya başlamalarını temin etmiş hem de İslamiyet’le düzenli bir şekilde tanışmalarını sağlamıştı.</p>
			<p class="a_Paragraf_E">Sevgi ve saygıya dayalı bu birlikteliğin olumlu yönde geliştiğini gören Türkler, 11. İmam Hasan’a “Asker/bizden” diye hitab etmeye başladılar.</p>
			<p class="a_Paragraf_E">Abbasi Halifesi Mu’tasım zamanında Maveraünnehir halkı “çoğunlukla” Müslüman olmuşlardı.</p>
			<p class="a_Paragraf_E">Türk askerleri için Samarra şehrini kuran Mu’tasım döneminden itibaren Irak’taki Türklerin sayısı ve etkinliği giderek arttığı gibi, bu hal, Türkistan’ın hızla İslamlaşmasını da kolaylaştırdı.</p>
			<p class="a_Paragraf_E">Maveraünnehir’in tam olarak Müslümanlaşması ise Samanoğulları zamanında gerçekleşti.</p>
			<p class="a_Paragraf_E">Karahanlı egemenliğindeki Kaşgar ve Balasagun yörelerinde İslam 10. asırdan itibaren belirgin şekilde yerleşti.</p>
			<p class="a_Paragraf_E">Yusuf Has Hacip, Kutadgu Bilig’de diyor ki:</p>
			<p class="a_Paragraf_E">“Hizmetkârlar ve beyin adamları dışında, münasebette bulunulacak kimselerden biri Peygamberin neslidir. Bunlara hürmet edersen devlet ve saadete kavuşursun. Bunları gönülden sev, iyi bak ve yardımda bulun. Bunlar Ehl-i Beyt’tir. Peygamberin uğurudur. Ey kardaş sen de onları, sevgili Peygamber hakkı için sev.”</p>
			<p class="a_Paragraf_E">Türklerin büyük bilgesi Yusuf Has Hacib’in, İslam sonrası ilk yazılı kaynakta bunları dile getirmesi Ehl-i Beyt’in o bölgedeki yapıp ettiklerine ve Türkler arasında nasıl saygı sevgi gördüklerine dair önemli bir belgedir.</p>
			<p class="a_Paragraf_E">Samarra’da ikamet eden ve Peygamber soyundan gelen imamlar, Kur’an’ın Türkçe anlamını, Hazreti Peygamber’in <span class="_aleyhisselam-_E _idGenCharOverride-1">(sallallahu aleyhi ve sellem)</span> sünnetini, İslam’ın temel prensiplerini sade bir dille Türklere anlattılar.</p>
			<p class="a_Paragraf_E">Sonraki yıllarda Ahmet Yesevi’nin oluşturduğu Yeseviyye tarikatı bir Türk tarafından ve Türkler arasında kurulmuş olan ilk tarikattı.</p>
			<p class="a_Paragraf_E">Ehl-i Beyt’in siyaset ve imarete bulaşmamış arı duru İslam anlayışı, Hoca Ahmet Yesevi dergâhında binlerce insanın gönlüne girmeyi başardı.</p>
			<p class="a_Paragraf_E">Şeceresi Ehl-i Beyt’e dayanan Hoca Ahmet Yesevi, “Hikmetleriyle” Orta Asya’da İslam’i kolay ve anlaşılır bir dille öğretti. Orta Asya’da onun etkisi ile oluşan kültür ortamına “Horasan Okulu” ve bu okulda yetişen velilere de “Horasan Erenler”i denildi.</p>
			<p class="a_Paragraf_E">Ahmet Yesevi, Hoca Yusuf Hemedani’nin olgun halifelerindendi.</p>
			<p class="a_Paragraf_E">İslam akıncılarına Anadolu kapılarını açan Sultan Alpaslan, Sultan Sencer gibi yiğitler, soyu İmam Ali’ye dayanan Hoca Yusuf Hemadani’nin gönül otağında yetişen alperenlerdendi.</p>
			<p class="a_Paragraf_E">Türk hükümdarlarının halka adaletle muamele etmelerinde ve merhametle davranmalarında bu gönül sultanlarının rolü büyüktü.</p>
			<p class="a_Paragraf_E">Karahanlılar’dan Gaznelilere, Selçuklu’dan Osmanlı’ya intikal eden bu soylu ilişkinin ilk örneklerini Selçuklu sultanı Sultan Sencer ile Yusuf Hemadani arasında görürüz. Bu ilişki Selçuklu mirası üzerinde yükselen Osmanlı asırlarında da aynı hassasiyetle devam etmişti. Osman Gazinin yanında Şeyh Edebali’yi, Fatih’in yanında Akşemseddin’i, 4. Murad’ın yanında Aziz Mahmut Hüdai gibi gönül sultanları yer alır.</p>
			<p class="a_Paragraf_E">Cafer-i Sadık’ın kutlu neslinin ve izinin büyük bilgesi Harakani hazretlerinin ikinci kuşak halifesi olan Hoca Yusuf Hemadani, açlıktan ve riyazattan beli bükülmüş bir halde, elinde Selman-ı Farisi’nin asasını, başında sarığını taşırdı.</p>
			<p class="a_Paragraf_E">Sürekli abdestli bulunur, namazını hep cemaatle kılar, konuşurken hiç “ben” kelimesini kullanmazdı. Halkın tarlasından yürümez, kendi işini kendi yapar, değirmene bile kendisi giderdi. Odasında hasır, keçe, ibrik, iki yastık ve bir kazandan başka bir şey bulunmazdı. Sekiz bin putperestin Müslüman olmasına vesile olan bu Kutlu Sultanın Horasan’daki dergâhı “Horasan’ın Kabe’si” olarak anılırdı.</p>
			<p class="a_Paragraf_E">Ahmet Yesevi, işte böyle bir zatın halifesi idi.</p>
			<p class="a_Paragraf_E">İrşat faaliyetleriyle, İslam’ın yeni merkezi haline gelen Asya bozkırlarının hemen her yerleşim yerinde dergâhların yükseldiği bir devir başlamıştı.</p>
			<p class="a_Paragraf_E">Ahmet Yesevi’nin oluşturduğu Horasan okulları ve bu okullarda yetişen Horasan erenleri sadece Türklüğün gönül gözünü ışıtıp, ruhunu manevi zevklerle süslemekle kalmamış, Türk dünyasına asırlar boyu yeni hedefler ve fetihler nasip eden bir kaynak olarak etkisini bugünlere kadar taşımıştır.</p>
			<p class="a_Paragraf_E">Ahmet Yesevi’nin dergâhında yetiştirdikten sonra Hint kıtasından İdil boylarına, Çin Seddi’nden Tuna Boylarına kadar uzanan geniş bir coğrafyaya tebliğ ve irşat göreviyle görevlendirdiği dervişlerin saysının 99.000 civarında olduğu söylenir.</p>
			<p class="a_Paragraf_E">13. yüzyılda Kazak bozkırlarından başlamak üzere tüm Türk yurtlarını kasıp kavuran Moğol fırtınası da bir nevi Türk yurtlarının Kerbela’sıydı.</p>
			<p class="a_Paragraf_E">Kalabalık Türk oymakları, karşı durulması imkânsız gibi görünen bu fırtınanın önünden doğudan batıya doğru sel gibi akarken, etkin unsurunu Horasan okullarının oluşturduğu manevi akımları da taşıdılar.</p>
			<p class="a_Paragraf_E">Anadolu’ya göçen Türk kitlesi içinde yer alan dervişler, Anadolu’da yepyeni bir tasavvufi hayatın boy atmasını sağladılar.</p>
			<p class="a_Paragraf_E">Kerbela’nın kederlerinden tutuşan kandillerin aydınlığında nebean eden bilgelik ırmağı, bu vesile ile Orta Asya’nın bu bereketli topraklarından Anadolu’ya aktı.</p>
			<p class="a_Paragraf_E">Horasan Erleri bu bereketli topraklardan koparak, Anadolu’yu ışık yağmurlarında yıkadılar.</p>
			<p class="a_Paragraf_E">Moğol istilasının, dalga dalga İslam dünyasını kasıp kavurduğu o tufanda Anadolu’ya gelen mana sultanlarından biri de soyu Hazreti Hüseyin’den gelen Hazreti Mevlana’dır.</p>
			<p class="a_Paragraf_E">Onun yaşadığı devir, günümüz İslam Dünyası gibi karışıklıklarla doluydu.</p>
			<p class="a_Paragraf_E">Her gün bir yerler yıkılıyor, insanlar ölüyor, şehirler köyler tahrip ediliyordu. Moğollar, taş üstünde taş bırakmıyorlardı. Mecburi göçler yaşanıyordu. Selçuklu yıkılışın eşiğindeydi.</p>
			<p class="a_Paragraf_E">Yepyeni bir devleti doğuracak olan Anadolu birliği, çoktan dağılma sürecine girmişti.</p>
			<p class="a_Paragraf_E">Nizamiye Medreseleri bile verimsiz hale gelmişti.</p>
			<p class="a_Paragraf_E">İşte tam bu zamanda Mevlana Hazretleri, kanlı coğrafyanın, en hayati ilim ve kültür merkezleri olan Horasan, Bağdat, Mekke, Medine, Şam, Darende, Kayseri, Karaman gibi şehirlere uğrayarak Konya’da karar kılar.</p>
			<p class="a_Paragraf_E">Mevlana’nın gözleri, geceleri uyku nedir bilmez.</p>
			<p class="a_Paragraf_E">Talebesi Molla Hüsameddin acır onun haline.</p>
			<p class="a_Paragraf_E">“Sultanım, günlerden beri uyumuyorsunuz, bari bu gece bir yatak sereyim de biraz istirahat buyurun.” der.</p>
			<p class="a_Paragraf_E">“Peki, ser bakalım.”</p>
			<p class="a_Paragraf_E">Uykusuz bir gece yine sırtını sabaha dayamış, sabah ezanları gecenin karanlığını yırta yırta Konya’nın minarelerine yine can vermeye başlamıştır.</p>
			<p class="a_Paragraf_E">Mevlana’yı alıp götürmüştür Aşk…</p>
			<p class="a_Paragraf_E">Hüsameddin Çelebi;</p>
			<p class="a_Paragraf_E">“Bu gece de istirahat etmediniz, bu gece de uyumadınız Sultanım.” der.</p>
			<p class="a_Paragraf_E">“Evladım Hüsameddin! Biz de uyursak, halkı kim uyandırır.”</p>
			<p class="a_Paragraf_E">Horasan ekolünün bilgi ve kültür ortamında yetişen erenlerden bir diğeri ise Hacı Bektaş-ı Veli’dir.</p>
			<p class="a_Paragraf_E">Anadolu’daki İslamlaşma hareketinin en yoğun olarak yaşandığı 13. yüzyılın öne çıkan isimlerinden birisidir o.</p>
			<p class="a_Paragraf_E">Ehl-i Beyt soyundan olan Hacı Bektaş-ı Veli’nin hocası Lokman Perende’dir. Onun da hocası Ahmet Yesevi...</p>
			<p class="a_Paragraf_E">Bir gün, Lokman Perende abdest almak için talebesi Hacı Bektaş’a dışardan su getirmesini ister. Hacı Bektaş, “Hocam, bir nazar etseniz, mektebin içinden su çıksa da dışardan su getirmeye muhtaç olmasak” der.</p>
			<p class="a_Paragraf_E">Hocası Lokman Perende;</p>
			<p class="a_Paragraf_E">“Buna gücüm yetmez, gücün yetiyorsa sen yap.” der.</p>
			<p class="a_Paragraf_E">Hacı Bektaş, el kaldırıp dua eder ve elini yüzüne vurup secdeye gider. Başını secdeden kaldırmadan mektebin ortasından bir pınar akmaya başlar.</p>
			<p class="a_Paragraf_E">Hacı Bektaş’ın bu kerametini gören hocası Lokman Perende, sevinçle “Ya Hünkâr!” der.</p>
			<p class="a_Paragraf_E">Bundan sonra o “Hünkâr Hacı Bektaş” diye anılmaya başlar.</p>
			<p class="a_Paragraf_E">Ahmet Yesevi Hazretleri, Hünkâr Hacı Bektaş-ı Veli’yi;</p>
			<p class="a_Paragraf_E">“Seni, Rum ülkesine saldık, Sulucakarahöyük’ü sana yurt verdik, Rum abdallarına baş yaptık yiğidim.” deyip Anadolu’ya gönderir.</p>
			<p class="a_Paragraf_E">Hünkâr Hacı Bektaş Veli’nin Sulucakarahöyük/Nevşehir Hacıbektaş’ta kurduğu dergâhı, onca sıkıntının arasında insanları ferahlatan bir ışık, her şeyini yitiren insanlar arasında bir umut olur.</p>
			<p class="a_Paragraf_E">Anadolu’nun en önemli ilim ve kültür merkezlerinden biri olan bu dergâhta yetişen gönül erleri, yeni yerlere ve yeni iklimlere salınır.</p>
			<p class="a_Paragraf_E">Anadolu’nun bereketli topraklarından kopan Bektaşi babaları, abdalları, dervişleri; Azerbaycan’dan İtalya’ya, Macaristan’dan, Mısır’a kadar, İslam’ın sevgi ve hoşgörü mesajlarını kimseyi ayırt etmeden herkese ulaştırırlar.</p>
			<p class="a_Paragraf_E">Hacı Bektaş-ı Veli ve onun öğrencileri, devlet-millet bütünleşmesini temin ederler. Osmanlı Devleti’nin himayesinde fütuhat hareketinin aktif müşevvikleri olurlar. Toplumun birlik ve beraberliğini temin ederek milli güce katkıda bulunurlar.</p>
			<p class="a_Paragraf_E">Rumeli fethinin manevi öncüsü olan Sarı Saltık da Yesevi dervişlerindendir.</p>
			<p class="a_Paragraf_E">Seyyid Battal gazi bir gece rüyasında Hazreti Peygamber’i görür.</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, ona şöyle der; “Oğlum senin neslinden bir çocuk gelecek, adı Sarı Saltuk olacak, nice ülkeler onun vesilesiyle İslam ile dolacak.”</p>
			<p class="a_Paragraf_E">Sarı Saltuk da rüyasında Seyyid Battal gaziyi görerek, sefer emrini ondan alır.</p>
			<p class="a_Paragraf_E">Balkanlardaki ve Anadolu’daki havra ve kiliselere giderek papaz ve hahamlara İslam’ı tebliğ eder.</p>
			<p class="a_Paragraf_E">Minbere çıkıp yüksek sesle İncil okuduğunda, Hristiyanlar hep ağlaşır ve “varsa Mesih” bu derler. Tevrat’tan ayetler okur, Yahudileri kendine hayran bırakır. Kendisinin bir Müslüman olduğunu hissettirmeden hak dinin İslam olduğunu çeşitli yöntemlere başvurarak açıklar.</p>
			<p class="a_Paragraf_E">Bugün İç Anadolu Bölgesine nefes veren Hacı Bayramı Veli, Bursa’mızın gönül mimarı Emir sultan, Diyarbakır’daki Mansur Ata, Merzifon’da medfun bulunan Pir Dede, Bursa’daki Geyikli Baba, Davut Baba… Antalya Elmalı’da Abdal Musa…</p>
			<p class="a_Paragraf_E">İstanbul Unkapanı’nda Horoz Dede, Yozgat’taki Emir-i Çin Osman Dede, Tokat’ta Gıj-gıj Dede, Zile’de Horasanlı Şeyh Nusret, Aksaray’da Pertevi Sultan… Uşakımıza nefes veren Hacım Sultan ve köyümüze nefes veren Sarı Dede gibi, Anadolu topraklarını kandil kandil aydınlatan daha nice gönül erleri hep Ahmet Yesevi’nin dervişlerindendir.</p>
			<p class="a_Paragraf_E">Asalar atılır ve nereye düşerse oraya icazet alan mürid, elinde bir asa, sırtında bir hırka ile düşerdi yollara.</p>
			<p class="a_Paragraf_E">Evliya Çelebi de Ahmet Yesevi neslinden olduğunu Seyahatnamesinde iftiharla söylemektedir.</p>
			<p class="a_Paragraf_E">Türkistan tepelerinden kopan Yesevi rüzgârları, Hazar’ın Azerbaycan kıyılarından başlayarak Balkanlara kadar yayılan Batı Türkleri arasında, Osmanlı Devleti’nin kuruluşundan çok önceleri esmeye başlamıştı.</p>
			<p class="a_Paragraf_E">Erken dönemde Orta Asya’da ve sonraki dönemlerde Anadolu’da; bir ilim ve kültür merkezi olan bu dergâhlarda yapılmak istenen şey fütüvvet ruhunu taşıyan nesiller yetiştirmekti.</p>
			<p class="a_Paragraf_E">İşte gençlik ve yiğitlik manalarına gelen Fütüvvette rol-model genç, İmam Ali, rol model kadın, Hazreti Fatıma’dır.</p>
			<p class="a_Paragraf_E">Fütüvvet bayrağı, Hazreti Adem’de saf yüreklilik, Hazreti Nuh’da kurtarıcılık, Hazreti İbrahim’de cömertlik, Hazreti Yusuf’ta iffet ve vefa, Hazreti Harun’da fesahat, Hazreti Musa’da vefa, Hazreti Davut’ta gerçeklik, Hazreti Yakub’da gözü yaşlılık, Hazreti Eyyub’da sabır, Hazreti İsa’da insanlık, Hazreti Muhammed’de <span class="_aleyhisselam-_E _idGenCharOverride-1">(sallallahu aleyhi ve sellem) </span>merhamet olarak dalgalanmıştır.</p>
			<p class="a_Paragraf_E">Hazreti Ali bütün bu üstün vasıfları şahsında taşıyan bir yiğitti.</p>
			<p class="a_Paragraf_E">Hazreti Musa’nın model genci, iki denizin kavuştuğu yere birlikte gittikleri Yuşa bin Nun’du.</p>
			<p class="a_Paragraf_E">Hazreti Musa’nın genç komutanlarından biri olan Yuşa bin Nun’un, bugün İstanbul’da kendi adıyla anılan bir semtte makamı/mezarı bulunmaktadır.</p>
			<p class="a_Paragraf_E">Hazreti Hasan, babasının şehit edilmesinden sonra ilk defa minbere çıktığında;</p>
			<p class="a_Paragraf_E">“Ey insanlar! Kuran bu gece nazil oldu, bu gece Kadir gecesidir.</p>
			<p class="a_Paragraf_E">Musa peygamberin genci ve vasisi olan Yuşa bin Nun ve babam bu gece şehit oldu.” diyerek buna vurgu yapmıştı.</p>
			<p class="a_Paragraf_E">Hazreti Ali ve Yuşa bin Nun, gönül verdikleri rehberlerini, bir gölge gibi adım adım takip eden, koruyan, kollayan yiğitlerdi.</p>
			<p class="a_Paragraf_E">Fütüvvet (gençlik ve yiğitlik) bayrağını kıyamete kadar kendi ulviyetinde dalgalandıracak olan Hazreti Ali ve yiğitliğin çelikten sembolü Zülfikar, Uhut’ta doğmuştu.</p>
			<p class="a_Paragraf_E">Uhut’taki bozgun sırasında, müşrikler dalga dalga Resulullah’ın <span class="_aleyhisselam-_E _idGenCharOverride-1">(sallallahu aleyhi ve sellem) </span>siperlendiği yere doğru baskınlar düzenliyor, dalganın biri püskürtülüyor, diğeri geliyordu.</p>
			<p class="a_Paragraf_E">Allah’ın aslanı Hazreti Ali, Peygamberini siperleyen 12 sahabi arasında Zülfikar’ın uzandığı her şeyi kesip biçiyor, yakıp kül ediyordu.</p>
			<p class="a_Paragraf_E">İşte o anlarda yine bir müşrik grubu geliyordu ki Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem) </span>Hazreti Ali’nin onlara karşı çıkmasını istedi.</p>
			<p class="a_Paragraf_E">Henüz 25 yaşındaki Hazreti Ali çıktı ve onları dağıttı. Biraz sonra bir başka dalga gelirken onları da Resulullah’ın emriyle dağıttı.</p>
			<p class="a_Paragraf_E">Bu manzara karşısında Cebrail, “Ey Allah’ın Resulü! Bu size karşı yapılan bir yiğitlik ve mertliktir.” dedi.</p>
			<p class="a_Paragraf_E">Allah’ın Resulü; “Ben Ali’denim, Ali de bendendir.” buyurdular.</p>
			<p class="a_Paragraf_E">Cebrail, “Ben de ikinizdenim.” deyince o an göklerden bir ses yankılandı</p>
			<p class="a_Paragraf_E">“La seyfe illa Zülfikar la feta illa Ali/Ali gibi genç, Zülfikar gibi kılıç yoktur.”</p>
			<p class="a_Paragraf_E">Bu sözler, gençlik ve yiğitliğin İmam Ali’nin ulviyetinde bir bayrak gibi dalgalanacağının ve onun kıyamete kadar gelecek imanlı gençliğin rol modeli olacağının gökler tarafından tasdikiydi.</p>
			<p class="a_Paragraf_E">Peygamberimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, bir keresinde “Ya Ali, Musa’ya göre Harun ne ise bana göre sen O’sun.” buyurmuştu.</p>
			<p class="a_Paragraf_E">Belli ki Hazreti Musa ile Peygamberimiz arasında derin sırlar vardı.</p>
			<p class="a_Paragraf_E">Hazreti Harun, Uhut’un bağrında yatıyordu.</p>
			<p class="a_Paragraf_E">Fütüvvetin temsilcisi Hazreti Ali, Uhut’un bağrından doğmuştu.</p>
			<p class="a_Paragraf_E">Delikanlı mânâsına gelen “fetâ”dan türetilmiş “fütüvvet”, bazılarınca, her türlü fenalığa başkaldırmanın remzi ve ihlâslı ubudiyetin de unvanı sayılmıştır ki Kur’andaki; “Gerçekten onlar Rabbilerine inanmış yiğitlerdir…” ayeti bunun beliğ bir tercümanı ve gürül gürül bir beyânıdır.</p>
			<p class="a_Paragraf_E">Işık Çağı’ndan bu yana birçok kimse fütüvvete dair bir hayli söz söylemiştir: Kimilerine göre o, fakiri hor görmeme, zenginin ağına düşmeme...</p>
			<p class="a_Paragraf_E">Kimilerine göre herkese karşı insaflı olup ama kimseden insaf beklememe…</p>
			<p class="a_Paragraf_E">Kimilerine göre ömür boyu nefsinin amansız düşmanı olarak yaşama…</p>
			<p class="a_Paragraf_E">Kimilerine göre hem bu dünyada hem de öteki âlemde; “milletî! milletî!” veya “ümmetî! ümmetî!” nidalarıyla yakarışa geçip kendini unutma ölçüsünde, arkasından gidenleri düşünme…</p>
			<p class="a_Paragraf_E">Kimilerine göre, Allah’a yönelmeye mâni bütün putları kırıp, her çeşit bâtıla karşı kıyam etme…</p>
			<p class="a_Paragraf_E">Kimilerine göre de nefsi adına her türlü kötülüğü sineye çekip, Allah’a ait hakların söz konusu olduğu yerde aslanlar gibi kükreme…</p>
			<p class="a_Paragraf_E">Kimilerine göre en küçük şahsi kusurları karşısında dahi ömür boyu inleyip durmasına karşılık, başkalarının en büyük günahlarını görmezlikten gelme; hatta başkalarına velâyet mertebelerinde yer ararken, kendisine sıradan kulluğu bile fazla bulma…</p>
			<p class="a_Paragraf_E">Eziyet edene ikramda bulunma…</p>
			<p class="a_Paragraf_E">Hizmette ön sıralarda, ücrette gerilerde olmaktır.</p>
			<p class="a_Paragraf_E">İşte Hazreti Ali, “Ali gibi yiğit, Zülfikâr gibi de kılıç bulunmaz.” sözünün tam temsilcisi idi.</p>
			<p class="a_Paragraf_E">O, tertemiz olarak dünyaya gelmiş, yiğitçe yaşamış, dünyanın kirlerine bulaşmadan da Allah’a ulaşmıştı ki bu hâliyle Hazreti Mûsâ’nın, fütüvvetle alâkalı sorusuna Cenâb-ı Hak’tan aldığı cevaba tıpatıp uyuyordu. Evet Cenâb-ı Hak, Hazreti Musa’nın fütüvvetle alâkalı suâline: “Nefsini Benden tertemiz aldığın gibi, yine Bana tertemiz iâde etmendir.” şeklinde cevap vermişti.</p>
			<p class="a_Paragraf_E">Hazreti Ali bir gölge gibi Peygamberi <span class="_aleyhisselam-_E _idGenCharOverride-1">(sallallahu aleyhi ve sellem) </span>hep takip etmesiyle, biraz sonra kanlı bir suikastın gerçekleşeceği ölüm yatağına hiç tereddüt etmeden uzanıp yatışıyla, Bedir’de kendi hasmını yere serdikten sonra arkadaşının imdadına koşarak daha ilk baştan harbin kaderinde önemli bir rol oynamasıyla, Uhut’ta Peygambere doğru gelen her dalgayı Zülfikar’la yerle bir etmesiyle, kış günü incecik beyaz bir elbise ile dolaşmasıyla, cömertliği, hayası, ilmi ve takvasıyla İslam’ın ve insanlığın rol model bir genci olduğunu göstermişti.</p>
			<p class="a_Paragraf_E">Eflatun’un <span class="italik_E">Devlet</span>’inde, Farabi’nin <span class="italik_E">el-Medinetü’l Fazıla</span>’sında, Thomas More’un <span class="italik_E">Cumhuriyet</span>’inde, Campanella’nın <span class="italik_E">Güneş Ülkesi</span>’nde de hayal edilen nesil Hazreti Ali gibi erdemli gençlerdir.</p>
			<p class="a_Paragraf_E">Hep erdemli insan, erdemli şehir… Yani insanların birbirleri ile <span class="italik_E">huzur ve güven içerisinde</span> yaşayabildikleri bir dünyanın gençleri…</p>
			<p class="a_Paragraf_E">İnsanlığı, boğuştuğu ölüm sularından çekip alacak yiğitler…</p>
			<p class="a_Paragraf_E">Her asrın sahipleri ya da gür seslileri hep İmam Ali gibi kurtarıcı bir gençliği yetiştirmeye çalışmış ve hep o gençliğe seslenmişlerdir.</p>
			<p class="a_Paragraf_E">Asrımızın beyin mimarı Bediüzzaman Hazretleri:</p>
			<p class="a_Paragraf_E">“Ey üç yüz seneden sonraki yüksek asrın arkasında gizlenmiş Saidler, Hamzalar, Ömerler, Osmanlar, Aliler! Sizlere hitap ediyorum… Başınızı kaldırınız, muasırlarım varsın beni dinlemesinler, tarih denilen mazi derelerinden sizin yüksek istikbalinize uzanan telsiz telgrafla sizin ile konuşuyorum: Ne yapayım, acele ettim, kışta geldim. Sizler cennet asa bir baharda geleceksiniz, şimdi ekilen nur tohumları zemininizde çiçek açacaktır.” sedalarıyla böyle bir gençliğe seslenmektedir.</p>
			<p class="a_Paragraf_E">Mehmet Akif, “Asım’ın Nesli” derken bu gençliği kastetmektedir.</p>
			<p class="a_Paragraf_E">Necip Fazıl “Bir genç arıyorum...” derken kastettiği genç Hz. Ali’dir.</p>
			<p class="a_Paragraf_E">Fethullah Gülen Hocaefendi’nin;</p>
			<p class="a_Paragraf_E">“Genç adam! Bu badirenin bahadırı sensin, yıllardır hayallerde düşlerde beklenensin.” sözleri ile beklediği genç, İmam Ali gibi kendi için değil milleti için yaşayan, alperen ruhlu gençlerdir.</p>
			<p class="a_Paragraf_E">İşte, erken dönemde Orta Asya’da, sonraki dönemlerde Anadolu’daki dergâh ve medreselerde ve ahi ocaklarında yapılmak istenen şey, Ali gibi fütüvvet ruhunu temsil eden yiğitler yetiştirmekti.</p>
			<p class="a_Paragraf_E">Geceleri ruhban, gündüzleri küheylan gençler…</p>
			<p class="a_Paragraf_E">Ruhu bu dergâhlarda yoğrulan gazi dervişlerin rüyalarını süsleyen kahramanlar İmam Ali’dir, Hasan’dır, Hüseyin’dir…</p>
			<p class="a_Paragraf_E">Gülbank-ı Muhammedî okuyarak düşman üzerine yürüyen Yeniçerinin peşinden gittiği büyük komutan yine Hazreti Ali’dir.</p>
			<p class="a_Paragraf_E">Bugün, Nevşehirde Hünkar Hacı Bektaş, Konya’da Mevlana, Ankara’da Hacı Bayram, Bursa’da Emir Sultan gibi maneviyat dünyasının hiç sönmeyen kandilleri, kendi döneminin insanlarını uyandırdıkları gibi, günümüz insanlarını da uyarmasını bilen büyülü nefeslerdir.</p>
			<p class="a_Paragraf_E">Bu gönül sultanları, Haçlı seferleri ve Moğol istilaları sırasında meydana gelen olumsuz olaylardan çok etkilenen Anadolu’da, birlik ve dirliği yeniden canlandırmış, dinamizmleri ile bu topraklarda yaşanan kahrın, lütfa dönüşmesini sağlamışlardır.</p>
			<p class="a_Paragraf_E">Savaşın hayatı kuşattığı bir zaman ve iklimde Anadolu’nun her bir köy ve kasabasına yerleşen bu Hak dostları, kandil kandil Anadolu’yu aydınlatarak, harabelerden akan billur ırmaklar gibi kurak toprakları sulamışlardır.</p>
			<p class="a_Paragraf_E">Anadolu’ya geldiklerinde elde avuçta bir şeyleri yoktu. Lakin gönüllerinde getirmişlerdi bütün varlıklarını.</p>
			<p class="a_Paragraf_E">Onlar, sebil sebil saçmışlardı bütün cevherlerini. Bilgi olarak, sanat olarak, zenaat olarak… Her yanda ışıl ışıl medreseler, tekkeler kurmuşlar; şehirlerin maddi yapıları harap olurken manevi yapıları imara durmuştu.</p>
			<p class="a_Paragraf_E">Bu Hak dostları sayesinde, Türkler sadece İslam’ı kabul etmekle kalmamış, aynı zamanda bu iki asır içerisinde Haçlılara karşı bütün İslam âleminin yılmaz savunucuları konumuna yükselmişler ve yüzyıllarca bu ulvi görevi ifa etmişlerdir.</p>
			<p class="a_Paragraf_E">Bu muhteşem gelişmede çok önemli rol oynayan tasvavvuf, Osmanlı’nın toplum yapısının oluşmasına da zemin hazırlamıştır. Onun içindir ki bizler büyük Asya’ya medyunuz. Zira ışığın doğduğu topraklar olan büyük Asya, bizi besleyip büyütmüş ve Anadolu’ya askerliğe göndermiştir.</p>
			<p class="a_Paragraf_E">Shelley, zincirlerini kıran Promete’sinin maşukasına ‘Asya’ der.</p>
			<p class="a_Paragraf_E">Asya bizim sevdamızdır, sevgilimizdir.</p>
			<p class="a_Paragraf_E">Yakın bir zamanda Demirperde yıkılacak ve binlerce Anadolu alpereni o bereketli topraklara koşacaktır.</p>
			<p class="a_Paragraf_E">Her nimet kendi cinsinden şükür ister. Rabbimiz, bize hidayet ederek ihsanda bulunmuştur, bunu başka şeyle ödeyemeyiz.</p>
			<p class="a_Paragraf_E">Yakın bir zamanda bir vefa borcu olarak günümüzün modern muhacirleri, soylarımızın, sanatlarımızın, medeniyetimizin ve dinimizin beşiği olan o bereketli topraklarda alınyazılarımızın anahtarını aramaya koşacaklardır. Bunu biz görmesek bile bu sohbeti dinleyen şu çocuklar görecektir.</p>
			<p class="a_Paragraf_E">Her sıkıntı bir inşiraha vesiledir.</p>
			<p class="a_Paragraf_E">Büyük patlama ile kâinatın yaratılması haddi zatında bir nefes alan tomurcuk gibi, çiçek çiçek açma ve neticede varlığa açılmadır.</p>
			<p class="a_Paragraf_E">Kerbela da bir patlama, bir Big-Bang’tır.</p>
			<p class="a_Paragraf_E">Milyonlarca Aliler, Hasanlar, Hüseyinler yeni ikimlerde çiçek çiçek açmıştır.</p>
			<p class="a_Paragraf_E">Yakıtı, Ehl-i Beyt körpelerinin asil kanı olan Kerbela kandilinden, ışığı bütün bir dünyaya yetecek aydınlık doğmuştur.</p>
			<p class="a_Paragraf_E">Bakın şu kadarcık bir odanın içinde bile kaç tane Ali, Hüseyin, Hasan var.</p>
			<p class="a_Paragraf_E">Şu küçücük köyde ne kadar Hatice, Fatıma, Zehra, Zeyneb var.</p>
			<p class="a_Paragraf_E">Bizim hemen yanı başımızdaki Sarı Dede gibi, Anadolu’nun hemen her köy ve kasabası, Kerbela’nın kederlerinden tutuşan bir kandil tarafından beklenmektedir.</p>
			<p class="a_Paragraf_E">Her gün dualar okuduğunuz Sarı Dede’nin adına aldanarak onu sarışın biri sanmayın.</p>
			<p class="a_Paragraf_E">Kur’an-ı Kerim’den Müzzemmil Suresi’ni okurken, ayetlerin dehşetinden korktuğu için sararan benzi, hep öyle kaldığından dolayı ona Sarı Dede demişler.</p>
			<p class="a_Paragraf_E">Sarı Dede’nin, zayıf, ufak tefek vücûduna karşın, çok çalışkan olması, temizliği intizamı ile dikkat çekmesi, hele hele büyük küçük herkesi sevmesi, onun önde gelen meziyetlerindenmiş.</p>
			<p class="a_Paragraf_E">Kahvede, şurada burada, ona bir şey sorarlarsa cevap verir, yoksa hep sükut içinde dururmuş. Konuştuğunda insanların en çok helal lokmaya dikkat etmelerini ister, Allah’ın insanlardan istediği her şeyi önce kendi yaşarmış. Allah’ı çokça anmayı, halka yumuşak davranmayı, hayvanlara şefkatli olmayı, sabrı tavsiye edermiş.</p>
			<p class="a_Paragraf_E">Köyde bir gün, bir önceki gün öğle üzeri çıkan kar fırtınası, o gün sabah vaktine kadar devam etmiş.</p>
			<p class="a_Paragraf_E">Sokaklar, caddeler diz boyu karla örtülmüş. Daha evvelki yıllarda görülmeyen bir kış geçiriyormuş köylüler.</p>
			<p class="a_Paragraf_E">O gün sabah ezanını yanık sesi ile okuyan Sarı Dede’nin sesi, daha evvel fırtınanın kükremeleriyle uyanmış tüm köylüler tarafından duyulmuşsa da imam dahil hiç kimse camiye gitmeye cesaret edememiş.</p>
			<p class="a_Paragraf_E">Sarı Dede beklemiş, beklemiş, bakmış gelen yok.</p>
			<p class="a_Paragraf_E">Gelmesi gerekenlerin gelmeyişlerinden kendisini sorumlu tutan Sarı Dede, camiden çıkarak, yüzü camiye doğru, arka arkaya, birçok istikamette gelmiş, gitmiş. Yerde bıraktığı ayak izleri, camiye namaz kılmaya gelen birçok insan varmış gibi bir intiba uyandırsın arzu etmiş. Güneş doğmadan namazı tek başına kılmış ve sonra her zamanki âdeti üzere en az bir cüz Kur’an okumuş…</p>
			<p class="a_Paragraf_E">Arkasından, ağasının evine hizmete gitmiş…</p>
			<p class="a_Paragraf_E">Bilmiyoruz hangi sene, köye uzun müddet yağmur yağmamış, ekinler başak vermeden sararmaya başlamış. Halk her tarafta yağmur duasına çıkmış. Fakat istenilen yağmur bir türlü yağmamış.</p>
			<p class="a_Paragraf_E">Köylüler, son olarak ulu bir kişinin yattığına inanılan Pazarçamı Tepesi’ne topluca yağmur duasına çıkmışlar. Kurbanlar kesilmiş, kazanlar kaynamış, yoksullar doyurulmuş…</p>
			<p class="a_Paragraf_E">“Ahh yağmur! Neredesin neredesin?” diye inlemiş köylü...</p>
			<p class="a_Paragraf_E">Rahmetin parmak uçları kuyular, kovalar, kırbalar, bakraçlar ve taslar, tın tın ötüyormuş susuzluktan.</p>
			<p class="a_Paragraf_E">Ağası ile hayvanlara ot kesmeye giden Sarı Dede’yi çağırmak kimsenin hatırına gelmemiş. Sarı Dede uzaklardan Pazarçamı’nda toplananları görmüş.</p>
			<p class="a_Paragraf_E">Gökyüzü berrak mı berrakmış, tek bulut yokmuş…</p>
			<p class="a_Paragraf_E">Sarı Dede, dikenlerin, çalıların, çırpıların arasında, kendi kendine konuşmaya başlamış:</p>
			<p class="a_Paragraf_E">“Ya Rabbi! Sen onların kusuruna bakma, gafildirler, cahildirler ama gene de senin kulundur onlar. Sen onların kusuruna bakma Ya Rabbi, istedikleri yağmuru veriver.” demiş.</p>
			<p class="a_Paragraf_E">O sırada ona fark ettirmeden dinleyen ağasını unutmuş…</p>
			<p class="a_Paragraf_E">Sarı Dede’nin dudakları her kıpırdadığında, önce bir serinlik, sonra ocak gibi parlak, şeffaf gökyüzünde, yağmur bulutları toplanmaya başlamış.</p>
			<p class="a_Paragraf_E">Gökyüzünü bir anda bir telaş sarmış… Bulutlar oradan oraya koşmaya, gökler, şaha kalkmış küheylanlar gibi kişnemeye başlamış…</p>
			<p class="a_Paragraf_E">Ne gariptir ki bulutlar her yönden kollarını açmış Sarı Dede’nin bulunduğu yere doğru gelmeye başlamış.</p>
			<p class="a_Paragraf_E">Yerden yükselen niyazlara cevap vermiş gökler…</p>
			<p class="a_Paragraf_E">Gözlerden yere düşen damlalara özenerek ağlamaya durmuş bulutlar…</p>
			<p class="a_Paragraf_E">Derken bereketli, feyizli bir yağmur, çiseleyerek yalnız Sarı Dede’nin ve ağasının bulunduğu bölgeye yağmaya durmuş.</p>
			<p class="a_Paragraf_E">Sarı Dede ve ağa köye koşmuşlar. Bulutlar da onları takib etmiş.</p>
			<p class="a_Paragraf_E">Önce damla damla sonra ahırlarından boşanmış atlar gibi doludizgin bir şakırtı, bir gürültü kopmuş ki aman Allah’ım! Kazanlar, kuyular dolmuş, dereler taşmış, dağ taş ıslanmış.</p>
			<p class="a_Paragraf_E">Pazarçamı’nda toplananlar manzarayı görmüşler ama bir mana verememişler.</p>
			<p class="a_Paragraf_E">Ağa, Sarı Dede’ye;</p>
			<p class="a_Paragraf_E">“Bugüne kadar sen ırgat, ben ağa idim. Bugünden sonra sen ağa, ben ırgatım.” demiş. Demesine demiş ama Sarı Dede’nin sarı benzinin biraz daha sararmış olduğunu fark etmiş. Sarı Dede ağasından izin istemiş, ağa bırakmak istememiş, Sarı Dede ısrar etmiş, helalleşip ayrılmışlar.</p>
			<p class="a_Paragraf_E">Cemaatle vedalaşmak için son kez camiye gelmiş Sarı Dede, her zamanki gibi ezan okumuş.</p>
			<p class="a_Paragraf_E">Ezanı duyan camiye koşmuş.</p>
			<p class="a_Paragraf_E">Köylüler imamın ardında saf bağlamış.</p>
			<p class="a_Paragraf_E">Herkes son secdeden doğrulmasına rağmen Sarı Dede uzattıkça uzatmış…</p>
			<p class="a_Paragraf_E">Bir müddet sonra Sarı Dede’nin secdede ruhunu teslim ettiğini fark etmişler ve bir sevgi seli arasında getirip şimdiki bulunduğu yere, Derviş Odasının dibine defnetmişler.”</p>
			<p class="Yildiz_E">***</p>
			<p class="a_Paragraf_E">Derviş Odası’nda gece sessiz bir nehir gibi akıp gidiyordu.</p>
			<p class="a_Paragraf_E">Mehmet Hoca ağlamaklı bir halde; “12 günden beri süren matem akşamları burada son buldu.” dedi.</p>
			<p class="a_Paragraf_E">Emektar soba, söndü, sönecekti. Arada bir, yüreğindeki közlerin devrilmesiyle küçük bir iki gürültü çıkarsa da; son istasyona yaklaşan bir trenin hüznü vardı sesinde.</p>
			<p class="a_Paragraf_E">Sahibinin sesine göre ritmini ayarlayan soylu bir at gibi, 12 gün boyunca matem akşamlarının sohbet ritmine göre bazen gürül gürül, bazen içten içe yanan, bazen yanan odunların devrilmesiyle yüreği hoplayan soba, sönmeye yüz tutmuştu. Odanın içine derin bir hüzün çökmüştü.</p>
			<p class="a_Paragraf_E">Gün batımıyla başlayan yağmur dinmiş, rüzgâr sakinleşmiş, hava açmış, iyice dolgunlaşan ay, siyah bulutların arasından ara sıra odadakilerin başını okşamaya başlamıştı.</p>
			<p class="a_Paragraf_E">Hacı Kadir’in, Bekir Ağa’nın, Kara Mustafa’nın, Kadı İbrahim’in, Kadı Hasan’ın, Seyyid Ahmet’in, Aziz Amca’nın, Emin Şen’in, babam Süleyman Efendi’nin, Niyazi Dayı’nın, Deli Mehmet’in, Faik Dede’nin yüzlerindeki hüzne vuruyordu ay ışığı.</p>
			<p class="a_Paragraf_E">Derviş Odası, ömründe hiç bu kadar bereketli geceler yaşamamıştı. Herkes duyduklarından, dinlediklerinden çok istifade etmişti. Kerbela’nın kederlerinden tutuşan kandillerin önce Orta Asya topraklarına, oradan da ulana ulana Anadolu’ya gelmesi; o kandillerden biri olan Sarı Dede’nin, Derviş Odası’nın dibinde hala ışığı ile köyümüzü aydınlatması herkesi hayretler içinde bırakmıştı.</p>
			<p class="a_Paragraf_E">Odada kimsenin ağzını bıçak açmıyordu. Sükûtu uyandırmaktan korkan bir sessizlik vardı.</p>
			<p class="a_Paragraf_E">Sessizliği Deli Mehmet bozdu.</p>
			<p class="a_Paragraf_E">“Hocam, hakkınızı helal edin, her gece bizi başka dünyalara alıp götürdünüz, gözümüzü gönlümüzü aydınlattınız. Ne kadar değerli şeyler duyduk, dinledik. Hazreti Ali’nin rol-model genç olduğunu, Hazreti Fatıma’nın kıyamete kadar gelecek kızlarımızın rol modeli olduğunu öğrendik. Genç çiftlerin nikâhlarında neden;</p>
			<p class="a_Paragraf_E">“Allah’ım! Bu evlatlarımıza Hazreti Fatıma’nın ve Hazreti Ali’nin sevgilerini ver.” dendiğini öğrendik. Yitik cennetimizi bulduk..”</p>
			<p class="a_Paragraf_E">Deli Mehmet Dayı’dan sonra sözü Emin Şen aldı. Göz pınarları dolmuştu:</p>
			<p class="a_Paragraf_E">“Bu sohbetleri dinledikten sonra kendimi başka türlü hissetmeye başladım, sanki göklerde yıldızların arasında dolaşıyor gibi arınmış ve huzurluyum. Matem geceleri bizlerin birbirimizle kaynaşmamıza vesile oldu. Dağınık ve bölük pörçük olan, yüzer gezer pek çok bilgi, sağlam bir şekilde içimize oturdu. Ben çok istifade ettim. Alevi kardeşlerimizi daha iyi anladım. Birbirimize karşı yüreğimizin bir yerlerindeki açık gizli buzlanmalar matem akşamları vesilesi ile eridi gitti.”</p>
			<p class="a_Paragraf_E">Mehmet Hoca; “Siz de sağ olun! Kar demeden kış demeden, Derviş Odası’na taşındınız, sabırla beni dinlediniz…”</p>
			<p class="a_Paragraf_E">Bu son sözleri söylerken sesi titremeye başladı Mehmet Hoca’nın. Al al olmuş dolgun yanaklarından sessizce süzülen damlalar, üzerindeki beyaz gömleğine damlıyordu.</p>
			<p class="a_Paragraf_E">Babam Süleyman Efendi; “Hocam! Keşke bu anlattıklarınız, burada yaşadıklarımız, paylaştıklarımız bir köy odasında kalmasaydı, bütün bir dünya bunları duysaydı.” dedi.</p>
			<p class="a_Paragraf_E">Mehmet Hoca; “İnşaallah bir gün içimizdeki çocuklardan biri bu Derviş Odası’nda olanları ve konuşulanları yazar.” dedi.</p>
			<p class="a_Paragraf_E">“Haydi hakkınızı helal edin, ben gidiyorum.”</p>
			<p class="a_Paragraf_E">Odadakilerin hepsi birden ayağa kalktılar. Yaşlı genç herkes eline eğildiyse de hiç kimseye öptürmedi. “Ahirette bunun da hesabı var.” dedi.</p>
			<p class="a_Paragraf_E">Seyfi Karagöz, Şaban Çakal, Halil Akgün, Ferhat Uğur, Ercan Tekin, kardeşim Hasan, ağabeyim Ali ve ben daha çocuk sayılırdık, sıraya girip tek tek elini öptük… Bize itiraz etmedi.</p>
			<p class="a_Paragraf_E">Derviş Odası’nın sakinleri derin bir saygı ve ihtiram içinde uğurladılar Mehmet Hoca’yı.</p>
			<p class="a_Paragraf_E">Önce Hacı Kadir, Kara Mustafa, Bekir Ağa ve Faik Dede çıktılar. Ardından Kadı Hasan’la kardeşi Kadı İbrahim ve oğlu Murat karanlığın içinde kayboldular.</p>
			<p class="a_Paragraf_E">Sonra Aziz Amca, babam, Ali Yüksel ve Niyazi Dayı kalktılar.</p>
			<p class="a_Paragraf_E">Yavaş yavaş boşaldı oda…</p>
			<p class="a_Paragraf_E">Gençler ve çocuklar da çıktılar. Odanın dolmasının da boşalmasınında bir adabı vardı.</p>
			<p class="a_Paragraf_E">Odada sadece Deli Mehmet kalmıştı.</p>
			<p class="a_Paragraf_E">Babam, ağabeyim Ali ve kardeşim Hasan’la birlikte evimize doğru giderken Faik Dede’nin evinden kadınların sesi sokağa taşıyordu. Dışarıda sakin bir gece vardı. Rüzgâr dinmiş, hava iyiden iyiye açmıştı. Günlerden beri ilk defa görünen dolunay olmaya yüz tutmuş ay, köyün toprak evlerini aydınlatıyordu. Kurbağalar, koro halinde gece orkestrasını icra ediyorlardı.</p>
			<p class="a_Paragraf_E">Evimizin sokağına dönerken Derviş Odası’nın camlarda sönen ışığının, dünyanın dört bir yanına taşınmak üzere, çocuk ruhlarımızda yandığını duyuyordum.</p>
		</div>
	</body>
</html>
