<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-18</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-15" class="Baslik_1">Uhut: Sarp Yokuş</p>
			<p class="ilk_harf"><span class="_idGenDropcap-1">A</span>li ailesinin ilk zorlu imtihanı Uhut idi.</p>
			<p class="O_Paragraf">Başta Ebu Cehil olmak üzere Mekke’nin pek çok ileri geleni Bedir’de can vermişti.</p>
			<p class="a_Paragraf_E">Mekkeliler, Bedir’in intikamı hırsıyla dolup taşıyorlardı. Ellerinde-avuçlarında ne varsa sarfederek tepeden tırnağa donanımlı bir ordu kurup, Ebu Süfyan öncülüğünde Medine’ye doğru yürüdüler.</p>
			<p class="a_Paragraf_E">Miladi 625 yılının bir bahar sabahı, iki ordu Uhut Dağı’nın eteklerinde güneşin ilk ışıkları ile karşı karşıya geldi.</p>
			<p class="a_Paragraf_E">Kureyşli kadınlar sürekli cengâverleri savaşa yüreklendiriyordu.</p>
			<p class="a_Paragraf_E">Kureyşin sancaktarı Talha bin Ebi Talha ortaya atıldı.</p>
			<p class="a_Paragraf_E">“Kim benimle çarpışacak?”</p>
			<p class="a_Paragraf_E">“Ey Muhammed’in arkadaşları! Siz kılıçlarınızla bizi öldürüp Allah’ın bizi cehenneme sokacağını, sizi de cennete sokacağını iddia ediyorsunuz. İçinizde kılıcımla öldürülüp cennete gidecek ya da kılıcıyla öldürüp beni cehenneme gönderecek kahraman yok mu?”</p>
			<p class="a_Paragraf_E">24 yaşını daha yeni doldurmuş olan İmam Ali sabredemedi;</p>
			<p class="a_Paragraf_E">“Varlığım kudret elinde olan Allah’a yemin olsun ki kılıcımla seni cehenneme göndermedikçe veya kılıcımla cennete girmedikçe seni bırakmayacağım; benimle vuruşmaya var mısın?”</p>
			<p class="a_Paragraf_E">“Varım.” dedi Talha.</p>
			<p class="a_Paragraf_E">Mübarizler saflar arasından çıkıp ilerlediler. Ve ortada göründüler. Allah’ın Resulü, o sırada üzerinde iki zırhı, miğferi üzerine sarılı ak sarığıyla İslam sancağının gölgesindeydi.</p>
			<p class="a_Paragraf_E">İki mübariz karşılaştılar.</p>
			<p class="a_Paragraf_E">Çatal uçlu Zülfikar sahnedeydi.</p>
			<p class="a_Paragraf_E">Genelde Haşimiler, soyca yapılı, güçlü ve pehlivan yaradılışlı kimselerdi.</p>
			<p class="a_Paragraf_E">İmam Ali de öyleydi.</p>
			<p class="a_Paragraf_E">Teke tek savaşta hayatı boyunca hiç yenilgi tatmayacak olan Allah’ın aslanı, hasmı ile karşı karşıya geldiğinde, Zülfikar havada parlak bir kavis çizdikten sonra hasmının başına indi. Korkunç bir çelik sesi yankılandı Uhut’un yamaçlarında. Bu çok güçlü ve etkili bir vuruştu. Mekkeli silahşör, direnmek istediyse de çok geçmeden arka üstü yere düştü. O sırada başına dikilen İmam Ali’ye;</p>
			<p class="a_Paragraf_E">“Allah ve akrabalık hakkı için öldürme.” dedi. Hazreti Ali vazgeçti öldürmekten. Her iki ordu olayı izliyordu. Kureyş bayraktarı yere düşünce İslam Ordusunda bir coşku ve bir sevinç dalgası yayıldı.</p>
			<p class="a_Paragraf_E">Allah’ın Resulü tekbir getirdi. Ve bütün ordu büyük bir uğultu ile tekbir getirdi.</p>
			<p class="a_Paragraf_E">Tekbir sesleri dalga dalga yayıldı. Uhut tekbir sesleri ile inledi.</p>
			<p class="a_Paragraf_E">Ve savaş kızıştı.</p>
			<p class="a_Paragraf_E">Tam zafer rüzgârları Müslümanlardan yana esmeye başlamıştı ki; Peygamberimiz’in <span class="_aleyhisselam-_E _idGenCharOverride-1">(sallallahu aleyhi ve sellem) </span>kendi elleriyle yerleştirdiği ve “sakın burayı terk etmeyiniz” dediği, Ayneyen tepesindeki okçular, savaş bitti, diyerek yerlerini terk ettiler.</p>
			<p class="a_Paragraf_E">Onlar yerlerini terk edince Melekler de Uhut’u terkettiler.</p>
			<p class="a_Paragraf_E">Büyük harb dâhisi Halid bin Velid, emrindeki atlı süvarilerle Müslümanları arkadan çevirdi. Kaçan Mekkeliler de geri dönünce Müslümanlar korkunç bir kıskacın içinde kaldılar.</p>
			<p class="a_Paragraf_E">Uhut çetinleşti…</p>
			<p class="a_Paragraf_E">Uhut, granitten bir kaya oldu.</p>
			<p class="a_Paragraf_E">Eller, kollar, kafalar bir ağaç gibi budanıyordu.</p>
			<p class="a_Paragraf_E">Müslümanların sancağı Medine fatihi Mus’ab’daydı. Sırtında Allah Resulü’nün cübbesi vardı.</p>
			<p class="a_Paragraf_E">Allah Resulü’nün <span class="_aleyhisselam-_E _idGenCharOverride-1">(sallallahu aleyhi ve sellem) </span>önünde oluşturulan etten duvar parça parça oluyor ve kılıçlar O’na kadar erişiyordu.</p>
			<p class="a_Paragraf_E">Bir müşrik, Peygamberimiz sanarak Mus’ab’a saldırmış, bir kılıç darbesiyle sağ kolunu koparmıştı.</p>
			<p class="a_Paragraf_E">Mus’ab, sağ kolu kopunca sancağı sol eline almış, o da bir dal gibi kopunca; kopuk kollarıyla sancağı bağrında tutmaya çalışırken, budanmış bir ağaç gibi yere yıkılmıştı.</p>
			<p class="a_Paragraf_E">Gün guruba doğru koşarken Kainatın Efendisi <span class="_aleyhisselam-_E _idGenCharOverride-1">(sallallahu aleyhi ve sellem)</span>; önünde duran sancaktara: “Mus’ab!” diye seslenmiş, sancağı taşıyan geriye dönerek:</p>
			<p class="a_Paragraf_E">“Ben Mus’ab değilim ya Resulullah!” diye cevap vermişti.</p>
			<p class="a_Paragraf_E">Hâlbuki tıpkı Mus’ab’dı.</p>
			<p class="a_Paragraf_E">Mus’ab, daha savaşın ilk saatlerinde düştüğü için bir melek onun suretine girerek sancağı gün boyu taşımıştı.</p>
			<p class="a_Paragraf_E">Sokaklardan geçerken kızların, kadınların kapı ve pencerelere çıkarak “Mus’ab geçiyor!” diye birbirlerine seslendikleri, güzelliği dillere destan, ışık süvarilerinin öncüsü, Medine fatihi Mus’ab, kızgın kumlara başını saklamış öylece yatıyordu.</p>
			<p class="a_Paragraf_E">Şefkat Peygamberi yanına geldi ve: “Müminlerden öyle yiğitler vardır ki Allah’a verdikleri sözü yerine getirip sadakatlerini ispat ettiler...” ayetini okudu.</p>
			<p class="a_Paragraf_E">Mus’ab o gün neden yüzünü sakladı?</p>
			<p class="a_Paragraf_E">Çünkü Müslüman olduğunda Allah Resulü’nü hep koruyacağına söz vermişti.</p>
			<p class="a_Paragraf_E">Şimdi “Gözlerimin önünde ona bir şey olursa dayanamam, Allah bana sorarsa ‘Mus’ab! Neden sözünde durmadın?’ ben ne cevap veririm.” diyerek, başını saklamıştı.</p>
			<p class="a_Paragraf_E">Çok değil daha birkaç yıl önce Mekke sokaklarında ipek elbiselerle yeldire yeldire gezen Hazreti Mus’ab’ın üzerindeki elbise, bir ağaç gövdesi gibi budanmış kanlı bedenini örtmeye kafi gelmemişti. Başı örtülse ayakları açıkta kalıyordu. Şefkat Peygamberinin emriyle, başını örttüler ve açık kalan ayaklarına ızhır otu koydular.</p>
			<p class="Yildiz_E">***</p>
			<p class="a_Paragraf_E">Mekkeliler, dalga dalga geliyordu Müslümanların üzerine.</p>
			<p class="a_Paragraf_E">Kılıçlar Hamza’yı arıyordu.</p>
			<p class="a_Paragraf_E">Öyle bir an ki…</p>
			<p class="a_Paragraf_E">Allah Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>ile kâfirler arasında sadece Hazreti Hamza vardı.</p>
			<p class="a_Paragraf_E">Hep yanında olmuştu.</p>
			<p class="a_Paragraf_E">İşte Uhut’ta da yine yanındaydı.</p>
			<p class="a_Paragraf_E">İki elinde iki kılıç, yine yeğenini koruyordu.</p>
			<p class="a_Paragraf_E">Göğsünü Güllerin Efendisi’ne <span class="_aleyhisselam-_E _idGenCharOverride-1">(sallallahu aleyhi ve sellem) </span>geriyordu.</p>
			<p class="a_Paragraf_E">Önüne kattığı sırtlan sürüleri, çil yavrusu gibi dağılıyordu.</p>
			<p class="a_Paragraf_E">Korku ile hiç tanışmamış bu insana sokulmak imkânsızdı.</p>
			<p class="a_Paragraf_E">Ebu Süfyan’ın karısı Hind, Kölesi Vahşi’ye O’nu göstererek, “İşte istikbalin!” dedi.</p>
			<p class="a_Paragraf_E">Özgürlüğüne kavuşması, servete sahip olması Hazreti Hamza’yı öldürmesine bağlıydı.</p>
			<p class="a_Paragraf_E">Vahşi pusuya yattı.</p>
			<p class="a_Paragraf_E">Saatlerce bir kayanın arkasında avını bekledi…</p>
			<p class="a_Paragraf_E">Karşısına çıkmaya cesareti yoktu.</p>
			<p class="a_Paragraf_E">Bir ara Allah’ın Arslanı’nın, kızgın kumlar üzerinde ayağı kayıp sendelediğini gördüğü an mızrağını fırlattı.</p>
			<p class="a_Paragraf_E">Allah’ın Arslanı, mızrağın geldiği yöne döndü, baktı…</p>
			<p class="a_Paragraf_E">O bakışlar, Vahşi’nin kalbini, Vahşi’nin mızrağı, onun bağrını deldi.</p>
			<p class="a_Paragraf_E">Yavaş yavaş bir çınar gibi devrildi kızgın kumların üzerine.</p>
			<p class="a_Paragraf_E">Kâinatın kalbine talihsiz bir mızrak saplanmıştı.</p>
			<p class="a_Paragraf_E">Hamza bir başkaydı…</p>
			<p class="a_Paragraf_E">O Allah’ın Aslanı’ydı…</p>
			<p class="a_Paragraf_E">İnananların hamisiydi…</p>
			<p class="a_Paragraf_E">Nerede dara düşseler, oradaydı. Kabe’de bir gün Müslümanlar kıstırıldıklarında yine o koşmuştu.</p>
			<p class="a_Paragraf_E">Elleriyle mescidin duvarını ören, sırtıyla kerpiç taşıyan Resulullah’ı <span class="_aleyhisselam-_E _idGenCharOverride-1">(sallallahu aleyhi ve sellem) </span>kerpiç taşırken görünce; “Ya Resulullah sen otur, biz taşırız.” diyen Aslan, şimdi sinesinde mızrak, öylece kızgın kumların üzerinde yatıyordu.</p>
			<p class="a_Paragraf_E">Güneş ağlıyordu.</p>
			<p class="a_Paragraf_E">Gönüller ağlıyordu.</p>
			<p class="a_Paragraf_E">Güller ağlıyordu.</p>
			<p class="a_Paragraf_E">Onun nefes alıp verdiğini görenler yanına yaklaşamıyordu.</p>
			<p class="a_Paragraf_E">Aslanın nefes alıp vermesi bile yetiyordu sırtlanları sindirmeye.</p>
			<p class="a_Paragraf_E">Allah’ın Aslanı, yere yıkılınca bir anda harbin kaderi değişti.</p>
			<p class="a_Paragraf_E">Mekkeliler, bendi yıkılmış azgın seller gibi gelmeye başladı.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem)</span>; “Şu gelen gruba kim karşı koyacak?” dediğinde; Hazreti Hamza sinesinde bir mızrakla kızgın kumların üzerinde öylece yatıyordu.</p>
			<p class="a_Paragraf_E">Gökler ağlıyordu,</p>
			<p class="a_Paragraf_E">Yer ağlıyordu,</p>
			<p class="a_Paragraf_E">Uhut ağlıyordu…</p>
			<p class="a_Paragraf_E">Hazreti Hamza’dan sonra yakın koruma görevi Hazreti Ali’deydi.</p>
			<p class="a_Paragraf_E">Bir aralık yine Allah Resulü’nün etrafında çember iyice daralmıştı</p>
			<p class="a_Paragraf_E">Bir müşrik grubu Peygamberimiz’e <span class="_aleyhisselam-_E _idGenCharOverride-1">(sallallahu aleyhi ve sellem) </span>doğru geliyordu. Peygamberimiz Hazreti Ali’nin onlara karşı çıkmasını istedi. Hazreti Ali gelenleri dağıttı, biraz sonra gelen bir başka gruba da karşı çıktı, onları da çil yavrusu gibi dağıttı.</p>
			<p class="a_Paragraf_E">Allah’ın Arslanı Ali, Peygamberini siperleyen bir avuç sahabi arasında Zülfikar’ın uzandığı her şeyi kesip biçiyor, koparıp atıyordu.</p>
			<p class="a_Paragraf_E">Cebrail; “Ey Allah’ın Resulü! Bu size karşı yapılan bir yiğitlik ve mertliktir.” dedi.</p>
			<p class="a_Paragraf_E">Bunun üzerine Allah Resulü’nün dudaklarından şu sözler döküldü:</p>
			<p class="a_Paragraf_E">“Ben Ali’denim, Ali bendendir.”</p>
			<p class="a_Paragraf_E">Cebrail, “Ben de ikinizdenim.” dedi.</p>
			<p class="a_Paragraf_E">O an göklerden kopup gelen bir ses duyuldu;</p>
			<p class="a_Paragraf_E">“La feta illa Ali, la seyfe illa Zülfikar / Ali gibi genç, Zülfikar gibi kılıç yoktur.”</p>
			<p class="a_Paragraf_E">Göklerden bir şelale gibi dökülen bu ses, fütüvvet/gençlik, yiğitlik ruhunun Hazreti Ali’nin ruhundan fışkıracağını haykırıyordu.</p>
			<p class="a_Paragraf_E">Musa peygamberin kardeşi Harun <span class="_aleyhisselam-_E _idGenCharOverride-1">(aleyhisselâm)</span>, Uhut’ta gömülüydü.</p>
			<p class="a_Paragraf_E">Hazreti Musa’ya göre Harun ne ise Hazreti Muhammed’e <span class="_aleyhisselam-_E _idGenCharOverride-1">(sallallahu aleyhi ve sellem) </span>göre o olan İmam Ali, bu dağda doğacak, Zülfikar burada parlayacaktı.</p>
			<p class="a_Paragraf_E">Bir ok yağmuru sırasında başka çare kalmayınca Hazreti Talha; Allah’ın Resulü’ne giden bir oka elini kaldırdı, okun saplandığı kol çolak kaldı.</p>
			<p class="a_Paragraf_E">Şefkat Peygamberi buyurdular:</p>
			<p class="a_Paragraf_E">“Cennet Talha’ya vacib oldu.”</p>
			<p class="a_Paragraf_E">Etrafında kalan bir avuç insanla Uhut Dağı’nın yamacına çekilen Resulullah Efendimiz <span class="_aleyhisselam-_E _idGenCharOverride-1">(sallallahu aleyhi ve sellem)</span>, o gün yaralı ve mecalsiz olduğu için öğle namazını oturarak kıldı.</p>
			<p class="a_Paragraf_E">Müşrikler, sarp kayalığın böğründe siperlenmiş olan Müslümanların yanına çıkmaya çalışıyorlardı.</p>
			<p class="a_Paragraf_E">Efendimiz,</p>
			<p class="a_Paragraf_E">“Allah’ım onların yukarıya çıkmasına izin verme.” diye dua ediyor, Sahabiler, taşlar kayalar yuvarlayarak onları engellemeye çalışıyorlardı.</p>
			<p class="a_Paragraf_E">Allah’ın Resulü Sa’d bin Ebi Vakkas’a; “Onları geri çevir.” dedi.</p>
			<p class="a_Paragraf_E">“Tek bir okum var ya Resulullah!”</p>
			<p class="a_Paragraf_E">“At ya Sa’d!”</p>
			<p class="a_Paragraf_E">Sa’d fırlattı bir müşrik yuvarlandı. Oku geri fırlattılar, gelen oku Sa’d yeniden attı, biri daha isabet aldı. Aynı oku yine geri attılar, Hazreti Sa’d yine atınca biri daha yuvarlandı, cesaretleri kırıldı.</p>
			<p class="a_Paragraf_E">Bir aralık İslam ordusu içinde çıkan Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>öldü şayiası Medine’ye kadar ulaşmıştı.</p>
			<p class="a_Paragraf_E">Uhut’a koşan kadınlar arasında Hazreti Fatıma da vardı. Babasının halini görünce boynuna sarıldı, gözyaşları sel oldu.</p>
			<p class="a_Paragraf_E">Hazreti Ali kalkanıyla su getirdi, Hazreti Fatıma babasının yaralarını, kanlarını yıkadı.</p>
			<p class="a_Paragraf_E">Şefkat Peygamberi’nin yüzüne batan zırh halkasından dolayı kan dinmiyordu. Hazreti Fatımatü’z Zehra’nın yüreği kanıyordu. Babasının yarasına hasır yakarak kül bastı ve kan dindi.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>savaş sonrası amcası Hazreti Hamza’nın yanına gitti.</p>
			<p class="a_Paragraf_E">Manzara ürperticiydi.</p>
			<p class="a_Paragraf_E">Kurbanlık koyunlar gibi karnı yarılmış, kalbi koparılmış, kulakları doğranmıştı.</p>
			<p class="a_Paragraf_E">Şefkat Peygamberi, iki büklüm oldu.</p>
			<p class="a_Paragraf_E">Yüreğinin cızırtıları duyuluyordu.</p>
			<p class="a_Paragraf_E">Amcası kardeşten öte kardeşiydi; aynı memeden süt emmişlerdi.</p>
			<p class="a_Paragraf_E">O sırada Allah’ın Resulü, kahraman kadın, halası Safiyye’nin geldiğini görünce oğlu Zübeyr’e;</p>
			<p class="a_Paragraf_E">“Annene söyle geri dönsün, kardeşinin cesedini bu halde görmesin.” dedi.</p>
			<p class="a_Paragraf_E">Hazreti Safiye;</p>
			<p class="a_Paragraf_E">“Eğer ona yapılanı göstermemek için beni döndürüyorsanız ben onun kesilip biçildiğini zaten biliyorum. O, bu musibete Allah için uğramıştır. Biz bundan daha beterine de sabrederiz.” dedi.</p>
			<p class="a_Paragraf_E">Allah’ın Resulü, Zübeyr’e seslendi; “Bırak, annen gelsin.” </p>
			<p class="a_Paragraf_E">Büyük kadın, kardeşinin başına oturdu ve sarsıla sarsıla ağladı.</p>
			<p class="a_Paragraf_E">Sahabiler de, “Üzerini örtecek bir örtü bulamadık.” diye ağlıyorlardı.</p>
			<p class="a_Paragraf_E">Allah’ın Resulü <span class="_aleyhisselam-_E _idGenCharOverride-1">(sallallahu aleyhi ve sellem) </span>gözyaşlarına boğulmuştu.</p>
			<p class="a_Paragraf_E">Hıçkırıklar arasında şu sözler döküldü dudaklarından:</p>
			<p class="a_Paragraf_E">“Melekleri gördüm, onu yıkıyorlardı.”</p>
			<p class="a_Paragraf_E">Harp bitmişti, gaziler Medine’ye dönüyordu. Hem de her eve yetecek acılarla. Veda Tepesi’nde Medineli kadınlar, çocuklar gazileri karşılıyordu. Hazreti Hamza’nın kızı, küçük Fatıma da vardı aralarında.</p>
			<p class="a_Paragraf_E">Öncü birliklerin başında Hazreti Ebu Bekir’i görünce sordu;</p>
			<p class="a_Paragraf_E">“Ebu Bekir Amca! Babam geliyor mu?” </p>
			<p class="a_Paragraf_E">Hazreti Ebu Bekir ne diyeceğini şaşırdı. Hıçkırıklarını zor tuttu. Dudakları titreyerek;</p>
			<p class="a_Paragraf_E">“Arkadan Resulullah geliyor, ona sor.” dedi ve atını bir kenara çekerek beklemeye başladı.</p>
			<p class="a_Paragraf_E">Merak ediyordu, Allah’ın Resulü, ne cevap verecekti.</p>
			<p class="a_Paragraf_E">Biraz sonra Resulullah <span class="_aleyhisselam-_E _idGenCharOverride-1">(sallallahu aleyhi ve sellem) </span>bineğinin üstünde göründü.</p>
			<p class="a_Paragraf_E">Hazreti Hamza’nın körpe kızı Fatıma;</p>
			<p class="a_Paragraf_E">“Ya Resulullah! Babam geliyor mu?” dedi.</p>
			<p class="a_Paragraf_E">Şefkat Peygamberi; “Bundan sonra senin baban ben olayım, olur mu?” buyurdular.</p>
			<p class="a_Paragraf_E">“Ama Ya Resulullah! Bu söz kan kokuyor, yoksa babamı kayıp mı ettik?”</p>
			<p class="a_Paragraf_E">“Hayır, baban şehit oldu, cennetin gölgelerinde seyrediyor…”</p>
			<p class="a_Paragraf_E">Her evden feryatlar yükseliyordu ama Hazreti Hamza’nın evi, ıssızdı, kimi kimsesi, ağlayanı yoktu.</p>
			<p class="a_Paragraf_E">Yüreği yaralı Peygamber; “Fakat amcam Hamza’nın ağlayanı yok,. dedi.</p>
			<p class="a_Paragraf_E">Büyük sahabi Sa’d bin Muaz, Ensar kadınlarını toplayarak; önce Hamza’ya, sonra kendi şehitlerine ağlamalarını söyledi.</p>
			<p class="a_Paragraf_E">O günden sonra Medine’nin kadınları önce hep Hazreti Hamza’ya, sonra kendi yakınlarına ağladılar.</p>
		</div>
	</body>
</html>
