<?xml version="1.0" encoding="UTF-8" standalone="no"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<title>Suya_Dusen_Kan-46</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Suya_Dusen_Kan" xml:lang="tr-TR">
		<div class="Basic-Text-Frame">
			<p id="_idParaDest-40" class="Baslik_1">Müslim’den İlk Mektup</p>
			<p class="ilk_harf"><span class="_idGenDropcap-1">Ş</span>aban, Ramazan, Şevval ve Zilkade ayları geride kalmıştı.</p>
			<p class="O_Paragraf">Günler Mekke’de akıp giderken ağustos başlarında bir süvari yakıcı çöl sıcağında Mekke’ye doğru at koşturuyordu.</p>
			<p class="a_Paragraf_E">Büyük bir gizlilikle Kufe’den gelen ulağı Kusem’in konağına alıp ağırladılar.</p>
			<p class="a_Paragraf_E">Kufe’den sevindirici haberler vardı.</p>
			<p class="a_Paragraf_E">“Ey İmam! Kufe’de sana olan ilgi büyük.” diyordu Müslim mektubunda.</p>
			<p class="a_Paragraf_E">Muaviye’nin siyasetinden Kufeliler nefret etmiş durumda. Onun oğlu Yezit için söylediklerini duysan şaşırırsın. Ona asla biat etmeyeceklerini açıkça her yerde söylüyorlar. Kufelilerden 18 bin kişi size biat etmiş bulunmaktadır. Acele gel! Çünkü bütün halk seninle birliktedir. Onların Emevî Hanedanı’na hiç meyilleri yoktur.”</p>
			<p class="a_Paragraf_E">Kufe’den gelen bu haber bir sevinç dalgası gibi yayıldı yüreklere.</p>
			<p class="a_Paragraf_E">Çünkü Mekke’de yürekler daralmıştı.</p>
			<p class="a_Paragraf_E">58 yıl önce dedesine daralan ve kumrularını Medine’ye uçuran Mekke, şimdi de İmam Hüseyin’e daralmaya başlamıştı.</p>
			<p class="a_Paragraf_E">İmam Hüseyin Mekke’de şüpheli şahıslar tarafından adım adım takip ediliyordu.</p>
			<p class="a_Paragraf_E">Kurban bayramına bir hafta kala Müslim’den son bir mektup daha geldi.</p>
			<p class="a_Paragraf_E">Müslim, 30.000 kişinin kendisine katıldığını haber veriyordu.</p>
			<p class="a_Paragraf_E">İnsanlardan pek çoğu Hac için Mekke’deydi. Bunlar ülkelerine ulaştığında Hazreti Hüseyin’in haberini ülkelerine taşıyacaklar, insanlar öbek öbek bu huruç hareketine katılacaklar, İmam Hüseyin bunalan İslam dünyası için yeni bir ümit olacaktı.</p>
			<p class="a_Paragraf_E">İmam Hüseyin, Kufe’ye gitmeye kesin kararını verdiğinde, tıpkı Medine gibi, bütün Mekke karşısına dikildi.</p>
			<p class="a_Paragraf_E">Başta, amcası Hazreti Abbas’ın oğlu Abdullah, gitme diye çok yalvardı.</p>
			<p class="a_Paragraf_E">Hazreti Hüseyin’in kararlılığını görünce;</p>
			<p class="a_Paragraf_E">“İllaki gideceksen bile çoluk çocuk ile asla!” dedi</p>
			<p class="a_Paragraf_E">“Vallahi ben çoluk çocuğunun gözleri önünde Osman’ın öldürüldüğü gibi senin de öldürüleceğinden korkuyorum.”</p>
			<p class="a_Paragraf_E">İmam Hüseyin;</p>
			<p class="a_Paragraf_E">“Ey Amcamın Oğlu! Vallahi biliyorum ki sen benim için çok şefkatli bir öğütçüsün. Fakat ne çare ki ben Kufe’ye gitmek için kesin karar vermiş, hazırlanmış bulunuyorum.”</p>
			<p class="a_Paragraf_E">İmam Hüseyin’in baba bir kardeşi Muhammed Hanefi de Hac için Mekke’ye gelmişti. Ağabeyi İmam Hüseyin’in Kufe’ye gitmek istediğini öğrenince yanına gitti. Şiddetle ağladı. “Kufelilerin, babamıza, ağabeyimize yaptıklarını biliyorsun, sözümü kabul edersen Mekke’de kal!” dedi.</p>
			<p class="a_Paragraf_E">İmam Hüseyin; “Yezit’in benim yüzümden Mekke’ye ordu göndereceğini düşünüyorum. Allah’ın hariminde kan dökülmesini istemem.” dedi.</p>
			<p class="a_Paragraf_E">“O halde Yemen’e git.”</p>
			<p class="a_Paragraf_E">“Kardeşim! Eğer bir taşın içine girsem beni yine bulurlar; ne yazık ki bu dünyada rahat bir soluk almadım; bir türlü sıkıntıdan, gamdan kurtulmadım. Hangi şehirde yaşamaya karar verdimse, o şehrin başına belâ geldi.”</p>
			<p class="a_Paragraf_E">Sabahleyin Muhammed Hanefi yine geldi, ağabeyi ile vedalaştı. Bu sırada Seyyide Zeyneb’in kocası Abdullah bin Cafer; oğulları Abdullah, Avn ve Muhammed’i getirip İmam Hüseyin’e teslim etti. Ve onlara İmam Hüseyin yolunda yiğitçe çalışın, uğrunda can vermezseniz razı değilim.” dedi.</p>
			<p class="Yildiz_E">***</p>
			<p class="a_Paragraf_E">Derviş Odası’nın duvarlarını döven rüzgâr, korkunç bir fırtınanın habercisi gibiydi.</p>
			<p class="a_Paragraf_E">Gökyüzünde yıldızlar bile sanki saklanacak yer arıyordu.</p>
			<p class="a_Paragraf_E">“Bu gece de bu kadar.” dedi Mehmet Hoca.</p>
			<p class="a_Paragraf_E">Yarın, yarından sonra ve sonraki gün oruçlu olsak iyi olur. Muharrem ayının 9. 10. ve 11. günü oruçlu olmak hem sevap hem de Ehl-i Beyt’in aç ve susuzluğuna karşı bir saygının gereğidir. Alevi kardeşlerimizin son derece duyarlı olduğu Muharrem oruçları ne yazık ki Sünniler arasında yeterli ilgiyi görmüyor.</p>
			<p class="a_Paragraf_E">İlerdie, Sünni ve Alevi kardeşlerimizin Ramazan ve Muharrem aylarında tertip edecekleri ortak iftarlar, hem Ramazan ve Muharrem oruçlarına olan ilgi ve coşkuyu artıracaktır hem de aramızdaki kardeşlik ve muhabbeti…</p>
			<p class="a_Paragraf_E">İnşaallah gelecekte bunlar da olur. Her caminin yanına yapılacak olan bir cemevi de bizleri Hakk’ta cem edecektir.”</p>
			<p class="a_Paragraf_E">“İnşaallah o günleri de görürüz.” dedi Hacı Kadir.</p>
			<p class="a_Paragraf_E">“Hava iyice bozuyor.” dedi Kara Mustafa.</p>
			<p class="a_Paragraf_E">“Bozuyor.” dedi Kadı İbrahim.</p>
			<p class="a_Paragraf_E">“Üç gün üç gece sürer bu fırtına” dedi Faik Dede.</p>
			<p class="a_Paragraf_E">Üzerlerine ağır bir yük gibi inen hüznü dağıtmak istercesine konuşan Mehmet Hoca, oda sakinlerini anlamlı bir gülüşle süzerek, “Ben kalkıyorum.” dedi</p>
			<p class="a_Paragraf_E">Birkaç kişi birden onunla beraber kalktılar. Sonra yavaş yavaş oda boşaldı.</p>
			<p class="a_Paragraf_E">Biraz sonra Derviş Odası ertesi geceye kadar içinde dönüp duracak olan seslerle baş başa kaldı.</p>
		</div>
	</body>
</html>
