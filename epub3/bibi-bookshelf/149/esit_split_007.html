<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>esit</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="normal1">Rousseau, Les Confessions’da bu Konuşma’nın nasıl yazıldığını böyle anlatır. Bunda yanılmıyordu. 1754 başında Akademi Ödülü silik bir papaz olan Talbert’e verilir.</p>
				<p class="normal1">Kısa bir süre sonra Rousseau, Cenevre’ye gitme olanağını bulur. Paris’ten 1 Haziran 1754’te ayrılır. Eserinin sunuşunu daha o zamandan tasarlamıştır; yolda tamamlar ve Chambéry’de tarihi atar: 16 Haziran.</p>
				<p class="normal1">Önce bu sunuşu yurduna yapmak için Cenevre hükümetinden izin istemeyi düşünür; sonra reddedilmekten çekinerek, bu düşünceden vazgeçer. Sunuşu, kimsenin fikrini sormadan yayımlar. Sunuş, Genel Kurula, demek ki yurttaşların tümüne idi. O sıralar halkla ilişkileri hoş olmayan Yöneticiler (magistrats) bundan kuşkulanabilirlerdi. Sunuş, “Kurulda bana düşman kazandırmaktan ve burjuvazi arasında kıskançlık uyandırmaktan başka bir işe yaramadı.”</p>
				<p class="normal1">Cenevre’de, ilerde kitaplarını yayınlayacak ve Rousseau’nun geçimsiz huyuna rağmen sadık dostu kalacak olan Rey ile tanışır. Rey bu Konuşma’nın el yazmalarının 1754 Ekiminde alıp Amsterdam’a dönerek eserin baskısını 1755 Nisanında tamamlar.</p>
				<p class="normal1">Rousseau, aynı yılın 19 Haziranında, eserini Fransa’ya sokma iznini alır. Ağustos ortalarında Paris’e bin yedi yüz kitap gelir, kitapçı Pissot bunları satışa çıkarır. Cenevre’ye iki yüz tane gönderilir. Konuşma’nın Rey tarafından 1759 ve 1762’de yeni baskıları yapılacaktır. Yazarın sağlığında üç taklit baskı saptanmıştır.</p>
				<p class="normal1">Bu ikinci Konuşma’nın (Discours) doğurduğu polemik, Discours sur les sciences et les arts’ı izlemiş olan polemik kadar geniş olmaz. “La Mercure de France” 1755 ekiminde “Lettre de Philopolis, citoyen de Genéve (Charles Bonnet)” başlıklı bir mektup yayımlar; Rousseau buna hemen karşılık verir. Aynı yıl kitabı kendisine gönderdiği için Rousseau’ya teşekkür eden Voltaire’in 30 Ağustos 1755 tarihli ünlü mektubu yayımlanır:</p>
				<p class="normal1">“Bizi yeniden hayvan yapmayı istemek için bunca zekâ şimdiye kadar hiç kullanılmamıştı; eserinizi okuyup bitirince insanın içinden dörtayak üzerinde yürümek isteği geliyor.”</p>
	  <p class="normal1">Rousseau, insanı vahşet haline yeniden götürmeyi hiçbir zaman istemiş olmadığını bildirip itiraz ederek buna cevap verir.</p>
				<h3 class="normal" id="calibre_toc_13">Kaynaklar</h3>
				<p class="normal1">İlk Konuşma, bir ahlak kitabıydı; ikincisi ise Rousseau’yu hemen büyük politik düşünürler arasına koyan politik bir eserdir. Bu kitapta birdenbire, doğaçtan söylenmiş hiçbir şey yoktur. 1743’ten beri, Venedik’te kaldığı süre boyunca, yazar, Politik Kurumlar üzerine büyük bir kitap yazmayı tasarlamıştır:</p>
				<p class="indentmetinitalik">O zamandan bu yana ahlak üzerinde yaptığım tarih incelemelerim görüşlerimi çok genişletti. Her şeyin kökünden politikaya bağlı olduğunu ve nasıl ele alınırsa alınsın hiçbir halkın, hükümetinin (yönetimin) doğasının onu yaptığından başka bir şey olamayacağını anlamıştım; böylece “ mümkün olan en iyi hükümet” büyük sorunu, bana “halkı en fazla erdemli, en fazla aydınlanmış, en fazla bilgi ve sonunda –bu sözü en geniş manasıyla almak kaydıyla- en iyi yapmak için uygun olan yönetimin (hükümetin) doğası nedir?” sorununa indirgenmiş göründü. Bu sorunun aşağıdakine –eğer ondan farklıysa- çok yakından bağlı bulunduğunu anladığıma hükmettim: “Doğası gereği Kanuna en yakın olan yönetim, hangisidir?” Buradan da: “Kanun nedir?” ve bu önemde bir sorular zinciri.</p>
				<p class="sagitalik">(İtiraflar, Kitap IX)</p>
</div>
<div class="calibre1" id="calibre_pb_9"/></body>
</html>