<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>esit</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="h1baslik1" id="calibre_toc_5">İNSANLAR ARASINDAKİ EŞİTSİZLİĞİN<br class="chapter"/>
			    KAYNAĞI KONUSUNDA İNCELEME</h2>
  <h3 class="normal" id="calibre_toc_12">Giriş</h3>
				<p class="normal2">Yayımlanma</p>
				<p class="indentmetin">Eserin hazırlanışını Rousseau’nun kaleminden dinleyelim:</p>
				<p class="indentmetinitalik">Dijon Akademisi’nin İnsanlar Arasındaki Eşitsizliğin Kaynağı konulu programı, 1753 yılında çıktı. Bu büyük sorun karşısında çarpılmış, bu akademinin böyle bir sorunu ortaya atmaya cesaret etmesine de şaşırmıştım; ama o buna cesaret ettikten sonra ben de bu sorunu ele almak ve işlemek cesaretini gösterebilirdim ve buna giriştim.</p>
				<p class="indentmetinitalik">Bu büyük konuyu rahatlıkla ve derin derin düşünebilmek için Saint-Germaine’e yedi-sekiz günlük bir yolculuk yaptım... Ormanın derinliklerine dalıp orada, tarihini adamakıllı izlediğim ilk zamanların görüntülerini aradım, buldum; insanların küçük yalanları üzerine el koydum; insanların doğasını soyup çırılçıplak bırakmaya, onların şeklini bozan zaman ve şeylerin ilerlemesini izlemeye, insan toplumunun insanını uygarlık öncesi doğa insanı ile karşılaştırarak, onlara, insanın sözde yetkinleşmesi ve olgunlaşması için de sefaletinin asıl kaynağını göstermeye cüret ettim. Bu yüce, derin düşüncelerimle coşan ve yücelen ruhum, Tanrının huzuruna yükseldi. Oradan hemcinslerimin peşin yargılarının, batıl inançlarının, yanılgılarının, mutsuzluklarının, suçlarının çıkmaz yolda yürümeye çalıştıklarını görünce, işitemedikleri zayıf bir sesle haykırdım: “Durmadan doğadan yakınan çılgınlar, biliniz ki size bütün kötülükler kendinizden geliyor!”</p>
				<p class="indentmetinitalik">Bu derin düşüncelerden Discours sur l’Inégalité, bütün yazdıklarım arasında Diderot’nun en çok hoşuna giden ve yazarken öğütlerinden en çok yararlandığım, ama bütün Avrupa’da pek az okuyucunun anladığı, bunlardan da hiçbirinin sözünü etmek istemediği bu eser doğdu. Bu eser, ödül yarışmasına katılmak için meydana getirilmişti; bu nedenle, ama kazanamayacağından emin olarak ve Akademilerin ödüllerinin bu dokuda parçalar için kurulmuş olmadığını iyice bilerek yarışmaya gönderdim.				</p>
				<p class="sagitalik">(Les Confessions)</p>
<div class="calibre1" id="calibre_pb_8"/></body>
</html>