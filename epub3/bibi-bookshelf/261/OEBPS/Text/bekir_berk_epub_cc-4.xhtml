<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-4</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="ANA_BASLIK" id="_idParaDest-5">NUR ÜSTAD BEDİÜZZAMAN’IN AVUKATI BEKİR BERK (1926 – 1992)..</p>

    <p class="METIN_NORMAL">1926’da Ordu’nun Uzunisa nahiyesinin Delikkaya köyünde doğan Bekir Berk, 1951 yılında İstanbul Üniversitesi Hukuk Fakültesi’nden mezun oldu. İstanbul Barosu’nda başladığı avukatlığa 20 yıl (1953-1973) devam etti. Hukukun ihlâl edildiği bir dönemde hukukun üstünlüğünü, din ve vicdan hürriyetini savundu. Milliyetçiler Derneği’nden ayrılarak mesaisini ve bütün hayatını Müslümanların savunmalarına ayırdı. Üstad Bediüzzaman Hazretleri’nin 1943’ten 1960 Şubat’ına kadar on avukatı olmuştu. Üstad, Bekir Berk Ağabey’e hem Ankara hem de İstanbul’dan vekâlet vermişti. Bekir Berk, hayatı boyunca Hakk’ın ve haklının yanında yer aldı. Risale-i Nur’u ve Nur talebelerini savunmak için Anadolu’yu karış karış dolaştı.</p>

    <p class="METIN_NORMAL">Üstad Hazretleri’nin “Seni bana Allah gönderdi.” iltifatına mazhar oldu. Ankara ve İstanbul’da bizzat Üstad’ın vekâleti ile avukatlığını yaptı. 1973 yılında hac vazifesini ifa ettikten sonra Suudi Arabistan’a yerleşti. Cidde Radyosu Türkçe yayın bölümünde yaklaşık 15 sene programcı ve spiker olarak görev yaptı. 1989’da kansere yakalandı, İngiltere’de tedavi gördü ve ardından İstanbul’a yerleşti. 14 Haziran 1992’nin Kurban Bayramı gününde Hakk’ın rahmetine kavuştu. Eyüp Sultan’a defnedildi. “Zulme boyun eğmeyen mazlumların sesi Üstad Bediüzzaman’ın Avukatı Bekir Berk” olarak bir yâd-ı cemil olarak hafızalarda kaldı.</p>

    <p class="METIN_NORMAL">Bekir Berk Ağabey iki sene “Komünizme Karşı Mücadele” adlı bir dergi çıkartmıştır. Üstad’ın ölümünden sonra Nur talebeleri İzmir’de Zülfikar gazetesini çıkardılar. O toplatılınca Uhuvvet yayına başladı. Daha sonra Zübeyir Gündüzalp Ağabey’le beraber 1967-1971 seneleri arasında İttihat Gazetesi’ni çıkardı.</p>

    <p class="METIN_NORMAL">“Bediüzzaman ve Siyaset” (Timaş Yay., İstanbul 1991); “Bütün İftiralara Paydos” (Aksiseda Matbaası, Samsun 1960); “Dünya Anayasalarında Din” (Doğan Güneş Yay., İstanbul 1961); “Hakkın Zaferi İçin” (Yeni Asya Yay., İstanbul 1972); “İslâmî Hareket Bakımından Alparslan Türkeş Milliyetçi Hareket Partisi 9 Işık Doktrini” (Bekir Berk. Röportajı yapan N. Mustafa Polat, Güneş Matbaası T.A.Ş., İstanbul); “İthamları Reddediyorum” (Yeni Asya Yay., İstanbul 1972); “Körfez Fitnesi: Doğrular Yanlışlar” (Nesil Yay., İstanbul 2003); “Nurculuk Davası” (Hikmet Gazetecilik Ltd. Şti., İstanbul 1971); “Patrikhane ve Kıbrıs” (Doğan Güneş Yay., İstanbul 1962); “Risale-i Nur, Bediüzzaman ve Talebeleri Hakkında Türk Hakiminin Millet Adına Verdiği Kararlar” (Kardeş Matbaası, Ankara 1962) isimli kitaplar da başlıca eserleri arasında yer almaktadır.</p>

    <p class="Ara_baslik_2" id="_idParaDest-6">Ordu’nun Yiğit Evlâdı</p>

    <p class="METIN_NORMAL">Bazen ruhumuz daraldığında, bazen gözümüzün önü karardığında, yanı başımızda bir ışıklı kandil buluveririz.</p>

    <p class="METIN_NORMAL">Büyüklerin çocukluk hayatları, gençlik günleri, hep hüsn-ü misal olacakları o eşsiz meziyetlerinin müjdecisi gibidir.</p>

    <p class="METIN_NORMAL">Altı yüz yıllık ulu çınar ağacını devirmek isteyenler o çınardan yepyeni, taptaze bir sürgün çıkacağını hesap edememişlerdir. Şimdi Osmanlı’nın torunları yeni bir devletle her şeye sil baştan başlamaktadır. Memleketin her yöresinde –ilk başlarda cılız gibi görünse de– yeniden bir diriliş bir kendine gelme gayreti görülmektedir.</p>

    <p class="METIN_NORMAL">Yıl 1926.. Mevsim taze bahar günleri..</p>

    <p class="METIN_NORMAL">Karadeniz’de Ordu’nun dereleri sanki bir müjdeyi verir gibi akmaktadır. Hani Kafkas Kartalı vardı ya bir zamanlar.. Şeyh Şamil gibi bir yüreğe sahip olacak bir yavru dünyaya gelir Delikkaya köyünde.. Fatma Hanım varlığı ile gurur duyacağı bir erkek evlât dünyaya getirmiştir.</p>

    <p class="METIN_NORMAL">Küçük yavrunun kulağına dokunan ilk ses “Allahu Ekber.. Allahu Ekber..”</p>

    <p class="METIN_NORMAL">Kafkas kökenli bu asil aile, soyadı kanununun çıkarılması ile “Berk” soy ismini alır.</p>

    <p class="METIN_NORMAL">Berk kelimesine sözlüklerde “Şimşek çakması, parlama ve yıldırım” gibi anlamlar yüklenmiştir. Bekir Ağabey, altmış altı senelik ömrü boyunca bu soyadına yepyeni anlamlar yükleyecektir!. Henüz çocukluk yıllarında hem de kendi köyünde haksızlıklara karşı ilk mücadelesini vermeye başlamıştı bile.</p>

    <p class="METIN_NORMAL">İlkokul yıllarında her sabah fırından iki ekmek alır. Ekmeklerden birini sahilde, parçalara ayırarak denizdeki balıklara atar. Sabahları bu ekmek ziyafetine alışan balıklar büyük ruhlu küçük çocuğun önünde toplanır. Aybaşında fırına olan borcunun iki kat çıkması babası Mustafa Efendi’yi şaşırtır. Öğrendiğinde ise oğlunun bu anlamlı ve şefkatli davranışı karşısında gözleri dolar ve Rabb’isine bir kez daha şükreder.</p>

    <p class="METIN_NORMAL">Berk ailesi, Mustafa Efendi’nin memuriyeti dolayısıyla İstanbul’a gelir. Beşiktaş’ta Kalas sokağındaki mütevazi bir eve yerleşir. Daha sonra Unkapanı yakınlarındaki Haydar semtine taşınırlar. O günlerde annesi Fatma Hanım, henüz dokuz on yaşlarındaki oğlu Bekir’in elinden tutup, her cuma günü Ayasofya’ya götürür. Neden oraya gittiğini soranlara da Hızır (aleyhisselâm)’la buluşmaya gittiğini söyler. Bu mümin hanım kırk cuma namazında şayet Ayasofya’ya gidilirse, orada Hızır (aleyhisselâm)’la buluşulup görüşüleceğine inanıyordur. Böylece bir yıla yakın bir zaman, tam kırk cuma günü Ayasofya’ya gitmiştir.</p>

    <p class="METIN_NORMAL">İşte o günlerde Bekir Berk henüz ilkokul dördüncü sınıfta okumaktadır.</p>

    <p class="Ara_baslik_2" id="_idParaDest-7">Bu Ne Güzel Rüya!.</p>

    <p class="METIN_NORMAL">Kutlu bir gece, Güneş henüz sabahın nazlı şafağını yoklamamıştır. Sabah, bin bir sırra rahm-ı mader olacaktır. Küçük Bekir, yatağında garip bir telâş ve heyecanla sayıklamaktadır:</p>

    <p class="METIN_NORMAL">Yaparım Efendim...</p>

    <p class="METIN_NORMAL">Emredersiniz Efendim...</p>

    <p class="METIN_NORMAL">Baş üstüne Efendim...</p>

    <p class="METIN_NORMAL">Cebelden cebele atlarım Efendim...</p>

    <p class="METIN_NORMAL">Binerim Efendim...</p>

    <p class="METIN_NORMAL">Gidelim Efendim...</p>

    <p class="METIN_NORMAL">Başüstüne Efendim...</p>

    <p class="METIN_NORMAL">Küçük Bekir Berk, kan-ter içinde kalmıştır. Annesi oğlunun bu fevkalâde hâlini sessiz sessiz seyreder. Uyandığında annesinin ısrarlarına dayanamayan Bekir Berk, istemeye istemeye gördüğü bu efsunlu rüyayı annesine anlatmak zorunda kalır.</p>

    <p class="METIN_NORMAL">Emsallerinden farklıdır, okumaya çok merakı vardır. Derslerine, aksatmadan ve düzenli olarak çalışır. Kitapların, onun dünyasında ayrı bir önemi vardır Okul sıralarında okuma merakı yüzünden yiyecektir ilk ve son dayağını!.</p>

    <p class="METIN_NORMAL">Bir gün matematik dersinde kaçamak kitap okuduğundan dolayı öğretmeni tarafından tokat yemişti. Daha ilkokulun başlarında iken başlamıştı üst sınıfların kitaplarını okumaya.. Evden hiç dışarıya çıkmaz devamlı evde okumakla vakit geçirirdi. Soranlara “Dışarıda kızlar var ve beni rahatsız ediyorlar.” derdi.</p>

    <p class="METIN_NORMAL">İlkokulda sınıflarında bir Yahudi çocuğu vardı. O, sınıflarının en çalışkanıydı. Bekir Berk bu durumu kabullenemez ve kısa bir zamanda onu geçer ve sınıfının en çalışkan talebesi olur.</p>

    <p class="RESIM" xml:lang="en-GB"><span><img alt="01.jpg" class="_idGenPageitem-3" src="../Images/01_fmt.png"/></span></p>

    <p class="Resim_Alti"><span class="resim_bold">Resim: 1</span> Avukat Bekir Berk’in annesi Fatma Berk Hanımefendi.</p>

    <p class="RESIM" xml:lang="en-GB"><span><img alt="02.jpg" class="_idGenPageitem-4" src="../Images/02_fmt.png"/></span></p>

    <p class="Resim_Alti"><span class="resim_bold">Resim: 2</span> Küçükyalı Kabristanında Fatma Berk Hanımefendi’nin (1904 – 1979) kabri.</p>

    <p class="RESIM" xml:lang="en-GB"><span><img alt="03.jpg" class="_idGenPageitem-5" src="../Images/03_fmt.png"/></span></p>

    <p class="Resim_Alti"><span class="resim_bold">Resim: 3</span> Avukat Bekir Berk’in Beşiktaş’ta okuduğu Gazi Osman Paşa Ortaokulu (1938-1941).<br/>
    Resmin arkasında “Sevgili okulumuz Gazi Osman Paşa Ortaokulu.. Hatıra Bekir Berk.” ifadeleri yazılıdır.</p>

    <p class="Ara_baslik_2" id="_idParaDest-8">Yüce Dağların Fırtınası..</p>

    <p class="METIN_NORMAL">Mehmed Feyzi Pamukçu (Şallıoğlu) Ağabey büyük zâtları dağa benzetirdi. Yüce dağların kışları, şiddetli olduğu gibi fırtınası da hiç eksik olmaz. Bekir Ağabey altmış küsur yıllık ömründe nice fırtınalar yaşayacaktır.</p>

    <p class="METIN_NORMAL">Balıkesir Lisesi’nde okumaktadır. O zamanlarda rahmetli Ayhan Songar da aynı lisededir. Milliyetçi ve mâneviyâtçı gençler şehre asılan bir levhadaki “Lokal 55” ifadesinden rahatsız olmaktadırlar. Levhayı bir gece vakti taşlayarak indirirler. Durum okul idaresine intikal eder. Disiplin kurulu, “Bunu kesinlikle Bekir Berk yapmıştır.” diyerek, Bekir Berk’e üç ay okuldan uzaklaştırma cezası verir. Olayın asıl faillerinin Ayhan Songar ve arkadaşları olduğu ancak Bekir Berk’in vefatından kısa bir süre önce anlaşılacaktır.</p>

    <p class="Ara_baslik_2" id="_idParaDest-9">İnançsızlığa Karşı Dimdikti..</p>

    <p class="METIN_NORMAL">1940’lı yıllarda komünizm revaçtadır. Bu nedenle inanca ve dine düşmanlık hızla artmıştır. Gayretin ve cesaretin bayrak şahsiyeti Bekir Berk, İstanbul Üniversitesi Hukuk Fakültesi’nde okumaya başladığında bünyesi zayıf olduğu için tüberküloz hastalığına yakalanır. O günleri kendisi şöyle anlatmaktadır:</p>

    <p class="METIN_NORMAL">1944 öncesi komünizm faaliyetleri artmıştı. Allah’a (celle celâlühû) ve Resûlüne (aleyhi ekmelüttehâya) bağlı bir mümin olarak bu durum beni çok rahatsız etmişti. Komünizm aleyhinde büyük bir nümayiş (gösteri) gerçekleşir. Gösteride bulunanların en ön safında bulunanlardandım.<span class="__Dipnot_Basvuru" xml:lang="tr-TR"><a class="_idFootnoteLink" href="#footnote-217-1" id="footnote-217-1-backlink">1</a></span> Beyazıd’dan Cağaloğlu’na, Cağaloğlu’ndan Eminönü’ne, oradan Galatasaray’a, Galatasaray’dan Taksim Âbidesi önüne kadar, “Kahrolsun komünistler” nidasıyla yürümüştük. Âbide’ye Türk bayrağını dikme şerefi bana nasip oldu. Arkadaşlarla İstiklâl Marşı’nı söyleyerek komünizme karşı şahlanmanın akabinde tevkif olunduk. Tabii o yıllar İkinci Dünya Harbi günleridir.. Mahrumiyetlerin vücut yapımda meydana getirdiği bir tahribat sonucu akciğer kanaması geçirdim. Çok yorulmuştum. Kanamadan sonra hastaneye kaldırıldım. Heybeliada’da yattım. Tüberküloz olmuştum. O zamanlar, günümüzde bulunan ilâçların hiçbirisi yoktu. Ciğerlerimiz hava ile tazyik edilerek sıkıştırıldı. Bu suretle hastalıkla mücadeleye girişildi. Bu sebeple uzun yıllar akciğerlerimi tedavi ettirmek zorunda kaldım. Doktorlar çok gezmememi, güneşte durmamamı, ciğerlerimdeki hastalığı alevlendirecek şeylerden çekinmemi salıklamışlardı. Fakat bu arada ben fakülteyi Allah’ın izniyle bitirdim. Avukatlık stajımı da yapıp, avukatlığa başladım. Müminlerin müdafaasını harfiyen deruhte etmek niyetinde olduğumu bildirerek annemden müsaade istedim. Otobüsle annemin yanına giderken yorulurdum ama gariplerin mazlumların davalarına giderken yorgunluk nedir bilmezdim. Hele hele namaz kıldı diye, dinî eser okudu diye, mahkemeye verilen müminlerin davalarına değil yorgunluk bir başka aşkla ve şevkle giderdim.</p>

    <p class="METIN_NORMAL">O zaman anladım ki bir inayet var!. Allah’ın lûtfu var!. İhlâsla hareket edilirse Rabb’im, sağanak sağanak lütuflar yağdırıyor. Benim gibi ağır bir adam bile Anadolu’nun her ilinde ilçesinde her türlü davaya yetişebiliyor. Bazen trenle bazen otobüsle, bazen kamyon kasasında ve bazen de tayyare ile davalara yetişmeye çalışırdım. Kimi zaman da at, eşek sırtında karda, yağmurda, çamurda mahkemelere gidebilmek mazhariyetine eriştim. Hastalığıma rağmen. Bunun bir inayet olduğunu gördüm.</p>

    <p class="METIN_NORMAL">Bu yürüyüş ve protesto hâdiseleri sonrası Nur Risaleleri’nin aziz müellifi Üstad Bediüzzaman Said Nursî, şunları ifade buyuruyordu:</p>

    <p class="METIN_NORMAL"><span class="italik_metin" xml:lang="tr-TR">“Aziz, sıddık kardeşlerim!</span> ‘İhlâs’ ve mektupların suretlerinin hafiyeler tarafından alınması, sizi müteessir etmesin. Zaten o mektupları ve ‘İhlâs’ ve ihbar-ı Aleviye’yi onlara okutmak, Risale-i Nur hesabına ve fütûhâtına lâzımdı. Hem bu hâdise zamanında İstanbul’da bolşevizm aleyhindeki nümayiş hâdisesi, Risale-i Nur’a karşı perde altında hücum eden iki kuvvet birbirine vaziyet almaya başladığı cihetle, Risale-i Nur fütûhâtına büyük bir vesiledir. Muvakkat bize karşı bazı ilişmeler olsa da hiç ehemmiyeti yok. Çünkü bolşevizmin, Müslümanlar içinde anarşilik mahiyetinde küfr-ü mutlak ve fikr-i tabiatla yerleştirilmesine mukabil, ancak ve ancak Risale-i Nur’un fevkalâde kuvvetli hakikatleri çıkabilmesinden, milliyet-perver ve vatan-perver ve siyasetçiler ve dindarlar, Risale-i Nur’un arkasına girmeye ve onunla barışmaya ve onunla siper almaya bir yol açılıyor nazarıyla bakıyoruz.”<span class="__Dipnot_Basvuru" xml:lang="tr-TR"><a class="_idFootnoteLink" href="#footnote-217-2" id="footnote-217-2-backlink">2</a></span></p>

    <p class="METIN_NORMAL">Bu konuyla alâkalı yine Tarihçe-i Hayat’ın Emirdağ Hayat’ı kısmında Bekir Berk’in de katıldığı Tan Hâdiseleri’yle alâkalı olarak şu satırları okumaktayız:</p>

    <p class="METIN_NORMAL">İstanbul’da komünizm aleyhindeki hâdiseyi gören Risale-i Nur talebelerinin mektubundan bir parça:</p>

    <p class="METIN_NORMAL"><span class="italik_metin" xml:lang="tr-TR">“Aziz kardeşlerim!</span> –<span class="Metin-İ-i-Arap-a" xml:lang="ar-SA"><span><img alt="9446.png" class="_idGenPageitem-6" src="../Images/9446.png"/></span></span> ‘Bütün şükür ve şükranlar Allah’adır, minnetin her türlüsü de sadece O’nadır.’– Dün, Nur’un mânevî bir fütuhatı, bütün azamet ve dehşetiyle İstanbul’da görüldü. Küfr-ü mutlakı dünyaya, hususan âlem-i İslâm’a yerleştirmek isteyen bir cemiyet ve onların nâşir-i efkârı ve mürevvic-i a’mâli olan bir-iki gazete matbaası ve kütüphanesi darmadağın edilerek, dinsiz yaptık, komünist yaptık zannedilen gençlik ve mekteplilerin ağzıyla ve harekâtıyla ve fiilleriyle protesto edildi. ‘Kahrolsun komünistlik’ diye beddua edildi. Bu cemiyetin, binler lira maddî, milyonlar lira da mânevî zararı oldu. ‘Ey Nurcular! Şimdi maddî imkân hâsıl olmuyor diye üzülmeyiniz. Nurun fütûhâtı geniş bir sahada devam ediyor. Küllî bir muvaffakiyet hâsıl oluyor.<br/>
    ‘<span class="Metin-İ-i-Arap-a" xml:lang="ar-SA"><span><img alt="9448.png" class="_idGenPageitem-7" src="../Images/9448.png"/></span></span> = Bu, Rabb’imin bir lütfudur...’”<span class="__Dipnot_Basvuru" xml:lang="tr-TR"><a class="_idFootnoteLink" href="#footnote-217-3" id="footnote-217-3-backlink">3</a></span></p>

    <div class="_idFootnotes">
      <div class="_idFootnote">
        <p class="Dipnot-Metni"><a class="_idFootnoteAnchor" href="#footnote-217-1-backlink" id="footnote-217-1">1</a> Merhum Bekir Berk, burada tevazu göstermektedir. Komünizm aleyhindeki bu yürüyüşlerin, bu kahrolsun beddualarının en önünde milliyetçi gençliği çekip çeviren, Taksim’de ay yıldızlı bayrağımızı direğe çeken, yürüyüşteki ve nümayişteki bütün hareketlere yön veren hep Bekir Ağabey’dir.</p>
      </div>

      <div class="_idFootnote">
        <p class="Dipnot-Metni"><a class="_idFootnoteAnchor" href="#footnote-217-2-backlink" id="footnote-217-2">2</a> Emirdağ Lâhikası, 1/98-99.</p>
      </div>

      <div class="_idFootnote">
        <p class="Dipnot-Metni"><a class="_idFootnoteAnchor" href="#footnote-217-3-backlink" id="footnote-217-3">3</a> Tarihçe-i Hayat, s.477-478.</p>
      </div>
    </div>
  </div>
</body>
</html>
