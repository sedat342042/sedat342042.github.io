<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-16</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="ANA_BASLIK" id="_idParaDest-64">12 MART 1971 MUHTIRASINI<br/>
    MÜTEAKİP HAPİSHANE GÜNLERİ</p>

    <p class="METIN_NORMAL">Bekir Berk, ilk defa 1958’de Ankara’da yapılan mahkemede Nur talebelerini müdafaa etmişti. Bu tarihten 1973 sonuna kadar, tam on beş sene, Hakkari hariç altmış altı vilâyette, yüzlerce kazada, Nur talebelerini ve masum müminleri mahkeme mahkeme dolaşarak müdafaa etmişti. Belki de binlerce insanın vekâletini alarak, avukatlığını yapmıştı.</p>

    <p class="METIN_NORMAL">Bu davalar için dolaşırken 1971’de Balıkesir’de bir iftiraya uğramıştı. Burada, müvekkilleri ve dostlarıyla, buluşup, sabah namazlarını kılarlarken sanki bir caniymiş gibi tevkif edilmişlerdi. Bir müddet Balıkesir Hapishanesi’nde tutuklu bulunduktan sonra, İzmir Sıkıyönetim Mahkemesi’ne gönderilirler. Burada yapılan mahkemeden sonra, beraat eder. İzmir Narlıdere Hapishanesi’nde yatarken, çeşitli dostlarından ve bazı Nur talebelerinden kendisine telgraflar ve mektuplar gelir.</p>

    <p class="Ara_baslik_2" id="_idParaDest-65">Feyzi Allahverdi’nin Hapishane Mevlidi</p>

    <p class="METIN_NORMAL">Tam on beş sene, mahkemelerde masum Müslümanları, Nur talebelerini müdafaa ederek, zindanlardan kurtarmaya ve karakollardan çıkarmaya çalışıyordu. Müminlerin imdadına, bir Hızır gibi yetişiyordu. Bu mazlumlardan Birecikli Feyzi Allahverdi, hayatını, gençliğini servetini ve saadetini iman-Kur’ân-Nur yolunda harcıyordu. Yeter ki gençlik, imanlı ahlâklı ve dindar olsun. Bu masum ve yüceler yücesi gayenin yolunda Allahverdi’yi, ihtilâlden sonra tutuklayıp Bursa ve Ankara Hapishanelerine atıyorlardı. Feyzi Allahverdi, hapiste iken şu mısraları kaleme alıyordu:</p>

    <p class="İTALİK-METİN-PARAGRAF"><span class="italik_metin" xml:lang="tr-TR">Hapishane mevlidini</span> <span class="italik_metin" xml:lang="tr-TR">yâd edelim,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Dinleyenler ruhun şâd edelim,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Geldi üç polis kanadıyla</span> <span class="italik_metin" xml:lang="tr-TR">revan,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Arkamı sıvadı cop ile heman,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Geldi o saatte bir</span> <span class="italik_metin" xml:lang="tr-TR">cip kapıya,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Dediler kalk gideceksin Bursa’ya,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Birisi komiser idi</span> <span class="italik_metin" xml:lang="tr-TR">hem aşikâr</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Diğeri polislerden iki...</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Biri içerde, biri kapıda ânın</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Biri önünde dikildi apartmanın,</span></p>

    <p class="İTALİK-METİN-PARAGRAF"><span class="italik_metin" xml:lang="tr-TR">Medet yâ Bekir Abi medet!</span></p>

    <p class="METIN_NORMAL">12 Mart 1971 muhtırasının ertesindeki hâdiseler üzerine yazılmıştı bu satırlar. Fakat yardım istenen Bekir Berk de Balıkesir’de bir sabah namazı, “âyin yapıyor” diye tevkif edilip, tutuklanarak İzmir Narlıdere Askerî Hapishanesi’ne atılıyordu.</p>

    <p class="Ara_Baslık_3" id="_idParaDest-66">Gelen Mektuplar</p>

    <p class="Ara_Baslık_3" id="_idParaDest-67">Tahiri Mutlu Ağabey’in Mektubu</p>

    <p class="METIN_NORMAL">Çok muhterem kardeşim Bekir Bey!</p>

    <p class="METIN_NORMAL">Hâssaten selâm ve dualar eder, mübarek ve müstecap dualarınızı bekleriz. Orada bulunan çok muhterem kardeşlerimize de selâm ve dualar eder, mübarek dualarını bekleriz. Beraberlikte bulunduğumuz Rüştü Efendi de pek çok selâm ve dua eder, dualarınızı bekleriz. Hassaten İzmir’e kadar vararak, ziyaretinizi yapamadığımızdan, özür diler, bu hususta olan kusurlarımızın affını rica ederiz.</p>

    <p class="METIN_NORMAL">Gece-gündüz umum Medrese-i Yusufiye’deki kardeşlerimize dua ve hassaten isminizle dua eden, kusurlu kardeşiniz: Tahiri.</p>

    <p class="Ara_Baslık_3" id="_idParaDest-68">Abdullah Uçman Bey’in Mektubu</p>

    <p class="METIN_NORMAL">12 Mart 1971 Muhtırası’ndan sonra “hakkın ve hakikatin avukatı Bekir Berk”, İzmir-Narlıdere Askerî Hapishanesi’ne mazlumen atılır. O orada çilesini doldururken, vefalı kardeşim Abdullah Uçman 29 Ağustos 1971 tarihinde İstanbul’dan şu tesellidar mektubu yazıyordu:</p>

    <p class="METIN_NORMAL">Aziz ve muhterem ağabeyim!</p>

    <p class="METIN_NORMAL">Sizlere, içerisinde bulunduğumuz şartlar muvacehesinde-kendimin hayat platformunu göz önüne getirip-mektup kaleme alıp hâl, hatır gibi alışılmış sualleri sormayı daha doğrusu sizinle bu şekilde bir muhatap olmayı –kükremiş arslanın kafesteki-onun küçük bir arkadaşının kendisini dışardan seyretmesi misali– hiçbir zaman arzu etmezdim. Fakat neylersin ki kaderin cilvelerine hiçbir zaman akıl ermez.</p>

    <p class="METIN_NORMAL">İçimde birikmiş olan çapraşık sualleri, sizler gibi, bizim en ufak kıpırdanışlarımıza kulak verip, gayet olgunane karşılamalarınızı hatırlayıp önünüze boşalttıktan sonra, artık tahmin ettiğimiz hâl ve hatırınızı sorabiliriz.</p>

    <p class="METIN_NORMAL">İnşâallah, iyi, hoş ve mânevî yapı itibariyle mahkûmiyeti kabul etmemişsiniz.</p>

    <p class="METIN_NORMAL">Tel örgüler gerisinde mütebessim çehreli fotoğraflarınızı gördük. Fakat “bence, sizin yolunuza mânia gerenlere bizim yapacak –vatan ve milletimizin medeniyet plânındaki yerini yükseltmede– birçok işlerimiz var. Bizi hürriyetlerimizden mahrum etmekle büyük kusur ediyorsunuz, biz hapishane odalarında oturmayı işlerimizin ehemmiyetli noktasından beğenmiyoruz.” mânâlarını ifade edecek –mektup satırlarınızdaki, vicdanları yerinden oynatan içli tasvirler gibi– kalpleri parçalatabilecek bakışları objektife fırlatabilirsiniz.</p>

    <p class="METIN_NORMAL">Davanız uğrunda iki günde bir Türkiye’nin bir ucundan kalkıp, bir ucuna koşarak, Şark insanına isnat edilen ezelî tekâsülü tevekküle, isyan ettiğinizi bilfiil isbat eden siz, orada da en son imkânlarınızı kullandıktan sonra Ulu Allah’a dayanan tevekküle sarılacağınızı, ondan önce haklarınızı meşru dairede son noktasına kadar kullanacağınızı ümid ediyoruz. Gerçi hapishanede de hizmet devam eder, fakat biz arkadaşlarınızı yalnız bırakıp, geçici de olsa yanımızdan ayrılmanız, sizlerden her an yeni bir şey öğrenmeye çalışan, hayattaki adımlarını ona göre atmaya çalışan bizlerin bu türlü mahzun şikâyetlerde bulunması gayet yerinde değil mi?</p>

    <p class="METIN_NORMAL">Geleceğin gerçek tarihçileri 1971 yılı yaprağını çeviririrken: “Suçsuz Mazlumlar” kategorisinde sizlerin de adını görmekle, hak ile bâtıl mücadelesinin kıl payı ayrıldığını görüp, haksızlara lânet, mazlumlara rahmet dağıtırlarken, sizler de bu dualardan inşâallah hissedar olursunuz.</p>

    <p class="METIN_NORMAL">Düşünce, ideal ve davanız en büyük teselliniz olduğundan, teselli nevinden klâsik tabirleri kullanmayı lüzumsuz görüyorum.</p>

    <p class="METIN_NORMAL">Boş zamanlarınızı gayet iyi değerlendiren sizler, güneş doğduktan sonra, yapılması lüzumlu olan işler bahsinde, orijinal plânların çizimine inşâallah başlamışsınızdır.</p>

    <p class="METIN_NORMAL">Yanınızdaki arkadaşlara ayrı ayrı selâmlar edip, isabetli dua ve mânevî yardımlarınızı, fikrî desteklerinizi bekliyoruz.</p>

    <p class="METIN_NORMAL">Ruhunuzu rahatsız edebilecek cümlelerden dolayı özür dilerim.</p>

    <p class="METIN_NORMAL">29 Ağustos 1971</p>

    <p class="METIN_NORMAL">Kardeşiniz</p>

    <p class="İTALİK-İSİM-SAĞA">A. UÇMAN</p>

    <p class="Ara_Baslık_3" id="_idParaDest-69">Gelen Telgraflar</p>

    <p class="Ara_Baslık_3" id="_idParaDest-70">Said Gezegen’in Telgrafı</p>

    <p class="METIN_NORMAL">Bekir Berk. Avukat. Merkez Cezaevi Balıkesir. 20. 06. 1971</p>

    <p class="METIN_NORMAL">Yeni Asya ailesini ziyaret etmek için geldiğimde makam-ı Yusuf’ta olduğunuzu duyunca sizin bana olan tavsiyenizi hatırladım. Başınıza gelen musibetler de kader-i ilâhî tarafından tanzim edilir. Cenâb-ı Allah rızasına muvafık kılsın. Ruh u canla hürmetler. Allah’a emanet olunuz. İnşâallah çok büyük hayır vardır. Selâm eder ellerinizden öperim.</p>

    <p class="İTALİK-İSİM-SAĞA">Said GEZEGEN</p>

    <p class="Ara_Baslık_3" id="_idParaDest-71">Dr. Balım’ın Telgrafı</p>

    <p class="METIN_NORMAL">Sayın bay Bekir Berk Avukat ceza ve tevkif evinde tutuklu Balıkesir. 23. 06. 1971</p>

    <p class="METIN_NORMAL">Geçmiş olsun der adaletin süratle tecelli edeceğinden emin olarak gözlerinden öperim. Sıhhatinize dikkat etemenizi temenni ederim.</p>

    <p class="İTALİK-İSİM-SAĞA">Dr. BALIM</p>

    <p class="Ara_Baslık_3" id="_idParaDest-72">Osman Demirci’nin Telgrafı</p>

    <p class="METIN_NORMAL">Muhterem Bekir Berk cezaevinde misafir Balıkesir. 21. 06. 1971.</p>

    <p class="METIN_NORMAL">Kaderin bir cilvesi olrak maruz kaldığınız musibetten dolayı belanın en şiddetlisi peygamberle evliyalara ve imanın kemali nisbetindeki insanlar üzerine geleceğini beyan buyuran Peygamberimiz’in hadis-i şerifi sizler için en güzel bir teselli yerine sizleri cihad-ı mânevînizde tebrik eder selâm ve hürmetlerimi sunar dualarınızı beklerim.</p>

    <p class="İTALİK-İSİM-SAĞA">Osman DEMİRCİ</p>

    <p class="RESIM" xml:lang="en-GB"><span><img alt="24.jpg" class="_idGenPageitem-33" src="../Images/24_fmt.png"/></span></p>

    <p class="METİN-NORMAL ParaOverride-2"><span class="resim_bold CharOverride-3" xml:lang="tr-TR">Resim: 24</span> <span class="CharOverride-4" xml:lang="tr-TR">Said Gezegen ve Dr. Balım’ın telgrafları.</span></p>

    <p class="Ara_Baslık_3" id="_idParaDest-73">Necmeddin Şahiner’in Telgrafı</p>

    <p class="METIN_NORMAL">Muhterem ve muazzez Avukat Bekir Berk cezaevi Balıkesir 22. 06. 1971.</p>

    <p class="METIN_NORMAL">Aziz Ağabeyim!</p>

    <p class="METIN_NORMAL">Artar cihadla şavkımız,</p>

    <p class="METIN_NORMAL">Fahr-i Rusül Sultanımız,</p>

    <p class="METIN_NORMAL">Kur’ân bize ihsan-ı Hak,</p>

    <p class="METIN_NORMAL">Uğrunda aksın kanımız.</p>

    <p class="METIN_NORMAL">Kemâl-i hürmetle ellerinizden öper dualarınızı istirham ederiz.</p>

    <p class="İTALİK-İSİM-SAĞA">Necmeddin ŞAHİNER</p>

    <p class="RESIM" xml:lang="en-GB"><span><img alt="25.jpg" class="_idGenPageitem-34" src="../Images/25_fmt.png"/></span></p>

    <p class="Resim_Alti"><span class="resim_bold">Resim: 25</span> Osman Demirci Hocaefendi ve Necmeddin Şahiner’in telgrafları.</p>

    <p class="Ara_Baslık_3" id="_idParaDest-74">Anneye Mektup</p>

    <p class="METIN_NORMAL">4 Ağustos 1971 tarihinde, İstanbul’daki annesi Fatma Berk Hanımefendi’ye..</p>

    <p class="METIN_NORMAL">Aziz ve Muhterem Validem!</p>

    <p class="METIN_NORMAL">Selâm eder, ellerinizden öperim. Evvelce göndermiş olduğunuz mektubunuzu aldım. Benim için üzülmediğinize çok sevindim. Zaten, ortada üzülecek hiçbir şey yok.</p>

    <p class="METIN_NORMAL">Balıkesir’de sabah namazını kılarken, polisler gelip bizi götürdüler. Şimdi ise İzmir’de bulunuyorum. İşittim ki buraya, beni ziyarete gelecekmişsiniz. Zahmet etmeye hiç lüzum yok. Ben, burada çok iyiyim. Sağ olsun bizim Fethi üç kere ziyaretime geldi. Bir seferinde minikleri de getirmişti. Onları da gördüm. Maşâallah epeyce büyüdüler. Buraya gelen giden arkadaşlar her türlü ihtiyacı temin ediyorlar. Senden ricam benim için asla üzüntü duymamanızdır. Yoksa –Allah korusun– tansiyonun yükselir ve hasta olursun!</p>

    <p class="METIN_NORMAL">Mademki sen beni Allah ve Kur’ân yoluna adadın. Elbette, Allah da senden razı olacaktır. Tekrar ediyorum: İzmir’e gelmene hiç gerek yok. İcap ederse, zaten arkadaşlar gerekeni yapar. Sen kendini hiç üzme. Rahatım ve sıhhatim iyidir. Burada beraber bulunduğumuz Gültekin, Mustafa, Fethullah, Abdünnur ve diğer arkadaşlar sana hep selâm ediyorlar. Hep birlikte dualarınızı istiyoruz. Bulunduğumuz yer hapishaneye benzemiyor. Havadar, geniş ve rahatımız yerinde. Bugünlerde mahkeme günü belli olmak ihtimali var. İnşâallah yakında çıkar ve sen Ordu’ya gitmeden İstanbul’da görüşürüz.</p>

    <p class="METIN_NORMAL">Tekrar ellerinden öper, dualarını beklerim.</p>

    <p class="İTALİK-İSİM-SAĞA">Oğlun BEKİR</p>
  </div>
</body>
</html>
