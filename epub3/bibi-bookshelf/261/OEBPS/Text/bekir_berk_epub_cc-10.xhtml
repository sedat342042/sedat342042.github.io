<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-10</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="RESIM" xml:lang="en-GB"><span><img alt="16.jpg" class="_idGenPageitem-20" src="../Images/16_fmt.png"/></span></p>

    <p class="Resim_Alti"><span class="resim_bold">Resim: 16</span> Resimde Mareşal’in ölümünden sonra meydana gelen olaylardan sonra tevkif edilen<br/>
    üniversiteli gençler görülmektedir. En önde, süngülü jandarmalar arasında gözlüklü,<br/>
    zarif tığ gibi endamıyla Bekir Berk görülmektedir.</p>

    <p class="Ara_baslik_2" id="_idParaDest-39">Şâirlere İlham Veren Fotoğraf..</p>

    <p class="METIN_NORMAL">3 Mayıs 1950 tarihli Hürriyet gazetesi, Radyoevi hâdisesi duruşmasıyla alâkalı resimin altına “dün mahkeme edilen Radyoevi sanıkları jandarmaların muhafazasında Adliye koridorlarından geçerek mahkemeye giriyorlar” şeklinde vermişti:</p>

    <p class="METIN_NORMAL">Yukarıda Bekir Berk’in süngülü jandarmalar arasındaki resmi, Ali Ulvi Kurucu’yu heyecanlar içinde, sevinç gözyaşları içinde bırakmıştı. Ali Ulvi Kurucu, yıllardır Medine-i Münevvere’de yaşamaktaydı. Allah Resûlü’ne (aleyhi ekmelüttehâya) iltica etmiş, mücavirlerden olmuştu. Bu resim onu heyecanlandırmıştı. Uzun zamandır dinden diyanetten uzak tutulmaya çalışılan, mâneviyâtsız bırakılan, millî duyguları, tarihî mefahiri öldü zannedilen bu gençler nasıl ve nerede yetişmişti? Bu gözyaşları ilk şiirini yazdıracaktır Ali Ulvi Kurucu’ya:</p>

    <p class="Ara_baslik_2" id="_idParaDest-40">Asîl Genç</p>

    <p class="İTALİK-METİN-PARAGRAF">Sen; gönüllerde bugün, tâk-ı zaferler gibisin,</p>

    <p class="İTALİK-METİN-PARAGRAF">Yurdun irfanlı, ağır başlı, temiz sahibisin!</p>

    <p class="İTALİK-METİN-PARAGRAF">Bütün imanlı gönüller, sana hayran oluyor,</p>

    <p class="İTALİK-METİN-PARAGRAF">Kahramanlar geçiyormuş gibi, gözler doluyor!</p>

    <p class="İTALİK-METİN-PARAGRAF">Din’den almıştı deden, dağ deviren hamlesini,</p>

    <p class="İTALİK-METİN-PARAGRAF">Süzüyor şimdi de cennetlerin ufkunda seni!</p>

    <p class="İTALİK-METİN-PARAGRAF">Alev alsın, bu büyük gayenin aşkı için,</p>

    <p class="İTALİK-METİN-PARAGRAF">Koca bir ülkeyi, derya gibi coşturmak için,</p>

    <p class="İTALİK-METİN-PARAGRAF">Silkin artık!. Sona ersin, şu asırlık uykuların..</p>

    <p class="İTALİK-METİN-PARAGRAF">Akif’in Marşı’nı şimşek gibi, gür sesle oku..</p>

    <p class="İTALİK-METİN-PARAGRAF">Genç Adam!. Sen saracaksın, kanayan her yarayı,</p>

    <p class="İTALİK-METİN-PARAGRAF">Boğacaksın, seni iğfal edecek yaygarayı!.</p>

    <p class="İTALİK-METİN-PARAGRAF">En şanlı vazifeyle mükellef yaratıldın,</p>

    <p class="İTALİK-METİN-PARAGRAF">Peygamber’in aşkıyla, bu meydana atıldın</p>

    <p class="İTALİK-METİN-PARAGRAF">Âfâka güneşler gibi, nurlar saçacaksın,</p>

    <p class="İTALİK-METİN-PARAGRAF">Tarihe fecirler dolu, bir devr açacaksın</p>

    <p class="İTALİK-METİN-PARAGRAF">İslâm’daki, sarsılmaz ilâhî ideâlle,</p>

    <p class="İTALİK-METİN-PARAGRAF">Mesut olacaktır, beşer erdikçe kemâle</p>

    <p class="İTALİK-METİN-PARAGRAF">Var ol ebediyetle beraber, yaşa, parla</p>

    <p class="İTALİK-METİN-PARAGRAF">Ulvî başı göklerde yüzen şahikalarla.</p>

    <p class="RESIM" xml:lang="en-GB"><span><img alt="17.jpg" class="_idGenPageitem-21" src="../Images/17_fmt.png"/></span></p>

    <p class="Resim_Alti"><span class="resim_bold">Resim: 17</span> Merhum Ali Ulvi Kurucu Ağabey ile Erenköy’de<br/>
    7 Ağustos 1985 tarihindeki görüşmemizden bir an.</p>

    <p class="Ara_baslik_2" id="_idParaDest-41">Bekir Berk Arkadaşlarıyla Beraber İsa Yusuf Alptekin Bey’i Karşılıyor</p>

    <p class="METIN_NORMAL">Komünizme Karşı Mücadele dergisi İsa Yusuf Alptekin Bey’in karşılanmasını haber yapmıştı. Haberin girişinde: “Türkistanlılar adına İsa Yusuf Alptekin Bey Türk Hükümeti’nin Türkistan Türklerinin haklarını Güvenlik Konseyi’nde müdafaa etmesini ve komünist mezalimini protesto etmesini istiyor. Türkistan mücahitlerinin İsa Yusuf Alptekin Bey’in seslerini hür dünyaya duyurmak için Türkiye’ye geldiğini geçen sayımızda bildirmiştik. Alâkalı makamlarla temas etmek üzere Ankara’ya giden İsa Yusuf Alptekin Bey, komünist istilâ ve mezâlimini tüyler ürpertici işkence şekillerini Türkistanlıların istiklâl mücadelelerini Rusların askerî hazırlıklarını ve Türk Hükümeti’nden bekledikleri yardımı belirten aşağıda okuyacağınız yazıyı dergimize göndermiştir. Arzuları üzerine aynen neşrediyoruz.” denmekteydi.</p>

    <p class="RESIM" xml:lang="en-GB"><span><img alt="18.jpg" class="_idGenPageitem-22" src="../Images/18_fmt.png"/></span></p>

    <p class="Resim_Alti"><span class="resim_bold">Resim: 18</span> 1952 başlarında İsa Yusuf Alptekin Bey, Türkiye’ye geldiği zaman, onu,<br/>
    Yeşilköy Hava Alanı’nda Türk milliyetçilerinin lideri Bekir Berk ve arkadaşları karşılamışlardı.</p>

    <p class="Ara_baslik_2" id="_idParaDest-42">Unutulmayacak Bir Müdafaa!.</p>

    <p class="METIN_NORMAL">Yüzbaşı Erol Erşenkal, Yeni Asya gazetesinin 4 Ağustos 1978 tarihli nüshasında, “Tarihten Çizgiler” sütununda, Bekir Berk’in kahramanca müdafaasını aziz bir hatıra olarak, ebediyete armağan etmişti:</p>

    <p class="METIN_NORMAL">“Tarih 4 Ağustos 1981.. Günlerden cuma.. Yassıada Mahkemesi unutulmayacak bir müdafaaya sahne oluyor. Bekir Berk, Erzurum Mebusu Rıfkı Salim Burçak’ın avukatı olarak Yassıada Mahkemesi’ne geliyor, kahramanca bir müdafaada bulunuyor. Kuvvetli bir edebî lisanla aslında Demokrat Parti’yi müdafaa ediyor. Arkasından Rıfkı Salim Burçak, 17 sahifelik müdafaasını okuyor ve duruşma ertesi güne bırakılıyor.</p>

    <p class="RESIM" xml:lang="en-GB"><span><img alt="19.jpg" class="_idGenPageitem-23" src="../Images/19_fmt.png"/></span></p>

    <p class="Resim_Alti"><span class="resim_bold">Resim: 19</span> Bekir Berk, 1960’da Yassıada’da Demokratların avukatlığını yaptığı ihtilâl mahkemelerinde.</p>

    <p class="METIN_NORMAL">Ertesi günü, duruşmaya gideceği sırada, elinde bir pusula ile bir er gelir. Rıfkı Bey’e, komutanın çağırdığını tebliğ eder. Birlikte ada komutanına giderler. Komutan, Rıfkı Bey’e yer gösterir ve konuşmasına şu sözlerle başlar:</p>

    <p class="METIN_NORMAL">– Dün sizin avukatınız konuştu, ama ne fena şeyler söyledi. Bu sözler, gerek hakimler ve gerekse savcılar üzerinde çok kötü bir tesir bırakmış. Şimdi duruşma başlayınca siz savunmanıza devam edeceksiniz değil mi? Avukatın dünkü sözleri ile beraber olmadığınızı söyleyiniz ve onun görüşüne katılmadığınızı belirtiniz. Sizin hakkınızda çok iyi olur!.</p>

    <p class="METIN_NORMAL">Ada komutanı, yanlış kapı çalmış, Rıfkı Bey’in dadaş olduğunu bir an için unutmuştur. Bu, mangal gibi yürekli dadaş, muhatabının sözlerini dinledikten sonra yiğitçe şöyle cevap verir:</p>

    <p class="METIN_NORMAL">– Avukatım dürüst, ahlâklı ve samimi bir insandır. Her ne söyledi ise o sözler onun inandığı şeylerdir. Ben de savunmamı yapıyorum, ben de hakikatleri olduğu gibi ifade ediyorum. Ama ben, mahkemede çıkıp da avukatımın dünkü sözleri ile beraber değilim diyemem.</p>

    <p class="METIN_NORMAL">– Fakat o adam neler dedi. Adnan Menderes’in diktatör olmadığını bile söyledi.</p>

    <p class="METIN_NORMAL">– Albayım, Adnan Menderes hakikatte de diktatör değildir. Maalesef bazı kimseler ona diktatör damgasını vurmak istemişlerdir. Bu yanlış bir görüştür. Müsaade ederseniz bunun izahını iki-üç dakika içerisinde yapabilirim.</p>

    <p class="METIN_NORMAL">Ada komutanı, Rıfkı Bey’in söylediklerini dikkatle dinledikten sonra ilâve eder:</p>

    <p class="METIN_NORMAL">– Biz de Adnan Bey diktatördü demiyoruz, ama diktaya götürüyordu diyoruz.</p>

    <p class="METIN_NORMAL">Komutan, Rıfkı Bey’den, ısrarla ifadesini değiştirmesini istese de Rıfkı Bey kabul etmedi, müsaade isteyip ayrıldı. Koğuş bölgesine geldiğinde herkes etrafını sarmıştı. Meraklı bakışlarla koğuşta Rıfkı Bey’i bekleyenler neticenin arzu ettikleri şekilde cereyan ettiğini öğrenince çok memnun oldular ve onu tebrik ettiler...</p>

    <p class="Ara_baslik_2" id="_idParaDest-43">Tarih Tekerrür Eder!.</p>

    <p class="METIN_NORMAL">1970 senesi. Nisan ayının onuncu günüdür. Aşkale’den Horasan’a tatbikat için gidiyoruz. Jeep içinde tabur komutanı, yarbay, eğitim subayı, binbaşı ve yüzbaşı olarak da ben Erol Erşenkal.. Yol uzun, bu nedenle uzun yolculuklarda sohbet hemen başlar. Binbaşı, Bekir Berk Bey’in, geçen hafta Dokuzuncu Kolordu Mahkemesi’nde yaptığı kahramanca ve unutulmaz müdafaayı îma ederek:</p>

    <p class="METIN_NORMAL">– O avukat neler söylemiş yahu! Yine neler yumurtlamış?</p>

    <p class="METIN_NORMAL">Belli ki binbaşı rahatsız olmuş. Neyse, cevap verme sırası bana geldi, o zamanki hâlet-i ruhiye içinde, dilim döndüğü kadar, Bekir Bey’in müdafaasında haklı olduğunu savundum. Bir ara, tabur komutanı, bana dönerek, Bediüzzaman hakkında:</p>

    <p class="METIN_NORMAL">– Hoca iyi hoca idi, ben tanırım.</p>

    <p class="METIN_NORMAL">Bu durum karşısında binbaşımız yalnız kalmıştı, fikrinde ısrar etti. Hâlbuki dostun ve düşmanın takdir ettiği böyle bir avukatı o da takdir etse sıkıntıdan ve beyhude yere sürdürdüğü münakaşadan kurtulmuş olacaktı.</p>

    <p class="METIN_NORMAL">Yine Dokuzuncu Kolordu Mahkemesi’nde şahane bir müdafaadan sonra askerî savcı ve hâkimler, Bekir Bey’i çay içmek için odalarına davet etmiş, bir saattan fazla bir zaman kendisini zevkle dinlemişlerdi. Bir tevafuk olsa gerek. Mahkeme reisi binbaşı ile Bekir Bey, hukuktan aynı yıl mezun olmuşlardı. Yalnız biri Ankara’dan, diğeri İstanbul’dan..</p>

    <p class="Ara_baslik_2" id="_idParaDest-44">Dar Kafalar ve Sisli Düşünceler..</p>

    <p class="METIN_NORMAL">İsmet İnönü’nün damadı Metin Toker’in çıkardığı Akis dergisinin 29 Haziran 1957 tarihli 164. sayısında Aydemir Balkan imzasıyla “Seçimlerde Tanrı Elçileri” başlıklı bir makale yayımlanır. Makalede Peygamber Efendimiz’e (sallallahu aleyhi ve sellem) dil uzatılmaktadır. Bu yazı üzerine İslâm mücahidi Avukat Bekir Berk, dergiye gereken cevabı vermişti. Derginin Ocak 1958 tarihli on üçüncü sayısında bu meseleyle alâkalı haber ve Bekir Berk’in Akis’e gönderdiği tekzip şöyledir:</p>

    <p class="Ara_baslik_2" id="_idParaDest-45">Mütecaviz Akis Mecmuası Hakkında Müddeiumumîliğe Verilen Bir İstida</p>

    <p class="METIN_NORMAL">Ankara’da yayınlanan ve Balıkesir’de de dağıtılan “Akis” dergisinin 29 Haziran 1957 tarihi! 164’üncü sayısında mezkûr derginin yazarlarından “Aydemir Balkan”, “Seçimlerde Tanrı Elçileri” başlıklı makalesinde, din ve politika, irtica ve taassup mevzuundaki fikirlerini açıklarken, “Din ve taassup kisvesini, bir çöl bedevisinin teolojisinin saçma düsturlarını Türk milletine yakıştırmamalıyız.” demek suretiyle Peygamberimizden istihfafla bahsetmekte, dinimizin esaslarını kötülemekte, Müslümanlığın Türk Milletine yakışmadığını iddia ederek dinimizi tezyif etmekte ve netice itibariyle İslâmiyet’i tahkir etmektedir.</p>

    <p class="METIN_NORMAL">Aydemir Balkan, bahis mevzuu makalesinde bu kanaati Mustafa Kemal Atatürk’e mal etmekte ve onu kendisine kalkan yapmakta ise de bu, ona, Türk milletinin dinine tecavüz hakkını vermez. Kaldı ki, vaktiyle Balıkesir’de, Zağanos Paşa Camii’nde, Mustafa Kemal minberden cemaate hitapla, “Allah birdir şanı büyüktür. Allah’ın selâmeti, âfiyeti ve hayrı üzerinize olsun. Peygamber Efendimiz Hazretleri, Cenâb-ı Hak tarafından, hakikatleri tebliğe memur ve resûl olmuştur. Kanun-u esasî cümlemizce malûmdur ki Kur’ân-ı Azîmüşşan’daki husustur. İnsanlara feyz-i ruhânî olan dinimiz son dindir, ekmel dindir.” diyerek kanaatini açıklamıştır.</p>

    <p class="METIN_NORMAL">Hangi kanaatte bulunursa bulunsun, hakikate saygısı olan bir insanın, vicdanı bunu kaldırmaz. Nüfus hüviyet cüzdanının dini ve mezhebi hanesinde ne yazılı olduğunu bilmediğim Aydemir Balkan gibi, gözü kararmış misyonerlere veya Allah’a ve O’nun kitaplarına harp ilân eden görüş sahiplerine, arasında yaşadığı yirmi beş milyon Müslüman Türk’ün Peygamberini tezyife, dinimi tahkire müsaade etmem.</p>

    <p class="METIN_NORMAL">Ben, Müslüman bir Türk’üm. Bütün insanların ruhunun İslâm’ın nuru ile aydınlanmasını arzu eder ve imkânlar nispetinde buna çalışırım. Ama kimseyi benim gibi düşünmeye zorlamak hakkını kendimde göremem. Zira dinimde cebir yoktur, ikna yoluyla inandırma vardır. Ayrıca, benden farklı düşünüyorlar diye de başkalarını tahkire, inançlarını kötülemeye, kafalarını –aydınlatacak yerde– kırmaya kalkmam. Bunu iptidaîlik sayarım. Millî varlığımızın temini endişesine sahibim. Bu nedenle, Türk Milleti’ni meydana getiren, ona rengini veren, maddî ve mânevî değerleri inhilâl ettirmeye, onu, kendisinden başkalarına benzetmeye, bir sınıfın diktatöryasına tâbi kılmaya ve neticede ezelî düşmanımızın esiri hâline getirmeye çalışan, –yabancı davaların tarafları hariç– herkesin fikir hürriyetini müdafaayı da bir vazife telâkki ederim. Türk Ceza Kanunu’nun 176. maddesi, Ceza Muhakemeleri Usûlü Kanunu’nun, 151. ve 153. maddelerine istinaden ve onu tatbik mevkiinde olanlara güvenerek, dinimize hakaret edenin cezalandırılmasına çalışırım. İşte, bu sebeple, yukarıda arz ettiğim şekilde dinimizi tahkir eden, Akis dergisi yazarı Aydemir Balkan’ın, İslâmiyet’i tahkir fiilini ittilaınıza arz ederim. Bunun delili olan makaleyi muhtevi dergiyi takdim ederek, Türk Ceza Kanunu’nun 175. maddesinin 3. bendine uygun olan suçunun cezasız kalmaması için icabının îfasına delâlet ve duyurulmasını saygı ile rica ederim.</p>

    <p class="METİN-NORMAL_sag"><span class="bold_italik">Avukat Bekir BERK</span></p>

    <p class="METİN-NORMAL_sag">Altı Eylül Mh. Altı Eylül S. 43</p>

    <p class="METİN-NORMAL_sag">Balıkesir</p>
  </div>
</body>
</html>
