<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-5</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="ANA_BASLIK" id="_idParaDest-10">BEKİR BERK AĞABEY’İN ARŞİVİNDEKİ<br/>
    VESİKALARDAN HÂDİSELER</p>

    <p class="Ara_baslik_2" id="_idParaDest-11">18 Ekim 1946: Garip Bir Birleşme!</p>

    <p class="METIN_NORMAL">Yakın tarihimizin namlı paşalarından, Mareşal Fevzi Çakmak, solcularla birleşerek, İnsan Hakları Cemiyeti ismi altında bir cemiyet kurmaya teşebbüs eder.</p>

    <p class="METIN_NORMAL">O günün gazetelerinin hâdiseyi duyurma şekli oldukça dikkat çekicidir:</p>

    <p class="METIN_NORMAL">“Mareşal Fevzi Çakmak ve arkadaşları tarafından yeni kurulan İnsan Hakları Cemiyeti’nin ilk toplantısı dün akşam saat 17:00’de cemiyetin muvakkat merkezi olan Karaköy Palas’taki Kenan Öner’in yazıhanesinde yapılmıştır. Cemiyet müessislerinden Mareşal Fevzi Çakmak, Kenan Öner, Raşid Erer, Tevfik Rüştü Aras, Zekeriya Sertel, Cami Baykut, Hasan Rıza Soyak, Hamdi Arpak ve Özdemir Evliyazade bu toplantıda hazır bulunmuşlardır.”</p>

    <p class="METIN_NORMAL">Ertesi günkü (19 Ekim 1946) Cumhuriyet gazetesinde cemiyet tarafından yayınlanan nizamnamede cemiyetin maksadı ve gayesi, cemiyetin faaliyet tarzı izah edilmektedir. Bu arada sekizinci maddede de şöyle denilmektedir: “Cemiyet, din ve ırk düşmanlıklarına muhaliftir ve bu ayrılıklarla mücadele etmeyi vazifelerinden sayar.”</p>

    <p class="METIN_NORMAL">Cemiyetin, müessis, fahrî, aslî ve yardımcı adlar ile dört türlü âzâsı olacaktır.</p>

    <p class="METIN_NORMAL">Cemiyet âzâsından olmak için konulan şart üçüncü maddede şöyle anlatılmaktadır:</p>

    <p class="METIN_NORMAL">“Bu gaye ve maksatlara inanmış olan erkek ve kadın bütün vatandaşlar, diktatörlüğe ve faşizme hizmet etmemiş olmak şartıyla cemiyete âzâ olabilirler.”</p>

    <p class="METIN_NORMAL">Mareşal’in beyanatını müteakip yeni cemiyetin nizamnamesi ile ilgili kafalar karışmıştır. Gazeteciler niçin muhtelif ideolojilerden yalnız faşizme hizmet edenlerin cemiyete alınmayacağını sorarlar. Müessisler bu soruya “Faşistler, insan haklarını tanımayanlardır. Bu itibarla, insan haklarını tanımayanların bizim cemiyetimizde işi nedir?” şeklinde yine bir soruyla cevap vermiştir.</p>

    <p class="Ara_baslik_2" id="_idParaDest-12">Susan Mareşal!.</p>

    <p class="METIN_NORMAL">Hukuk Fakültesi’nden bir genç söz alır</p>

    <p class="METIN_NORMAL">– Yeni kurulan bu cemiyet hakkında daha etraflı aydınlatılmak istiyorum. Gazetelerde okuduğum şimdi de gördüğüm vecihle yeni cemiyet ayrı yolda yürüyen iki kutbu birleştirmiştir. Solcu olarak tanınmış Zekeriya Sertel ile Türkçülüğü ve millî cepheyi temsil eden Mareşalimizin nasıl imtizaç ettiğini öğrenmek istiyorum.</p>

    <p class="METIN_NORMAL">Genç üniversitelinin söylediği bu sözler toplantıda soğuk bir havanın esmesine sebep olur.</p>

    <p class="METIN_NORMAL">Genç, kararlı bir şekilde sözlerine devam eder:</p>

    <p class="METIN_NORMAL">– Hatta Üniversite gençliği solcu olan Zekeriya Sertel’e o kadar kızmıştı ki matbaasını yıkmak zorunda kalmıştı.</p>

    <p class="METIN_NORMAL">Zekeriya Sertel, oturduğu yerden:</p>

    <p class="METIN_NORMAL">– Benim matbaamı üniversite talebesi değil, polis yıktı, der.</p>

    <p class="METIN_NORMAL">Gencin sözünü bitirmesi üzerine gerek Mareşal Fevzi Çakmak, gerek Kenan Öner ve diğer mümessiller, cemiyetin siyasî olmadığını, solcu olarak tanınan kimse üzerinde yanlış düşünüldüğünü ve esasen cemiyetin bu iki kutbu birleştirmekle muvaffakiyet gösterdiğini söylemişlerdir.</p>

    <p class="METIN_NORMAL">Aynı tarihli Tanin gazetesi ise hâdiseyi şöyle verir:</p>

    <p class="METIN_NORMAL">Mareşal’in konuşmasından sonra muhtelif mevzularda konuşmalar olmuş ve hukuk fakülteli bir genç şunları söylemiştir:</p>

    <p class="METIN_NORMAL">– Burada müfrit solcular var. Bunlar milletin infialini kazanmış kimselerdir. Gerek gençlik ve gerekse millet bunları sevmiyor. Nasıl oluyor da Sayın Mareşal bu zâtlarla teşrik-i mesai ediyor. Bunu öğrenmek istiyorum.</p>

    <p class="METIN_NORMAL">Üniversiteli gencin çok sert bir ifade ile birleşmeyi protesto etmesi üzerine orada çetin tartışmalar yaşanır. Kenan Öner, üniversiteli genci teskin etmeğe çalışır. Mareşal’in “Bu insanî bir harekettir. Temiz bir maksatla bu işe başlanılmıştır.” sözlerinden tatmin olmayan üniversiteli genç, toplantıyı terk eder gider!..</p>

    <p class="Ara_baslik_2" id="_idParaDest-13">Ani Bir İstifa..</p>

    <p class="METIN_NORMAL">Günün ilerleyen saatlerinde Kenan Öner, Însan Haklarını Koruma Cemiyeti’nden istifa etmiştir. Vaktin geçtiğine binaen istifa işini tahkike imkân bulamadık.</p>

    <p class="RESIM" xml:lang="en-GB"><span><img alt="04.jpg" class="_idGenPageitem-8" src="../Images/04_fmt.png"/></span></p>

    <p class="Resim_Alti"><span class="resim_bold">Resim: 4</span> 19 Ekim 1946 tarihli Cumhuriyet gazetesi haberi birinci sayfasından böyle vermişti.</p>

    <p class="METIN_NORMAL"><span class="Bold_metin" xml:lang="tr-TR">Bekir Berk Ağabey’in arşivindeki vesikalardan hâdiseleri takip etmeye</span> <span class="Bold_metin" xml:lang="tr-TR">devam edelim..</span></p>

    <p class="METIN_NORMAL">20 Ekim 1946 tarihli Tasvir Gazetesi Genç Hukukçu’nun sorusuna Mareşalin verdiği cevabı ayrıntılı bir şekilde yayınlayacaktır:</p>

    <p class="METIN_NORMAL">– Aşırı solculukla malûl kimselerin kanaatleri bir nevi Kızıl faşistliktir. Bence, tek şef sistemine dayanan aşırı solculuk da insanlık ve kanun haricidir. Binaenaleyh bu gibilerin aramızda bulunmaması lâzımdır. Benim aşırı solcularla ve alelumum milli fikirlerin dışında kanaat besleyenlerle anlaşmama imkân yoktur. Bu gibilerle elbette teşrik-i mesai eylemeye imkân yoktur. Cemiyet, siyasî maksatlar dışında kurulmuştur. Haksızlığa maruz kalanlara avukat, hastalara doktor bulmak gayemizdir. Siyasî hiçbir mülâhaza gütmediğim için bu cemiyete bir hayır cemiyeti sıfatı ile iltihak ettim. “Hayır işine, ideoloji davaları karışırsa elbette böyle bir cemiyette yerim olmaz, fikren milliyetçi olduğumu tekrar etmeye lüzum yoktur ve herkes beni bilir ki sol temayüllerin muhalifiyim.</p>

    <p class="METIN_NORMAL">Kenan Öner’in gazetelerde yayınlanan, Cemiyet’le ilgili açıklaması da şöyledir:</p>

    <p class="METIN_NORMAL">– Benim bu cemiyetle hiçbir alâkam yoktur. Ben şahsen cemiyetin kuruluşunda ve faaliyetinde katiyen faal bir rol oynamadım. Bunu böyle olduğu gibi kabul edin. İşin hakikî mahiyeti şudur ki, bazı kimseler Mareşal’in evine gitmişler ve böyle bir cemiyetin teessüsü için kendisini teşvik etmişlerdir. Cemiyetin kurulma günü için hazırladıkları toplantının da benim yazıhanemde olmasına gıyabımda karar vermişler. Kanaatlerime tamamen zıt bazı şahısların yazıhanemde toplanmalarını menetmek nezaketsizliğini gösteremezdim. Toplantı benim için bir emrivâkidir. Yukarıda da bildirdiğim gibi bu cemiyetle benim hiçbir alâkam olmadığının efkâr-ı umumiyece de bilinmesini isterim.</p>

    <p class="METIN_NORMAL">25 Ekim 1946 tarihli Tanin gazetesinde Hüseyin Cahid Yalçın “Bir Cemiyetin Romanı” başlıklı yazısında geleceğin Kur’ân Nurları’nın Avukatı Bekir Berk için şunları kaleme alıyordu:</p>

    <p class="METIN_NORMAL">“Yalnız şu var ki Mareşal bu işin asıl âmili değildir. Bazı kimselerin müracaatı üzerine bu cemiyet fikrini ve başa geçmeyi kabul etmiştir. Fakat teklifi yapanların Paşa’yı hayal kırıklığına uğratmış ve aldatmış olduklarına hükmetmek zaruretindeyiz. Çünkü Mareşal, beyanatında, millî fikirler dışında kanaat besleyenlerle anlaşmasına imkân olmadığını, onların da bir kızıl faşist telâkki edilebileceğini açıklamıştır.”</p>

    <p class="METIN_NORMAL">Kenan Öner de Tasvir’de çıkan mektubunda “Bulunduğum ilk içtimada gözüme itimat telkin edecek mahiyet arz etmediği içindir ki, bunun dışında kaldım.” demek zorunda kalmıştır. Yine aynı mektubunda “Böyle bir cemiyetin ciddî ve samimî olmak şartı ile memleketimizde teşekkülüne bugün de yarın da taraftar bulunuyorum.” dediğini görüyoruz. Bu da teşkil ettiği cemiyetin ciddî ve samimî olmadığını itiraftan başka bir şey değildir. Kenan Öner daha ilk toplantıda nasıl bir hatanın içerisine girdiğini kabul edecektir.</p>

    <p class="METIN_NORMAL">Evet, o ilk toplantıda genç bir üniversiteli olan Bekir Berk’in Paşa’ya “Zıt kutuptakilerle nasıl bir araya geldiniz.” sorusu perdeli gözlere âdeta bir balyoz gibi inmiş ve bu garip cemiyeti darmadağın etmeye kâfi gelmişti.</p>

    <p class="METIN_NORMAL">Mareşal’in şu sözlerini hakikî bir hüzün içinde okuduk: “Haksızlığa maruz kalanlara avukat, hastalara doktor bulmak gayemizdir... Buna bir hayır cemiyeti sıfatı ile iltihak ettim.” Adı üstünde tam siyasî bir teşekkül olan “İnsan Hakları Cemiyeti” Mareşal’e haksızlığa maruz kalanlara avukat, hastalara doktor temin edecek bir hayır cemiyeti diye tanıtılmış! Bir Üniversite talebesini bile aldatamayan bu “hayır cemiyeti” zevâhirine ne yazık ki koca Mareşal kapılıp sürüklenmiştir! Rüştü Aras’ın, Zekeriya Sertel’in, Cami Baykut’un bu yüksek hayır işini temin hususunda bu kadar mütevazi hareket etmeleri, gerçekten hayran kalınacak bir fazilettir.</p>

    <p class="METIN_NORMAL">Bari, haksızlıklara kurban gidenlerin ruhuna mevlûd okutmayı da bu hayır cemiyetinin vazifeleri arasına ithal etselerdi!.</p>

    <p class="METIN_NORMAL">13 Kasım 1946’da Ordu’da yayınlanan Güzel Ordu Gazetesi gelişmelerle ilgili dikkate değer bir yazı neşredecektir:</p>

    <p class="METIN_NORMAL">İstanbul gazetelerinde okuduk. Üniversiteli Bekir Berk, Mareşal’e sormuş:</p>

    <p class="METIN_NORMAL">– Siz, insan haklarını korumak için Zekeriya Sertel ve emsali ile nasıl teşrik-i mesai edebilirsiniz?</p>

    <p class="METIN_NORMAL">Salon velveleye gitmiş. Zekeriya Sertel bağırmış. Cami Baykut atmış, tutmuş.. Mareşal, Bekir Berk’e cevap vermiş fakat verilen karşılık tatmin edememiş olacak ki Bekir Berk salonu terk etmiş.</p>

    <p class="METIN_NORMAL">Mareşal’in; Zekeriya ve Tevfik Rüştü Araslar’ın arasına girmesi –içtimaî sahada da olsa– asla caiz değildir. Bekir; Mareşal’e sual açmakla yalnız gençliğin hissiyatına tercüman olmak gibi daracık bir çerçeve içine kendisini sıkıştırmış değildir. Bekir, akl-ı selime tercüman olmuştur.</p>

    <p class="METIN_NORMAL">Bekir Berk, bizim Bekir’dir. Ordu’nun Delikkaya köyündendir. Onun bu hareketi önce Orduluların göğüslerini kabartır. Hele “Uzunisalı” bundan taşkın bir gurur duyar. Zira Bekir, Uzunisalı’nın dayızadesinin çocuğudur.</p>

    <p class="METIN_NORMAL">Aynı günlerde yayınlanan Akbaba Mecmuası’nda şair Yusuf Ziya Ortaç “Gençlik” başlıklı yazısında şunları ifade ediyordu:</p>

    <p class="METIN_NORMAL">“Bir genç çıktı. Adını duymadım, yüzünü görmedim, sesini işitmedim. Belki yirmisinde var belki yok.. Koskoca bir mâziye, yetmiş yaşında bir şöhrete, ihtiyar Mareşal’e sordu:</p>

    <p class="METIN_NORMAL">– Siz bu adamlarla nasıl el ele verebiliyorsunuz?</p>

    <p class="METIN_NORMAL">Bir gencin ağzından çıkan bu ses, bir gencin değil, bir gençliğin sesidir. Bu Cumhuriyet Bayramı’na bu sesin neşesi, bu sesin ümidi, bu sesin ışığı içinde giriyoruz.</p>

    <p class="METIN_NORMAL">Nereye bakarsak bakalım: Dağa, denize, göğe, göreceğimiz her şey bize gurur verir. Şu kuş uçmaz, kervan geçmez tepelere tek başımıza çıkabiliriz. Bu mal ve can güvenini bize Cumhuriyet verdi. Şu radyo dinleyen kır kahvesi.. şu okuma aşkıyla “gazete” diye trenlere tırmanan köylü çocuk.. şu mektubunu kendi yazan rençber.. hepsi hep inkılâbın eseridir. Fabrika bacalarından ateş dolu yüreklerin dumanı savruluyor. Tarlalar, tezgâhlar, ocaklar, sınırlarımızı çeviren bir milyon süngünün ışığında gönül rahatıyla işlemektedir. Türk toprağı doğuda ve batıda; güneyde ve kuzeyde en bereketli mahsulünü veriyor. Yurdumuzun karasına, denizine, göğüne, kadınımızla, erkeğimizle her gün biraz daha sahibiz. Toprakların, altını ve bulutların üstünü hep bu nesil fethediyor.</p>

    <p class="METIN_NORMAL">Her şey, gördüğümüz her şey, bize bu bayram gününde övünmek hakkını verir: En ufak köyden en büyük şehre kadar..</p>

    <p class="METIN_NORMAL">Fakat hepsinin üstünde ve gururumuzun başında gençliği taşıyacağız. İnkılâbın en güzel en büyük eseri odur.”</p>

    <p class="Ara_Baslık_3" id="_idParaDest-14">Genç Adam</p>

    <p class="METIN_NORMAL">Mareşal Fevzi Çakmak’a sual sorması fırtınalara sebep olmuştu. Genç Hukukçu, Büyük Doğu Mecmuası’na bir mektup yazarak meseleyi anlatmıştı. Bekir Berk’in mektubunu Necip Fazıl Kısakürek, Büyük Doğu Mecmuası’nda “İç Muhasebe” yazısından sonra “Göçen Mareşal” başlığı altında bir takdim yazısıyla neşredecektir. Büyük Doğu’nun takdimiyle “Geleceğin Nur Avukatı Bekir Berk”in mektubunu beraberce okuyalım:</p>
  </div>
</body>
</html>
