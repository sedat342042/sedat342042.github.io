<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-13</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="RESIM" xml:lang="en-GB"><span><img alt="23.jpg" class="_idGenPageitem-25" src="../Images/23_fmt.png"/></span></p>

    <p class="Resim_Alti"><span class="resim_bold">Resim: 23</span> 2 Şubat 1960 tarihli Hür Adam gazetesinde Bekir Berk Ağabey’in<br/>
    “Bediüzzaman Ye’se düşmemiştir’’ başlıklı meşhur yazısı.</p>

    <p class="Ara_Baslık_3" id="_idParaDest-57">Bediüzzaman Ye’se Düşmemiştir</p>

    <p class="METIN_NORMAL">Geçen sayınızda muhterem müvekkilimle ilgili olarak neşrettiğiniz bir haberinizde Bediüzzaman Said Nursî’nin kendilerine yapılan ithamlar karşısında büyük bir ye’se kapıldığından bahsedilmektedir. Bu ifade herhâlde bir sürçü lisan neticesi olsa gerek. Gerçek iman sahibi ye’se kapılmaz, Moskof silâhları ve kumandanları, divan-ı harbi örfîye giderken arasından geçirildiği darağaçları ve küfr-ü mutlakın kaba kuvvet sahib-i mümessilleri ve onların aşağılık uşakları karşısında bile fütur getirmeyen ve zulümleri karşısında ise “Ben Mâlik’imin hizmetindeyim. Ey musibet! Eğer O’nun izin ve rızasıyla geldin ise merhaba, safa geldin!... Musibet şerr-i mahz olmadığı için, bazen saadette felâket olduğu gibi, felâketten dahi saadet çıkar. Hem neden korkum olacak? Dünya ile ecelimden başka bir alâkam yok.. çoluk çocuğumu düşüneceğim yok.. malımı düşüneceğim yok.. hânedanımın şerefini düşüneceğim yok… Riyakâr bir şöhret-i kâzibeden ibaret olan şân ve şeref-i dünyeviyenin muhafazasına değil, kırılmasına yardım edene rahmet!.. Kaldı ecelim… O, Hâlık-ı Zülcelâl’in elindedir. Kimin haddi var ki, vakti gelmeden ona ilişsin. Zâten izzetle mevti, zilletle hayata tercih edenlerdeniz. Eğer başımdaki saçlarım adedince başım bulunsa, her gün biri kesilse, hakikati Kur’âniye’ye feda olan bu başı zındıkaya ve küfr-ü mutlaka eğmem ve bu hizmeti imaniye ve nuriyeden vazgeçmem ve geçemem… “Bana ıztırap veren,” dedi. “Yalnız İslâm’ın maruz kaldığı tehlikelerdir. Eskiden tehlikeler hariçten gelirdi; onun için mukavemet kolaydı. Şimdi tehlike içeriden geliyor. Kurt, gövdenin içine girdi. Şimdi, mukavemet güçleşti. Korkarım ki, cemiyetin bünyesi buna dayanamaz. Çünkü düşmanı sezmez. Can damarını koparan, kanını içen en büyük hasmını dost zanneder. Cemiyetin basiret gözü böyle körleşirse, iman kalesi tehlikededir. İşte benim ıztırabım, yegâne ıztırabım budur. Yoksa şahsımın maruz kaldığı zahmet ve meşakkatleri düşünmeye bile vaktim yoktur. Keşke bunun bin misli meşakkate maruz kalsam da iman kalesinin istikbali selâmette olsa!” diyen muhterem müvekkilimin ye’se kapılacağını zannetmek büyük bir hatadır. Bu sebeple haberinizi tashihe lüzum görmüş bulunuyorum.</p>
  </div>
</body>
</html>
