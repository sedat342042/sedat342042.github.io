<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-3</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="ANA_BASLIK" id="_idParaDest-3">Önsöz Yerine..</p>

    <p class="METIN_NORMAL">Hekimoğlu İsmail anlatıyor..</p>

    <p class="METIN_NORMAL">Dediler ki: “Bekir Ağabey gelmiş”.. Hemen hastaneye koştum. Hastalık, onun fizyolojisini çok değiştirmiş. Ağlamamak için kendimi zor tuttum.</p>

    <p class="METIN_NORMAL">Metin görünüyordu “İnsanı hastalık öldürmez, hayatı veren kim ise alacak da O’dur.” hakikatine inanmıştı çünkü.</p>

    <p class="METIN_NORMAL">Yılların özlemi ile ağzından dökülen birkaç kelime, odasındaki derin sessizliği bozarken onun en nahif ve şefkatli yanını izhar eder gibiydi.</p>

    <p class="METIN_NORMAL">– Oğlum geldi..</p>

    <p class="METIN_NORMAL">Oğlunun resmini iki seneye yakın masasında tutmuştu, sonra... Evet kırk sene sonra ancak oğlunu görmek nasip olabilmişti.</p>

    <p class="_----">* * *</p>

    <p class="METIN_NORMAL">1971’de İzmir Hapishanesi’nde yatarken ona “Tâhâ” diye seslenmiştim.</p>

    <p class="METIN_NORMAL"><span class="Bold_metin" xml:lang="tr-TR">Tâhâ!</span></p>

    <p class="METIN_NORMAL">Kurtuluş sahiline ulaşan Son Peygamber’in izini takip ediyormuşsun, Tâhâ! Bir kayısı çekirdeğinin ağaç olup meyve verme devrini nasıl bir bir sayabilirsek; aynı şekilde senin yolunun nirengi noktalarını gösterebiliriz Tâhâ!</p>

    <p class="METIN_NORMAL">Şu hitap Safa Tepesi’nde toplananlara benzemiyor mu? Belki en yakının seni itham edecek Tâhâ! Sen de bir Habeşistan arar gibisin; lâkin dost belli değil; düşman gizli Tâhâ! Bir evde oturmuşsun “Darü’l-erkâm” mı Tâhâ? Gelenler, Ömer mi yoksa başkaları mı Tâhâ?</p>

    <p class="METIN_NORMAL">Yerden yurttan, maldan, mevkiden, makamdan, hatta candan hicret ediyormuşsun, nereye Tâhâ? Yine yolunu kesecekler, yine bir Cafer (radiyallâhu anh) çıkacak, yine bir âyet okuyup, yolu açacak mı Tâhâ?</p>

    <p class="METIN_NORMAL">Yakınların, sana boykot ilân etmiş, bu açlığın, bu yoksulluğun müddeti de üç yıl mı Tâhâ?</p>

    <p class="METIN_NORMAL">Ayaklarında, kollarında kan var... Ellerini açmış yalvarıyorsun: “Yâ Rab! Bunları affet. Bunlar ne yaptığını bilmezler...” burası Taif mi, yoksa başka bir belde mi Tâhâ?</p>

    <p class="METIN_NORMAL">Bak tamamı iki kişi... Geliyorlar, sana inanmaya, seni taklit etmeye geliyorlar... Sene 620 mi, 971 mi Tâhâ?</p>

    <p class="METIN_NORMAL">İmkânsızlıkların el ele verdiği Bedir... Bir yumruk hâline gelen Müslümanlar... Ve çocukları okutma karşılığı serbest bırakılan esirler... Sanki her şey yeniden, her şey yeniden Tâhâ... Zekât yeniden, oruç yeniden, namaz yeniden Tâhâ!</p>

    <p class="METIN_NORMAL">Yine Yahudilerin ihaneti... Yine Ekmel Peygamber’e itirazlar yahut değişik teklifler... Yine kopup ayrılanlar, yine İbni Ubeyler... Şu, ciğerine gün vuran Hamza (radiyallâhu anh) değil mi? Şu, Resûlüllah’ın (sallallahu aleyhi ve sellem) zırhını giymiş, O’nun adına şehit olan Mus’ab değil mi? Şu, yüzünden kanlar akan Habibullah değil mi Tâhâ?</p>

    <p class="METIN_NORMAL">İlim dağıtmak için, iman dağıtmak için, insana insanca yaşamayı öğretmek için giden âlimlerin, müminlerin kalleşçe katledilmesini düşün Tâhâ! Şu Recî’, şu Bi’r-i Maûne faciası mı Tâhâ? Bütün bu cinayetler, bütün bu kanlar ve bütün bu harpler, sadece gonca hâlinde olan bir imanı koparmak için mi Tâhâ?</p>

    <p class="METIN_NORMAL">Benî Müstalik Seferi’nden Hendek’e... Teri gül kokanın, yüzü kan ter içinde... Allah’a yalvaran, yoksulu doyuran, yetimin yaşını silen, kalem tutan eller, kazma ve kürek saplarında paramparça, Tâhâ! On parmağından çeşmeler akıtıp, orduya su içiren, bu sebeple gönülleri kendine kilitleyen eller parça parça; Tâhâ...</p>

    <p class="METIN_NORMAL">Kayserlere, Kisralara davetname yazılıyor; diğer taraftan âlemlere rahmet olan Efendimiz (aleyhissalâtü vesselâm)’ın kuyusu kazılıyor... Yine Yahudiler sahnede, yine bir Yahudi kadın, O’nu zehirleyecek; tezatta tecelli eden hikmete bak ki saadetimizin sebebi olan Efendimiz (aleyhissalâtü vesselâm), Safiye (radiyallâhu anhâ) ile izdivaç buyuracak... Ve hâlâ, putlar arasında Kâbe ziyaret ediliyor, Tâhâ!</p>

    <p class="METIN_NORMAL">Tâhâ, çetin günler, zor günler gerilerde kaldı. İslâm’ın güneşi dünyaya yayıldı. Artık bu güneşi kim söndürür Tâhâ?</p>

    <p class="METIN_NORMAL">Sen bu büyük ve kıymetli hazineyi taşımaya memursun Tâhâ! Elbette ki düşmanın çok, terin bol olacak... Elbette ki takip ettiğin izlerde gördüğün ve bildiğin hâdiselerle karşılaşacaksın. Elbette bunlar olacak Tâhâ! Hakikatin üzerindeki tül, sadece ve sadece ilim ve iman ile aralanacak, başka şekillerde daima kapalı olacak, gazan mübarek olsun, Tâhâ! Tâhâ!</p>

    <p class="_----">* * *</p>

    <p class="METIN_NORMAL"><span class="Bold_metin" xml:lang="tr-TR">Yazacaksan Sen Yaz!.</span></p>

    <p class="METIN_NORMAL">Bir zaman arkadaşlar: “Bekir Ağabey Cidde Radyosu’nda Tâhâ’yı okuyor..” demişlerdi. Maalesef radyom olmadığı için onu dinlemek nasip olmadı.</p>

    <p class="METIN_NORMAL">Bekir Ağabey, paraya, mala düşmandı. Kaç defa hayatını yazmasını rica ettim, her seferinde: “yazacaksan sen yaz” derdi.</p>

    <p class="METIN_NORMAL">Onu görmeseydim hayatını yazardım. Gördükten, onu tanıdıktan sonra yazacağım her şey resimden öteye geçmez!</p>

    <p class="METIN_NORMAL">Necmeddin Şahiner Bey yazmış, tebrik ve takdir ederim. Gelecek nesil Bekir Berk’i tanısın ki; Bekir Ağabeylerin sayısı artsın.</p>

    <p class="METIN_NORMAL">Artık kenara çekilip, bana, sizlere “buyurun!” demek düşüyor. Sizleri bu kıymetli eserle başbaşa bırakırken, saygılarımı sunarım.</p>

    <p class="METİN-NORMAL_sag"><span class="bold_italik">Hekimoğlu İSMAİL</span></p>

    <p class="Ara_baslik_2" id="_idParaDest-4">O Bulunduğu Ortamı Değiştirebilen Bir İnsandı..</p>

    <p class="METIN_NORMAL">Her insanın bir zâhirî bir de derunî iç yapısı vardır. Fotoğraf buutları içinde, fotoğraflardan mürekkep bir filimle insanın zâhirî alanını tasvir etmek bir derece mümkün olsa da insanın derunî, yani iç yapısını tasvir imkânsızdır. Melekûti alanın tasviri, her türlü sınırı aşan bir alanın küçük bir çerçeve içine sığdırılmak istenmesi anlamını taşır.</p>

    <p class="METIN_NORMAL">Bekir Ağabey bulunduğu atmosferi değiştirebilen, kendi kendine yetebilen, belirsizlikleri belirlilik alanına çıkarmakta muktedir, kalpleri uyaran özellikte bir insandı.</p>

    <p class="METIN_NORMAL">Dünyaya yerleşmemişti. Kefeni cebindeydi. Âhirete irtihal etmiş her sevdiği insanın arkasından buğulu duygularla içindeki ağıtı dünyalılara hissettirmek isterdi. Hak dostlarının vefatı Bekir Ağabey’in içindeki bir yangının büyümesine sebep olurdu. Onlarla birlikte âdeta Bekir Ağabey’in yüreğinin bir parçası da ölüyor gibiydi.</p>

    <p class="METIN_NORMAL">Hak dostlarının ölümünde sema gibi ağlayıp yağmurlaşanlara, Hak dostluğunun anlamı mânâ âleminde tecelli eder.</p>

    <p class="METIN_NORMAL">Âlem-i mânâ insanın içinde bir bostan, bir cennet ve bir gülistandır. Bu âleme dalabilen, oradan, evvel ve âhire; zâhir ve bâtına dair her arzu ettiğini alabilir. Çünkü iç âlem, âlem-i melekût bir sahiplilik alanıdır. Dış alan sahipliliği insanın içindeki sınırsız alanı daraltır. Bekir Ağabey mukadderatça dış alan sahipliliğinden alıkonuldu.</p>

    <p class="METIN_NORMAL">Risale-i Nur’un berk-misal avukatının hizmetini îfa ettiği süre içinde müşahede edilebilen hâl, kâinat vüs’atinde bir değer ifade eder. Tefekkürî mânâda kâinat, ancak Bekir Ağabey’in savunduğu fikirlerin pencerelerinden seyredilebilir. Âlemin aklen ihatasında fizikî alan ne kadar dar boyutluysa, bir velinin, bir kahramanın da mülk ciheti itibariyle yani müşahede edilen âlemi itibariyle tanınması ve açıkça anlatılması o ölçüde muhaldir. Bulunduğu atmosferi değiştirebilen Bekir Ağabey’in kişiliği, esrarengiz tarafları, kullandığı lisanı ile biraz keşfedilebilir. Yakınında bulunanların anlattıklarına göre; son zamanlarında ibadetlerine daha fazla önem vermekteydi. Bundaki muvaffakiyeti, meşale bir hayatın alevinin gittikçe yükselmesi ve hikmet dünyasından kudret dünyasına geçişin şiddetinin bir tezahürüdür.</p>

    <p class="METIN_NORMAL">Pek çok kimse Bekir Ağabey’i “Müslümanların avukatı” olarak tavsif ediyordu. Zira Bekir Ağabey, kendisini Risale-i Nur’un ve İslâm’ın gönüllü bir avukatı olarak görüyordu.</p>

    <p class="METIN_NORMAL">Bekir Bey, devletin din hakkındaki tutumunun tashihinin gerçekleşmesine ve bir temele oturtulmasına kendisini adamış bir kahramandı. Böylece Türkiye içtimai hayatında gün be gün müsbet değişmeler vuku bulmakta, güneş, daha bir başka gönülleri ve yürekleri ısıtmakta idi.</p>

    <p class="METIN_NORMAL">Bekir Bey’in uzun zaman yurt dışında kalmasına sebep olan düşünce bunun karşılığını pek pahalı ödemektedir. Zira ülkede hukuk ihlâllerinin artması nifak tohumlarının ekilmesine elverişli bir zemin meydana getirmişti. Bir nifak tohumunun yeşermesi dal budak salması hatta daha da kötüsü –Allah korusun– kökleşmesi ihtimali vardı. Bu ise Bekir Ağabey’i ve tüm inananları derinden üzmekteydi.</p>

    <p class="METIN_NORMAL">Her şeyin temeli hukukîdir. Maddî ve mânevî hukuku yerine getirmeyen toplum felâh bulamaz. Bir tahribatın tamiri, çiğnenen değerlere yeniden önem verilmesiyle mümkündür. Elbette, gözleri perdeli insanlardan hukuk ve fazilet adına hassasiyet beklenemezdi. Ama İslâm’ı iradî olarak yaşayanların da hukuki olarak bir şeyler yapması gerekmekteydi.</p>

    <p class="METIN_NORMAL">Yaşadığımız zaman dilimi içinde Güneş’in tulûa doğru kaymakta olduğu gözlenmektedir. Hukukun da üstünlüğüne daha çok dikkat edilecek günler yakındır. Her geçen gün Anadolu’nun bahadır evlâtları fevc fevc aslına rücû etmektedir. Atılan tohumlar ve çekilen sıkıntılar semeresini bire bin vermektedir. Fakat Bekir Ağabey de tıpkı Üstad’ı gibi acele edip kışta gelenlerdendi. Geleceğin dırahşan çehreli altın kalpli gençlerinin ekseriyeti onu görüp tanıma bahtiyarlığına eremeyecektir. Zira o, çoktan şimşek hızıyla guruba kaymış, sevgililer diyarına göç etmiştir.</p>

    <p class="METIN_NORMAL">Bekir Ağabey, fânî ömrünün son durağına gelmek üzeredir. O, gurubun yakın olduğunun farkındadır. Artık yaşadığı gibi şimdi gözüyle gönlüyle tüm varlığı ile âhirete müteveccih olma zamanıdır. Vasiyeti üzerine cenaze namazını o şefkat kahramanı, hapishane arkadaşı muhterem Fethullah Gülen Hocaefendi kıldırır. Güzel insanlar güzel ata binip gittikleri gibi gittikleri yerlerde de beraberdirler. Artık Sultan Eyyub sırtlarında Ebâ Eyyûb El-Ensarî’nin bir kutlu misafiri daha olmuştur. Tıpkı Zübeyr Gündüzalp, Tahiri Mutlu, Mustafa Polat ve Sadullah Nutku gibi.. Risale-i Nur hizmetinin bu bahadır ve fedakâr talebeleri dünyada olduğu gibi âhirete de yan yana gitmektedir. Hani gidenler gider de iş kalanlara düşer. Bu kutlu davanın mümessillerinin fütursuz hareket etmeleri gerekmektedir. Hani “bir ölür bin diriliriz” dendiği gibi şimdi yeni Bekirler yetiştirme zamanıdır. İçteki kıvılcımlardan sonsuzluğa uzanacak alevi yükseltmek gereklidir. Sonra âdeta müteharrik cenazeler hâline dönenlerin ruhlarına bir diriltici nefes üflenmelidir. Üflenmelidir ki suikastlerden, ihanetlerden, ehl-i nifak ve küfür karşısındaki zillet ve meskenetten kurtulsunlar.</p>

    <p class="METİN-NORMAL_sag"><span class="bold_italik">Suad ALKAN</span></p>
  </div>
</body>
</html>
