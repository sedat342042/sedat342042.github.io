<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bekir_berk_epub_cc-6</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="bekir_berk_epub_cc" xml:lang="tr-TR">
  <div class="Basic-Text-Frame">
    <p class="RESIM" xml:lang="en-GB"><span><img alt="05.jpg" class="_idGenPageitem-9" src="../Images/05_fmt.png"/></span></p>

    <p class="Resim_Alti"><span class="resim_bold">Resim: 5</span> Akbaba dergisinin o günleri hicveden kapağı.</p>

    <p class="Ara_baslik_2" id="_idParaDest-15">Göçen Mareşal</p>

    <p class="METIN_NORMAL">Evet, bir Mareşal böyle göçtü; başka tek kelimemiz yok! O Mareşal ki, bir zamanlar biricik ümidimizdi! Hâdise malûm.. Demokrat Parti’nin taktik ağına çok ucuz ve çok kolay şekilde düştükten sonra, bir de mücerret ve gerçekten gülünç bir takım tabir ve dava maskeleri altında kızıllara da kapılıvermek ve son prestij mangırına kadar harcanmak. Meğer Mareşal’in, gönüllerde Mareşal kalması için, evinden ve sükûtun dairesinden dışarıya tek adım atmaması lâzımmış!...</p>

    <p class="METIN_NORMAL">Izdırap ve inkisarlar içinde susarken, sözü, mahut cemiyetin kuruluş günü oraya gidip bütün gençlik adına isyan ve teessüflerin en güzelini belirten ve gündelik gazetelerin dilinden günlerce düşmeyen Hukuk talebesi Bekir Berk’e bırakıyoruz:</p>

    <p class="Ara_baslik_2" id="_idParaDest-16">Hâdise..</p>

    <p class="METIN_NORMAL">Muhterem Necip Fazıl!</p>

    <p class="METIN_NORMAL">Bu satırları yazarken kalbim, 4 Aralık 1945’de Tan’ın yoğrulmasından sonra miting arkadaşlarımın söylediği İstiklâl Marşı’yla beraber Türk bayrağını Taksim âbidesi önündeki direğe çekerken duyduğum heyecanla çarpıyor.</p>

    <p class="METIN_NORMAL">İman ve ahlâk davasında sizinle beraber olan ben, “kızıl kobra”nın hortlamak üzere olduğunu anlayınca tehlike çanını ancak sayfalarınızda çalabileceğimi ümit ederek aşağıdaki yazımı size göndermeye karar verdim.</p>

    <p class="METIN_NORMAL">Bir ay kadar önce Üniversite Profesörlerinden Ali Fuat Başgil’in “İnsan Haklarını Koruma” adlı bir cemiyet kurmak istediğini öğrenince, bu temiz gayeli cemiyete girmeye karar vermiştim.</p>

    <p class="METIN_NORMAL">Çünkü memleketi korkunç surette kemiren huzursuzluğun en mühim sebeplerinden birinin Anayasa ruhuna uygun hareket edilmemesi olduğuna inanıyordum.</p>

    <p class="METIN_NORMAL">18 Ekim Cuma günü, sabah gazetelerinde, Mareşal Fevzi Çakmak’la arkadaşlarının, Anayasa’nın fertlere bahşettiği “bütün hakların katıksız olarak meşru ve kanunî yollardan temini” maksadıyla, İnsan Haklarını Koruma Cemiyeti’ni kurduklarını okudum. Fakat Mareşal ile beraber cemiyeti kuranlar arasında Kenan Öner, Sadık Aldoğan, Cemalettin Kip gibi gençliğin; sevgi ve hürmetini kazananlardan başka, Tevfik Rüştü Aras, Cami Baykut ve Zekeriya Sertel’in adını da görünce bir an durakladık.</p>

    <p class="METIN_NORMAL">İnsan haklarını korumak ve Zekeriya Sertel, Cami Baykut?</p>

    <p class="METIN_NORMAL">Ne korkunç tezat!..</p>

    <p class="METIN_NORMAL">Her vesile ile Türk’ün istiklâl ve hürriyeti uğruna, iç ve dış düşmanlarla –icap ederse– kanının son damlasına kadar çarpışacağını haykıran üniversite gençliğinin, önünde saygıyla eğildiği Mareşal Fevzi Çakmak!.</p>

    <p class="METIN_NORMAL">Üniversite gençlerinin kendisine “Zavallı Tevfik Rüştü” dediği şahıs!...</p>

    <p class="METIN_NORMAL">Bugün saflarında göründüğünüz kızıl bezirgânlar güruhu, genç Türkiye’nin güven ve imanla belini dayadığı mesnetleri çökertmek ve her zerresinde bin şehit ruhunun birleştiği vatan topraklarını, mülevves iştihaların tatminine âmâde kılmakla vazifelidirler. Ve bir vakitler, şu Moskova’daki Pravda gazetesinin İstanbul nüshası diye tanınan Tan’ı çıkaran Zekeriya Sertel! Vesaire!...</p>

    <p class="METIN_NORMAL">Cami Baykutların, Zekeriya Sertellerin adını, “İnsan Haklarını Koruma” gayesiyle kurulan bir cemiyetin milliyetçi tanıdığımız kurucularının adı yanında görünce, beynimde bir istifham belirdi. Bu nasıl olur?</p>

    <p class="METIN_NORMAL">Yoksa? Evet, yoksa kızıllar her şeyden önce büyük bir Türk olan Mareşalimizin gölgesine sığınarak yeniden zehirlerini saçabilmek imkânını mı arıyorlar?</p>

    <p class="METIN_NORMAL">İşte bu düşüncelerle Cuma günü saat beşte Karaköy Palas’ta açılış töreni yapılacak olan cemiyetin muvakkat merkezinde onlarla konuşmaya karar verdim.</p>

    <p class="METIN_NORMAL">Kızıl elek şehit kanı kırmızısını öldürmesin!. Ben oraya vardıktan sonra hepsi gelip Kenan Öner’in yazıhanesinde toplandılar. Odadan gelen sesler toplantının gürültülü geçtiğini gösteriyordu.</p>

    <p class="METIN_NORMAL">Bu arada toplanan gazetecilerin de beklemekten canlarının sıkıldığı belliydi. Nihayet geç vakit içeri kabul edildik. Bu arada, kurucularının bir kısmının gittiği görülüyordu. İçeride Mareşal, Kenan Öner, Cami Baykut, Zekeriya Sertel, Tevfik Rüştü, Özdemir Evliyazade, Hamdi Arpak kalmıştı. Zekeriya Sertel, yazılı olan Mareşal’in beyanatı ile cemiyet nizamnamesini gazetecilere dağıtmaya başladı. Ben farkında olmadan Zekeriya Sertel’in yanına oturmuştum.</p>

    <p class="METIN_NORMAL">Cami Baykut “Cemiyetimiz ve gayesi hakkında bütün malûmat beyanname ile nizamnamede vardır.” dedi. Gazeteciler arasında durgunluk görünce Mareşal’a hitaben soracağım suali, gazeteci olarak değil, herhangi bir vatandaş olarak sordum ve yine soruyorum:</p>

    <p class="METIN_NORMAL">– “İnsan Haklarını Korumak” adı ile kurulan bu cemiyette ideoloji bakımından iki zıt kutup teşkil eden şahsiyetlerin toplandığını görüyorum! Bunlardan bir kısmı, Batılılar’ın anladığı mânâda bir demokrasi anlayışıyla düşündüğünde şüphe olmayan kimseler; diğerleri ise Batı demokrasilerini mürteci addeden ihtilâlci sosyalistler!.</p>

    <p class="METIN_NORMAL">Zekeriya Sertel’in bana yiyecekmiş gibi bakarken dudaklarının titrediğini, Özdemir Evliyazade ile hiddetli hiddetli başını sallayan Cami Baykut’un da sırıtır gibi güldüklerini, Mareşal’in ise bir sfenks sükûtuyla oturduğunu görünce:</p>

    <p class="METIN_NORMAL">– “Sualime gülebilirsiniz! Fakat bu, her Türk’ün kafasında beliren bir istifhamdır! Bu düğümü çözmek vazifenizdir! Bunlardan Mareşal üniversite gençliğinin alkışladığı, Zekeriya Sertel ise tel’in ettiği kimselerdir. Bu birleşme nasıldır?” diye millî vicdanla beraber bu birleşmeyi protesto ettiğimi anlattım. Bunun üzerine salonun havası değişti, bir kımıldanma ve huzursuzluk olduğunu hissediyordum.</p>

    <p class="METIN_NORMAL">O sırada Zekeriya Sertel köpürerek:</p>

    <p class="METIN_NORMAL">– “Üniversite gençliği beni tahkir etmedi. Bana ne yaptıysa polis yaptı!” dedi. Cami Baykut’la Evliyazade (!) denilen kimsenin bir şeyler söylediğini, Mareşal’in ise:</p>

    <p class="METIN_NORMAL">– “Onlar insan değil mi?” diye konuştuğunu görünce:</p>

    <p class="METIN_NORMAL">– “Zekeriya Sertel ve grubunun insan olmadıklarını söylemedim, nasıl birleştiğinizi soruyorum!” dedim.</p>

    <p class="METIN_NORMAL">Bu arada, söze karışan Kenan Öner, boğazını göstererek:</p>

    <p class="METIN_NORMAL">– “Şurama kadar gelen bir şey soracağım! Bu cemiyete ecnebiler de giriyor mu? Müphem konuşmayınız, açık söyleyiniz. Burada iki kutup yoktur.” dedi.</p>

    <p class="METIN_NORMAL">Cevap verdim:</p>

    <p class="METIN_NORMAL">– Kapalı konuşmuyorum, apaçık bir şeyden bahsediyorum! Mareşal, Türklüğün istiklâl ve hürriyetini benimseyen, millî cepheyi temsil eden, hürmet ve sevgi kazanmış bir şahsiyettir. (Elimle Zekeriya Sertel’i göstererek) Zekeriya Sertel ve grubu ise Batılıların anladığı mânâda insan hak ve hürriyetini kabul etmeyenler intibaını veren, milletin sevmediği kimseler!</p>

    <p class="METIN_NORMAL">Kenan Öner:</p>

    <p class="METIN_NORMAL">– Bu suali niçin soruyorsunuz? Biz, sizin hüviyetinizi dahi bilmiyoruz!</p>

    <p class="METIN_NORMAL">Hüviyet kartımı çıkarmaya çalışınca “Hayır, sizden şüphe ediyoruz demek istemedim.”</p>

    <p class="METIN_NORMAL">– Hukuk Fakültesi öğrencilerinden Bekir Berk... Buraya, biraz önce anlattığım şekilde bu işin ruhunu öğrenmeye geldim.</p>

    <p class="METIN_NORMAL">Hamdi Arpak yolumu kesip Mareşal’i göstererek:</p>

    <p class="METIN_NORMAL">– “O, büyük bir insan mıdır?” dedi. Ben:</p>

    <p class="METIN_NORMAL">– “Pek tabiî..” diye cevap verdim. O zaman:</p>

    <p class="METIN_NORMAL">– “İşte hepimiz de onun şahsiyetiyle birleştik.” dedi.</p>

    <p class="METIN_NORMAL">– “Öyle mi? pek güzel, size teşekkür ederim!” deyip salonu terk ettim!.</p>

    <p class="METIN_NORMAL">Şimdi Mareşal’e soruyorum:</p>

    <p class="METIN_NORMAL">– Türk vatandaşlarının haklarını korumak için, Tevfik Rüştü, Cami Baykut ve Zekeriya Sertel’den başka kimse kalmadı mı ki, onlarla birleştiniz? İnsan haklarını korumak için, vicdan ve söz hürriyetini bile kabul etmeyenlerle anlaşan kimsenin, bindiği dalı kestiğinde kim müttefik değildir?</p>

    <p class="METIN_NORMAL">Mareşal, dikkat!.. Size bulaşacak kızıl leke, şanlı üniformanızı süsleyen şehit kanı kırmızısını öldürür!</p>

    <p class="Ara_baslik_2" id="_idParaDest-17">Her Zaman Kazanan Adam…</p>

    <p class="METIN_NORMAL">22 Aralık 1948 tarihli Vatan gazetesinde Ahmed Emin Yalman hâdiseyi şöyle veriyordu:</p>
  </div>
</body>
</html>
