<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>imlaklavuzu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik" id="calibre_toc_2">Hat: taaa...</h1>

    <p class="normal"><span>Kırkuşu ailesinden Tahir ile Fehime’nin kaçak yolculuğudur altı, üstü kendi hikâyem, gerisi kalemin yazdıkları: “Kavuniçigemilitükenmezkalem: Uzaklar”.</span></p>

    <p class="normal"><span><strong class="calibre2">1</strong></span></p>

    <p class="normal"><span>1976 yılında Londra’dan göndermişti amcam, kavuniçigemilitükenmezkalemi.</span></p>

    <p class="normal"><span>Bir türlü tam olarak anlayamadığım, aslında pek de üstünde durmadığım nedenlerle babamın hep küs kaldığı amcam, 1976 yılında bir tükenmezkalem göndermişti. Ele avuca sığmıyordu. Resimliydi, içinde bir gemi yüzüyordu: Güneş, palmiye ve kumsalda voleybol oynayan kızla oğlanın önünde, kalemi çevirdikçe aşağı yukarı gidip gelen bir gemi...</span></p>

    <p class="normal"><span>Avucumun içinde dönüp duran uzaklar.</span></p>

    <p class="normal"><span>“İngiltere’deki amcam”ın 1976 yılında gönderdiği kavuniçigemilitükenmezkalem, babamın Kadırga Limanı Caddesi’ndeki küçük kırtasiyeciden aldığı Faik Sabri Duran’ın Büyük Atlas’ı.</span></p>

    <p class="normal"><span>1976: Uzağın uzak olduğu zaman.</span></p>

    <p class="normal"><span>Amcam: Kavuniçigemilitükenmezkalem.</span></p>

    <p class="normal"><span>Babam: Büyük Atlas.</span></p>

    <p class="normal"><span>Ben: Görmüş geçirmişlerin aslında züppeliklerle dolu hayatlarına gıpta eden “Haritada Bir Nokta”. Et, ot, kuzu ve kurdu aynı sandalla karşı kıyıya geçiremeyen. Hayatını bezdirici dolaylamalarla bezeyen.</span></p>

    <p class="normal"><span><strong class="calibre2">2</strong></span></p>

    <p class="normal"><span>1990: “Denizaşırı yolculuk düşüm depreşti.” diye yazmışım seyir defterime. (Metinaşırı yorumlara muhtaç bir cümle.) Amcam: Mektup yazdığım.</span></p>

    <p class="normal"><span>Babam: Uzak durduğum.</span></p>

    <p class="normal"><span>Ben: “Hem okudum hem de yazdım / Yalan dünya senden bezdim” demek isteyen, öylece dururken gölgem: Ağacın kovuğuna kıvrılıp yatan bir yılan... Sessiz ve serin.</span></p>

    <p class="normal"><span>Uzaklardan umudunu kesmiş, kaleme bel bağlamış, gemi azıya alıp iyiden iyiye yazmaya koyulmuşum.</span></p>

    <p class="normal"><span>Beyazıt’ın son kat kahvelerinde, bodrum katlarındaki tantanalı bilardo salonlarında, Marmara’ya bakan tozlu pencerelerin önünde, Boğaziçi Köprüsü, alageyiğin üstüne çullanmış av köpekleri ile Fenerbahçe’nin 1975 yılı şampiyon kadrosunun solgun tablolarının altında, sigara yanıklarıyla göz göz olmuş yeşil çuhalı masalarda, İstanbul’un denize inen merdivenli sokaklarında, ufkum elbet deniz: Devasa ağaçların kuru dallarında sallanan gemiler.</span></p>

    <p class="normal"><span>Yazdıklarım, yazık, kavuniçigemilitükenmezkalemin yazdıkları olmuş, bir bakıma.</span></p>

    <p class="normal"><span><strong class="calibre2">3</strong></span></p>

    <p class="normal"><span>19 Eylül 2001: Kırkuşu ailesinden Tahir ile Fehime, teyzeleriyle birlikte kitap satmak için gittikleri Kuşadası’nda limana demir atmış Europan Vision-Festival adlı turist gemisine gizlice bindiler. Kırkuşu kardeşler, Kuşadası’ndaki Güvercinada’ya geldiklerinde mi karar verdiler denizkuşu olmaya? İmbat sarhoşluğu mudur, onları denize vuran? Birlikte kurdukları bir düş müydü, gitmek?</span></p>

    <p class="normal"><span>— Ne zamandan beri bu gemidesiniz? diye sordu.</span></p>

    <p class="normal"><span>— Uzun bir süredir, dedim. Ansımadığım kadar uzun bir süredir.</span></p>

    <p class="normal"><span>— Sakın siz de bu gemide doğmuş olmayasınız? dedi.</span></p>

    <p class="normal"><span>— Hayır, dedim. Ben bir kara parçasında doğdum.</span></p>

    <p class="normal"><span>— Ya da öyle sanıyorsunuz, dedi. Düş gücü.</span></p>

    <p class="normal"><span>— Anlamadım, dedim.</span></p>

    <p class="normal"><span>— Anlaşılacak bir şey yok, dedi. Bir kara parçasında doğmuş olsaydınız, bu gemide işiniz neydi?</span></p>

    <p class="normal"><span>— Yolculuk tutkusu, dedim. (İnanmayacağını bile bile, yalanıma kendimi inandırmak istercesine.) Yolculuk tutkusu.. gençsiniz... bunun ne demek olduğunu bilmiyor musunuz?</span></p>

    <p class="normal"><span>Soğuk bir “Hayır” oldu aldığım cevap.</span></p>

    <p class="normal"><span>(F. Edgü, “Bir Gemide”, Bir Gemide, 1979, s. 41-42)</span></p>

    <p class="normal"><span><strong class="calibre2">4</strong></span></p>

    <p class="normal"><span>2000: Beşiktaş’ta, deniz kıyısında çekilmiş bir fotoğraf: Vapurun burnu kafama saplanmış; kulağıma sokulan “Şehit Adem Yavuz”. Gülümsüyorum, resmen...</span></p>

    <p class="normal"><span><strong class="calibre2">5</strong></span></p>

    <p class="normal"><span>1990: Sabah, ağır badana kokusuyla uyandım. Gözlerimi açamadım. Uyanmadım mı yoksa? Hayır, uyandım. Gözlerimi yokladım: Kapalı. Parmaklarımla ayırmaya çalıştım gözkapaklarımı. Olmadı. Açamadım. Beynime kan sıçradı, telaşa kapıldım. Neden açamıyorum gözlerimi? Neden? Kirpiklerime dokundum; lehimlenmiş... Gözlerime mil mi çekilmiş uykuda? Kalkıp aynaya bakmak istedim bir an. Nasıl? Neden, peki? Çaresiz, kaldım yatakta. Kendimi nasıl sakinleştirebilirim? Bunu düşünmeye çalışmalıyım. Ama nasıl? Bu duruma sevinsem, rahatlar mıyım? Sanmıyorum.</span></p>

    <p class="normal"><span>Hemen duygusal belleğim harekete geçti: Dönem dönem değişen, dünyamı türlü yanılsamalarla yerinden oynatan arzular sökün etti, “Kendimi ağırlamaktan bitkin düştüm” lafını ağzımdan düşürmediğim delik deşik zamanlara ilişkin postalar almaya başladım. Hepsinin üstüne “ADRES DEĞİŞİKLİĞİ” mührünü bastım.</span></p>

    <p class="normal"><span>Dedim, sen bir zamanlar kör ya da topal olmayı çok isterdin (?</span></p>

    <p class="normal"><span>Yatalaklara, hücre hapsindekilere imrendin hep. Çeşitli meraklar geliştirdin: On yaşında hapse girsen (hep hapis!), yetmiş seksen yıl yaşasan orada, ne yazarsın? Nasıl yazarsın? Ne farkeder? Bunu çok merak ettin. Denemek isterdin (?</span></p>

    <p class="normal"><span>Sonra, bir gemide çalışmak, küçücük kamaranda okuyup yazmak, lombozdan gecenin karanlığını “izlemek”, dalgaların sesine kulak vermek isterdin (?</span></p>

    <p class="normal"><span>Şakaklarıma doğru ilerleyen bir ıslaklık. Gözlerim akıyor. Gözkapaklarımı zorladım. Açılacak... Kirpiklerim esnedi, sol gözüme ışık düştü. Açılıyor. Göreceğim, görüyorum, gördüm.</span></p>

    <p class="normal"><span>Üç gün sürdü badana. Dört gün böyle uyandım.</span></p>

    <p class="normal"><span>Ufkumun genişlediğini sandım. Uzakları belledim, kavuniçigemilitükenmezkalemsiz. Avucumun içinde dönüp duran uzakları, yitik adaları, kayboluş efsanelerini...</span></p>

    <p class="normal"><span>“Yola çıkmak gerek/Yolu bitirmek./Ne söylemek yetti, ne istemek/ Tatar Çölü’nde ikindide/Bir kaplumbağa kabuğunu ateşe verdi.”</span></p>

    <p class="normal"><span>(E. Sofya, “Uzaklar”, kitap-lık, S. 49, s. 53)</span></p>

    <p class="normal"><span><strong class="calibre2">6</strong></span></p>

    <p class="normal"><span>Döndüğünde kahramandır giden. Dönen gidenden büyüktür, bir kat. Dönmenin ya da bulunmanın duyguları kabarttığı ortada. Bundandır, çocukların aranmak, bulunmak arzusuyla kıvranışı. Kovalanırken yaşadıkları coşku. Saklanmak tatlı, aranmamak, bulunamamak acı. Aranmadığı ya da bulunamadığı için kendi kendine geri dönmesi, ortaya çıkması öldürür kaçanları, saklananları. Oyundışı “kalmak” da bir çeşit ölüm değil mi?</span></p>

    <p class="normal"><span>Tahir ile Fehime’nin macerası “teslim edilmek” suretiyle sona ermiş. Teslim edilmiş olmak, kahramanlıklarını yüceltir ancak.</span></p>

    <p class="normal"><span><strong class="calibre2">7</strong></span></p>

    <p class="normal"><span>Geçmişimin serüveni çok sonra başlar bende. Sımsıkı kapandığım günler, boşluğa ayarlı, kıyıcı bir yalnızlığı doğurur, olsa olsa. Sıkılmadan nasıl yazılır, avuçlanmadan alın, hele hele, ‘kim yazdıya giden’ bir kitap nasıl okunur? Yola çıkmadan başlayan yolculuklardı, beni yoran. Yaşanacak, yazılacak, mutsuzluğun kapısını zorlayacak zaman. Uzaklara bakıyorum, umudun tüm kırıntılarını toplayıp. Esirgeyen, bağışlayan kişiler var elbet –olacak da!– kısacık ömürleri çekilir kılan. ‘Kısacık ömür’ dediğim, türlü türlü şeylerle bezeli.</span></p>

    <p class="normal"><span>Kaç an öykü –büyük– olur, diye düşüneyazdım. Okuyanlar iştahla çevirsinler sayfaları diye, parmaklarını yalaya yalaya.</span></p>

    <p class="normal"><span><strong class="calibre2">8</strong></span></p>

    <p class="normal"><span>“Tahir ile Fehime güzel gözlü atlara binseler daha uzaklara gidebilirlerdi” desem, “Sen, gemisi kalemine tutsak düşmüş adam, sen, üstümüze mürekkep sıçratan zifos, sen, sesimizi kendi sesine kurban eden densiz, sen, uzaklardan uzak adam, sen, harflerin karnında yaşayan cenin, sen, kıyılarda başını kuma gömen aymaz, sen, kıyısız adaların sürgünü, sen, yalçın dağların efendisi, sen, mağara örümceği, kimin hikâyesini kime anlatıyorsun?” demezler mi?</span></p>

    <p class="normal"><span>Dünyanın en uzak köşesidir, bulunduğum yer.</span></p>

    <p class="normal"><span>Yüzümden okunur, yazdıklarım da.</span></p>
  </div>

  <div class="calibre1" id="calibre_pb_7"/>
</body>
</html>
