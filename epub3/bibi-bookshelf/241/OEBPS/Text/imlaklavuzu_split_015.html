<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>imlaklavuzu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik" id="calibre_toc_13">Cumbada</h1>

    <p class="normal"><span>Ağustos’un ortasında, bütün gün cumbada oturup uzaktan kuş bokuna benzeyen tepesi karlı dağa bakmıştı,</span></p>

    <p class="normal"><span>Dağa bakmıştı ya, tırmansa, horozlar ötmeden yola düşse dinlenirdi belki,</span></p>

    <p class="normal"><span>Ama hayır anneannesinin hazırladığı kahvaltıda maydanozlu, peynirli börek yedi, bir kupa çay içti, cumbaya geçti,</span></p>

    <p class="normal"><span>Tok bir karın, can sıkıntısı, boyuna semiren bir yalnızlık duygusuyla kurulduğu sedirde, dağa baktı durdu,</span></p>

    <p class="normal"><span>Ter döktü, gözleri buğulandı, yüreği inceden kıyılmaya başladı, güneş yükseldikçe,</span></p>

    <p class="normal"><span>Dağın başındaki kar yükü gözünde büyüdü, aklı almaz oldu hiçbir şeyi,</span></p>

    <p class="normal"><span>Aklının hiçbir şeyi almamasına şaştı, kendine acıdı, tişörtündeki Eyfel Kulesi de dahil, herşey hiçbir şey anlatmaz oldu,</span></p>

    <p class="normal"><span>Anneannesinin, odadan odaya geçişleri, mutfaktaki tıkırtıları, mırıltıları, arada bir yanına gelip teselli edişleri, burnunu çekişleri, bilumum duaları tepesini attırıyordu,</span></p>

    <p class="normal"><span>Bedeni her yekinişte “Beni rahat bırak,” fısıltısıyla titriyor, kamaşıyor, buharlaşıp bir çaydanlık lülesinden dağılmak istiyordu boşluğa,</span></p>

    <p class="normal"><span>Yalnızlık cehenneminin sessizlik cumbasında soluklanmak bile yıldırıcıydı,</span></p>

    <p class="normal"><span>Herşeyi dağda gördü, hiçbir şey anlamadan küllenen,</span></p>

    <p class="normal"><span>Öğleden sonra uzayan gölgelerde rujlu dudak lekeli bir miğfer belirdi,</span></p>

    <p class="normal"><span>Sonra, dağın pilili eteğinde, bulutların gölgesinde bir cümle çıktı: “Ay hale bak!”</span></p>

    <p class="normal"><span>Sonra, karşıdaki ahşap evin tahtaları arasında işleyen kör arılara takıldı gözü, kafası kaşındı,</span></p>

    <p class="normal"><span>Sonra kasketli, elli yaşlarında bir adam düşledi: “Dükkânın önünde durdu, şapkasını düzeltti, sigarasını çekti ve ömrünün yarısını geçirdiği masmavi dağa baktı...”</span></p>

    <p class="normal"><span>Sonra, belleğinde bir resmi geçit töreni düzenledi, adamı anımsamak için,</span></p>

    <p class="normal"><span>Sonra sevilmeye değer birini aradı aklı sıra ve şöyle mırıldandı, gözlerini dağdan ayırmadan: “Beş kıtada beş aşk yaşanmadan...”</span></p>

    <p class="normal"><span>Sonra, “Cellatlık yapan bir arkadaşım vardı, her haftasonu birlikte balık tutmaya giderdik” diye başlayan, keyifle anlatabileceği serüvenler yaşamış olmayı istedi,</span></p>

    <p class="normal"><span>Dünyadan öç almış bir insanın yüzündeki ince, alaysı bir gülümseme yerleşti yüzüne,</span></p>

    <p class="normal"><span>Dudakları acıdı ama, öylesine suskunluğa alışık dudakları,</span></p>

    <p class="normal"><span>Sonra, bir bayram sabahı gittiği camide, sırtını dayadığı somaki mermer sütunun buğusunu –’terleyen taş’ imgesi– bir yarıyıl tatilinde gezdiği mağaranın nemli duvarlarını, tavanda biriken su damlalarını, güneşin henüz inmediği ölü dere yatağındaki taşların ıslaklığını duydu,</span></p>

    <p class="normal"><span>Sonra, bir cumbada oturduğunu, altındaki boşluğu düşündü, niçin bunu düşündüğünü de düşünerek,</span></p>

    <p class="normal"><span>Ağlamaya koyuldu, içini çeke çeke,</span></p>

    <p class="normal"><span>Her sabah özenle dürüp önlüğünün cebine yerleştirdiği kolalı mendilleri anımsadı, bulutları tutup gözlerini silmek istedi,</span></p>

    <p class="normal"><span>Duvara gömülü küçük dolabın kapağını açtı, vaktiyle ağır ceza reisliği görevinde bulunmuş dedesinin cüsseli kitaplarından birini karıştırdı ve sayfanın geniş eteğine kurşunkalemle yazılmış şu cümleye rastladı: “Müdafaa edilemeyecek suç mevcud değildir.”</span></p>

    <p class="normal"><span>Köyün dışındaki mezarlığa kaydı gözleri, dalları iç içe geçmiş badem ağaçlarının altında yatan ölülerle konuştu; “Yüreğim oynuyor aklıma geldikçe, yerin altında ne yapacağım ben?” derdi ya anneannesi,</span></p>

    <p class="normal"><span>Sonra, akşam oldu, gaz lambası yandı,</span></p>

    <p class="normal"><span>Lambaya bakakaldı; gaz haznesinde yüzen balıklar gördü; dibe doğru kıvrılan fitilin çevresinde toplanmış çene çalan balıklar,</span></p>

    <p class="normal"><span>Sonra, anneannesi yüklükten indirdiği yatağı sedire yaydı; gaz ve naftalin kokusuyla ağırlaştı oda,</span></p>

    <p class="normal"><span>Soyunup yatağa girdi, hafif yorganı çenesine kadar çekti, yüzünü pencereye çevirdi,</span></p>

    <p class="normal"><span>Ay, dağın karına oturmuş serinliyordu,</span></p>

    <p class="normal"><span>Dışarıda öten ağustosböceklerinin şenliğine içerdeki sivrisineklerin ağıtı karıştı; dışarıdaki eğlenceyi kaçırdığı duygusuna kapıldı,</span></p>

    <p class="normal"><span>Yatalak bir hastaydı artık; herşeyin farkında, hiçbir şey umurunda değildi,</span></p>

    <p class="normal"><span>Kulağının kıvrımlarına pike yapan sivrisinekler bile kıpırdamasına yetmiyordu,</span></p>

    <p class="normal"><span>Ay gitgide yükseliyor, dağa şavkıyordu; dağ şavalak şavalak kabarmaya, şişinmeye başlıyor: odanın içine düştü düşecek,</span></p>

    <p class="normal"><span>Pervazın önündeki bardağa uzandı, yetişemedi, doğrulup kalkmak istemediği için su içmekten de vazgeçti,</span></p>

    <p class="normal"><span>Su içmese de olurdu, midesi şişer, ter basar, belki canı sıkılırdı,</span></p>

    <p class="normal"><span>“Ay hale bak!” cümlesi parlıyordu yine, dağın eteğine, somaki mermer sütuna dayanmışçasına üşüdü, sırtüstü döndü,</span></p>

    <p class="normal"><span>Mezarlıktaki badem ağaçlarının gölgesi tavanda oynaştı, çalkalanma sesi duydu, gaz lambasına baktı, balık mı sıçradı ne,</span></p>

    <p class="normal"><span>Ay ile dağ küçüldü, bulanan kafasını yorganın altına soktu, ellerini göbeğine bağladı,</span></p>

    <p class="normal"><span>Başucunda bir mezar taşı eksikti artık,</span></p>

    <p class="normal"><span>Pencere açık olsa elinin altındaki bardaktan su içmeye gelirmiydi kuşlar, cıvıl cıvıl.</span></p>
  </div>

  <div class="calibre1" id="calibre_pb_29"/>
</body>
</html>
