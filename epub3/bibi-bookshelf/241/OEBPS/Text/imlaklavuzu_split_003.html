<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>imlaklavuzu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik" id="calibre_toc_1">İmla Kılavuzu</h1>

    <p class="sagdanitalik">Oğlum Simurg’a</p>

    <p class="normal"><span>— Uzakta, Lüllüz Kaya denilen yer var, oraya kadar yürüyeceğiz...</span></p>

    <p class="normal"><span>— Bu yolda?</span></p>

    <p class="normal"><span>— Başka yol yok!</span></p>

    <p class="normal"><span>— “Lüllüz Kaya” mı dedin?</span></p>

    <p class="normal"><span>— Lüllüz Kaya, öyle diyorlar...</span></p>

    <p class="normal"><span>— Sen gittin mi hiç?</span></p>

    <p class="normal"><span>— Bir kez... Kule gibi, epeyi yüksek...</span></p>

    <p class="normal"><span>— Kaç saat sürer?</span></p>

    <p class="normal"><span>— Çok mu merak ettin?</span></p>

    <p class="normal"><span>— Ne bileyim... “Lüllüz Kaya” ha!</span></p>

    <p class="normal"><span>— Lüllüz Kaya... Lül-lüz... Etrafı dinamitlenmiş kaya parçalarıyla dolu. Dibine varmak epeyi zor.</span></p>

    <p class="normal"><span>— Uzaktan görünür mü?</span></p>

    <p class="normal"><span>— Bu yoldan görünmez. Birden karşımıza çıkacak, ama daha çok var...</span></p>

    <p class="normal"><span>— Ne zaman gitmiştin?</span></p>

    <p class="normal"><span>— On-on bir yıl önce...</span></p>

    <p class="normal"><span>— Ne demek “Lüllüz”?</span></p>

    <p class="normal"><span>— Sahi, ne demek, ben de bilmiyorum; hiç düşünmedim. Yöre insanı öyle diyor. Bir anlamı olmayabilir de...</span></p>

    <p class="normal"><span>— Görünce belki anlarız?</span></p>

    <p class="normal"><span>— Gözümün önüne geliyor da, tepesi oldukça sivriydi. Çatlaklar, derin yarıklarla doluydu her yanı.</span></p>

    <p class="normal"><span>— Canlı var mı?</span></p>

    <p class="normal"><span>— Kuşlardan başka... Anımsamıyorum. Leş kargaları görmüştüm, sesleri kayalıklarda fena yankılanıyordu.</span></p>

    <p class="normal"><span>— Ürpertici! Gerçekten... Gidiyoruz ama!</span></p>

    <p class="normal"><span>— Ciddi misin, görmek lazım. Ben şimdiden heyecanlanıyorum; hem yeniden göreceğim diye –hayal meyal canlanıyor gözümde– hem de senin adına...</span></p>

    <p class="normal"><span>— Çok sıcak, keşke başımıza bir şey alsaydık. Güneş geçecek... Hiç ağaç yok!</span></p>

    <p class="normal"><span>— Var, ama gölge vermezler.</span></p>

    <p class="normal"><span>— Nasıl yani?</span></p>

    <p class="normal"><span>— Bizi kurtarmaz. En fazla adam boyu meşeler, seyrek seyrek.</span></p>

    <p class="normal"><span>— Olsun, dibinde otururuz.</span></p>

    <p class="normal"><span>— Sürekli yer değiştirmemiz gerekir, gölgede kalmak için.</span></p>

    <p class="normal"><span>— Değiştiririz. Yakında mı?</span></p>

    <p class="normal"><span>— Bilmiyorum. Kaldıysa, birkaçı çıkması lazım önümüze.</span></p>

    <p class="normal"><span>— Çıkmayabilir de yani...</span></p>

    <p class="normal"><span>— Bilmiyorum...</span></p>

    <p class="normal"><span>— Sürekli yokuş mu çıkacağız böyle?</span></p>

    <p class="normal"><span>— Hemen hemen...</span></p>

    <p class="normal"><span>— Keçi gibi tırmanacağız yani?</span></p>

    <p class="normal"><span>— E, zor tabii... Eskiden geyik yaşarmış buralarda. Geyik de değil, dağ keçisi aslında...</span></p>

    <p class="normal"><span>— Duydun mu?</span></p>

    <p class="normal"><span>— Ne?</span></p>

    <p class="normal"><span>— Duydun mu sesi?</span></p>

    <p class="normal"><span>— Yoo, dur bakalım...</span></p>

    <p class="normal"><span>— Şimdi kesildi...</span></p>

    <p class="normal"><span>— Korkuyor musun?</span></p>

    <p class="normal"><span>— Hayır, ama tekinsizlik... Biliyor musun, ilerledikçe cesaretim artıyor.</span></p>

    <p class="normal"><span>— Merak etme kaybolmayız. Tek yol var nasıl olsa.</span></p>

    <p class="normal"><span>— Yol mu diyorsun sen buna?</span></p>

    <p class="normal"><span>— Sayılır...</span></p>

    <p class="normal"><span>— Baksana, uzaktan bakınca incecik, belli belirsiz bir çizgi uzanıyor önümüzde. Ama, ‘yol’da yürümüyoruz sanki.</span></p>

    <p class="normal"><span>— Komiksin ha! Yürüyoruz ya işte! Yürüdükçe ‘yol’ oluyor...</span></p>

    <p class="normal"><span>— Yol yola benzemeyince konuştuğumuz da bir şeye benzemiyor.</span></p>

    <p class="normal"><span>— Doğru.</span></p>

    <p class="normal"><span>— Daha önce de böyle miydi buralar?</span></p>

    <p class="normal"><span>— Hemen hemen... Mevsime göre değişir. Kışın yol iz kalmaz tabii. Yazın daha sık gidildiği için patika oluşuyor.</span></p>

    <p class="normal"><span>— Aynı yol olmuyordur ama?</span></p>

    <p class="normal"><span>— Pek değişmez yine de, Lüllüz Kaya’ya buradan gidiliyor sonuçta, aynı yoldayız. Ayak izleri, dal kırıkları, sigara izmaritleri, sakız, çikolata jelatinleri, buruşturulmuş sigara paketleri doğru yolda olduğumuzu gösteriyor.</span></p>

    <p class="normal"><span>— Ne yapıyorlar orada?</span></p>

    <p class="normal"><span>— Hiç. Gider gelirler. Böyle...</span></p>

    <p class="normal"><span>— Kokuyu aldın mı?</span></p>

    <p class="normal"><span>— Hmmm! Sıçmışlar galiba.</span></p>

    <p class="normal"><span>— Çürümüş yumurta kokuyor.</span></p>

    <p class="normal"><span>— Üfff! Hızlanalım. Sıcakta iyice ağırlaşmış...</span></p>

    <p class="normal"><span>— Bu sıcakta...</span></p>

    <p class="normal"><span>— Sen de sıkışsan bir köşeye çömeleceksin. Bu kadar ıssız bir yerde nereye olsa edebilir insan, baksana...</span></p>

    <p class="normal"><span>— Acıkmıştım oysa, şimdi midem bulandı. Su bulunmaz mı? Kerbelâ gibi...</span></p>

    <p class="normal"><span>— Bir çeşme olması lazım yol üstünde. Kurumamışsa... Kurnası yemyeşil, parmak kalınlığında yosunlu bir çeşme vardı: “Yeşil sakallı çeşme”. Suyu içiliyor muydu, anımsamıyorum şimdi.</span></p>

    <p class="normal"><span>— Kafamızı ıslatırdık biraz...</span></p>

    <p class="normal"><span>— Kurnaya sokarız! Ohhh!</span></p>

    <p class="normal"><span>— Keşke yanımıza su alsaydık...</span></p>

    <p class="normal"><span>— Evet... Evde eski bir matara olacaktı, kılıfı da vardı ama arasan bulunmaz.</span></p>

    <p class="normal"><span>— Matara şart mı canım? Bir kap olsun da...</span></p>

    <p class="normal"><span>— Plastik kapta kokar.</span></p>

    <p class="normal"><span>— Kokusuna mokusuna bakılmaz bu havada! — Kibrit?</span></p>

    <p class="normal"><span>— Sigara mı içeceksin?</span></p>

    <p class="normal"><span>— ...</span></p>

    <p class="normal"><span>— Soluk soluğa sigara mı içilir?</span></p>

    <p class="normal"><span>— Ne bileyim, öyle ağlak ki buralar... Birer sigara yaksak havası değişir mi?</span></p>

    <p class="normal"><span>— ....</span></p>

    <p class="normal"><span>— Gördün mü kuşu?</span></p>

    <p class="normal"><span>— Hani, nerede?</span></p>

    <p class="normal"><span>— Bak, şurda! Kayanın üstünde.</span></p>

    <p class="normal"><span>— Ha!</span></p>

    <p class="normal"><span>— Durup izleyelim mi?</span></p>

    <p class="normal"><span>— Niye?</span></p>

    <p class="normal"><span>— Ne bileyim... Kaçmasın...</span></p>

    <p class="normal"><span>— Çok tuhafsın, kaçsa ne olur? Kuş işte...</span></p>

    <p class="normal"><span>— Olsun. Oturup seyredelim. Dinleniriz hem.</span></p>

    <p class="normal"><span>— O başka. İstersen şöyle oturalım.</span></p>

    <p class="normal"><span>— Ohhh! Yorulmuşuz be... Oturunca anlıyor insan.</span></p>

    <p class="normal"><span>— Ben alışkınımdır aslında ama bu kadarı fazla oldu. Hamlamışım...</span></p>

    <p class="normal"><span>— Yol da yol olsa bari! Yürümeye çalışıyoruz.</span></p>

    <p class="normal"><span>— Buralar böyle. Yol bulmak zor. Uygun gördüğün yerden gideceksin, göz kararı.</span></p>

    <p class="normal"><span>— İnsanda göz mü kalıyor? Güneşin altında uzağa bakılamıyor ki, baksana! Hem, bastığın yere dikkat edeceksin diye canın çıkıyor. Nasıl yaşıyorlar buralarda?</span></p>

    <p class="normal"><span>— İşte, bütün yabancıların sorduğu soru bu: “Nasıl yaşıyorlar buralarda?” Yaşanıyor işte! İnsan, ölmedikten sonra yaşıyor bir türlü!</span></p>

    <p class="normal"><span>— Bu Lüllüz Kaya’nın bir hikâyesi var mı, biliyor musun?</span></p>

    <p class="normal"><span>— Olmaz mı, var tabii, hikâyeden sayılırsa...</span></p>

    <p class="normal"><span>— Sözünü kesiyorum ama, böyle açığa oturmasak?</span></p>

    <p class="normal"><span>— Nereye oturalım? Daha iyi bir yer görüyor musun?</span></p>

    <p class="normal"><span>— Ne bileyim. Biraz gölge...</span></p>

    <p class="normal"><span>— Bak ne diyeceğim. En iyisi biraz sen ayakta dur, ben gölgene oturayım, biraz ben durayım, sen gölgeme otur. Başka çare yok...</span></p>

    <p class="normal"><span>— İyi fikir!</span></p>

    <p class="normal"><span>— ... Hikâye şu: Civar köylerdeki evler hep taş... Bu “Lüllüz Kaya” denilen yerden almışlar: kayalıkları dinamitleyip dinamitleyip parçalamışlar, balyozlarla kırıp taşımışlar.</span></p>

    <p class="normal"><span>— Bu yoldan?</span></p>

    <p class="normal"><span>— Herhalde. Bu yol ya da başka yol, ne farkeder ki... Her yer aynı.</span></p>

    <p class="normal"><span>— Eee, Lüllüz Kaya?</span></p>

    <p class="normal"><span>— Lüllüz Kaya, kalan parça...</span></p>

    <p class="normal"><span>— Onu niye parçalamamışlar?</span></p>

    <p class="normal"><span>— Gerek kalmamıştır belki. Belki de kule gibi kalınca ortada, öylece kalsın istediler. Hoşlarına gitmiştir!</span></p>

    <p class="normal"><span>— İlginç, eğer öyleyse?</span></p>

    <p class="normal"><span>— Öyle. İnsan, ‘kendiliğinden ortaya çıkan’ karşısında duraksıyor. Onu abartıyor!</span></p>

    <p class="normal"><span>— Sence bir şeye benziyor mu? Gidiyoruz ama...</span></p>

    <p class="normal"><span>— Mesele o değil ki!</span></p>

    <p class="normal"><span>— Nasıl yani?</span></p>

    <p class="normal"><span>— Dedim ya, yamacı dönüyorsun ve birden karşına çıkıyor. Şaşırıyorsun. Tanıdık biri gibi, selam veresi geliyor insanın görür görmez.</span></p>

    <p class="normal"><span>— Yaaa?</span></p>

    <p class="normal"><span>— Seviniyorsun...</span></p>

    <p class="normal"><span>— “Lüllüz Kaya’ya geldim” diye?</span></p>

    <p class="normal"><span>— Evet! Heyecanlanıyorsun. Büyülü bir an. Kimi zaman gruplar halinde gelip otururlar çevresinde. Şenlik olur...</span></p>

    <p class="normal"><span>— Gidelim öyleyse.</span></p>

    <p class="normal"><span>— Kalk bakalım... Bacaklarım uyuşmuş.</span></p>

    <p class="normal"><span>— Benim de ama yürüyünce geçer...</span></p>
  </div>

  <div class="calibre1" id="calibre_pb_5"/>
</body>
</html>
