<html xmlns="http://www.w3.org/1999/xhtml">
	<head>
		<title>13_Altin_Yumurtlayan_Kaz-5</title>
		<link href="css/13_Altin_Yumurtlayan_Kaz.css" rel="stylesheet" type="text/css"/>
	</head>
	<body id="x13_Altin_Yumurtlayan_Kaz" xml:lang="tr-TR">
		<div>
			<p class="BASLIK01" id="toc_marker-5">KAPLUMBAĞA İLE KARTAL</p>
			<p class="govde-metin"> </p>
			<p class="govde-metin">Bir varmış, bir yokmuş. Evvel zaman içinde, deresinden şırıl şırıl sular akan yemyeşil bir orman varmış. Burada bütün hayvanlar mutluluk içinde yaşarmış. Ama kaplumbağa hiç hâlinden memnun değilmiş. O, ormanın en mutsuz hayvanıymış. </p>
			<p class="govde-metin">Kaplumbağa bir gün, güçlükle tırmandığı tepeciğin üzerinden çevreye ve gökyüzüne bakınmaya başlamış:</p>
			<div class="Object-Style-1-copy frame-4">
				<img alt="kaplumba%c4%9fa%201.tif" class="frame-3" src="image/kaplumbag%cc%86a%201_fmt.jpeg"/>
			</div>
			<p class="govde-metin"> </p>
			<p class="govde-metin">– Ah, ah! Şu çevrenin genişliğine ve güzelliğine bakın! Ama ben, bütün bu güzellikleri yaşayamıyorum. Gökyüzünde yükselip ovayı yukarıdan seyredemiyorum. Dağları taşları çabucak aşamıyorum, diye kendi kendisine kederleniyormuş. Üzüntüsünden yanından geçen kertenkeleyi bile fark edememiş. Kertenkele, onun üzüntülü hâlini görünce: </p>
			<p class="govde-metin">– Geçmiş olsun kaplumbağa kardeş, yoksa hasta mısın, diye sormuş.</p>
			<p class="govde-metin">Kaplumbağa, arkadaşına üzüntülü bir şekilde cevap vermiş:</p>
			<p class="govde-metin">– Hayır, hasta değilim ama bu hayattan bıktım! Üzülmeyip de ne yapayım, demiş.</p>
			<p class="govde-metin">Kertenkele, şaşırmış:</p>
			<p class="govde-metin">– Ama neden ? Baksana cennet gibi bir ormanda yaşıyoruz, demiş.</p>
			<p class="govde-metin">Kaplumbağa:</p>
			<p class="govde-metin">– Orman güzel ama ben çok çirkin ve tembel biriyim. Ben o güzellikleri gökyüzünden seyretmek istiyorum. Şuradan şuraya yürümek günlerimi alıyor. Yavaş hareket ettiğim için kimse benimle oynamak istemiyor, demiş. </p>
			<p class="govde-metin">Onlar sohbet ederken ormanın içini gözetleyen bir kartal onları görmüş. Gökyüzünden süzülüp yanlarına inmiş. Kertenkele, kartalın kanat seslerini duyar duymaz hemen kayalıkların arasına girip saklanmış. Kaplumbağa da kabuğuna çekilmiş. Kartal, bir süre çevreye bakınmış. Gagasıyla yavaş bir şekilde kaplumbağanın sırtına dokunup onunla oynamış.</p>
			<div class="Object-Style-1-copy frame-4">
				<img alt="kaplumba%c4%9fa%202.tif" class="frame-3" src="image/kaplumbag%cc%86a%202_fmt.jpeg"/>
			</div>
			<p class="govde-metin"> </p>
			<p class="govde-metin">Kaplumbağa:</p>
			<p class="govde-metin">– Hey kartal kardeş, benim sırtım taş gibi serttir. Boşuna uğraşıp durma. Hem öyle etli butlu bir hayvan da değilim. Benimle karnın doymaz, demiş. Kartalın, kendisini yemek istediğini düşünmüş. Kartal, bir kahkaha atmış:</p>
			<p class="govde-metin">– Bunu biliyorum ama benim canım seninle biraz oynamak istiyor. Korkma, sana zarar vermeyeceğim, demiş. Bu sözü duyan kaplumbağa çok sevinmiş. Kafasını kabuğundan dışarı çıkarıp kartalı selamlamış:</p>
			<p class="govde-metin">– Merhaba kartal kardeş, sen kartalların kralı olmalısın, demiş.</p>
			<div class="Object-Style-1-copy frame-4">
				<img alt="kaplumba%c4%9fa%203.tif" class="frame-3" src="image/kaplumbag%cc%86a%203_fmt.jpeg"/>
			</div>
			<p class="govde-metin"> </p>
			<p class="govde-metin">Kartal:</p>
			<p class="govde-metin">– Evet, ben kartalların kralıyım. Kaplumbağaları çok severim, onlara zarar vermem, demiş. Sohbet ederken dostlukları ilerlemiş. </p>
			<p class="govde-metin">Kaplumbağanın üzüntülü hâli, kartalın dikkatini çekmiş:</p>
			<p class="govde-metin">– Kaplumbağa kardeş, hasta gibisin! Ne oldu, bir derdin mi var, demiş.</p>
			<p class="govde-metin">Kaplumbağa ağlamaklı bir sesle derdini kartala da anlatmak istemiş. </p>
			<div class="Object-Style-1-copy frame-4">
				<img alt="kaplumba%c4%9fa%205.tif" class="frame-3" src="image/kaplumbag%cc%86a%205_fmt.jpeg"/>
			</div>
			<p class="govde-metin"> </p>
			<p class="govde-metin">– Ah ah, kartal kardeş! Keşke ben de senin gibi gökyüzünde uçup engin ovaları seyredebilseydim. Dağları, ovaları kısa sürede aşabilseydim. Böyle sürünerek yaşamaktan bıktım artık, demiş.</p>
			<p class="govde-metin">Kartal:</p>
			<p class="govde-metin">– Aman kaplumbağa kardeş, böyle konuşma. Sen de ne güzel evini sırtında taşıyorsun, istediğin yerde konaklıyorsun. Sert kabuğun sayesinde kimse sana kolay kolay zarar veremiyor. Ben ise gece sığınacak yer arıyorum. Avcılar da peşimde, ellerinden gelse benim canıma kıyacaklar. Sen sahip olduğun özelliklerin kıymetini bil, demiş. Kaplumbağa, kartalın sözünü dinlememiş bile.</p>
			<p class="govde-metin">– Ama ben de senin gibi koşmak, gökyüzünde uçmak istiyorum. Böyle tırtıl gibi ağır ağır yürümekten yoruldum, demiş. Bu sefer kertenkele söze karışmış:</p>
			<p class="govde-metin">– Hey, kaplumbağa kardeş! Kartal doğru söylüyor. Bak, ben de senin gibi uçamıyorum ama hâlimden şikâyetçi değilim. Hem uçmak için kanatlarının olması gerekir, demiş. Kaplumbağa yine itiraz etmiş:</p>
			<p class="govde-metin">– Kanadım yok ama güçlü ayaklarım var. Lütfen kartal kardeş, bana uçmayı öğret, demiş. </p>
			<div class="Object-Style-1-copy frame-4">
				<img alt="kaplumba%c4%9fa%206.tif" class="frame-3" src="image/kaplumbag%cc%86a%206_fmt.jpeg"/>
			</div>
			<p class="govde-metin"> </p>
			<p class="govde-metin">Kartal, şaşkınlıktan ne yapacağını şaşırmış: </p>
			<p class="govde-metin">– Kertenkele doğru söylüyor. Uçmak için ayak değil, kanat gerekir. Neden arkadaşını dinlemiyorsun, demiş. Ama kartalı dinleyen kim? Kaplumbağa, düşüncesinde inat etmeye devam etmiş:</p>
			<p class="govde-metin">– Olsun, birkaç denemeden sonra uçmayı öğreneceğimden eminim. Lütfen kartal kardeş, beni uçur, demiş. </p>
			<p class="govde-metin">Kartal, olacakları biliyormuş ama kaplumbağaya laf anlatmanın imkânı yokmuş.</p>
			<div class="Object-Style-1-copy frame-4">
				<img alt="kaplumba%c4%9fa%207.tif" class="frame-3" src="image/kaplumbag%cc%86a%207_fmt.jpeg"/>
			</div>
			<p class="govde-metin"> </p>
			<p class="govde-metin">– Pekâlâ, benden günah gitti. Artık bundan sonrasının sorumluluğu sana ait, demiş. Kaplumbağayı pençelerinin arasına almış ve havalanmış. Biraz yükseldikten sonra kaplumbağayı boşluğa bırakmış. Kaplumbağa hızla aşağı doğru düşerken ardından bağırmış:</p>
			<p class="govde-metin">– Hey kaplumbağa, bacaklarını aç, bacaklarını aç, diye seslenmiş. Kaplumbağa, bacaklarını açmış ama fayda etmemiş. Kaplumbağa hızla yere doğru iniyormuş. Düşerken kendini de kontrol edemiyormuş.</p>
			<div class="Object-Style-1-copy frame-4">
				<img alt="kaplumba%c4%9fa%208.tif" class="frame-3" src="image/kaplumbag%cc%86a%208_fmt.jpeg"/>
			</div>
			<p class="govde-metin"> </p>
			<p class="govde-metin">Kartal, endişeyle kaplumbağanın yere düşüşünü seyrediyormuş. Kaplumbağanın taşlara çakılacağını anlamış. Hızla onun bulunduğu yere doğru inmeye başlamış, tam yere düşecekken kaplumbağayı tekrar yakalamış. Yavaş bir şekilde onu yere bırakmış.</p>
			<p class="govde-metin">Kaplumbağa, bu hızla düşseymiş kayalara çakılıp paramparça olacakmış. Kartal:</p>
			<p class="govde-metin">– Görüyor musun, inadın yüzünden az kalsın canından olacaktın. Herhâlde aklın başına gelmiştir, demiş.</p>
			<p class="govde-metin">Kaplumbağa, olanlara inanamamış. Korkudan sanki küçük dilini yutmuş. Bir süre öyle suskun bir şekilde kalmış. Biraz sonra kendine gelmiş. Kertenkele de olanları seyrediyormuş. Dostuna:</p>
			<p class="govde-metin">– Umarım bir daha anlamsız işlere kalkışmazsın! Kendi becerilerinle ve özelliklerinle yetinmesini öğrenmiş olmalısın, demiş. </p>
			<p class="govde-metin">Kaplumbağa ise:</p>
			<p class="govde-metin">– Ah, sevgili dostum! Az kalsın ölüyordum, </p>
			<p class="govde-metin">keşke sizi dinleseydim. Başkasına özenip de bu korkuyu yaşamasaydım, demiş.</p>
			<p class="govde-metin">Bu sırada kartalların kralı da kaplumbağanın yanına gelmiş:</p>
			<p class="govde-metin">– Kaplumbağa kardeş, sonu belirsiz olan maceralara atılma. Kendi özelliklerinin farkına var, kendini sev. Allah’ın sana verdiği yeteneklerin kıymetini bil, hâline şükret, demiş.</p>
			<div class="Object-Style-1-copy frame-4">
				<img alt="kaplumba%c4%9fa%209.tif" class="frame-3" src="image/kaplumbag%cc%86a%209_fmt.jpeg"/>
			</div>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="13_Altin_Yumurtlayan_Kaz_KAPAK-a.jpg" class="frame-5" src="image/13_Altin_Yumurtlayan_K_fmt.jpeg"/>
			</div>
			<p class="govde-metin"> </p>
		</div>
	</body>
</html>