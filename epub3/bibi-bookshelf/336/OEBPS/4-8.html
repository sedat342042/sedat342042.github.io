<html xmlns="http://www.w3.org/1999/xhtml">
	<head>
		<title>4-8.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-8.html" xml:lang="tr-TR">
			<div class="story">
				<p class="anabaslik" id="toc_marker-9"><span>DOĞRULAMA EĞİLİMİ (II)</span></p>
				<p class="anabaslik-alt"><span>Sevdiklerinize kıyın!</span></p>
				<p class="Normal para-style-override-18"><span class="char-style-override-17">Bir önceki bölümde bütün düşünce hatalarının atası olan </span><span class="char-style-override-18">doğrulama eğilimiyle</span><span class="char-style-override-17"> tanıştık. Buna birkaç örnek verelim. Hepimiz dünya, hayat, ekonomi, yatırım, kariyer vs. ile ilgili kuramlar geliştirmek zorundayız. Bazı şeyleri doğru kabul etmeden yapamayız. Ama bir kuram ne kadar muğlaksa, </span><span class="char-style-override-18">doğrulama eğilimi</span><span class="char-style-override-17"> de o kadar güçlüdür. “İnsanlar iyidir” fikriyle hayatı yaşayan biri, bu kuramına yeterli doğrulama bulacaktır. “İnsanlar kötüdür” fikriyle yaşayan da. Hem filantrop hem de mizantrop </span><span class="char-style-override-18">doğrulamayan kanıtları (karşı kanıtları</span><span class="char-style-override-17">) eleyip çıkaracak ve dünya görüşü için tonlarca doğrulama elde edecektir. </span></p>
				<p class="Normal para-style-override-16"><span class="char-style-override-17">Astrologlar ve ekonomi uzmanları aynı prensip doğrultusunda hareket eder. İfadeleri o kadar muğlaktır ki doğrulamaları mıknatıs gibi çekerler: “Gelecek haftalarda üzüntülü anlar yaşayacaksınız” ya da “orta vadede doların üzerindeki değer kaybı baskısı artacak.” Orta vadede ne demek? Değer kaybı baskısı ne demek? Neye göre değer kaybı; altın mı, yen mi, peso mu, buğday mı, Berlin’in Kreuzberg semtinde bir villa mı, körili sosis fiyatları mı?</span></p>
				<p class="Normal para-style-override-16"><span class="char-style-override-17">Hiçbir meslek grubu </span><span class="char-style-override-18">doğrulama eğiliminden</span><span class="char-style-override-17"> ekonomi gazetecileri kadar muzdarip değildir.  Genellikle ucuz bir fikir ileri sürer ardından da iki-üç “kanıt” eklerler; sonra buyurun size gazete yazısı. Örneğin, “Google’ın bu kadar başarılı olmasının sebebi şirketin yaratıcılık kültürünü yaşatması”. Gazeteci gidip aynı şekilde yaratıcılığı yaşatan ve başarılı olan (</span><span class="char-style-override-18">doğrulayan kanıt</span><span class="char-style-override-17">) iki-üç şirket bulur. Ama doğrulamayan kanıtları, yani yaratıcılık kültürüne önem veren ama başarılı olmayan </span><span class="char-style-override-17">–</span><span class="char-style-override-17">ya da başarılı olan ama yaratıcılık kültürünü yaşatmayan</span><span class="char-style-override-17">–</span><span class="char-style-override-17"> şirketleri bulmakla uğraşmaz. Her iki türden bolca olsa da gazeteci bunları kasten gözardı eder. Çünkü bu şirketlerden birinden bahsettiği takdirde yazısı iki paralık olurdu. Ben ise o yazıyı çerçeveletip duvara asardım, işe yaramaz yarı yamalak araştırmalar denizinde bir inci olurdu. </span></p>
				<p class="Normal para-style-override-16"><span class="char-style-override-17">Aynı prensiple başarı ve kişisel gelişim kitapları yazılıyor. “Meditasyon mutluluğun anahtarıdır” gibi en bayağı tezler yutturuluyor. Bu tez için bilge yazarın yığınla doğrulayıcı örneği oluyor elbette. </span><span class="char-style-override-18">Doğrulamayan kanıtları</span><span class="char-style-override-17"> aramak ise beyhude: Meditasyonsuz mutlu olan insanlar ve meditasyona rağmen mutsuz olanlar. Ne kadar çok okurun bu tür kitaplara aldandığını görmek yürekler acısı bir durum.</span></p>
				<p class="Normal para-style-override-16"><span class="char-style-override-17">İşin lanetli tarafı </span><span class="char-style-override-18">doğrulama eğiliminin</span><span class="char-style-override-17"> bilinçsiz kalmasından doğuyor. İnandığımız şeylerin delik deşik edilmesini elbette sevmeyiz ama bunların önüne kalkanlar kurmayız. Daha çok, sanki bize susturucuyla ateş edilir de kurşunlar gelir ama biz onları duymayız.  </span></p>
				<p class="Normal para-style-override-16"><span class="char-style-override-17">İnternet aynı düşünenlerle bir araya gelmemizi kolaylaştırıyor. Kendi fikirlerimizi destekleyen blogları okuyoruz. Haberlerin kişiselleştirilmesi karşı fikirlerin ekranımızda hiç görünmemesini sağlıyor. Aynı düşünenlerin bulunduğu sanal topluluklarda giderek daha çok hareket ediyoruz, ki bu topluluklar </span><span class="char-style-override-18">doğruluma eğilimini</span><span class="char-style-override-17"> daha da güçlendiriyor. </span></p>
				<p class="Normal para-style-override-16"><span class="char-style-override-17">Kendimizi nasıl koruyabiliriz? Arthur Quiller-Couch’un bir cümlesi yararlı olur: “Sevdiklerinize kıyın.” Edebiyat eleştirmeni Quiller-Couch, güzel ama gereksiz cümleleri silmekte genellikle çok zorluk çeken yazarlara söylemişti bu sözü. Quiller-Couch’un çağrısı sadece tereddütlü genç yazarlara değil hepimize hitap ediyor. Sonuç: </span><span class="char-style-override-18">Doğrulama eğilimine </span><span class="char-style-override-17">karşı savaşın. Dogmalarınızı -dünya görüşünüz, yatırımlarınız, evliliğiniz, sağlık sigortanız, diyetiniz ya da kariyer stratejiniz fark etmez- kâğıda dökün ve </span><span class="char-style-override-18">doğrulamayan kanıtları</span><span class="char-style-override-17"> aramaya girişin. İnsanın en sevdiği kuramlarını öldürmesi zor iştir, ama açık fikirli biri bundan kaçamaz.</span></p>
				<p class="No-Paragraph-Style-2 para-style-override-20" xml:lang="en-GB"/>
				<p class="No-Paragraph-Style-2 para-style-override-20" xml:lang="en-GB"/>
				<p class="No-Paragraph-Style-2 para-style-override-20" xml:lang="en-GB"/>
			</div>
		</div>
	</body>
</html>