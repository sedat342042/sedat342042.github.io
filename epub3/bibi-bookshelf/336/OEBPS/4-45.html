<html xmlns="http://www.w3.org/1999/xhtml">
	<head>
		<title>4-45.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-45.html" xml:lang="tr-TR">
			<div class="story">
				<p class="anabaslik" id="toc_marker-46"><span>İHMAL YANILGISI</span></p>
				<p class="anabaslik-alt"><span>Ya çözüm sizsinizdir ya da sorunun ta kendisi!</span></p>
				<p class="Normal para-style-override-18"><span class="char-style-override-17">İki dağcı. Biri buzul yarığına düşüyor. Yardım çağırarak onu kurtarabilirsiniz, ama yapmıyorsunuz, dolayısıyla ölüyor. İkinci dağcıyı ise fiilen buzul yarığına itiyorsunuz. O da kısa süre sonra ölüyor. Hangi eylem daha ağırdır? Mantık çerçevesinde bakıldığında iki eylem de aynı derecede fena. Yardım etmeme de fiilen adam öldürme de ölüme sebep oluyor. Ama yine de içimizden bir his, yardım etmemenin daha az ağır olduğunu söylüyor. Bu hisse </span><span class="char-style-override-18">ihmal yanılgısı</span><span class="char-style-override-17"> adı verilir. </span><span class="char-style-override-18">İhmal yanılgısı</span><span class="char-style-override-17">, hem bir ihmal hem de bir hareket zarara sebebiyet verebildiğinde çıkar hep ortaya. Bu durumda genellikle ihmal tercih edilir, çünkü böylece oluşan zarar sübjektif olarak daha zararsız görünür. </span></p>
				<p class="Normal para-style-override-16"><span class="char-style-override-17">Varsayalım, ülkenizde ilaçların yasal düzenlemesinden sorumlu makamın başındasınız. Ölümcül hastalar için bir ilaca izin verilip verilmemesine karar vermek durumundasınız. Bu ilacın ağır yan etkileri var. İlaç hastaların % 20’sini doğrudan öldürüyor, ama % 80’inin de kısa süre içinde hayatını kurtarıyor. Kararınız ne yönde olur?</span></p>
				<p class="Normal para-style-override-16"><span class="char-style-override-17">Çoğunluk gibi düşünüyorsanız ilacı yasaklarsınız. Her beş kişiden birinin canını anında alan bir ilacı, hastaların % 80’inin kurtulabilecekken artık kurtulamayacak olduğu gerçeğinden daha kötü olarak algılarsınız. Saçma bir karar, ama </span><span class="char-style-override-18">ihmal yanılgısına</span><span class="char-style-override-17"> uygun. Diyelim ki, </span><span class="char-style-override-18">ihmal yanılgısının</span><span class="char-style-override-17"> bilicindesiniz, mantık ve ahlak adına bu ilaca izin vermeye karar verdiniz. Öngörüldüğü gibi, ilk hasta bu ilaçtan ölünce ne olacak? Basın ayağa kalkacak ve siz işinizden olacaksınız. Memur ya da siyasetçiyseniz halkın </span><span class="char-style-override-18">ihmal yanılgısını</span><span class="char-style-override-17"> ciddiye almakta ve kendiniz için de yaşatmakta fayda var.</span><span class="char-style-override-17"> </span></p>
				<p class="Normal para-style-override-16"><span class="char-style-override-17">Bu “ahlaki çarpıklığın” akıllarımızda ne kadar sağlam kökleştiğini yargı gösteriyor. Aktif ötenazi ölmekte olan hastanın kesin arzusuna uygun olsa da, Almanya ve İsviçre’de suç sayılıyor, öte yandan hayati yarar sağlayacak girişimlerden ve tedavilerden bilinçli olarak vazgeçmek suç sayılmıyor. </span></p>
				<p class="Normal para-style-override-16"><span class="char-style-override-18">İhmal yanılgısı</span><span class="char-style-override-17">, aşıların hastalık riskini azalttığı kanıtlansa da bazı anne-babaların çocuklarına neden aşı yaptırmadıklarını da açıklar. Tarafsız bakıldığında, bu anne-babaların fiilen çocuklarına zarar vermekle suçlanmaları gerekirdi. Ama yine aynı şeyle karşılaşıyoruz: Bilinçli olarak ihmal etmeyi, fiili kötü bir hareketten daha az fena algılıyoruz. </span></p>
				<p class="Normal para-style-override-16"><span class="char-style-override-18">İhmal yanılgısı</span><span class="char-style-override-17">, neden birine doğrudan zarar vermektense onun zarar görmesini engellememeyi tercih ettiğimizi açıklar. Her iki durum şirketin batmasına sebep olsa bile, yatırımcılar ve ekonomi yazarları, hiç ürün geliştirmemektense yanlış ürünleri geliştirmeyi daha az fena algılar. Yıllar önce bize miras kalan bir yığın berbat hisse senedinin elimizde kalmasını, yanlış hisse senetlerini satın almaktan daha az fena buluruz. Bir termik santrale hiç atık gaz yıkama tesisi kurmamak, yüksek maliyet sebebiyle atık gaz yıkama tesisini devre dışı bırakmaktan daha az fenadır. Evimizi izole etmemek, izole etsek tasarruf edeceğimiz kalorifer yakıtını keyfimiz istediği için kullanmaktan daha az fenadır. Gelirimizi beyan etmemek, vergi belgelerinde hile yapmaktan daha az fenadır –oysa sonuç aynıdır. </span></p>
				<p class="Normal para-style-override-16"><span class="char-style-override-17">Bir önceki bölümde </span><span class="char-style-override-18">aşırı hareketi</span><span class="char-style-override-17"> tanıdık. </span><span class="char-style-override-18">Aşırı hareket, ihmal yanılgısının</span><span class="char-style-override-17"> aksi midir? Tam olarak değil. </span><span class="char-style-override-18">Aşırı hareket</span><span class="char-style-override-17">, bir durum açık, net, şeffaf olmadığında, çelişkili olduğunda devreye girer. O zaman, ortada hiçbir mantıklı sebep olmasa da girişkenliğe meylederiz. </span><span class="char-style-override-18">İhmal yanılgısında</span><span class="char-style-override-17"> durum genellikle açık seçiktir: Gelecekte yaşanacak bir zarar şimdi harekete geçerek önlenebilir, ancak zararın önlenmesi, bizi mantığımızın gerektirdiği gibi harekete geçirmeye yeten bir sebep değildir. </span></p>
				<p class="Normal para-style-override-16"><span class="char-style-override-18">İhmal yanılgısını</span><span class="char-style-override-17"> fark etmek zordur –bir eylemin ihmali eylemin kendisinden daha zor seçilir. 68’ler hareketi, hakkını vermek lazım</span><span class="char-style-override-18">, ihmal yanılgısının</span><span class="char-style-override-17"> özünü anlamış ve kısa ama anlamlı bir sloganla karşı durmaya çalışmıştır: “Çözümün bir parçası değilsen, sorunun bir parçasısın demektir.”</span></p>
			</div>
		</div>
	</body>
</html>