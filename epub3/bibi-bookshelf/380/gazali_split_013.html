<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_14"><span class="idebold">KONULARI İTİBARİYLE MEŞHUR ESERLERİ</span></h2>
				<p class="normal">Fıkh’da:<span class="idebold"> </span>Vesît, Besît, Vecîz, Beyan, Tâ’lîk, Hulâsa, İhtisar, Ğâye, Mecmua</p>
				<p class="normal">Fıkh usulünde: Tahsîn, Şifa, Müntehil, Menhûl, Mustasfâ, Mezhep, Mufassal</p>
				<p class="normal">Mantıkda: Mîyar, Mihak, Mîzân (Bu kitabın aslı Avrupa’da mevcuttur.)</p>
				<p class="normal">Felsefede: Mekâsıd (Avrupa’da nüshası var)</p>
				<p class="normal">Kelâmda: Tehâfüt, El Münkiz, İlcâm, İktisad, Müstazhirî Fezâih, Hakikatur Rûh, Kevlülcemil, Tefrika, Risâle, Mevâhim-i Bâtınîye</p>
				<p class="normal">Tasavvuf ve Ahlâkta: İhyâ, Kimya, Maksad, Ahlâk, Cevahirül Kuran, Cevahirül Kûds, Mişkât, Minhâc, Mirac, Nasihat, Eyyühel-Veled, Bidâye, Mişkât Fi–Letâif.</p>
				<p class="normal">Yukarıdaki eserler hakkında Gazâlî hazretlerinin eseri olarak bildirilen meşhur eserleri arasındaki bazılarının, onun değil başkalarına ait olduğunu bazı büyük kimseler ileri sürmüşlerdir. Bu tür kitaplar dört tanedir.</p>
				<ol class="word-imported-list"><p class="normal">Menhûl</p>
					<p class="normal">Maznûnu’n-Bihî Alâ Ğayri-Ehlihî</p>
					<p class="normal">Kitabü’n-Nefhi Ve’t-Tesviye</p>
					<p class="normal">Sırru’l-Âlemin</p>
				</ol><p class="normal">Bu dört kitaptan her biri hakkında genişçe malûmat vereceğiz.</p>
				<p class="ba-l-k">MENHÛL: </p>
				<p class="normal">Bu kitap Fıkh usulü hakkında yazılmıştır. Keşfüzzünûn’da bu eser, Ebu Hanifeyi red konusunda yazılmıştır diye kaydedilmiştir ve Kalâid el–İhvân kitabının yazarının şu sözünü nakletmiştir: </p>
				<p class="normal">“Bu kitap Gazâlî’nin değil Mahmut Mûtezilî’nindir. Şemsül Eimme Kerverî bu kitabı red eden bir eser yazmamıştır.”</p>
				<p class="normal">Bu kitapta İmam-ı Azam’a çok sert hücumlar yapılmıştır ve İmam-ı Azamın içtihatlarının % 90ı yanlıştır” diye iddiada bulunulmuştur. Halbuki Gazâlî hazretleri İhyâ isimli kitabında İmam-ı Azamı son derece medh etmiş buna ilâve olarak din İmamları hakkında sert konuşmak Gazâlî’nin şanından çok uzaktır. O bakımdan bu Gazâlî’nin eseri olamaz diye düşünülmüştür.</p>
				<p class="normal">Fakat hakikat şudur ki; sırf bu delillere dayanarak böyle bir iddiada bulunulamaz. Birincisi: Tarih ve Tezkere kitaplarında bu eserin, Gazâlî’nin olduğu belirtilmiştir. İkincisi: Gazâlî’nin ilk zamanlarını dikkatle okuyanlar anlamışlardır ki Gazâlî hazretleri önceleri, ne kadar mücadeleci, çekişmeci bir ruha sahipti. Muhaddis Abdülğâfir Fârisî, Gazâlî’yi her iki devresinde de görmüştü. O şöyle anlatmaktadır: “Gazâlî hazretleri önceleri son derece mevki düşkünü, kendini beğenmiş, gururlu biri idi. Fakat sonradan tamamen değişti. Bambaşka bir insan oldu.”<a href="gazali_split_048.html#footnote-270-20" id="footnote-270-20-backlink" name="footnote-270-20-backlink">[20]</a> Menhûl bu ilk devrenin tesiri ile yazılmış bir eser olacak. Biz bu kitabı gördük. İbâre ve ifâde tarzı açıkça göstermektedir ki Gazâlînin gençlik devrinin heyecanı ile yazılmış bir kitaptır.</p>
				<p class="ba-l-k">MAZNUNU’N-BİHÎ ÂLÂ ĞAYRİ-EHLİHİ:</p>
				<p class="normal">Bu kitapla ilgili olarak Muhaddis İbn-i Salâh ve Âllâme İbn-i Sübkî’nin iddiası şudur: “Bu kitap, Gazâlî’nin eseri olamaz. Delilleri ise; </p>
				<p class="normal">a) Kâinatın kadîm olup yaratılmadığını </p>
				<p class="normal">b) Allah’ın her şey ile ayrı, ayrı değil toptan bilgiye sahip olduğunu </p>
				<p class="normal">c) Allah’a ait sıfatları kabul etmediğine dair fikirler görülmektedir. Ve bu inançların her biri küfrü gerektirir.” Bu meseleyi bertaraf etmek için bizim red ve ispat gibi iki tarafın ifadelerini ölçmemiz gerekir. Ne kadar Tezkire (Biyografi) kitapları varsa hepsi bu kitabı Gazâlî’nin eserleri arasında saymıştır. Bundan daha önemlisi kendi eseri olduğunda şüphe olmayan Cevahirül Kuran’da bu kitabı Gazâlî bizzat zikretmiştir.</p>
				<p class="normal">Reddedenlerce sadece şu ihtimal ileri sürülmektedir; Bazı meseleler o şekilde kaleme alınmıştır ki, İbn-i Salâh ve İbn-i Sübkî gibi âlimlerce küfür kabul edilmiştir. Eğer red için bu kadar tahmin ve ihtimal kâfi gelirse o halde İhyâ el-Ulûm’da şu konuyu ele alalım: “Mevcut Dünya’dan daha iyisini yaratmak imkânsızdır.” Bu bir çok Hadis âlimlerine göre açıkça küfürdür. Bundan dolayı bir kısım kimseler Gazâlî’yi dinden çıkmış olarak kabul etmişlerdir. Fakat İhyâ-el-Ulûm’da bu mesele gayet açık bir şekilde zikredilmiş bu sebepten Âllâme Şârâni sadece bu mesele üzerinde duran<a href="gazali_split_048.html#footnote-270-21" id="footnote-270-21-backlink" name="footnote-270-21-backlink">[21]</a> El-Ecvibe isimli kitabını yazmıştır.</p>
				<p class="normal">Bundan başka onların küfür değildir diye karar verdikleri meselelerin küfrü gerektirdiği yönüne hiç kimse inanmamaktadır. Halkın inandıkları ise küfrü gerektirmemektedir. Meselâ Allah’ın sıfatlarını inkâr edenler Allah; işitici, görücü, bilici değildir dememektedirlar bilakis Allah’ın Bizatihî var oluşu bilme, görme, işitme keyfiyetine kâfidir. Bu sıfatlar insan ve hayvanlarda (ayrı) olduğu gibi Allah’ın asıl varlığından ayrı değildir. Bu şekilde ki sıfatlarını inkâr etmeye kim küfür diyebilir. Âlemin Kadim oluşu ve cüzi (bütünün parçaları hakkındaki) bilgileri reddetmek meseleleri de bunun gibidir.</p>
				<p class="normal">Hayret edilecek nokta şu ki, bu meseleler Maznûnu’n-Bihî Âlâ-Ğayri-Ehlihî isimli kitapta katiyen zikredilmiş değil. Âllâme İbn-i Salâh ve İbn-i Sübkî bu kelimeleri ve bu sözleri nereden almışlar bilinmemektedir. Bu kitap basılmış ve her tarafa yayılmıştır. Herkes bizzat bakarak karar verebilir.</p>
				<p class="ba-l-k">KİTABÜ’N-NEFHi VE’T-TESVİYE: </p>
				<p class="normal">İhyâ el-Ulûm şerhinde, Âllâme Murtaza Hüseynî bu kitabın düzmece olduğuna karar vermiştir. Ama bu iddiasına hiçbir şekilde her hangi bir delil ileri sürmemiş, ne de bu fikri teyid eden her hangi bir kimsenin sözünü nakletmiştir.</p>
				<p class="ba-l-k">SIRRU’L-ÂLEMÎN: </p>
				<p class="normal">Bizce bu kitap şüphesiz düzmecedir. Bunun yazılış şekli ve ifade tarzı, Gazâlî hazretlerinin yazı ve ifade üslûbundan tamamen ayrıdır. Düzmece yapanlar öyle bir hileye başvurmuşlar ki, yer-yer İmam-el-Haremeyn’in ders verdiğinden ve hocalık yaptığından bahsetmişler ve kendi bilgilerince bu kitabı asıl kitaplardan saydırmak için iyi bir tedbir diye düşünmüşlerdir. Fakat sadece bu hareket kitabın düzmece olduğuna yeter bir delildir. Halbuki Gazâlî’nin adeti! Hocalarını ve Şeyh’lerini asla zikretmemektir. Eserlerinde Şeyh’inin veya hocalarının isimlerinin mutlaka geçmesi gereken yerlerde bile o, buna hiç yanaşmamış, teğet geçmiştir. Açıkça söylemesi bir tarafa üstü örtülü olarak bile temas etmemiştir. El Münkızü Mine’d-Dalâl’da çok mecbur kaldığı bir yerde: “Şeyhlerimizden nasıl ve ne şekilde ilim öğrendiysem ona uygun olarak tefekkür ve mücahede ile meşgul oldum” demek suretiyle yetinmiştir.</p>
				</body>
</html>