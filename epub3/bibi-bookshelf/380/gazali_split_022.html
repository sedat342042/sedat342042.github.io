<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_21">HASTALIKLAR<br class="chapter"/>
				SEBEPLERİ VE TEDAVİ YOLLARI</h2>
				<p class="baslik">ĞÎBET/GIYBET</p>
				<p class="normal">Duyduğu zaman memnun olmayacağı veya beğenmeyeceği şekilde birinin hakkında arkasından konuşulmasına gıybet denir. Bu hastalık Müslümanlar arasında yaygın olduğu kadar Dünya’nın hiçbir milletinde ve hiçbir din toplumunda yaygın değildir ve benzeri de gösterilemez. Mümkün olsa da devlet gücü ile bu manasız dedikodulardan, Müslümanlar men edilse ve ğîbet zorla ortadan kaldırılsa, bir anda toplantıları sönükleşecek, oturumları neşesini kaybedecektir. Çünkü onların sohbetlerinin hararetinin en büyük kaynağı bu ğîbet’tir. Hayrete şayan olan, her Müslüman’ın bunun çok kötü bir şey olduğunu bilmesidir. Fakat bundan öyle bir zevk alır ve tat bulur ki bir türlü terk edemez. Bunun da tedavisi için her şeyden önce hastalığın sebeplerine eğilmek, onları bulmak lazımdır. Gazâlî gayet sağlam bir teşhis ve tespitlerden sonra, onun sebeplerini izah ederek şöyle yazar: </p>
				<p class="normal">“Ğîbet’in sebepleri çoktur. Onlardan sekiz tanesi umumiyetle herkeste mevcuttur. Üç tanesi ise, din hizmetleri sınıfı ile özel kişiler arasında ortaklaşa bulunur.”</p>
				<p class="normal">1- İnsan bir şeye kızdığı zaman öfkesini yenemezse ister istemez kızdığı şahsın kötü taraflarını sayıp dökmeye başlar. Bundan içi rahatlar ve intikamını aldığını zanneder. Eğer her hangi bir şekilde öfkesini yenip içinde tutabilse dahi daima o şahsa bir fenalık yapmak, onun aleyhinde bulunmak için ruhen hazır vaziyette bulunur.</p>
				<p class="normal">2- Bir toplantıda her hangi biri, çekiştirilip hakkında ğîbet yapılıyor olsa, sonradan bu toplantıya katılan kişi de ister istemez konuşmaların hararetine kapılır ve bu ğîbete ortak olur. Çünkü eğer o şahıs o ğîbet yapanları durdursa, onlara mani olsa veya kendisi sessiz sedasız otursa da ğîbete karışmasa onun varlığı oradaki şahıslara tatsızlık verecek, keyiflerini kaçıracaktır.</p>
				<p class="normal">3- İnsan filân şahıs benim hakkımda yanlış düşünüyor, kötü niyetler besliyor, fırsat bulduğu zaman onları aleniyete dökecek, açıkça harekete geçecek diye bir şüpheye kapılsa, kendi durumunu kurtarmak için ondan evvel kendisi, ileride o şahsın sözleri tesirsiz kalsın, kimse ona inanmasın diye kendisi o kişinin kusurlarını sayıp dökmeye başlar. Bunu da; ben o şahsın hakiki kusurlarını, kötülüklerini söyledim de bu yüzden intikam alsın diye benim hakkımda yalan sözler söylüyor, iftiralar atıyor diyebilmesi için yapar.</p>
				<p class="normal">4- Bir insana, iftira yahut bir suç isnâd edilse o da kendini müdafaa için onu yapmadığını ispat etmeye çalışırken gerçekten o suçu işleyenin kim olduğunu söylese (bu da gîbet’tir). Çünkü sadece kendisinin o hareketi ve suçu yapmadığını ispat etmekle yetinmeli idi.</p>
				<p class="normal">5- Başkalarını küçültmek, basit göstermek için dolaylı yoldan kendinin büyüklüğünü kabul ettirmek isteyenler de olur. Meselâ bir şair diğer bir şair için, onun şiirleri son derece zevksiz yahut ta onda şairlik diye bir şey yok, onda şiir kabiliyeti diye bir şey göremiyorum dese onun dilinin altındaki ifade benim şiirim son derece ahenkli, zevkli ve en güzel uslûpla yazılmıştır demek istediğini gösterir.</p>
				<p class="normal">6- Bir kimse kendi rakibinin şeref ve üstünlüğünü hazmedemese, bu şöhret ve şerefi de yok etmek elinden gelemese, o zaman derhal ve mecburen o kimsenin kusurlarını, eksikliklerini sayıp dökmeye başlar. Bilir ki bu şekilde ki sözler o şahsın, halkın içindeki itibarını yok edecektir.</p>
				<p class="normal">7- Şaka veya gönül eğlemek için bazı kereler insan, diğerlerinin hal ve hareketlerini alaycı olarak oradakileri güldürmek için söyleyiverirler. O kişiye ait bir takım kusurları sıralayıverirler. Maksat, oradaki kimseler bu anlatmalardan hoşlansınlar ve sohbet tatlı geçsin diye yapılır.</p>
				<p class="normal">8- Bazen de biri ile eğlenmek, alay etmek ve dalga geçmek için bu tür sözler söylenir.</p>
				<p class="normal">Gîbet’e sebep olan bu tür duygu ve davranışlar, her çeşit insanda bulunur. Vakarlı, haysiyetli sınıftan insanların müptelâ olduğu ğîbetin cinsi üçtür. Onlar da:</p>
				<p class="normal">1- Dindar bir kimse birinin çirkin bir hareket yaptığını görünce yahut başkalarından duyunca, bu harekete hayret edip o şahsın adını vererek: “Ahmet’in dindar ve şahsiyet sahibi bir insan olmasına rağmen, eğlence toplantısına katılmış olarak onu görmem veyahut ta duymam beni son derece hayrete düşürdü” dese, bu söz dahi ğîbet’dir.</p>
				<p class="normal">2- Öyle zaman olur ki, bazen insan acınır ve merhamet ederde şöyle konuşur: “Yazıklar olsun Ahmet içki içmeye başlamış, halbuki bu hareket onun şanına ve vakarına yakışmaz.” Bu da ğîbettir.</p>
				<p class="normal">3- Bazen de iyilik yollarını gösterme, insanlara doğruyu tavsiye etme duygusu coşarda, insan, o günahı işleyenin adını yanındakilere söylerse yine ğîbet yapmış sayılır.</p>
				<p class="normal">Bu üç durumda ğîbet yapan kimse gîbet yapmadığı zehabına kapılır ve dinî bir emri yerine getirdiğini zanneder, kendini aldatmış olur. Halbuki o dinî emri ve üzerine düşen görevi yerine getirirken isim vermek şahsın adını söylemek mecburiyeti yoktur.</p>
				</body>
</html>