<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_10"><span class="idebold">VEFATI</span></h2>
				<p class="normal">Gazâlî, hicrî 505 senesinin Cemâzîyessânî ayının on dördünde Taberan denilen yerde vefat etmiş ve oraya gömülmüştür. İbn-i Cevzî onun ölümünü kardeşi Ahmed Gazâlî’nin rivayetine dayanarak şöyle yazmaktadır:</p>
				<p class="normal">“Pazartesi günü Gazâlî sabah vakti uykudan uyanıp yatağından kalktı. Abdest alıp namazını kıldı. Sonra kefen istedi ve getirilen kefen bezini gözlerine sürerek: ‘Efendimin emri başım-gözüm üstüne’ dedi ve ayaklarını uzattı, baktılar ki nefes bitmiş.”</p>
				<p class="normal">Büyük insan Gazâlî’nin vefatı, bütün İslâm dünyasına çok acı tesir yaptı. Birçok âlimler mersiyeler yazdılar. İslâm’ın Hücceti Gazâlî vefat edince her bölgenin ileri gelen büyükleri, şerefli kimseleri ona ağladı. O sözlerden iki örnek:</p>
				<p class="normal"><span class="ideitalik">“Bu facia tüylerimi diken diken ediyor, gözler onun için uykusuz. Ve gözyaşları onun için akıyor.”</span></p>
				<p class="normal"><span class="ideitalik">“Karşılaştığım en büyük kayıp, en üstün değerdir. O, insanlar arasında artık yeri doldurulamayacak ve benzeri olmayan bir kişi idi.”</span></p>
				</body>
</html>