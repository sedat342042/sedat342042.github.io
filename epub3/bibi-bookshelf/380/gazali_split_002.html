<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="baslik1" id="calibre_toc_1"><span class="idebold">MÜTERCİMİN ÖNSÖZÜ</span></h1>
				<p class="normal">Muhterem Okuyucularım! </p>
				<p class="normal">Bu eseri terceme etmeye bizi sevk eden birkaç sebepten en başta geleni; her okuyucunun bildiği gibi bugünlerde Gazâliyi tanıma arzusunun milletimizde hızla uyanmış olmasıdır. Gazâliye ait birçok eserler terceme edilmiş ve edilmektedir. Fakat buna rağmen bu sahada büyük bir boşluk vardı. Gazâli’nin eserleri teker teker terceme ediliyor ama onun hayatını anlatan ve fikirlerini, görüşlerini, ilmi yüceliğini, bir değer ve abide olarak doğrudan kendisini bize anlatan hiç bir eser yoktu. Bu saha boştu.</p>
				<p class="normal">Gazâliyi, bütün cephesiyle her hangi bir kimse bize canlandıramaz, anlatamazdı. Halbuki Şiblî gibi büyük bir değer, son asrın çok cepheli âlimi, ilim âleminin hizmetine böyle bir eseri çoktan sunmuştu. Bizim gücümüz de ancak bu eseri bir dereceye kadar terceme etmeye yetiyordu. Cesaretten değil de bir nebze de olsa hizmet olur diye teşviklerin bizi sevk etmesiyle zahirde bu işi başardık.</p>
				<p class="normal">Eser okunduktan sonra anlaşılacağı gibi; böyle bir eserin Şiblî gibi hayretengiz bir âlim tarafından yazılması ve imam Muhammed Hâmid Gâzali gibi fikir kâinatında kanatlı kuş gibi uçan, madde ve mana sırlarına aşina olma derecesine ulaştırılmış, bu sebeple de kendisine Hüccetül İslâm unvânı verilmiş bir dâhiyi anlatması; esere çok büyük değer kazandırmış ve tercemesi güç yapılabilir bir ağırlık vermiştir.</p>
				<p class="normal">Eser ilk okuyuşta -hele de bu okuyuş süratli ve az dikkatli olursa- anlatımı zor zannedilebilir. Ama ilmî durumu göz önünde tutulursa bunun sebebi kendiliğinden meydana çıkmış olur. Bu eser okunduktan sonra Gâzali hazretlerini iyice tanımamağa imkân yoktur. Çünkü Şiblî: Meşhur dehâsı ve üstün ilmî değeri ile Gazâliyi o kadar ayrıntılı incelemiş ve güzel bir uslûp ile okuyucularına nakletmiştir ki, insan bu eseri okurken çok derin ilmî mevzuları bile bir konuşma edası içinde kavramakta ve anlamaktadır. Ön sözün son sözünü, onun derecesinde yüce kimselerin zuhûrunu Allahü Tealâdan niyaz etmekle bitirir, Okuyucularımın iyi temennilerini umarım.</p>
				<p class="normal">Not: Bu eserin Tercemesinin ikmali Mübarek bir tesadüfle Mevlût kandiline rastlamıştır.</p>
				<p class="sag">Yusuf Karaca</p>
				<p class="sag">İstanbul, 1972</p>
				</body>
</html>