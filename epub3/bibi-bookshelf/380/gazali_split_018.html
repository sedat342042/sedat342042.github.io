<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_18">DEĞİŞİK İLMÎ KONULARLADAKİ HİZMETLERİ</h2>
				<p class="normal">Gazâlî, görüldüğü gibi birçok ilmî konularda kitaplar yazmıştır. Fakat onun bilhassa üzerinde durduğu ve hizmet ettiği ilmî konular: Fıkh, Usûl-i Fıkh, Kelâm ve Ahlâktır. Fıkh konusunda onun Vesît, Vecîz, Besît isimli üç kitabı vardır. Bunlar, Şâfîî Fıkh’ının üç temel eseridir. Vecîz isimli kitabında aynı şekilde Fıkh’ın zor ve dolambaçlı meselelerini sadeleştirerek kaleme almış ve onları kısaltarak, sıraya koyarak yazmıştır. Buna benzer her hangi eski bir eser görülemez.</p>
				<p class="normal">Usûl-i Fıkh’da Gazâlî’nin kendisi bir çok yeni meseleler ortaya koymuştur. İncelemesini yaptığımız Menhûl isimli kitabı bu iddiamızın açık delilidir. </p>
				<p class="normal">Bütün bunları düşünerek her ne kadar Gazâlî’nin, yazıldıkları konularda bize en kıymetli emanetleri olan bu yeni buluşlarını ve icatlarını genişçe yazmamız boynumuzun borcu olmasına rağmen, okuyucularımız Şafii Fıkh’ı ve Usul-ı Fıkh’dan zevk almadıkları için biz ancak, ilm-i Kelâm ve Ahlâk konularında yazdığı eserlerle iktifa edeceğiz. Memleketin arzu ve durumunun icabı olarak felsefeyle karışık ilmî meseleleri, halka takdim etmemizi gerektiriyor.</p>
				</body>
</html>