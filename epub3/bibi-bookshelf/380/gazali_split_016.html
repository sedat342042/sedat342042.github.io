<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_17"><span class="idebold">GAZÂLÎ’NİN ŞİİRLERİ</span></h2>
				<p class="normal">Gazâlî’nin devrinde Selçuklu’ların önderliğinde Farsça şiir yazma sanatı en yüksek zirvesine ulaşmıştı. Ve şiire düşkünlük, halkın kan ve damarına sirayet etmişti. Her ne kadar Gazâlî şair değil idi ise de devrin vazgeçilmez sevgisi olduğu ondan ve ruhunda şiire derin ilgi duymasından dolayı, Gazâlî susamazdı. O devirde şiirin iki çeşidi olan Kaside ve Rûbâi son derece terakki etmişti. Fakat Kaside şiiri, başkalarını övmek, yaltaklık, yağcılık yapmak gibi yönlere inhisar ettirilmişti. Ama Rûbâi şekli onun huyuna ve zevkine tam uygunluk gösteriyordu. Sultan Ebu Saîd ve Ömer Hayyam Rûbâi’yi, hakikatleri ve derin duyguları ve sezgi ilmini açıklayabilme vasıtası yapmışlardı. Ömer Hayâm, Gazâlî’nin bağlı bulunduğu dergâha mensuptu. Bu gibi sebeplerden dolayı Gazâlî, binde bir şiir yazarsa mutlaka Rubâi şekliyle yazardı. Bu bakımdan Mecmeül Füsahâ ve Ravzâtül Cennât<a href="gazali_split_048.html#footnote-270-25" id="footnote-270-25-backlink" name="footnote-270-25-backlink">[25]</a> isimli kitaplardan onun birkaç Rubaî’sini naklediyoruz.</p>
				<p class="siir"><span class="ideitalik">Hiç kimse kader perdesinin arkasını göremedi.<br class="chapter"/>Ve kader sırrını hiç kimse anlayamadı.<br class="chapter"/>Herkes mantık ve kıyas yoluyla bir şeyler söylediler,<br class="chapter"/>Ama yine de hiçbir şey anlaşılamadı.<br class="chapter"/>Çünkü bu öyle kolay anlaşılır bir mesele değil.</span></p>
				<p class="normal">Bu rubaîde Gazâlî Sokrat’ın (Hiçbir şey bilmediği mi bildim) sözünü açıklamak istemiş ama ifade tarzı ancak Gazâlî gibilerin dilinden dökülebilir.</p>
				<p class="normal">Farâbî der ki:</p>
				<p class="siir"><span class="ideitalik">Kâinatın sırrı olgunlaşmamış ve çözülmemiş olarak kaldı.<br class="chapter"/>Ve o çok şerefli cevher delinemedi (özüne vakıf olunamadı) <br class="chapter"/>Herkes mantık ve kıyas yoluyla bir şeyler söyledi. <br class="chapter"/>Lâkin asıl derin mana ve hakikat, söylenmemiş olarak kaldı.</span></p>
				<p class="normal">İbn-i Sinâ ise bu mânayı şu sözlerle ifade etmiştir:</p>
				<p class="siir"><span class="ideitalik">Her ne kadar akıl ve fikir bu sahada çok at koşturmuş olsa da <br class="chapter"/>Kılı kırk yarmasına rağmen bir kıl payı kadar bile bilgi edinemedi.<br class="chapter"/>Onun kafa ve gönlünde binlerce güneş parladı, <br class="chapter"/>Fakat kemale (Hakikate) giden yolu bir türlü bulamadı.</span></p>
				<p class="normal">Gazâlî’nin Rûbâileri Farâbi’ninkilerden daha basit olmasına rağmen İbn-i Sinâ’nın rûbâilerinden daha çok berrak ve ince manâlıdır.</p>
				<p class="normal">Gazâlî’nin bir başka rûbâisi daha vardır ki, bu rûbâide; dış görünüşe (zahire) bağlı kalıp da bâtını bilmeyenlerin hakikatleri kavrayamayacakları anlatılmaktadır. Demektedir ki;</p>
				<p class="siir"><span class="ideitalik">Elbisemle şarap küpünün yanında namaz kıldım<br class="chapter"/>Meyhane suyundan da Teyemmüm ettim.<br class="chapter"/>Mabetlerde kaybettiğimiz sevgilileri<br class="chapter"/>Belki bu meyhanelerde buluruz diye</span></p>
				<p class="normal">Aşkı zaptetmek ve onu kontrol altında bulundurmak için ise şu beyti söylemişti.</p>
				<p class="siir"><span class="ideitalik">Dedim ki: Ey gönül! <br class="chapter"/>Daha ne zamana kadar acı içinde kıvranacaksın<br class="chapter"/>Bu sırrı, bilen bir doktor ile gizlice ortaya çıkar<br class="chapter"/>Kalp dedi ki: Bir doktor bana şöyle dedi:<br class="chapter"/>Sen bir sevgilinin aşkını taşıyorsun, <br class="chapter"/>yüz mührü birden ağzına bastır.</span></p>
				<p class="normal">Şayan-ı hayret olan şudur ki; Gazâlî’nin ne kadar Farsça ifadeleri varsa hepsi hakikatler ve marifetler üzerine söylenmiş olup onun yüce mertebesine uygun düşmektedir. Ama arapça yazdığı şiirler tezkere kitaplarında nakledildiğine göre, son derece basit ve avam seviyesindedir. Arapça, edebiyat zevkine, Farsça ise, şiir zevkine uygundur.</p>
				</body>
</html>