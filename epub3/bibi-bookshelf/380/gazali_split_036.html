<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gazali</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_35"><span class="idebold">ÖLDÜKTEN SONRAKİ DURUMLAR</span></h2>
				<p class="normal">Kabir azabı, Hesaba çekilme, Amellerin tartılması, Kıyamet, Cennet nimetleri, Cehennem azabı gibi durumlarla ilgili konularda İslâm büyükleri değişik görüşlere sahiptirler. </p>
				<p class="normal">Bir zümre, bunların hepsinin cismâni olacağını iddia etmektedir. Bu zümre de iki ayrı fırkaya bölünmüştür. </p>
				<p class="normal">Bir fırkası; Bunların cismani olmakla beraber fani dünya cismaniyetinden tamamen ayrı olacağını söylemektedirler. Bundan dolayı da Kur’an-ı Kerim’de veya Sahih hadislerde izah edilen Cennet nimetlerinde, dünya nimetlerinin özelliklerinin bulunmayacağı kararına varmışlar. Meselâ şarap olacak fakat onda sarhoş edici bir taraf olmayacak, çeşitli yiyecekler olacak ama küçük-büyük abdest ihtiyacı olmayacaktır. Abdullah bin Abbas bu görüştedir. O şöyle söyler: ahirette olacak şeylerin dünya şeyleri ile ilgisi sadece isimden ibarettir. </p>
				<p class="normal">İkinci fırka; Eş’ariler olup, bütün bunların cismani olacağını iddia ettikleri gibi, aynı dünyadaki cisimlerin varlığı ne şekilde ise o şekilde bir var oluşla ve aynı algılarla vuku bulacağını ileri sürmekteler.</p>
				<p class="normal">Üçüncü fırka; Ölüm sonrası hadiselerin ruhani olacağına inanmakta, bu şeylerin cismani olmasının muhal olmadığını, fakat ahiret âleminin bu âlemden çok yüce ve üstün olduğundan cismani keyfiyetlerin öyle yüce bir âlemin şanına uygun olmayacağını düşünmekteler ve bu görüşü savunmaktalar. Bunu şöylece düşünebiliriz: fâni âlemin kendisinde bile iki ayrı tabaka vardır. Şekilperest, çocuk tabiatlı kimseler tabakası ki, bunlar mutlak bedenî ve cismânî olan yeme, içme, giyim kuşam şatafatlarına, bunlardaki şâşaalara meftundurlar. Bundan bir derece yüksek olanlar ise, bu gibi şeylere değer vermeyip izzet namus ve şeref peşinde koşarlar. Fakat Allah’ı arzu eden, ona ulaşmayı dileyen mübarek yaratılışlı kimseler nazarında ise; ilâhi marifetler ve hakikatlerden başka her şey basit ve değersizdir. Bu sebeple Tasavvuf erbabı olan büyük şahıslar, Allah’ı müşahededen başka hiçbir şey arzu etmezler. Buna göre ahiret âleminin lezzet ve nimetlerinin cismani olduğunu söylemek, ahiret ve dünyanın aynı seviyede, aynı şekilde olduğunu söylemek gibi olur. Bu meseleyi bir şair şöyle ifade etmiştir.</p>
				<p class="siir"><span class="ideitalik">Ey vaiz! Hûri, Kevser, Cennet seni sevindiriyorsa da bil ki;<br class="chapter"/>Bizim bezmimizde böyle zevklerin ve şarapların kıymeti yoktur.</span></p>
				<p class="normal">Gazâlî hazretlerinin temâyülü ve görüş istikameti ölüm sonrası hâdiselerin rûhânî olacağı cihetinde idi. Fakat bununla beraber o şöyle düşünüyordu. Mademki Şerîat, avamdan olsun havasdan olsun her seviyede insana hitap ediyor. Öyle ise onun anlaşılma ölçüsü, ifade metodu öyle olmalı ki her seviyedeki insan ondan faydalanmalı bilgi edinmelidir.</p>
				<p class="normal">Beyt:</p>
				<p class="siir"><span class="ideitalik">Onun güzellik âlemi, ruh ve gönlü taptaze kılar.<br class="chapter"/>Şekil erbâbını renk ile mânâ erbâbını güzel koku ile.</span></p>
				<p class="normal">Haşir ve neşir, sırat ve mîzan hakkında Gazâlî’nin “Cevâhirul Kur’ân” isimli eserinde özet olarak yazdıkları yukarıda geçmiştir. “İhyâ el-Ulûm” ve “Maznûnu Kebîr” isimli eserlerinde genişçe yazdığı bu meselelerin özeti şudur:</p>
				<p class="normal">İhyâ el-Ulûm’un son kısmında ölüm ile ilgili yazdığı ayrı bir bölümün, Kabir azabı isimli kısmının sonunda şöyle yazmaktadır: Eğer senin zihninde; biz, kâfirlerin kabirlerini tetkik ettik, orada yılan, akrep gibi şeyler asla görmedik, o bakımdan gördüklerimize uymayan bir takım şeylere nasıl olurda mutlaka inanalım diye bir şüphe ve itiraz belirirse, cevap olarak deriz ki burada üç ihtimal vardır.</p>
				<p class="normal">1- En doğru ve en açık şekilde gözüken bir ihtimal şudur; Gerçekte kâfirin kabrinde yılan, akrep vardır ve onu sokar, ısırır ama o gözükmez. Sebebi ise bu melekût âlemi yani ahiret âlemi olayları olup, bu gibi melekût âlemi olayları bu gözlerle görülemezler.</p>
				<p class="normal">2- İkinci ihtimalde; bunların rüya olayları ile kıyaslanmasıdır. Meselâ insan rüyada, kendisini yılan soktuğunu görür. Bunun acısını hisseder, adam ağlar, çırpınır, fakat bütün bunlar rüya âleminde olmaktadırlar. Başkaları aynı yerde ve aynı yatakta yatıyor olsalar bile bunları asla hissetmezler. Bunun gibi, kabir azabını ölü kimse hisseder, duyar, başkaları ise bundan zerre kadar haberdar olamazlar.</p>
				<p class="normal">3- Bu üçüncü ihtimalde ise; insan öldükten sonra günahlarından dolayı yapılacak ruhânî işkence ve azapların, yılan ve akrep sokması şeklinde tabir edilmiş olmasıdır. (Bu üçüncü ihtimali Gazâlî uzun uzadıya izah etmiştir.) İhya el-Ulûm’dan sonra yazılmış olan “Kimya-ı Saadet”te Gazâlî bu meseleyi güzel bir şekilde açıklamış olup buna ait görüşlerini aksettiren yazılarından parçalar şunlardır:</p>
				<p class="normal">“Basiretsiz ahmaklar; biz mezara bakıyoruz da hiçbir şey görmüyoruz. Gözümüz sağlam ve çok iyi görebilme durumunda olduğuna göre bizimde onları görmemiz gerekirdi, diyorlar. Böyle söyleyen zavallıların bilmesi gerekir ki, bu yılan ölenin ruhundadır. O ölen kimsenin ruhunun dışında onda ayrı bir şey değil ki görebilsin, hatta bu yılan ölmeden evvel de onun içinde vardı da o gafildi, bilmiyordu. Eğer insanların sandığı gibi o yılan onun dışında, ondan ayrı olsaydı, ondan kurtulması daha kolay olurdu. Zira bir an gelir ondan ayrılabilirdi. Fakat ruhunda yerleşmiş olduğundan ve hakikatte kendi sıfatı olduğundan ondan nasıl kurtulur. Eğer sen, bu yılan yok der ve onun hayal olduğunu ileri sürersen bil ki, bu büyük hatadır. Bilakis o yılan vardır, mevcuttur. Mevcudun manası bulunan var olan demektir, yokun manası da bulunmayan demektir. Senin rüyada gördüğün her şey, başka insanlar göremedikleri halde senin için o anda vardır. Ve senin göremediğin her şey herkes tarafından görülse bile senin için o şey yoktur, mevcut değildir.”</p>
				<p class="normal">Fakat “Maznûnu’n-Bihi Ala Ğayri-Ehlihi” isimli kitabında bütün perdeleri kaldırarak daha açık şekilde hakikatleri olduğu gibi yazmıştır.</p>
				<p class="ba-l-k">Kabir azabı bölümü:</p>
				<p class="normal">Ruh, bedeni terk ettiği sırada, yukarıda da bahsettiğimiz gibi, o ruh kendisiyle birlikte bedendeki vehim halinde olan duyguları da beraberinde alıp götürür ve ruh bedenden ayrılırken bedenin sahip olduğu hiçbir şey o ruhla birlikte gidemez. Halbuki o ruh ölüm sırasında kendisinin bedeni terk ettiğini ve dünyadan ayrıldığını bilir. Hatta dünyada daha canlı iken, başkasına ait bir cesedin toprağa gömüldüğünü net olarak gördüğü gibi, aynı şekilde gömülen ölü insanın ruhu, cesedinin gömüldüğünü görür ve kavrar. Duygular ve hisler vasıtasıyla alınan elemleri ve duyulan ızdırapları da duyar. İşte bu kabir azabıdır. Eğer o ruh mesut bir durumda bulunuyorsa, kabrini yumuşak ve rahat hisseder. Hatta orasını cennetten bir köşe olarak görür. Nehirler, bahçeler, hûriler görür, cennet şarabını bardaklarla tattığını hisseder. Bu da kabir mükâfatıdır. Bu sebepten Peygamberimiz buyurmuştur ki; “Kabir ya cennet bahçelerinden bir bahçe veya cehennem çukurlarından bir çukurdur.” Kabrin gerçek durumu işte budur. Kabirdeki azapları ve mükâfatları biz genişçe anlatmıştık.</p>
				<p class="normal">Kıyamet hakkında yapılan itirazlar ekseriya kelâmcıların icat ettikleri akide ve görüşlerden ileri gelmekteydi. Meselâ, peygamberimizin hadisinde bize bildirilen sadece kıyamet günü, ölmüş kimseler diri olarak ayağa kalkacak, şeklinde idi. Başkaca bunun dünyada iken nasıl bir bedene sahip idiyse aynı şekilde bir cisimle dirileceğini belirten bir rivayet yoktu. Kelâmcılar bunu o kadar şişirdiler ki, bu dünyada sağ iken cisim ve beden nasıl ise aynı şekilde dirilecek diyecek kadar ileri gittiler. Buna karşı inkârcılar şu itirazlarda bulundular: Birincisi; yok olan bir şeyin yeniden meydana getirilmesi imkânsızdır, muhaldir. İkincisi ise; meselâ bir insan dünyada iken, diğer bir insanı öldürerek yese, onun vücudunun her zerresi diğer bir beden içinde yok olup onunla bütünleştiğine göre, katilin cisim ve bedeni dünyada olduğu gibi olunca, maktulün yani yenilen adamın bedeni aynı eski beden gibi olamaz diyerek, kelâmcıları reddettiler. Kelâmcılar da birinci itiraza cevap olarak yok olan şeyin yeniden var edilmesinin olacağının mümkün ve caiz olduğunu ispat etmeye çalıştılar, ikincileri ise birçok tevillere saptılar.</p>
				<p class="normal">İtiraz sağlam gözüküyordu. Buna cevap vermek için, zorlamalardan ve ihtimaller ileri sürmekten, şüpheler ve tevillere sapıp çeşitli yollar aramaya çalışmaktan başka ne yapılabilirdi. Kelâmcılar bu gibi iddiaları ve tartışmaları öğünme konusu yapıyorlar ve bu tür cedelleşmeleri, ispatlama sağlamlığı ve mantık kuvveti şeklinde yorumluyorlardı. Gazâlî bu manasız gayretten uzak durdu. Âyet ve hadislerde nasıl rivayet edilmiş ise o kadarla iktifa etti. Yani o şunu söylüyordu. Bu dünyadan göçüp giden herkes, (ebedî âlemde) yeniden canlanıp dirilecektir. Bedeninin, dünyadaki vücudunun aynısı olması şart değil. Bu ifade gereğince tevile sapmaya ve zoraki yorumlamalara ve ispatlamalara da ihtiyaç kalmadı. Gazâlî bunu “Kimya-ı Saadet”te şöyle anlatır:</p>
				<p class="normal">“Ahirette hayata iadenin şartı, dünyada iken sahip olduğu bedeni kendisine verirler demek değildir. Çünkü kalıp olan beden, ruhun merkebi, bineğidir. At verirlerse ona da biner, başka şekilde bir yaratık verilirse ona da biner. Çocukluğundan ihtiyarlığına kadar bedenin hücreleri çeşitli gıdalarla değiştirilmiş, ruh ise hiç değişmemiştir. O halde aynı bedeni şart koşanlara birçok sorular sorulabilir. Bu sorulara ise onlar, pek kolay cevap veremezler.”<a href="gazali_split_048.html#footnote-270-36" id="footnote-270-36-backlink" name="footnote-270-36-backlink">[36]</a></p>
				<p class="normal">Mülhidler ve sapıkların en büyük itirazı şu idi: Dünyada her şey bir sıralamaya ve kademeye göre var olmaktadır ve var olan her şey bir sebepler zincirine dayanmakta, o sebeplerin ortaya çıkmasıyla var olmaktadır. Öyle ise kıyamet günü bütün insanlar bir anda sebep ve vasıtasız olarak nasıl canlanıp ortaya çıkabilirler. Gazâlî bu itirazı şu şekilde bertaraf etti. Canlılar iki şekilde var olurlar.<a href="gazali_split_048.html#footnote-270-37" id="footnote-270-37-backlink" name="footnote-270-37-backlink">[37]</a> Doğmak ve üremek. Doğmak demek; sebeplerin ortaya çıkması ve araçların hazır olması ile ilk defa var oluş demektir. Nasıl ki yağmur mevsiminde, kendiliğinden böcekler ortaya çıkmakta ve var olmaktaysa aynen öyle. Üremek demek ise, doğup var olduktan sonra nesil ve soy zinciri meydana gelmesi demektir. Meselâ Hz. Adem ilk önce topraktan yaratıldı. Nitekim Kur’an-ı Kerim’de Allah; “Sizi topraktan yarattık” buyurmaktadır. Topraktan yaratılan Hz. Adem’den sonra Hz. Adem’den üreyen bir neslin devamı kurulmuştur. Bu hususada Allah “Biz insanı, diğer insanın çekirdeğinden yarattık” buyurmuştur. Varlık âleminde buna yüzlerce örnek gösterebilir.</p>
				<p class="normal">Filozoflar;<a href="gazali_split_048.html#footnote-270-38" id="footnote-270-38-backlink" name="footnote-270-38-backlink">[38]</a> kâinatta meydana gelen her şey uzay âleminin harekâtının neticesidir demektedirler. Şunu belirtmek gerekir ki feleklerin (uzay âleminin) her devir ve dönüşünün ayrı tesiri ve ayrı sonuçları vardır. Öyleyse feleklerin mevcut devir ve dönüşlerinden, ortaya çıkan sonuçlardan daha farklı sonuç ortaya çıkaracak bir devrinin olması mümkündür. Bu, şu demek de olabilir: Bütün ölmüş olan insanlar birden dirilir ve yeni bir dünya meydana gelir. Gazâlî bu konunun sonunda şöyle yazar: </p>
				<p class="normal">“Nasıl ki, bir zaman, değişen yeni şartlar altında o şartlara uygun olarak daha önce benzeri olmayan ve mevcûdu bulunmayan canlılar meydana geliyorsa aynı bunun gibi öyle bir zaman gelecek ki o zamanda ölülerin diriltilmesi ve organlarının bir araya gelmesi ve aynı dünyadaki eski şekillerini alıp, ruhlarının da o aldıkları şekle dönmesi gayet tabidir.”</p>
				<p class="normal">Cennet’in ve nimetlerinin tadının nasıl olacağı hakkında Gazâlî şöyle yazıyor:<a href="gazali_split_048.html#footnote-270-39" id="footnote-270-39-backlink" name="footnote-270-39-backlink">[39]</a> </p>
				<p class="normal">“Cennet’in cismânî ve bedenî zevkleri ve tadları; mucizeler gibi iki bölümde incelenebilir. Hissi olan yani; müşahede ve görgüye dayanan bir de hayali, aklî olandır. Hissi olan demek yemek içmek giymek yer ve mekân v.s gibi şeylerdir. Hayalî olan ise; insanın rüyada yediği içtiği şeylerden zevk alması gibidir. Aklî olana gelince Cennette olan manevi lezzetler ve tadılan manevi tadları, berrak ve tatlı sular kaynayan pınarlar ve çağlayan nehirler yüksek köşkler, binbir çeşit tatlı meyveler şeklinde tabir edilmişlerdir. Ruhani yani manevî tatların çok çeşidi olduğu için Gazâlî her bir çeşit tadı bedeni bir tad ve zevkten biri ile kıyaslamış ve tabir etmiştir.”</p>
				<p class="normal">En son olarak şunu yazmaktadır:</p>
				<p class="normal">“Kendini taklide kaptırmış, hakikat yolları kendisine açılmamış, şekil perest, bir kimseye göre bu şekiller ve tatlar, cisim olarak meydana geleceklerdir. Ama şekli, tadları ve zâhiri şekilleri ehemmiyetsiz gören ve ona hiç değer vermeyen kimselere ise öyle gönül okşayan tadlar ve aklî zevkler meydana gelecek ki, bunlar onun şanına uygun olacak ve onların susuzluğunu giderebilecektir. Çünkü Cennet’in yaratılışındaki asıl amaç, her şahsın arzuladığı ve temenni ettiği şeyleri orada elde etmesidir.<a href="gazali_split_048.html#footnote-270-40" id="footnote-270-40-backlink" name="footnote-270-40-backlink">[40]</a> </p>
				</body>
</html>