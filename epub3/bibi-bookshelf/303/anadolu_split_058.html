<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">C) Melik Eşref ve Melik Kâmil’in Diğer Eyyûbî Melikleri ile Beraber Anadolu’ya Girmesi</span></p>
				<p class="body-text">Yukarıda belirttiğimiz gibi Alaaddin Keykubad’ın Doğu Anadolu’nun olası bir Moğol saldırısına karşı güvenliğinin sağlanması amacıyla el-Eşref’in elinde bulunan Ahlat ve civarını ele geçirmesi, iki hanedan arasında büyük bir gerginliğe sebep oldu. Melik Eşref, Anadolu Selçuklu sultanının her ne sebeple olursa olsun bir oldu bitti ile Doğu Anadolu’daki topraklarını ele geçirmesi karşısında sessiz kalamazdı. Bu nedenle o, Mısır’da bulunan ağabeyi el-Kâmil’e haber yollayarak Ahlat ve civarındaki mülkünü geri almaya yardım etmesini rica etti. Zaten Âmid’i ele geçirerek Anadolu’nun güneyinde önemli bir üs elde etmiş olan Melik Kâmil, hâkimiyet sahasını daha da genişletmek ve Halep – Trabzon, Halep – Samsun ticaret yollarının önemli güzergâhlarından olan Sivas, Malatya, Erzurum ve Erzincan gibi önemli merkezleri ele geçirerek ekonomik gücünü arttırmak maksadıyla Anadolu’ya büyük bir sefer düzenlemeye karar verdi<a href="anadolu_split_069.html#footnote-1796-536" id="footnote-1796-536-backlink" name="footnote-1796-536-backlink">[536]</a>. Bu nedenle Melik Kâmil 631/1233 yılı başlarında Mısır ordusunu hazırlayarak kardeşi el-Eşref’in elinde bulunan Dımaşk’a geldi<a href="anadolu_split_069.html#footnote-1796-537" id="footnote-1796-537-backlink" name="footnote-1796-537-backlink">[537]</a>. </p>
				<p class="body-text">Melik Kâmil daha Mısır’da iken Suriye’deki Eyyûbî meliklerine haber göndererek Anadolu’ya yapılacak bir sefer için Dımaşk’ta toplânmalarını bildirmiştir. Bu nedenle Melik Kâmil’in Dımaşk’a gelmesinden birkaç gün sonra Hıms hâkimi Melik Mücahid, Hama hâkimi Melik Muzaffer ve Kerek hâkimi Melik Nâsır Davud b. Melik Muazzam askerleriyle beraber Dımaşk’a vardılar<a href="anadolu_split_069.html#footnote-1796-538" id="footnote-1796-538-backlink" name="footnote-1796-538-backlink">[538]</a>.</p>
				<p class="body-text">Dımaşk’tan Hıms’a doğru yola çıkan el-Kâmil, akabinde 631/1233 yılının Ramazan ayında Selemiyye’ye vardı. Selemiyye’de iken Halep hâkimi Melik Aziz’e haber gönderen el-Kâmil, emrindeki Eyyûbî ordusu ile el-Aziz’e ait olan Menbic şehrine ineceğini bildirdi ve onun gerekli tertibatı alıp bir miktâr da yardım kuvveti göndermesini istedi. Melik Kâmil’in bu isteği üzerine el-Aziz, Menbic’te gerekli hazırlıkları yaptığı gibi amcası Melik Muazzam Fahreddin Tuğrulşah yönetiminde bir Halep askerî birliğini de Anadolu’ya yürüyen Eyyûbî ordusunun hizmetine gönderdi. Yine bu kuvvetlerle beraber çok sayıda askerî malzeme ve cephane göndermeyi de ihmal etmedi<a href="anadolu_split_069.html#footnote-1796-539" id="footnote-1796-539-backlink" name="footnote-1796-539-backlink">[539]</a>. Halep’ten gelen askerî kuvvetle daha da güçlenen el-Kâmil ve kardeşi el-Eşref, Menbic’in kuzeybatısında yer alan Tell-Bâşir’e yöneldiler. Önemli bir ticaret kavşağı olan Tell-Bâşir’de Bire (Birecik) hâkimi Melik Zâhir ve onun kardeşi Sümeysat hâkimi Melik Mufaddal b. Melik Efdâl orduya katıldılar. Ayrıca bu kuvvetlere Halep hâkimi Melik Aziz’in kardeşi Ayıntab hâkimi Melik Salih b. Melik Zâhir, Meyyâfârikîn hâkimi Melik Muzaffer Şihabeddin Gazi, Ca’ber Kalesi hâkimi Melik Hâfız Nureddin Arslanşah ve ismi kaynaklarda belirtilmeyen diğer Eyyûbî melikleri de katıldılar. Eyyûbî ordusunda yer alan meliklerin sayısı bu katılımlarla 16’yı bulmuştur<a href="anadolu_split_069.html#footnote-1796-540" id="footnote-1796-540-backlink" name="footnote-1796-540-backlink">[540]</a>. Ayrıca Eyyûbî melikleri haricinde Harput ve Mardin Artukluları ile beraber Musul hâkimi Bedreddin Lü’lü de bu orduya asker verdiler<a href="anadolu_split_069.html#footnote-1796-541" id="footnote-1796-541-backlink" name="footnote-1796-541-backlink">[541]</a>. Tell-Başir’den Bire’ye gelen el-Kâmil, burada ordusuna bir geçit resmi yaptırır. Bire’den Hısn Mansur<a href="anadolu_split_069.html#footnote-1796-542" id="footnote-1796-542-backlink" name="footnote-1796-542-backlink">[542]</a> (Adıyaman) yoluyla<a href="anadolu_split_069.html#footnote-1796-543" id="footnote-1796-543-backlink" name="footnote-1796-543-backlink">[543]</a> Anadolu’ya giren Melik Kâmil, Nehru’l-Ezrak’a<a href="anadolu_split_069.html#footnote-1796-544" id="footnote-1796-544-backlink" name="footnote-1796-544-backlink">[544]</a> geldiği zaman Anadolu’nun iç kısımlarına açılan derbentlerin Selçuklu askerleri tarafından tutulduğunu gördü. Zira Alaaddin Keykubad, el-Kâmil ve el-Eşref komutasında güçlü bir Eyyûbî ordusunun üzerine yürüdüğünü çok önceden haber almış ve gözde emirlerinden Kemaleddin Kamyâr’ı Nehru’l-Ezrak yakınlarından Anadolu’ya açılan derbentleri korumakla görevlendirmişti. Derhal harekete geçen Kamyâr, Anadolu’ya açılan bu geçitlerin bir kısmını ağaçlar ve taşlar vasıtasıyla kapatmış, bazı geçitlerin kilit noktalarına da adamlarını yerleştirerek bu geçitlerin kullanımını imkansız hale getirmişti<a href="anadolu_split_069.html#footnote-1796-545" id="footnote-1796-545-backlink" name="footnote-1796-545-backlink">[545]</a>.</p>
				<p class="body-text">Tüm bu olumsuzluklara rağmen Melik Kâmil, derbentleri zorlamaya karar verdi. Selçuklu ordusu ile Eyyûbî ordusu arasında meydana gelen çatışmalarda kesin bir sonuç alınamadığı gibi Eyyûbî ordusunda da bir müddet sonra yiyecek sıkıntısı yaşanmaya başladı. </p>
				<p class="body-text">Bununla beraber derbentlerdeki savaşın gidişâtını asıl değiştiren, Eyyûbî melikleri arasında çıkan bir dedikoduydu. Derbentlerdeki savaşın tüm hızıyla devam ettiği bir sırada Hıms hâkimi Melik Mücahid, Melik Eşref’e gelerek “Eğer Melik Kâmil Anadolu’da hâkimiyet kurarsa, bizim Suriye’deki mülklerimizi elimizden alır ve bunların karşılığında Anadolu’dan mülkler verir. Dımaşk’ı Anadolu’dan başka bir belde ile değiştirmek zorunda kaldığını düşünebiliyor musun?” demiştir. Bu sözleri yerinde bulan Melik Eşref endişeye kapılmış, Melik Mücahid’in sözlerini diğer Eyyûbî meliklerine de nakletmiştir. Eyyûbî melikleri el-Mücahid ve el-Eşref liderliğinde bir durum değerlendirmesi yaptıktan sonra Anadolu’daki harekâtı ağırdan almaya ve Alaaddin Keykubad’a gizlice haber göndererek onunla anlaşmaya karar verdiler<a href="anadolu_split_069.html#footnote-1796-546" id="footnote-1796-546-backlink" name="footnote-1796-546-backlink">[546]</a>. Fakat Eyyûbî meliklerinin Anadolu Selçuklu sultanına yazdığı mektuplar Melik Kâmil’in eline geçti ve Eyyûbî sultanı Melik Mücahid ile Melik Eşref’in başını çektiği çok büyük bir ihanet ile karşı karşıya olduğunu anladı. Mevcut kritik ortama bir de Eyyûbî ordusundaki yiyecek sıkıntısı eklenince el-Kâmil, önce Behisni’ye sonrada Hısn Mansur’a çekilmeye karar verdi. Ordusunda meydana gelen yiyecek sıkıntısı nedeniyle Hısn Mansur’u şiddetli bir biçimde yağmalayan el-Kâmil’in yanına Harput hâkimi geldi<a href="anadolu_split_069.html#footnote-1796-547" id="footnote-1796-547-backlink" name="footnote-1796-547-backlink">[547]</a>.</p>
				<p class="body-text"> Harput hâkimi, Anadolu’ya giren Eyyûbî ordusuna asker yardımında bulunmuştu. Bu nedenle, Anadolu Selçuklu sultanı tarafından cezalandırılmaktan korkuyordu. </p>
				<p class="body-text">Harput hâkimi Nureddin Artukşah, derbentleri aşamadığı için Anadolu’ya giremeyen Melik Kâmil’e, Harput üzerinden Anadolu’ya girmeyi teklif etti. Böylelikle Nureddin Artukşah büyük bir kumar oynamış oluyordu. Harput hâkiminin bu teklifini değerlendiren el-Kâmil, güvenebileceği tek Eyyûbî meliki olan Hama hâkimi ve aynı zamanda damadı konumundaki Melik Muzaffer’i ve gözde emirlerinden Şemseddin Savvab’ı ve Fahreddin Banyasî’yi 5000 civarında bir seçme kuvvetle Harput üzerinden Anadolu’ya girmekle görevlendirdi<a href="anadolu_split_069.html#footnote-1796-548" id="footnote-1796-548-backlink" name="footnote-1796-548-backlink">[548]</a>. </p>
				<p class="body-text">Diğer yandan kısa sürede Harput hâkiminin Alaaddin Keykubad tarafından cezalandırılmaktan boş yere korkmadığı ortaya çıktı. Melik Kâmil’in çekilmesinden ve diğer Eyyûbî kuvvetlerinin de bölgeyi terk etmesinden sonra Keykubad, derbentlerde bulunan askerlerini Harput’a doğru sevk etti. </p>
				<p class="body-text">Selçuklu ordusu Harput’a doğru geldiği zaman burada Hama hâkimi Melik Muzaffer komutasındaki Eyyûbî ordusu ile karşılaştı. Her ne kadar kaynaklarımız Eyyûbî kuvvetlerinin 2500 – 6000 arasında değişen sayıda bir askerî kuvvetten müteşekkil olduğunu söylüyorsa da Anadolu Selçuklu kuvvetlerinin sayısı hakkında sadece İbn Vâsıl 12 000 rakamını verir<a href="anadolu_split_069.html#footnote-1796-549" id="footnote-1796-549-backlink" name="footnote-1796-549-backlink">[549]</a>. </p>
				<p class="body-text">Selçuklu ordusu Harput önlerine geldiği zaman Eyyûbî birliklerinin karşısında mevzî almış ancak saldırıya geçmeden Kemaleddin Kamyâr’ın gelerek ordunun başına geçmesi beklenmiştir. Fakat Kamyâr’ın gecikmesi üzerine Emir Mübarizeddin Çavlı ve Emir Şemseddin Altunaba hücum emrini vermişler, sabahtan başlayan savaş ikindi vaktine doğru Selçuklu ordusunun zaferi ile neticelenmiştir. Melik Muzaffer, Şemseddin Savvab ve Fahreddin Banyasî yanlarındaki bir grup Eyyûbî askeriyle beraber Harput Kalesine sığındılar. Eyyûbî askerlerinin bir bölümü ise Harput Kalesi çevresindeki ribatlara sığınmıştı<a href="anadolu_split_069.html#footnote-1796-550" id="footnote-1796-550-backlink" name="footnote-1796-550-backlink">[550]</a>. </p>
				<p class="body-text">Selçuklu askerleri ribatları kolayca ele geçirdikten sonra Harput’u sıkı bir muhasaraya aldılar. Öte yandan Harput hâkimi Nureddin Artukşah büyük bir hata yapmış ve Eyyûbî ordusunun olası bir mağlubiyeti sonrasında Harput’un kuşatılması halinde kalede meydana gelebilecek yiyecek sıkıntısını hesaplamamıştı. Harput kalesindeki sınırlı yiyecek Eyyûbî askerlerinin de kaleye sığınması ile kısa sürede tükenmiş ve bunun sonucunda da kaledeki Anadolu Selçuklu askerlerince muhasara edilmesinin 24. gününde Harput hâkimi ve Eyyûbî ümerâsı teslim olmak zorunda kalmışlardır.<a href="anadolu_split_069.html#footnote-1796-551" id="footnote-1796-551-backlink" name="footnote-1796-551-backlink">[551]</a>.</p>
				<p class="body-text">Bu amaçla Selçuklu ümerâsı ile yapılan anlaşma gereğince Artukşah’ın ve Eyyûbî ümerâsının Harput Kalesinden hiçbir şey almamak şartıyla çıkıp gitmelerine izin verilecekti. Fakat müdafîler kaleden yaya olarak indiklerinde Anadolu Selçuklu askerleri onların çevresini kuşattı ve Hama hâkimi el-Muzaffer ile Şemseddin Savvab’a kendileri ile Alaaddin Keykubad’ın görüşmek isteğini bildirirler. Bunun üzerine her ikisi de Alaaddin Keykubad’ın katına çıktı ve onun katında büyük iltifatlara nâil olup hil’âtlendikten sonra ülkelerine dönme konusunda serbest bırakıldılar<a href="anadolu_split_069.html#footnote-1796-552" id="footnote-1796-552-backlink" name="footnote-1796-552-backlink">[552]</a>. </p>
				<p class="body-text">Harput’un son Artuklu hâkimi Nureddin Artukşah’ın kaleden inerek Harput’u Selçuklu kuvvetlerine teslim etmesi ile beraber bu şehirdeki 60 yıllık Artuklu hâkimiyeti de sona eriyordu. Selçuklu askerleri daha sonra Harput’a bağlı yedi kaleyi de teslim almışlardır. Öte yandan Nureddin Artukşah, Alaaddin Keykubad’ın huzuruna çıkarılmış ve ondan Alaşehir ile çevresindeki bazı yerleri iktâ olarak almıştır<a href="anadolu_split_069.html#footnote-1796-553" id="footnote-1796-553-backlink" name="footnote-1796-553-backlink">[553]</a>. Böylelikle Anadolu Selçuklu hükümdarı, Doğu Anadolu’nun önemli beldelerinden biri olan Harput’u da Moğollara karşı oluşturduğu savunma setinin içine dahil ederken, Erzurum ve Erzincan hâkimlerine yaptığı gibi Harput hâkimine de Anadolu’nun iç kesimlerinde bir iktâ vermiştir.</p>
				<p class="body-text">Öte yandan Melik Kâmil’de Hama hâkimi olan damadı Melik Muzaffer’in Harput önlerindeki mağlubiyetinin haberini alınca Anadolu’da daha fazla kalmamış ve Suveyda üzerinden Mısır’a dönmüştür. Böylelikle Melik Kâmil’in Anadolu’daki önemli ticaret yollarını ele geçirmek ümidiyle düzenlediği bu büyük sefer Eyyûbîler açısından tam bir prestij kaybıyla sonuçlandığı gibi Suriye’deki Eyyûbî melikleri ile Mısır hâkimi Melik Kâmil arasında da bir soğukluğa yol açmış ve ilerleyen bölümlerde de göreceğimiz gibi Suriye’deki melikler, Dımaşk hâkimi Melik Eşref’in liderliğinde el-Kâmil’e karşı kendi aralarında bir ittifak kurma yoluna gitmişlerdir.</p>
				<a href="anadolu_split_069.html#footnote-1796-554" id="footnote-1796-554-backlink" name="footnote-1796-554-backlink">[554]</a><div class="calibre2" id="calibre_pb_64"/></body>
</html>