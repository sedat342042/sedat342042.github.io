<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Melik Eşref’in Âlimler İle Olan Münasebetleri</span></p>
				<p class="body-text">Eyyûbî hükümdarlarının Selahaddin Eyyûbî ile başlayan, kardeşi Melik Âdil ve oğulları tarafından da devam ettirilen Sünnî âlimleri yanlarından ve meclislerinden ayırmama politikasını Melik Eşref de sürdürmüştür. Melik Eşref de diğer pek çok Eyyûbî meliki gibi cedel, mantık ve kelâm ilimlerine sıcak bakmamış, bunun yerine müfessir, muhaddis ve fakihlerle beraber olmayı tercih etmiştir. Bu yönüyle el-Eşref, kardeşi ve Dımaşk’ın eski hâkimi Melik Muazzam’dan ayrılır. </p>
				<p class="normal">Melik Eşref, özellikle çevresinden hadis alimlerini ayırmayan bir insandı. Devrin meşhur muhaddisi Zebidî’yi, Bağdad’dan Dımaşk’a getiren Melik Eşref, ona büyük ikramlarda bulunmuş ve Dımaşk halkı Zebidî’den Sahih-i Buharî ve diğer büyük hadis kitaplarını dinlemişlerdir<a href="anadolu_split_069.html#footnote-1796-590" id="footnote-1796-590-backlink" name="footnote-1796-590-backlink">[590]</a>. </p>
				<p class="normal">Yine Melik Eşref, 628/1231 yılında yapımına başladığı ve 630/1233 yılında tamamlanan Darü’l-Hadisü’l-Eşrefiye’nin ilk müderrisi olarak da devrin bir başka büyük muhaddisi olan İbnu’s-Salah’ı tayin etmiş ve kendisi de onun meclislerinden hazır bulunmuştur<a href="anadolu_split_069.html#footnote-1796-591" id="footnote-1796-591-backlink" name="footnote-1796-591-backlink">[591]</a>. </p>
				<p class="body-text">Kaynaklarımızın Melik Eşref’in münasebette bulunduğunu kaydettiği bir başka âlim Kur’an okumada büyük bir şöhret kazanmış olan Zeradü’d-Dımeşkî’dir. Bu zât, 613/1216 yılında Ahlat’ta bulunan Melik Eşref’in yanına gitmiş ve ona Kur’an okumuştur. Sıbt’ın naklettiğine göre Melik Eşref, Zeradü’d-Dımeşkî’nin de hazır bulunduğu bir mecliste ona içki ikram etmiştir. Zeradü’d-Dımeşkî önce bu teklifi reddetmiş, ancak Melik Eşref’in aşırı derecede ısrar etmesi üzerine içkiden biraz içmiştir. Bu durum karşısında Melik Eşref, elini yumruk yapıp yumruğunu ısırmış ve Zeradü’d-Dımeşkî’ye “Allah’ın bu kadar emrini ve 114 sûresini ezberlediğin halde nasıl olur da böyle bir şey yaparsın? Şayet bana mülküm ile Kur’an arasında bir seçim yapmam teklif edilse ben ikincisini tercih ederdim” demiştir. Bu olayı Sıbt İbnü’l-Cevzî’ye, Zeradü’d-Dımeşkî bizzat gözyaşları içinde anlatmış ve bu olaydan sonra adı geçen âlim Melik Eşref’in gözünden düştüğü için Ahlat’tan Dımaşk’a gitmiştir<a href="anadolu_split_069.html#footnote-1796-592" id="footnote-1796-592-backlink" name="footnote-1796-592-backlink">[592]</a>. </p>
				<p class="body-text">Melik Eşref, muhaddislere düşkün olduğu kadar Hz. Muhammed’e olan sevgisi ile de tanınır. Onun saltanatı döneminde Nizam b. Ebi’l-Hadid et-Tacir isimli birisi Hz. Muhammed’in sandaletlerine sahipti. Melik Eşref, önce bu sandaletleri satın almak istemiş ancak Nizam b. Ebi’l-Hadid’i ikna edememiştir. Bununla beraber Melik Eşref, en azından sandaletlerin tekine sahip olmayı şiddetle arzulamış, fakat söz konusu sandaletlere bir zarar gelmesini istemediği için bundan da vazgeçmiştir. Nizam b. Ebi’l-Hadid ölüm döşeğinde iken sandaletleri Melik Eşref’e vasiyet etmiş, el-Eşref de bunları Darü’l-Hadisü’l-Eşrefiye’de yaptırttığı özel bir bölümde muhafaza altına almıştır<a href="anadolu_split_069.html#footnote-1796-593" id="footnote-1796-593-backlink" name="footnote-1796-593-backlink">[593]</a>. </p>
				<p class="normal">Melik Eşref’in, din âlimleri dışında meclislerinden eksik etmediği bir diğer âlim grubu da hekimlerdir. Ebu Muhammed Abdurrahman Mühezzebeddin ed-Duhvar b. Ali<a href="anadolu_split_069.html#footnote-1796-594" id="footnote-1796-594-backlink" name="footnote-1796-594-backlink">[594]</a> daha Melik Eşref Ahlat hâkimi iken onun iltifatına mazhar olmuş ve Melik Eşref’in özel doktorluğunu yapmıştır. Melik Eşref’in hizmetine giren bir diğer tabip ise Ebu Muhammed Abdurrahman’ın öğrencilerinden olan ve aynı zamanda fıkıh ilminde de söz sahibi bir insan olan Bedreddin Muzaffer b. Kadıu’l-Ba’lebek Mecdeddin Abdurrahman’dır<a href="anadolu_split_069.html#footnote-1796-595" id="footnote-1796-595-backlink" name="footnote-1796-595-backlink">[595]</a>. Bu zât hocası ile beraber Melik Eşref’in özel doktorluğunu da yapmıştır. Yine Melik Eşref’in hayatının son anlarında tedavisi ile uğraşan Muvaffakeddin İbrahim’i de unutmamak gerekir.</p>
				<p class="normal">Melik Eşref’in değer verdiği bir başka âlim ise Miratü’z-Zeman adlı tarih kitabının sahibi olan Dımaşklı âlim Sıbt b. Cevzî’dir. Melik Eşref, Sıbt’ın Emeviye Camii’nde verdiği vaazlara bizzat katıldığı gibi yine bu büyük âlimin çıkmış olduğu seyahatlerden sonra Dımaşk’a dönmesi esnasında da zaman zaman onu bizzat karşılamaya çıkardı. Sıbt, 630/1232-1233 yılında Mısır’a yaptığı bir seyahatte Dımaşk’a dönerken Darü’l-Üsame yakınlarında konaklamış, ancak Melik Eşref Dımaşk’ın dışında bulunduğu için Sıbt’ı bizzat karşılayamamıştır<a href="anadolu_split_069.html#footnote-1796-596" id="footnote-1796-596-backlink" name="footnote-1796-596-backlink">[596]</a>. </p>
				<p class="normal">Son olarak Melik Eşref, bazı Sünnî âlimler tarafından büyük eleştirilere maruz kalan İbnü’l-Arabî’nin de kitaplarını okumakta yada en azından kütüphanesinde muhafaza etmekteydi<a href="anadolu_split_069.html#footnote-1796-597" id="footnote-1796-597-backlink" name="footnote-1796-597-backlink">[597]</a>. </p>
				<p class="normal">Tüm bunlara rağmen Melik Eşref, muhaddis, fakih, hekim ve kârîlere gösterdiği bu muhabbetin en ufak bir zerresini bile cedel, kelam ve mantık ilimleri ile uğraşan âlimlere göstermemiştir. Melik Eşref 626/1229 yılında Dımaşk’ı ele geçirdikten sonra medreselerde, yukarıda zikredilen ilimlerin öğretilmesini kesinlikle yasaklamış ve bu ilimleri öğretmede ısrar eden âlimleri sürgün edeceğini beyan etmiştir. O, Dımaşk medreselerinde bu ilimlerin yerine hadis, fıkıh ve tefsir derslerinin okutulmasını emretmiştir. Bu sebeple Melik Muazzam ve onun oğlu Melik Nâsır Davûd devrinde Dımaşk’ta zirveye ulaşan felsefe ve kelâm ilmi Melik Eşref devrinde tam anlamıyla bir çöküntü yaşamıştır<a href="anadolu_split_069.html#footnote-1796-598" id="footnote-1796-598-backlink" name="footnote-1796-598-backlink">[598]</a>. </p>
				<p class="normal">Melik Eşref’in kelâm ilmi ile uğraşan âlimlere gösterdiği tepki en ziyade ünlü kelâmcı Seyfeddin Âmidî’nin nezdinde müşahhaslaşmıştır. Seyfeddin Âmidî devrin ünlü kelâmcılarından olup Melik Muazzam’ın daveti üzerine Hama’dan Dımaşk’a gelmiştir. Burada, Melik Muazzam ve onun oğlu Melik Nâsır Davûd devirlerinde Aziziye medresesinde ders veren Âmidî, Melik Eşref’in Dımaşk’ı ele geçirmesiyle görevinden azledilmiş ve öğrencilerine ders vermesi engellenerek sıkı bir göz hapsine alınmıştır. Sonuçta Seyfeddin Âmidî azledilişinden bir müddet sonra 80 yaşını geçmiş olduğu halde 631/1233 yılında Dımaşk’ta vefat etmiştir<a href="anadolu_split_069.html#footnote-1796-599" id="footnote-1796-599-backlink" name="footnote-1796-599-backlink">[599]</a>.</p>
				<p class="normal">Melik Eşref, Kelâm ile uğraşan âlimlerin yanı sıra Sünniliğe aykırı bir takım davranışlarda bulunan şeyhleri de baskı altında tutmuştur. Rıfaî şeyhlerinden Ali el-Harirî’nin, müritleri ile beraber şeriatı hafife alan bir takım davranışlarda bulundukları haberi kendisine iletilince Melik Eşref, adı geçen şeyhi Dımaşk kalesi yakınlarındaki Azeta kalesine hapsetmiştir. Şeyh Harirî, ancak el-Eşref’in ölümünden sonra hapisten kurtulabilmiştir<a href="anadolu_split_069.html#footnote-1796-600" id="footnote-1796-600-backlink" name="footnote-1796-600-backlink">[600]</a>.</p>
				<p class="normal">Tüm bu bilgilerden sonra sonuç olarak şöyle bir özet yapabiliriz. Eyyûbî meliklerinin hemen hepsi Filistin sahiline yerleşen Haçlılarla ve Eyyûbî ailesinin diğer üyeleri ile mücadele etmeyi en önemli siyasetleri olarak benimsemişler ve bu mücadeledeki en büyük destekçileri olan Sünnî halkın yanı sıra Abbasî halifesinin de tam desteğini sağlamak amacıyla Sünnî akideye sıkı sıkıya bağlanmışlardır. Bu nedenle felsefe, kelâm ve mantık gibi aklî ilimlerin yerine Sünnî akidenin teşvik ettiği hadis, tefsir ve fıkıh ilimleri ile uğraşanlara büyük destek vermişlerdir. Melik Eşref de bu duruma en güzel örneklerden birini teşkil eder.</p>
				<a href="anadolu_split_069.html#footnote-1796-601" id="footnote-1796-601-backlink" name="footnote-1796-601-backlink">[601]</a>
				</body>
</html>