<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="stil"><span class="idebold"> İbn Ebi’d-Dem ( 583-642 / 1187-1244 )</span></li>
				</ol>
				<p class="body-text">Aslen Hamalı olan müellifin hayatı Hama’da geçmiştir. Bu sehirde kadılık da yapan müellif, <span class="ideitalik">Tarihu’l-Muzafferî</span> adlı bir de tarih kitabı yazmıştır. Eserin orjinali günümüze ulaşamamışsa da muhtasarı elimizdedir. Eserin genel İslam tarihi olması, pek çok önemli olayın atlanmasına ya da özet halinde çok kısa bilgi şeklinde geçiştirilmesine neden olmuştur. Müellif, Melik Eşref’in çağdaşı olmasına rağmen bilhassa onun el-Cezîre’deki faaliyetleri hakkında neredeyse hiç bilgi vermez. Melik Eşref’in Mardin muhasarası, Musul hükümdarı Nureddin Arslanşah’ı yenmesi, Ahlat’ı ele geçirmesi gibi olayların yanısıra o dönemin tüm kaynaklarında yer alan ve Kuzey Suriye hâkimiyeti için İzzeddin Keykâvus ile Melik Eşref arasında cereyan eden Halep savaşından da tek bir cümle bile bahsetmez. Belki de bu olaylar günümüze ulaşamayan eserin orjinalinde teferruatlı anlatıldığı için yazar, muhtasara almaya gerek görmemiş olabilir. Bununla beraber bilhassa Hama hâkimi Melik Mansur’un ölümünü müteakip yerine geçen oğlu Melik Nâsır Kılıçarslan zamanından başlayarak Hama Eyyûbîleri hakkında oldukça tafsilatlı mâlûmat verir. Hizmetinde bulunduğu II. Melik Muzaffer zamanında ise eser adeta Hama şehri çevresinde geçen olaylara yer veren bir yerel tarih şeklini alır. Çalışmamızla ilgili malûmat babından Melik Eşref’in Dımaşk’ı muhasarası ile ilgili yazarın vermiş olduğu bazı bilgilerden istifade edildi</p>
				<p class="body-text">Muhtasar nüsha bir doktora çalışmasının konusu olmuş ve Abduljabbar Jazeel al-Comard tarafından edisyon kritikli neşri gerçekleştirilmiştir. Bu çalışmada al-Jomard’ın <span class="ideitalik">A Crıtıcal Edition of “A-Ta’rıkh al-Islamî Al-Mukhtasar” by Shab al-Dîn Abû İshaq al-Dam al-Harranî (583/1187 – 642/1244), Boston 1984 </span>adlı doktora çalışmasındaki metin neşri kullanıldı. </p>
				<div class="calibre2" id="calibre_pb_9"/></body>
</html>