<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Melik Evhad’ın Ölümü Ve Beldelerinin Melik Eşref’e Geçmesi</span></p>
				<p class="normal">Melik Evhad, Gürcü tehdidini ülkesinden uzaklaştırdıktan kısa bir süre sonra rahatsızlandı. Hastalığı döneminde ülkesini Harran meliki olan kardeşi Melik Eşref yönetiyordu. El-Evhad bir aralık iyileşir gibi olmuş ve kardeşi Melik Eşref’i yanına çağırarak kendisini iyi hissettiğini ve kendi beldesine geri dönebileceğini bildirmiştir. Melik Eşref, beldesine dönmüş, fakat bir müddet sonra el-Evhad’ın hastalığı tekrar nüksetmiştir. Bu sefer hastalıktan kurtulamayan Melik Evhad, kısa bir süre sonra vefat etmiş, ülkesi ise olaysız bir şekilde kardeşi Melik Eşref’in eline geçmiştir<a href="anadolu_split_069.html#footnote-1796-156" id="footnote-1796-156-backlink" name="footnote-1796-156-backlink">[156]</a>. Bu durumun en önemli nedeni, kaynaklarda bu esnada kendi yerine geçecek bir erkek evladın varlığından bahsedilmemesidir. Bu da Melik Evhad’ın bir erkek evladı bulunmadığını ya da Ahlat üzerinde hak iddia edecek kadar büyük bir çocuğu olmadığını gösterir. Sıbt İbnü’l-Cevzî, Ahlat halkının Melik Evhad’ın ölümüne çok sevindiklerini bildirir ki bunun nedenini yukarıda zikretmiştik. Yine Sıbt, Melik Evhad’ın Malazgird’de öldüğünü ve oraya gömüldüğünü de belirtir<a href="anadolu_split_069.html#footnote-1796-157" id="footnote-1796-157-backlink" name="footnote-1796-157-backlink">[157]</a>. Melik Evhad’ın zâlimane yönetiminin aksine, Melik Eşref, Ahlat halkına ihsanlarda bulunarak gönüllerini almıştır. Böylelikle Ahlat ve civardaki diğer kalelerde olaysız bir şekilde Melik Eşref’in hâkimiyetini tanımışlardır<a href="anadolu_split_069.html#footnote-1796-158" id="footnote-1796-158-backlink" name="footnote-1796-158-backlink">[158]</a>. </p>
				<p class="normal">Ahlat’ta meydana gelen bu taht değişikliği karşısında Melik Âdil’in tavrı ilk başlarda olumsuz olmuştur. Zira İbnü’l-Âmid ve İbnu’l Furat, Melik Âdil’in Ahlat’taki oğlu Melik Evhad’ın ölüm haberini alınca üzüldüğünü ve diğer oğlu Melik Eşref’in süratli bir şekilde Ahlat’ı ele geçirmesi karşısında da şaşırdığını belirtir. Sonuç itibarı ile Melik Âdil, bu oldu bittiyi hoş karşılamamış, fakat Melik Eşref babasına, Ahlat’ı civar ülke hükümdarlarından birinin işgal etmesinden korktuğu için aceleci davrandığını belirtmiş ve böylece babasının gönlünü almıştır. Bunun üzerine Melik Âdil de oğlunun Ahlat üzerindeki hâkimiyetini onaylamıştır.<a href="anadolu_split_069.html#footnote-1796-159" id="footnote-1796-159-backlink" name="footnote-1796-159-backlink">[159]</a> </p>
				<p class="body-text">Melik Evhad’ın Ahlat’taki hâkimiyeti daha ziyade saltanatını meşrulaştırmak ve Gürcüler’e karşı topraklarını savunmakla geçmiştir. Gürcüler’e karşı ülkesini başarıyla savunmuş olmasına rağmen 604/1207 yılında Ahlat halkının kendisine isyan etmesi sonucunda giriştiği katliam hiç unutulmamış ve ölene kadar Ahlat halkı kendisinden nefret etmiştir. Yerine geçen kardeşi Melik Eşref döneminde Ahlat daha önceki yıllara göre oldukça sakin ve huzurlu bir dönem yaşamış, Melik Eşref’in burada nâib olarak bıraktığı Hüsameddin Hâcib Ali’nin güzel yönetimi sayesinde şehir eski günlerine dönmüştür. Celaleddin Hârizmşah’ın 627/1230 yılında Ahlat’ı kuşatarak ele geçirmesine kadar da Ahlat için bu mutlu günler devam etmiştir. </p>
				<p class="body-text"><a href="anadolu_split_069.html#footnote-1796-160" id="footnote-1796-160-backlink" name="footnote-1796-160-backlink">[160]</a></p>
				<div class="calibre2" id="calibre_pb_38"/></body>
</html>