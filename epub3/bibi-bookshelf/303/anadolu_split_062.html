<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">VI. Melik Eşref’in Aile Hayatı ve <br class="calibre1"/>Alimlerle Münasebetleri</span></p>
				<p class="body-text"><span class="idebold">A) Melik Eşref’in Aile Hayatı</span></p>
				<p class="body-text">Melik Eşref, kaynakların verdiği bilgilere göre aile hayatına düşkün bir mizaca sahiptir. Nitekim kaynaklar onun içki mübtelası olması haricinde üstün meziyetlere sahip bir insan olduğu, yakınlarına ve teb’asına karşı büyük ihsanlarda bulunduğu yönünde müttefiktirler. </p>
				<p class="normal">Araştırmamız esnasında Melik Eşref’in iki hanımının ve bir kızının varlığına tesadüf ettik. Melik Eşref’in kaynaklarda zikredilen ilk hanımı Musul hakimi olan ve el-Eşref’in 600/1203-1204 yılında savaşarak yendiği Nureddin Arslanşah’ın kız kardeşidir. Melik Eşref söz konusu yılda meydana gelen savaşta sadece Arslanşah’ı yenmekle kalmamış, iki taraf arasında yapılan antlaşmada Atabekiyye binti İzzeddin Mesut b. Mevdûd b. Zengî’nin de el-Eşref’le evlendirilmesine karar verilmişti. Melik Eşref’in 576/1180 veya 578/1182 yılında doğmuş olduğu düşünülürse ilk evliliğini gerçekleştirdiği zaman yaklaşık olarak 23-24 yaşlarında olduğu ortaya çıkar. Melik Eşref’in bu hanımı 642/1244 yılına kadar Dımaşk’ta yaşamış ve başta Dımaşk’ın Salihiyye mahallesindeki Atabekiyye medresesi olmak üzere pek çok hayır müessesesi yaptırmıştır. Nitekim kendisinin türbesi de Kasiyûn Dağı eteklerinde bulunan Atabekiyye Medresesi’nin bahçesindedir. </p>
				<p class="normal">Melik Eşref’in kaynaklarımızda zikredilen ikinci hanımı ise Kürt asıllı bir Gürcü komutanı olan Emir İvane’nin kızıdır. Emir İvane, emrindeki güçlü bir Gürcü ordusuyla Rabiü’l-ahir 607/Eylül-Ekim 1210 tarihinde o zamanlar Melik Eşref’in kardeşi olan Melik Evhad’ın elinde bulunan Ahlat’ı kuşatmıştır. Bu muhasara esnasında Gürcü askerleri, Ahlat kalesinden çıkış yapacak olan Eyyubî askerlerini tuzağa düşürmek maksadıyla kalenin çevresine üzeri çalı çırpıyla örtülü hendekler kazmışlardır. İvane, sarhoş bir haldeyken kendi adamlarının kazmış olduğu bu hendeklerden birine düşmüş ve durumu farkeden Eyyubî askerlerinden bir grup da kaleden çıkarak İvane’yi yakalamıştır. Melik Evhad, İvane’ye gayet iyi davranmış ve onunla bir de anlaşma yapmıştır. Bu anlaşmaya göre İvane 200.000 dinar kurtuluş akçesi verecek, 2000 müslüman esiri serbest bırakacak, Ahlat’a komşu olan ve kendisinin kontrolünde bulunan 21 kaleyi el-Evhad’a terkedecek ve son olarak da kızını Melik Evhad’ın kardeşi olan Melik Eşref ile evlendirecekti. </p>
				<p class="normal">Emir İvane, serbest kaldıktan sonra verdiği bütün sözleri tutmuş ve bu arada kızını da Melik Eşref’le evlendirmiştir. Bu hatun Arap kaynaklarında Gürciye Hatun adıyla anılır. Melik Eşref’in Gürciye Hatun’dan bir de kızı olmuştur ki kaynakların kaydettiği Melik Eşref’in tek çocuğu da işte bu kızdır. Jacqueline Sublet, 685/1286 yılında Bahrî Memlüklüler zamanında bu hatunun mallarının hile ile müsadere edilişini anlattığı makalesinde onun hakkında detaylı bilgiler verir. Onun verdiği bilgilere göre Melik Eşref, ölmeden önce Dımaşk yakınlarındaki Hazrama ve Neyreb beldelerinde hatırı sayılır büyüklükte bir arazinin yanı sıra pekçok değerli mücevheri de kızına bırakmıştır. El-Eşref hayatının son günlerinde kızını Kerek hakimi olan ve Dımaşk şehrini elinden aldığı yeğeni Melik Nâsır Dâvûd ile evlendirerek onu veliahdı yapmaya niyetlenmiştir. Ancak Melik Nâsır bu teklife sıcak bakmamış ve Melik Eşref’in Dımaşk’ı hile ile elinden almış olması nedeniyle diğer amcası Melik Kâmil’e yanaşmıştır. Bu durum üzerine Melik Eşref’in kızı, babasının ölümünden bir süre sonra amcasının oğlu olan Melik Cevad Yunus b. Şemseddin Mevdûd ile evlendirilmiştir.</p>
				<p class="normal">640/1242 yılında kocasının, Dımaşk’ın yeni hakimi olan amcası Melik Salih İsmail b. Melik Âdil tarafından ortadan kaldırılmasından sonra dul kalan bu hatun 689/1290 yılından sonra ölmüştür<a href="anadolu_split_069.html#footnote-1796-588" id="footnote-1796-588-backlink" name="footnote-1796-588-backlink">[588]</a>.</p>
				<a href="anadolu_split_069.html#footnote-1796-589" id="footnote-1796-589-backlink" name="footnote-1796-589-backlink">[589]</a><div class="calibre2" id="calibre_pb_68"/></body>
</html>