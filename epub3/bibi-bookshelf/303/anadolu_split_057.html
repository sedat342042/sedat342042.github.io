<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Alaaddin Keykubad’ın Ahlat’ı Ele Geçirmesi</span></p>
				<p class="body-text">Melik Kâmil’in, kardeşi Melik Eşref’le birleşerek Âmid Artuklularına son vermesi Anadolu Selçukluları ile Eyyûbîler arasında Celaleddin Hârizmşah tehdidi nedeniyle küllenmiş olan rekabeti yeniden ortaya çıkardı.</p>
				<p class="body-text"> Daha önce de belirttiğimiz gibi Alaaddin Keykubad’ın, Doğu Anadolu’da dikkatini yoğunlaştırdığı asıl nokta Moğol tehdidiydi. Anadolu Selçuklu sultanı, her hareketini bu tehdide göre ayarlıyordu. Âmid Artuklularının yıkılması üzerine Anadolu Selçukluları ile Eyyûbîler arasındaki tampon bölge ortadan kalkmıştı. Alaaddin Keykubad, Ahlat örneğinde olduğu gibi Eyyûbîlerin Âmid ve çevresini de gereği gibi koruyamamalarından korkuyordu.</p>
				<p class="body-text">Hatırlanacağı gibi Anadolu Selçuklu sultanı, Ahlat’ı Yassıçemen savaşı sonrasında Melik Eşref’e iade ettiği gibi Oltu ve çevresini de yine ona mülk olarak vermişti. Herbert Jansky’nin de belirttiği üzere esasen Alaaddin Keykubad, bu şekilde davranmakla Moğol tehdidine karşı son derece büyük bir ittifakın da temellerini atmış oluyordu. Böylelikle Anadolu Selçukluları ile Moğollar arasında Eyyûbî meliklerinin en güçlülerinden biri olan Melik Eşref’in kontrolü altında bir tampon bölge oluşturuluyordu. Moğollar, Anadolu’ya girmek istedikleri zaman ister istemez Melik Eşref’e ait topraklardan geçecekler, bu da Melik Eşref’le beraber diğer Suriye meliklerini ve akabinde de dışarıdan gelen tehdidler karşısında kardeşi el-Eşref’e her zaman destek veren Mısır hâkimi Melik Kâmil’i harekete geçirecekti. Böylelikle Keykubad, Ahlat ve Oltu’yu el-Eşref’e vermek suretiyle esasen Selçuklular ile Eyyûbîler arasında da doğal bir ittifakın temellerini atıyordu<a href="anadolu_split_069.html#footnote-1796-527" id="footnote-1796-527-backlink" name="footnote-1796-527-backlink">[527]</a>. </p>
				<p class="body-text">Fakat Alaaddin Keykubad bir şeyi hesaplamamıştı. Eyyûbî melikleri ve özellikle de Melik Eşref için Suriye, Anadolu’daki Eyyûbî topraklarından daha öncelikliydi. Bu nedenle Melik Eşref, Anadolu’da olan bitenle ilgilenmek yerine Suriye’deki otoritesini daha da pekiştirmeyi tercih etti. Bunun sonucunda da Ahlat ve civarındaki beldeler gerek ticarî, gerekse askerî açıdan Celaleddin’in yaptığı ağır tahribatın izlerini taşımaktan kurtulamadılar. Daha önce de değindiğimiz gibi Yassıçemen Savaşından sonra el-Eşref, Ahlat’ta fazla durmamış ve artık bir harabe haline gelmiş olan şehrin idaresi ile ilgili işleri gerekli kişilere tevdî ettikten sonra şehri terk etmiştir. Alaaddin Keykubad, Kafkaslardan Anadolu’ya açılan kapı durumundaki Ahlat’ın mevcut halinden hiç de hoşnut değildi. </p>
				<p class="body-text">629/1231 yılında meydana gelen bazı gelişmeler Alaaddin Keykubad’ın endişelerinin hiç de yersiz olmadığını gösterdi. Celaleddin Hârizmşah’ın ölümünden sonra, Moğolar’a ait keşif birlikleri Erciş, Ahlat, Bitlis, Meyyâfârikîn gibi Eyyûbî hanedanının elindeki beldeleri yağmaladıkları gibi Anadolu Selçuklularının en önemli merkezlerinden biri olan Sivas’a kadar sokulmuşlardı<a href="anadolu_split_069.html#footnote-1796-528" id="footnote-1796-528-backlink" name="footnote-1796-528-backlink">[528]</a>. Bu durum üzerine Alaaddin Keykubad endişeye kapılarak aralarında kendi saray gulâmlarının da bulunduğu seçkin bir kuvveti Kemaleddin Kamyâr’ın komutasında Sivas’a göndermişti. Kamyâr, Sivas’a ulaştığı zaman Moğolların kısa bir süre önce bu havaliden ayrıldığını öğrendi. Emrindeki kuvvetlerle Erzurum’a kadar ilerleyen Kamyâr, burada iken Moğollar’ın hareket üsleri olan Mugan’a döndüklerini ve onların Anadolu’ya girme nedenlerinin Gürcü kraliçesi Rosudan’ın tahrikleri olduğunu öğrendi<a href="anadolu_split_069.html#footnote-1796-529" id="footnote-1796-529-backlink" name="footnote-1796-529-backlink">[529]</a>. Bunun üzerine Selçuklu ordusu Gürcü ülkesine başarılı bir sefer yaptı. Bu sefer sonunda Gürcülere ait bazı kaleler ele geçirildiği gibi, ayrıca Rosudan’ın Erzurum’un eski hâkimi Mugiseddin Tuğrulşah’ın oğlundan olan kızının da Alaaddin Keykubad’ın oğlu Gıyaseddin Keyhüsrev ile evlendirilmesi kararlaştırıldı<a href="anadolu_split_069.html#footnote-1796-530" id="footnote-1796-530-backlink" name="footnote-1796-530-backlink">[530]</a>.</p>
				<p class="body-text">Tüm bu gelişmeler Anadolu Selçuklu sultanını Doğu Anbadolu’nun güvenliği konusunda bir takım endişeler duymaya sevketti. Bu nedenle Alaaddin Keykubad, 630/1232 yılında Doğu Anadolu’da daha önce Melik Eşref’in egemenliğine verdiği tampon bölgeyi doğrudan kontrolü altına almaya karar verdi. Bu amaçla Gürcistan seferinden dönmüş olan Emir Kemaleddin Kamyâr’ı Moğol akınları ve Yassıçemen Savaşı sonrasında başsız kalan Harezmli emirlerin akınlarına marûz durumdaki Ermeniye bölgesini ele geçirmek ve buradaki asayişi sağlamakla görevlendiridi<a href="anadolu_split_069.html#footnote-1796-531" id="footnote-1796-531-backlink" name="footnote-1796-531-backlink">[531]</a>.</p>
				<p class="body-text"> Kemaleddin Kamyâr, Kayseri – Sivas – Erzincan ve Erzurum güzergâhını takip ederek Ahlat’a ulaştı. Selçuklu emiri Ahlat’ta birkaç itibarlı kişi tarafından karşılandı. Bu insanlar biraz Celaleddin Hârizmşah’ın istilasından sonra beldelerinin harabeye dönmüş olması nedeniyle ve biraz da Melik Eşref tarafından unutulmanın vermiş olduğu buruklukla Kamyâr’ı ve beraberindeki Selçuklu askerlerini sevinçle karşıladılar. Ahlat’ta bir müddet dinlenen Kamyâr, Moğol ve Harezm akınları nedeniyle harabe haline gelmiş olan Bitlis, Van, Adilcevaz gibi beldeleri de ele geçirdikten sonra durumdan Alaaddin Keykubad’ı haberdar etti. Gelişmelerden fazlasıyla memnun olan Keykubad, Sahib Ziyaeddin Karaarslan, Müstevfî<a href="anadolu_split_069.html#footnote-1796-532" id="footnote-1796-532-backlink" name="footnote-1796-532-backlink">[532]</a> Saadeddin Erdebilî ve Kadı Şerafeddin oğlu Pervane Taceddin’i Ahlat’a göndererek bölgenin tahririnin yapılması ve buradan elde edilecek vergi miktârının düzenlenmesi ile görevlendirdi. Ayrıca Kemaleddin Kamyâr’ı da Ahlat Kalesinin tamiri ile vazifelendirdi. Kamyâr, bu görev nedeniyle Adilcevaz’a giderek oradan kireç temin etmiş ve kalenin onarım işlerini tamamlayarak, Ahlat kalesini muhtemel bir Moğol saldırısına karşı sağlamlaştırmıştır. Daha sonra Kamyâr, yine Alaaddin Keykubad’ın emriyle kalenin yönetimini Sinaneddin Kaymaz’a bırakarak Alanya’da bulunan Anadolu Selçuklu sultanının yanına gitmiştir. </p>
				<p class="body-text">Alaaddin Keykubad, Ahlat’ın imarı maksadıyla bölgeye tohum ve büyükbaş hayvan gönderdiği gibi Ahlat halkından alınan vergilerin miktârını da azaltarak şehirde ticarî hayatın yeniden canlanmasını ve Ahlat’ın eski günlerdeki gibi önemli bir merkez olmasını amaçlamıştır<a href="anadolu_split_069.html#footnote-1796-533" id="footnote-1796-533-backlink" name="footnote-1796-533-backlink">[533]</a>. Keykubad’ın almış olduğu bu tedbirler kısa bir süre için de olsa semeresini vermiş ve çeşitli beldelere dağılan Ahlat halkından bir grup eski memleketlerine geri dönmüşlerdir<a href="anadolu_split_069.html#footnote-1796-534" id="footnote-1796-534-backlink" name="footnote-1796-534-backlink">[534]</a>.</p>
				<p class="body-text">Ahlat ve çevresinin Alaaddin Keykubad tarafından ele geçirilmesi Anadolu’nun güvenliği açısından elzemdi. Ancak bu durum Eyyûbîler özellikle de Melik Eşref tarafından asla kabullenilmemiş ve kısa bir süre sonra Eyyûbîler’le Anadolu Selçuklu Devleti arasında çıkacak olacak savaşın en önemli sebeplerinden biri de Ahlat’ın el değiştirmesi olmuştur. </p>
				<a href="anadolu_split_069.html#footnote-1796-535" id="footnote-1796-535-backlink" name="footnote-1796-535-backlink">[535]</a><div class="calibre2" id="calibre_pb_63"/></body>
</html>