<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">IV. İbnü’l-Meştûb’un İsyanı ve Melik Eşref’in <br class="calibre1"/>Onu Bertaraf Etmesi</span></p>
				<a href="anadolu_split_069.html#footnote-1796-232" id="footnote-1796-232-backlink" name="footnote-1796-232-backlink">[232]</a><p class="body-text"><span class="idebold">A) Eyyûbî Ailesinin Hizmetinde İbnü’l-Meştûb </span></p>
				<p class="body-text">Muzaffereddin Gökbörü’nün Melik Eşref’i meşgul etme hususunda başka plânları da vardı. O, Melik Eşref’in elini kolunu iyice bağlamak gayesiyle el-Eşref’in komutanlarından bir kısmını da isyana teşvik etmişti. Melik Eşref’e isyan eden emirlerin en güçlüsü İmâdeddin Ahmed b. Ali b. el-Meştûb idi. Hakkâriye Kürtlerinin lideri olan İbnü’l-Meştûb, babası gibi Eyyûbî hanedanına hizmet ediyordu. İbnü’l-Meştûb, sürekli olarak Eyyûbî hanedanı üyelerini rahatsız edici bir takım davranışlarda bulunagelmişti. Nitekim önceleri Melik Âdil’in hizmetinde iken Melik Âdil, onun bazı hareketlerinden rahatsız olmuş ve Halep hâkimi olan yeğeni Melik Zâhir’e 597 / 1200 yılında haber göndererek İbnü’l-Meştûb’un ekmeğini kesmesini ve onun yapacağı her türlü hizmet teklifini reddetmesini istemiştir<a href="anadolu_split_069.html#footnote-1796-233" id="footnote-1796-233-backlink" name="footnote-1796-233-backlink">[233]</a>. İbnü’l-Meştûb bu durum üzerine Melik Zâhir’in kardeşi Melik Efdâl’in yanına gitmiş fakat onunla da anlaşamamıştır.</p>
				<p class="body-text">İbnü’l-Meştûb’un daha sonra tekrar Melik Âdil’in hizmetine girmiş olması muhtemeldir. Zira Haçlıların 615/1218 yılında Dimyat’a yaptıkları saldırıda, emrinde Hakkâriye Kürtleri ile Eyyûbî ordusu saflarında İbnü’l-Meştûb da bulunmuştur. Dimyat’taki mücadelenin en şiddetli anında Melik Âdil ölmüş ve yerine geçen oğlu Melik Kâmil Eyyûbî ordusunun kontrolünü eline almıştı. İşte tam bu esnada İbnü’l-Meştûb sahneye çıkmış ve Melik Kâmil aleyhine bir komplo hazırlamıştır. İbnü’l-Meştûb, Melik Kâmil’in yerine Melik Âdil’in bir diğer oğlu olan Melik Faiz’i başa geçirmeye karar vermişti. Zira Melik Faiz, Melik Kâmil’e göre daha zayıf karakterli bir kişiydi. İbnü’l-Meştûb, bu hareketi ile el altından Eyyûbî ülkesini yöneten tek adam olmayı plânlıyordu. Fakat komplo Melik Kâmil tarafından tam zamanında haber alınmış ve el-Kâmil derhal çadırını toplayarak yakalanmamak için Dimyat’ın doğusunda yer alan Eşmun’a kaçmıştır<a href="anadolu_split_069.html#footnote-1796-234" id="footnote-1796-234-backlink" name="footnote-1796-234-backlink">[234]</a>. Hatta Melik Kâmil burada da kendini güvende hissetmemiş oğlunun kontrolünde bulunan Yemen’e gitmeyi plânlamıştır. Melik Kâmil’in Dimyat’taki karargâhını terk ettiğini öğrenen Eyyûbî askerleri de başsız kalmış ve kısa sürede dağılmışlardır. Sonuç olarak Haçlılar, İbnü’l-Meştûb’un bu hareketi yüzünden kolayca Dimyat’a girmiş ve Dimyat kalesini muhasaraya başlamışlardır.</p>
				<p class="body-text">Melik Kâmil’in böylesine sıkıntı içinde bulunduğu bir esnada kardeşi Dımaşk hâkimi Melik Muazzam, onun yanına gelmiştir. Melik Kâmil’in askerleri ile kendi kuvvetlerini birleştiren Melik Muazzam, İbnü’l-Meştûb’u yakalamış ve ondan Mısır’ı derhal terk etmesini istemiştir<a href="anadolu_split_069.html#footnote-1796-235" id="footnote-1796-235-backlink" name="footnote-1796-235-backlink">[235]</a>.</p>
				<p class="body-text">Bu arada İbnü’l-Meştûb’un Melik Kâmil’in yerine geçirmeyi düşündüğü Melik Âdil’in bir diğer oğlu olan Melik Faiz de gelişmeleri endişe ile izliyordu. Kaynakların ifadesine göre zaten evhamlı bir yapıya sahip olan Melik Faiz, bu gelişmeler üzerine büyük korkuya kapılmıştır. Fakat Melik Kâmil ve Melik Muazzam, kardeşlerine dokunmamışlar ve sadece yanlarında alıkoymakla yetinmişlerdir<a href="anadolu_split_069.html#footnote-1796-236" id="footnote-1796-236-backlink" name="footnote-1796-236-backlink">[236]</a>. İbnü’l-Meştûb ise Mısır’dan kovulduktan sonra Hama’ya gelerek Melik Mansur’un (587–617/1191-1221) hizmetine girmiştir. </p>
				<p class="body-text">İbnü’l-Meştûb, Hama’da iken Melik Mansur’dan büyük hürmet gördü. Melik Mansur, özellikle İbnü’l-Meştûb’un emrinde yer alan kalabalık sayıdaki Hakkâriye Kürtlerinden oluşan askerlerden yararlanmayı düşünüyordu. İbnü’l-Meştûb Hama’da iken bir zamanlar Hama kadılığı yapmış olan Necmeddin b. Ebi Asrun’la da dostluk kurdu ve onu kendine kadı tayin etti. Hukuki alandaki her meseleyi ona danışıyordu. İbnü’l-Meştûb, Hama hâkimi Melik Mansur ve Anadolu Selçuklu sultanı İzzeddin Keykavûs’un da tahrikiyle Halep ve çevresini yağmalamaya karar verdi. Hama’dan ayrıldığı esnada emrinde 800 atlı ve 2000 yaya vardı<a href="anadolu_split_069.html#footnote-1796-237" id="footnote-1796-237-backlink" name="footnote-1796-237-backlink">[237]</a>.</p>
				<p class="body-text">Melik Eşref ise bu esnada Halep’te bulunuyordu. İbnü’l-Meştûb’un Halep’e doğru harekete geçtiğini öğrenince ona elçiler göndererek kendisi ile temasa geçmesini bildirdi ve bazı yerleri ona iktâ olarak teklif etti. Fakat İbnü’l-Meştûb, İzzeddin Keykavûs ve Sümeysat hâkimi el-Efdâl ile birleşmeyi ve Melik Eşref’in el-Cezîre hâkimiyetine son vermeyi tasarladığı için bu teklifi kabul etmedi. Halep önlerine gelen İbnü’l-Meştûb, 616 yılının Rebîu’l-evvel ayında (Mayıs 1219) Halep civarını yağmaladı ve Halep’in kuzeyine doğru yoluna devam ederek Kınnesrin ve Sacur’a ulaştı. Askerleriyle beraber ilerlerken çok sayıda atı da ganimet olarak aldı. </p>
				<p class="body-text">Tüm bu gelişmelerden Melik Eşref haberdâr edilince, derhal emrinde Halep askerlerinden bir grup da olduğu halde Karkısiyye<a href="anadolu_split_069.html#footnote-1796-238" id="footnote-1796-238-backlink" name="footnote-1796-238-backlink">[238]</a> hâkimi İmâdeddin es-Sacur’u da yanına alarak İbnü’l-Meştûb’un üzerine yürüdü. İbnü’l-Meştûb, yanında Kadı İbn Ebî Asrun olduğu halde yakalanarak Melik Eşref’in yanına getirildi. Öyle anlaşılıyor ki Melik Eşref, İbnü’l-Meştûb’un hizmetinde yer alan Hakkâriye Kürtlerinin desteğini kazanmak için tüm yaptıklarına rağmen İbnü’l-Meştûb’u cezalandırmadığı gibi, ona Ra’su’l-Ayn’ı iktâ olarak verdi. Melik Eşref, İbnü’l-Meştûb’u 616/1219 yılının Şaban ayına kadar yanında tuttu ve sonra onu Ra’su’l-Ayn’a yoladı<a href="anadolu_split_069.html#footnote-1796-239" id="footnote-1796-239-backlink" name="footnote-1796-239-backlink">[239]</a>. Kendisi de Harran’a doğru hareket ederek yukarıda da zikrettiğimiz gibi İzzeddin Keykavûs’a rağmen Lü’lü’ye yardıma gitmenin yollarını aramaya başladı. </p>
				<a href="anadolu_split_069.html#footnote-1796-240" id="footnote-1796-240-backlink" name="footnote-1796-240-backlink">[240]</a>
				<div class="calibre2" id="calibre_pb_46"/></body>
</html>