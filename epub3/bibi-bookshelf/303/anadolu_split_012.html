<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="stil"><span class="idebold"> İbn Bîbî ( ö. 1282 )</span></li>
				</ol>
				<p class="body-text">İbn Bîbî’nin ailesi Celaleddin Hârizmşah’ın hizmetinde idi. Yassıçemen Savaşı sonrasında bu ailenin Melik Eşref’e sığındığını ve Dımaşk’ta ikamete başladıklarını görüyoruz. Anadolu Selçuklu Sultanı Alaaddin Keykubad, Dımaşk hâkimi olan Melik Eşref’ten İlm–i Nücûm’da zamanın en büyük uzmanlarından biri olan müellifin annesi el–Bibi el–Müneccime’yi Konya’ya göndermesini rica etti. Melik Eşref’in bu teklifi kabul etmesi sonrasında İbn Bîbî’nin ailesi Konya’ya yerleşti . </p>
				<p class="body-text">Müellifin Anadolu Selçuklu hükümdarlarının tarihini anlattığı<span class="ideitalik"> el–Evamiru’l Alâiyye fi’l-Umuri’l-Alâiyye </span>adlı eseri Anadolu Selçuklu tarihinin en temel kaynaklarından biridir. Eser, 588/1192 yılında II. Kılıçarslan’ın, oğlu I. Giyaseddin Keyhüsrev’i veliaht yapışından başlar ve müellifin ölüm tarihinden bir yıl öncesi olan 1281’de biter. İbn Bîbî, Anadolu Selçukluları ile Eyyûbîler arasındaki münasebetleri inceleyen en önemli Selçuklu kaynağının yazarıdır. İzzeddin Keykavûs zamanında Kuzey Suriye egemenliği için bu hükümdarla Melik Eşref’in arasında meydana gelen Halep önlerindeki savaşı öncesi ve sonrası ile uzun uzun anlatır. O, çalışmasında, Alaaddin Keykubad dönemini de oldukça tafsilatlı zikreder. Bu dönemde Melik Eşref’in önce, Dımaşk hâkimi olan kardeşi Melik Muazzam’a karşı ve sonra da Celaleddin Hârizmşah’a karşı Alaaddin Keykubad ile yaptığı ittifaklara ve bu son ittifak esnasında aralarında gidip gelen elçi ve mektuplara da eserinde yer vermiştir. Yine O, Yassıçemen Savaşı gibi önemli bir savaşı öncesi ve sonrası ile en iyi anlatan kaynaklarımızdandır. Müellif, ailesinin Anadolu Selçukluları hizmetine geçmesine neden olan bu savaşı oldukça canlı bir şekilde anlatır. İbnü’n-Nazîf ve Nesevî ile mutabakat içinde olan bilgiler verir. Savaş sonrasında Alaaddin Keykubad’ın, Moğollar’a karşı Doğu Anadolu’da oluşturmak istediği müdafaa tertibatı plânı gereğince Ahlat’ı Melik Eşref’in elinden alması onu, başta Melik Eşref olmak üzere Eyyûbî ailesi ile karşı karşıya getirmiştir. Bu olay sonucu meydana gelen gelişmeler, Amîd ve Harput Artukluları gibi iki tampon devletin ortadan kalkması ve Anadolu’ya giren Eyyûbîlerin Alaaddin Keykûbad’a yenilmeleri gibi neticeler doğurmuş, böylece doğudan gelen Moğol tehlikesine karşı ortak hareket etmesi gereken iki büyük devlet, kendi aralarında amansız bir mücadeleye girişerek Moğollar’a rahat hareket imkânı vermişlerdir. Tüm bu gelişmeleri biz, İbn Bîbî’ni eserinden gayet rahat bir şekilde takip edebilmekteyiz.</p>
				<p class="body-text">Çalışmanın hazırlanması esnasında bu eserin Prof. Dr. Mürsel Öztürk tarafından Farsçadan dilimize yaptığı ve Kültür Bakanlığı yayınları arasında 1996 yılında basılan tercümesi kullanıldı.</p>
				<div class="calibre2" id="calibre_pb_14"/></body>
</html>