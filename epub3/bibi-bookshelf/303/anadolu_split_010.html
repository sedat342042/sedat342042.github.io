<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="stil"><span class="idebold">İbn Vâsıl ( 604 – 697 / 1204 – 1298 )</span></li>
				</ol>
				<p class="body-text">Müellif, Hama doğumlu olmakla beraber Eyyûbî ailesinden Dımaşk hâkimi olan Melik Muazzam’ın hizmetine girdi. Melik Eşref’in 626/1229 yılında Dımaşk’ı ele geçirmesi üzerine Melik Muazzam’ın oğlu olan Melik Nâsır Selahaddin Davûd ile beraber Kerek kalesine gitti. Ömrünün son yıllarını doğum yeri olan Hama’da geçirdi. Kendisi İbnü’n Nazîf el–Hamevî ve Yakut el-Hamevî gibi Hama tarih ekolüne mensub tarihçilerdendir. </p>
				<p class="body-text"><span class="ideitalik">Müferricu’l Kurûb fi Ahbar–ı Benî Eyyûb</span> adlı eseri adından da anlaşılacağı gibi bir Eyyûbî ailesi tarihidir. Eser, bilhassa 620/1223 yılından sonra orijinal bilgiler vermeye başlar. Bu tarihten evvel Melik Eşref ile bilgileri ise daha çok İbnü’l-Esîr’den almıştır. Kaynağımız bilhassa, Melik Eşref’in 1229 yılında Dımaşk’ı kuşatarak alması hakkında orijinal bilgiler verir. Zira müellif, bu kuşatma esnasında şehirde, Melik Nâsır’ın yanında bulunduğunu zikreder ve halkın bu kuşatma nedeniyle yaşadığı sıkıntıyı hayli canlı bir şekilde tasvir eder. Müellif yukarıda da belirttiğimiz gibi Dımaşk’ın Melik Eşref’in eline geçmesinden hemen sonra Melik Nâsır ile beraber Kerek kalesine gitmiştir. Burada hamîsi Melik Nâsır’ın amcaları olan Melik Kâmil ve Melik Eşref ile arasında geçen münasebetler hakkında oldukça önemli bilgiler vermeye devam eder.</p>
				<p class="body-text">Bu çalışmada eserin, 1960 yılında Muhammed Şeyyal tarafından Kahire’de neşredilen III. cildi ve Hasaneyn Muhammed Rabî tarafından yine Kahire’de 1972 ve 1977 yıllarında neşredilen baskıları kullanıldı. </p>
				<div class="calibre2" id="calibre_pb_12"/></body>
</html>