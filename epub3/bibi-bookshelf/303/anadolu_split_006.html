<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="normal1"><span class="idebold"> İbnü’n-Nazîf el–Hamevî ( ö. 633 / 1235’ten sonra )</span></li>
				</ol>
				<p class="body-text">Müellif, kariyerinin ilk zamanlarında Ca’ber Kalesi hâkimi ve Melik Eşref’in kardeşi olan Melik Hâfız Nureddin Arslanşah’ın kâtibiydi. Melik Hâfız’ın, Melik Eşref’i metbû tanımasından dolayı da Melik Eşref’in askerî seferlerinden ve Melik Hâfız’ın bu seferlere iştirakinden teferruatlı bir şekilde bahseder. 626/1229 yılında bilemediğimiz bir nedenden dolayı Melik Hâfız, İbnü’n-Nazîf’i hapsetti ise de bir müddet sonra affetti. Fakat müellif Caber’de daha fazla durmayarak Eyyûbî ailesine mensup olan Hıms hâkimi Melik Mücahid’in hizmetine girdi ve ölene kadar da onun hizmetinde kâtip olarak çalıştı. İbnü’n-Nazîf’in aşağı yukarı, Melik Eşref’in Dımaşk’ı ele geçirdiği günlerde el–Cezîre’den Dımaşk’a yakın bir yer olan Hıms’a gelmesi elinizdeki çalışma açısından oldukça önemli bir husustur. Zira Ca’ber Kalesinde iken müellifin kâtipliğini yaptığı Melik Hâfız nasıl ki Melik Eşref’e bağlı ise Hıms hâkimi Melik Mücahid’in de aynı şekilde Dımaşk’ı ele geçiren Melik Eşref’e bağlı olduğunu ve onunla yakın ilişki içine girdiğini görüyoruz. Nitekim Melik Mücahid, Yassıçemen savaşında Eyyûbî ordusunu komuta eden Melik Eşref’in hizmetine oğlu Melik Mansur’u gönderdiğinde, İbnü’n Nazîf de ordu kâtibi olarak onunla beraber bulunmuştur. O, Nesevî ile beraber sonuçları itibarı ile çok önemli olan bu savaşa bizzat şahit olan iki tarihçiden biridir. Bu nedenle Yassıçemen Savaşı hakkında verdiği malûmat son derece önemlidir. Müellifin bu savaş hakkında verdiği bilgiler genel olarak tarafsız olmakla beraber, zaman zaman velinimeti olan Hıms Eyyûbîlerini övmekten de geri durmaz. Bu meyânda o, Yassıçemen’de en kahramanca savaşan askerlerin Melik Mansur yönetimindeki Hıms askerleri olduğunu söylemeden edemez. Savaş öncesinde Anadolu Selçuklu hükümdarı Alaaddin Keykubad’ın kendi yanında savaşa katılacak Eyyûbî meliklerini duygusal yönden etkilemek amacıyla hem kendi hanımı hem de aynı zaman da Melik Adil’in kızı olan Hatunu Kayseri’den Sivas’a getirterek kardeşleri olan Eyyûbî melikleri ile görüştürdüğünü de yalnız İbnü’n- Nazîf haber verir. Melik Eşref’in Eyyûbî ailesinin diğer melikleri ile olan ilişkileri hakkında en tafsilatlı bilgiyi yine onun <span class="ideitalik">Tarihu’l Mansurî</span>’sinde buluruz.</p>
				<p class="body-text">Bu çalışmada Tarihu’l Mansurî adlı eserin Cezayir’de 1981’de büyük Alman şarkiyatçısı H. L. Gottschalk’ın öğrencilerinden olan Ebu’l Iyd Dudu tarafından yayınlanan neşri kullanıldı. Eser 589/1193 yılından başlar ve 633/1235 yılına kadar gelir ki adeta bir Eyyûbî ailesi tarihidir. </p>
				<div class="calibre2" id="calibre_pb_8"/></body>
</html>