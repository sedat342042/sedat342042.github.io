<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>

				<p class="baslik"><span class="idebold">II. Melik Eşref’in Halep’i <br class="calibre1"/>İzzeddin Keykavus’a Karşı Savunması</span></p>
				<a href="anadolu_split_069.html#footnote-1796-161" id="footnote-1796-161-backlink" name="footnote-1796-161-backlink">[161]</a><p class="body-text"><span class="idebold">A) Haleb’in Ticari Önemi </span></p>
				<p class="normal">Halep, günümüzde de Kuzey Suriye’nin merkezi durumundadır. Şehir, Suriye’nin iç kısımlarındaki ovalardan elde edilen tahıl ve meyve ağaçlarından sağlanan ürünlerin ve göçebelerin beslediği koyun ile çöl bedevîlerinin beslediği deve gibi hayvanların satış ve mübâdele merkeziydi<a href="anadolu_split_069.html#footnote-1796-162" id="footnote-1796-162-backlink" name="footnote-1796-162-backlink">[162]</a>. Aynı zamanda Anadolu, Irak, İran, Hicaz, Yemen, Umman, Hindistan, Çin, Mısır ve Kuzey Afrika gibi beldelerden getirilen ipek, fildişi, seramik ve dokuma gibi mamullerin de bulunabildiği bir ticaret merkeziydi<a href="anadolu_split_069.html#footnote-1796-163" id="footnote-1796-163-backlink" name="footnote-1796-163-backlink">[163]</a>. Haçlı seferlerinden sonra şehrin önemi daha da arttı. Suriye sahillerinden gelen ve Haçlıların koruması altında Antakya’da kendilerine yer edinen İtalyan tacirler için Halep, İslam ve doğu dünyasının nadide ürünlerinin bulunabileceği dev bir ticari merkez konumundaydı<a href="anadolu_split_069.html#footnote-1796-164" id="footnote-1796-164-backlink" name="footnote-1796-164-backlink">[164]</a>. XIII. Yüzyıl başlarında Eyyûbîler’in yönetiminde bulunan Halep’in dünyanın en büyük ticaret merkezlerinden biri olduğu rahatlıkla söylenebilir.</p>
				<p class="body-text">Halep ticarî açıdan Anadolu ile de önemli bağlantıları bulunan bir şehirdi. Trabzon ve Sinop’tan yola çıkan kervanlar Sivas’ta toplanıyorlar ve oradan da Malatya üzerinden Adıyaman, Ra’ban<a href="anadolu_split_069.html#footnote-1796-165" id="footnote-1796-165-backlink" name="footnote-1796-165-backlink">[165]</a>, Antep ve Tell-Bâşir üzerinden Halep’e varıyorlardı<a href="anadolu_split_069.html#footnote-1796-166" id="footnote-1796-166-backlink" name="footnote-1796-166-backlink">[166]</a>. İzzeddin Keykavûs, Halep seferine çıkmadan evvel Ermeniler üzerine bir sefer düzenlemişti. Zira Ermeniler, İzzeddin Keykavûs’un kardeşi Alaaddin Keykubad’la giriştiği taht mücadelesi sırasında Anadolu Selçukluları’na ait olan Ulukışla, Ereğli, Karaman gibi beldeleri işgal ettikleri gibi Malatya’dan Halep’e inen ticaret yollarının da güvenliğini tehdit etmişlerdi<a href="anadolu_split_069.html#footnote-1796-167" id="footnote-1796-167-backlink" name="footnote-1796-167-backlink">[167]</a>. İzzeddin Keykavûs, Ermeniler üzerine yaptığı bu seferle hem onların eline geçen beldeleri kurtarmış hem de ticaret yollarının güvenliğini sağlamıştır. Sinop ve Antalya’nın fethiyle Anadolu Selçuklu ticaretini denizlere taşıyan İzzeddin Keykavûs, Ermeni seferiyle de bu sahil kentlerinden gelen emtianın Halep’e ve Halep’ten gelen emtianın da bu sahil kentlerine akış trafiğini bir düzene koymuş oluyordu. Artık geriye tek bir hedef kalıyordu. O da Ortadoğu’nun en önemli ticarî antreposu konumundaki Halep’i ele geçirebilmekti.</p>
				<a href="anadolu_split_069.html#footnote-1796-168" id="footnote-1796-168-backlink" name="footnote-1796-168-backlink">[168]</a>
				<div class="calibre2" id="calibre_pb_39"/></body>
</html>