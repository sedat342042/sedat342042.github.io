<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_3"><span class="idebold">Giriş</span></h1>
				<p class="normal"> Eyyûbî Devleti XII. yüzyılın son çeyreği ve XIII. yüzyılın ilk yarısında varlığını sürdürmüş, Haçlı seferlerinde kilit rol oynamış, bu dönem içerisinde Mısır, Suriye, el-Cezire ve Doğu Anadolu siyasî haritasının belirlenmesinde etkili olmuş bir devlettir. Bununla beraber Eyyûbîler batılı araştırmacılar tarafından genellikle Haçlı seferlerinde oynadıkları rol açısından incelenmişler, Türk tarihçileri de bu devleti Anadolu Selçukluları ve diğer Türk devletleri ile kurdukları münasebetler ölçüsünde ele almışlardır<a href="anadolu_split_069.html#footnote-1796-2" id="footnote-1796-2-backlink" name="footnote-1796-2-backlink">[2]</a>. Türk tarihçileri arasında çalışma mesaisinin büyük bir bölümünü özellikle Selahaddin Eyyûbî devrine hasreden Prof. Dr. Ramazan Şeşen ise bu açıdan bir istisna teşkil eder.</p>
				<p class="normal">Çalışmamızın konusunu teşkil eden Melik Eşref, bir Eyyûbî sultanı olmayıp sadece Eyyûbî feodal yapısı içerisinde yer alan güçlü bir meliktir. Onun hüküm sürdüğü devre içinde Melik Adil ve Melik Kâmil gibi güçlü Eyyubî sultanları dururken neden Melik Eşref üzerinde yoğunlaşmayı tercih ettiğim sorusu akla gelebilir. Herşeyden önce Melik Adil<a href="anadolu_split_069.html#footnote-1796-3" id="footnote-1796-3-backlink" name="footnote-1796-3-backlink">[3]</a> ve Melik Kâmil<a href="anadolu_split_069.html#footnote-1796-4" id="footnote-1796-4-backlink" name="footnote-1796-4-backlink">[4]</a> hakkında gayet kapsamlı iki biyografik çalışma bulunmaktadır. Melik Eşref özellikle 625/1228 yılında Dımaşk’ı ele geçirmeden önce Doğu Anadolu ve el-Cezire’de hüküm sürmüş ve Anadolu Selçukluları, Artuklular gibi Anadolu’da kurulan Türk devletleri ile yakın ilişki içerisine girmiştir. Dolayısıyla onun döneminin bilinmesi söz konusu devletlerin siyasî tarihinin netleşmesi açısından da bir zarurettir.</p>
				<p class="body-text">Son olarak Melik Adil’in 615/1218 yılında ölmesi ile Eyyûbî Devleti çok ilgi çekici bir süreç içine girmiştir. Melik Adil öldüğünde geride çok iyi yetişmiş ve Eyyûbî Devletinde kilit noktalara hakim olan üç evlat bırakmıştır. Mısır hakimi Melik Kâmil, Dımaşk hakimi Melik Muazzam ve el-Cezire’de hüküm süren Melik Eşref ilk zamanlar Dimyat’a saldıran Haçlılar’a karşı birlik içinde mücedele etmişler fakat bu tehdidin bertarafı sonrasında birbirleri ile hakimiyet mücadelesi içerisine girmişlerdir ki bu mücadele Eyyûbî feodal yapısının en ilgi çekici örneğini teşkil eder. Tüm bu nedenler beni bu ilginç Eyyubi meliğini araştırmaya yöneltti. </p>
				<p class="body-text">Çalışmanın daha hemen başında dönemin siyasi dengelerinin daha iyi anlaşılabilmesi için Eyyûbî Devleti ve bu devletin çevresinde yer alan diğer güçlerin kısaca tanınmasında fayda bulunmaktadır.</p>
				<a href="anadolu_split_069.html#footnote-1796-5" id="footnote-1796-5-backlink" name="footnote-1796-5-backlink">[5]</a>
				<div class="calibre2" id="calibre_pb_22"/></body>
</html>