<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Halep Hâkimi Melik Zâhir Gazi’nin Anadolu Selçukluları ile İlişkileri</span></p>
				<p class="body-text">Halep hâkimi olan ez-Zâhir Gazi, saltanat müddeti boyunca (1183-1216) Anadolu Selçuklu Devleti ile ilişkilerini iyi tutmaya çalışmıştır. Zira o, bilhassa kendi babası Selahaddin’in ölümüyle gücünü arttıran ve 597/1200 yılında da Mısır’ı ele geçirerek tüm Eyyûbî beldelerinin sultanı olan amcası el-Âdil’den çekiniyor ve Anadolu Selçukluları’nı ona karşı bir denge unsuru olarak görüyordu. Bu nedenle o, zaman zaman Anadolu Selçukluları ile ortak seferlere çıktığı gibi el-Âdil’in kızıyla evlenerek amcasıyla da iyi geçinmenin yollarını aramıştır<a href="anadolu_split_069.html#footnote-1796-169" id="footnote-1796-169-backlink" name="footnote-1796-169-backlink">[169]</a>. Siyasî zeka yönünden Selahaddin’in en zeki oğlu olan ez-Zâhir Gazi, çeyrek yüzyıldan fazla süren Halep hâkimiyeti esnasında bu sayede tatsız sürprizlerle karşılaşmamıştır. </p>
				<p class="body-text">592/1196 yılında kardeşi Rüknüddin Süleymanşah’la giriştiği taht mücadelesini kaybeden I. Gıyaseddin Keyhüsrev, önce Ermeni kralına, sonra da Elbistan ve Malatya’ya uğramış en nihayet Halep’e gelerek ez-Zâhir Gazi’ye konuk olmuştur. Melik Zâhir Anadolu Selçuklu tahtında bulunan Ruknüddin Süleymanşah ile bozuşmak istemediği için I. Gıyaseddin Keyhüsrev’i çok iyi ağırlamakla beraber ona askerî yönden herhangi bir yardım taahhüdünde bulunmamıştır<a href="anadolu_split_069.html#footnote-1796-170" id="footnote-1796-170-backlink" name="footnote-1796-170-backlink">[170]</a>. Bununla beraber ez-Zâhir, 602/1205 yılında ağabeyi Rüknüddin Süleymanşah’ın ölümünden bir müddet sonra Anadolu Selçuklu tahtına çıkan I. Gıyaseddin Keyhüsrev ile de ilişkilerini iyi tutmuş ve hatta 605/1208 yılında iki hükümdar Ermeniler üzerine ortaklaşa başarılı bir sefer düzenlemişlerdir<a href="anadolu_split_069.html#footnote-1796-171" id="footnote-1796-171-backlink" name="footnote-1796-171-backlink">[171]</a>. I. Gıyaseddin Keyhüsrev, el-Cezîre ve Doğu Anadolu’da nâibleri olan oğulları vasıtasıyla<a href="anadolu_split_069.html#footnote-1796-172" id="footnote-1796-172-backlink" name="footnote-1796-172-backlink">[172]</a> egemenlik sahasını devamlı genişleten Melik Âdil’e karşı, Melik Zâhir’i doğal bir müttefik olarak görüyordu. I. Gıyaseddin Keyhüsrev’in ölümü ile yerine geçen I. İzzeddin Keykavûs zamanında da Halep Eyyûbîleri’nin Anadolu Selçukluları ile münasebetleri olumlu bir seyir izledi. Yalnız Melik Zâhir’in 1216 yılında Ermeni seferine çıkan İzzeddin Keykavûs’a yardım etmekte kararsız davranması iki devlet arasında bir gerginliğe yol açmıştır. İzzeddin Keykavûs bu sefer için Melik Zâhir’den yardım talebinde bulunduğunda Melik Âdil devreye girmiş ve kendi ailesine yüz çevirip başka bir aile ile dost geçinmesinin doğru olmadığını ve İzzeddin Keykavûs’un Kuzey Suriye ile beraber özellikle Halep için kötü emeller beslediğini yeğeni Melik Zâhir’e söylemiştir. Bu durum karşısında Melik Zâhir tereddüde kapılmıştır. Onun bu halinden hiç de hoşlanmayan İzzeddin Keykavûs, ez-Zâhir’e ait olan Balat şehri üzerine kuvvet sevk etmiştir. Bu hareket üzerine amcasının söylediklerinde doğruluk payı olduğunu düşünen ez-Zâhir, kesin olarak İzzeddin Keykavûs’la ittifak yapmaktan vazgeçmiştir<a href="anadolu_split_069.html#footnote-1796-173" id="footnote-1796-173-backlink" name="footnote-1796-173-backlink">[173]</a>. Keykavûs bu durum yüzünden özür dilemiş fakat Melik Zâhir bir müddet sonra vefat etmiş olması Anadolu Selçuklu sultanını, mevcut durumu yeniden gözden geçirmeye sevketmiştir. </p>
				<a href="anadolu_split_069.html#footnote-1796-174" id="footnote-1796-174-backlink" name="footnote-1796-174-backlink">[174]</a><div class="calibre2" id="calibre_pb_40"/></body>
</html>