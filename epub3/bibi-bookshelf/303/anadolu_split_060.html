<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">E) Melik Kâmil’in el-Cezîre Seferi</span></p>
				<p class="body-text">Keykubad’ın el-Cezîre’ye düzenlediği sefer sonrasında bölgedeki nüfuzu ağır bir darbe yiyen el-Kâmil, 633/1235 yılında bölgeye bir sefer düzenlemeye karar verir. Cemaziyelevvel ayında<a href="anadolu_split_069.html#footnote-1796-563" id="footnote-1796-563-backlink" name="footnote-1796-563-backlink">[563]</a> Melik Kâmil, yanında kardeşlerinden Dımaşk hâkimi Melik Eşref ve Meyyâfârikîn hâkimi Melik Muzaffer Şihabeddin Gazi olduğu halde el-Cezîre’ye girdi<a href="anadolu_split_069.html#footnote-1796-564" id="footnote-1796-564-backlink" name="footnote-1796-564-backlink">[564]</a>. </p>
				<p class="body-text"> Melik Kâmil ve kardeşleri öncelikle Ruha üzerine yürüdüler. Eyyûbî ordusuna karşı direnemeyen Ruha, bir müddet sonra teslim oldu. Melik Kâmil, teslim olan Ruha Kalesinin surlarını bir dahaki sefer mevsiminde Selçuklu kuvvetlerince yeniden ele geçirilmesini engellemek için yıktırdı ve sonrasında da Harran’a yöneldi. Harran da Cemaziyelahir ayında teslim oldu ve Melik Kâmil gerek Ruha, gerekse Harran’da ele geçirdiği Selçuklu askerlerini zincire vurarak Mısır’a gönderdi. Ayrıca bu şehirlerdeki sanatkar ve eşrâfın bir kısmını zorla Mısır’a göç ettirdi<a href="anadolu_split_069.html#footnote-1796-565" id="footnote-1796-565-backlink" name="footnote-1796-565-backlink">[565]</a>. </p>
				<p class="body-text">Bu suretle el-Cezîre’de kendisine ait iki önemli merkezi Anadolu Selçuklularından geri alan el-Kâmil, daha sonra Keykubad’a el-Cezîre’ye yaptığı sefer esnasında destek veren Mardin Artuklularını cezalandırmaya karar verdi. Bu amaçla Duneysir üzerine yürüyen Melik Kâmil, Artuklular tarafından kurulmuş olan bu çok önemli ticaret merkezini şiddetli bir şekilde yağmalayarak tahrip etti. Duneysir bu olaydan sonra eski önemini yitirdi. Yağmanın şiddetinden nasibini almayan tek yer ise Duneysir Ulu Cami idi<a href="anadolu_split_069.html#footnote-1796-566" id="footnote-1796-566-backlink" name="footnote-1796-566-backlink">[566]</a>. </p>
				<p class="body-text">Melik Kâmil ve kardeşleri Duneysir’de bulundukları sırada Musul hâkimi Bedreddin Lü’lü’den bir mektup aldılar. Lü’lü bu mektubunda Moğollar’ın büyük bir kuvvetle harekete geçerek Dicle’yi aştıklarını ve Sincar civarına sokulduklarını haber veriyordu<a href="anadolu_split_069.html#footnote-1796-567" id="footnote-1796-567-backlink" name="footnote-1796-567-backlink">[567]</a>. Bu haber üzerine el-Eşref, kış mevsimini geçirdiği en önemli beldelerden biri olan Sincar’ı korumak maksadıyla ağabeyine geri dönme konusunda baskı yaptı ve Eyyûbî sultanı bunun üzerine el-Cezîre seferine son verdi. Bununla beraber Eyyûbî ordusu, Sincar’a ulaşmakta gecikince Moğollar şehrin muhafızı olan Muineddin b. Kemaleddin b. Muhacir’le savaşa tutuştular. Yenilen Muineddin, şehir kapısının önünde Moğollar tarafından katledildi. Sincar ve çevresi Moğollar tarafından yağmalandığı gibi Moğollar, Sincar üzerinden Suriye’ye gitmekte olan bir ticaret kervanına da saldırarak kervanı yağmalayıp, tacirlerin tümünü de öldürdüler. Bununla beraber el-Kâmil ve el-Eşref’in Fırat’ı geçtiğini haber alan Moğollar, hızlı bir şekilde bölgeyi terk ettiler<a href="anadolu_split_069.html#footnote-1796-568" id="footnote-1796-568-backlink" name="footnote-1796-568-backlink">[568]</a>. </p>
				<p class="body-text">Öte yandan Eyyûbîler Sincar’da yedikleri ağır darbenin hemen akabinde Anadolu’da da ağır bir darbeye marûz kaldılar. Eyyûbî ordusunun el-Cezîre’deki Ruha, Harran ve Duneysir şehirlerinden çekilmesini fırsat bilen Selçuklu ordusu, Mardin Artuklu ordusu ile birleşerek Nusaybin’i kuşattı. Sıbt’ın ifadesiyle Selçuklu ordusu, el-Kâmil’in Duneysir’de yaptığının daha beterini Nusaybin’de gerçekleştirdi<a href="anadolu_split_069.html#footnote-1796-569" id="footnote-1796-569-backlink" name="footnote-1796-569-backlink">[569]</a>. Buradan Âmid üzerine yürüyen Kadı Şerefeddin Erzincanî’nin oğlu Pervane Taceddin komutasındaki Selçuklu ordusu<a href="anadolu_split_069.html#footnote-1796-570" id="footnote-1796-570-backlink" name="footnote-1796-570-backlink">[570]</a> Âmid’i muhasara altına aldıysa da güçlü surlara ve yeterli mühimmata sahip olan kaleyi ele geçiremedi. Kış mevsiminin yaklaşması üzerine Selçuklu ordusu geri döndü. </p>
				<p class="body-text">Âmid seferinin başarısız olması ile Melik Eşref dönemindeki Anadolu Selçuklu- Eyyûbî münasebetlerinin son perdesi de kapanmış oldu. El-Cezîre ve güneydoğu Anadolu’daki önemli ticarî güzergâhların hâkimiyeti nedeniyle iki hanedan arasında süren bu çekişme 635/1237 yılında Alaaddin Keykubad ve Melik Eşref’in ölümü, 636/1238 yılında da Melik Kâmil’in ölümü ile duraklamıştır. Keykubad ve el-Kâmil’in yerine geçen çocukları II. Gıyaseddin Keyhüsrev ve II. Melik Âdil, babalarının yerini dolduramamışlardır. Her iki hanedan da 1240’lı yıllardan sonra gittikçe ağırlığını hissettiren Moğol tehdidi ile uğraşmak zorunda kalmıştır. Selçuklular, Alaaddin Keykubad gibi dirayetli, ileriyi gören bir sultanı, Eyyûbîler ise el-Kâmil gibi karizmatik ve güçlü bir sultan ile el-Eşref gibi tecrübeli ve mücadeleci bir meliki arar olmuşlardır. </p>
				<p class="body-text">Sonraki yıllarda el-Cezîre’deki ticarî merkezler için yapılan mücadelede en önemli adımı 638/1240’da Âmid’i ele geçiren Anadolu Selçukluları atmıştır. II. Gıyaseddin Keyhüsrev, babasının siyasetini devam ettirmek istemiş, bu amaçla Sümeysat’ı ele geçirdiği gibi Meyyâfârikîn’i de muhasara altına almıştır. Ancak Melik Muzaffer Şihabeddin Gazi’nin bağlılığını sunması üzerine Meyyâfârikîn muhasarasını kaldırmıştır. Bununla beraber 1243 yılında gerçekleşen Kösedağ hezimeti ile beraber Selçukluların kendi içine kapandıklarını el-Cezîre’deki ticaret yollarının da özellikle Moğol istilasının ilk günlerinde ağır darbe yediğini görürüz. </p>
				<a href="anadolu_split_069.html#footnote-1796-571" id="footnote-1796-571-backlink" name="footnote-1796-571-backlink">[571]</a><div class="calibre2" id="calibre_pb_66"/></body>
</html>