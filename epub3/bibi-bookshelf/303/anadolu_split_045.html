<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">V. Melik Eşref’in Moğollar ve Haçlılar ile İlişkileri</span></p>
				<a href="anadolu_split_069.html#footnote-1796-264" id="footnote-1796-264-backlink" name="footnote-1796-264-backlink">[264]</a><p class="body-text"><span class="idebold">A) Gürcüler’in Moğollar’a Karşı Melik Eşref’ten Yardım Talebi</span></p>
				<p class="normal">617/1220 yılına gelindiğinde İslam tarihçileri adeta sözbirliği etmişçesine dünyayı kasıp kavuran büyük bir afetten bahsederler. Bu afet Moğol istilasından başka bir şey değildir. İbnü’l-Esîr, “Keşke anam beni doğurmasaydı, keşke bu felaketi görmeden evvel ölüp gitseydim” sözleriyle Moğol istilasının dehşetini dile getirir<a href="anadolu_split_069.html#footnote-1796-265" id="footnote-1796-265-backlink" name="footnote-1796-265-backlink">[265]</a>.</p>
				<p class="normal">617/1220 yılında Moğolların adeta bir sel gibi Azerbaycan ve İran’a aktıklarını görmekteyiz. Hârizmşahlar Devletine son veren Moğollar, Gürcülere ve İldeniz oğullarına komşu oldular. Aynı yıl Gürcülerin ülkesine akınlar düzenleyen Moğollar, çevreyi yağmalayarak süratle geri çekilmişdiler<a href="anadolu_split_069.html#footnote-1796-266" id="footnote-1796-266-backlink" name="footnote-1796-266-backlink">[266]</a>. Bu, Moğolların sıklıkla uyguladıkları bir taktik olup, bir yere ana kuvvetleriyle saldırmadan evvel öncelikle o bölgeye bir akın düzenliyorlar ve söz konusu beldenin mukavemet gücünü ölçüyorlardı. Bir müddet sonra Moğollar, Atabeg İldenizoğlu Özbek b. Pehlivan’ın başkenti olan Tebriz önlerinde göründüler. İbnü’l-Esîr’in kaydına göre, devlet yönetiminde gayet basiretsiz olan Özbek<a href="anadolu_split_069.html#footnote-1796-267" id="footnote-1796-267-backlink" name="footnote-1796-267-backlink">[267]</a>, Moğollara karşı en pratik savunmayı uygulayarak, onlara bol miktarda para ve ganimet vermiştir. Moğollar da bunun üzerine geçici bir süre için dahi olsa İldenizoğullarının memleketinden ayrılarak tekrar Gürcü diyarına yönelmişlerdir. Gürcüler, önce Moğollara direnmeyi denemişler fakat, bunu tek başlarına yapamayacaklarını kısa sürede anlamışlardır. Bu sebeple Gürcüler, İldeniz oğlu Özbek’e ittifak teklifinde bulundular. Özbek de Moğollara devamlı fidye-i necât vererek yaşayamayacağının bilincindeydi. Bu nedenle Özbek, Gürcülerin ittifak teklifini kabul etti ve iki taraf, kış mevsiminin sonunda biraraya gelerek Moğollara karşı kuvvetlerini birleştirmeye karar verdiler. Bununla beraber gerek Gürcüler ve gerekse Özbek, bu ittifakı daha da güçlendirmek için Ahlat ve el-Cezîre hâkimi olan Melik Eşref’i de aralarına almaya karar verdiler. Bu amaçla tertip edilen elçi heyeti 617/1220 yılı başlarında Melik Eşref’e gelerek beraberlerinde ittifak teklifini getirdiler<a href="anadolu_split_069.html#footnote-1796-268" id="footnote-1796-268-backlink" name="footnote-1796-268-backlink">[268]</a>. Elçiler, Melik Eşref’e eğer kendilerine yardım edilmeyecek olursa çaresiz kalan Gürcülerin, Moğolların safına geçmek durumunda kalacaklarını ve daha sonra da onlarla beraber başta Melik Eşref’in beldeleri olan Ahlat ve el-Cezîre olmak üzere İslam dünyasına saldırarak büyük zararlar vereceklerini söylediler<a href="anadolu_split_069.html#footnote-1796-269" id="footnote-1796-269-backlink" name="footnote-1796-269-backlink">[269]</a>.</p>
				<p class="normal"> Melik Eşref için ise, Haçlılar daha büyük bir problem teşkil ediyordu. Zira Haçlıların saldırdığı yer, Eyyûbîlerin kalbi durumundaki Mısır’dı. Ayrıca Eyyûbîler daha önce Moğollarla hiç karşılaşmamışlardı. Oysa Haçlılarla kuruluşlarından beri mücadele ettikleri için onları daha tehlikeli ve inatçı düşmanlar olarak görüyorlardı. Yine Melik Eşref’e göre Moğollar, bir anlık hücumlar yaparak ortalığı kasıp kavuran ve aynı hızla da geri çekilen yağmacılardı. Ortadoğuda kalıcı olmak gibi bir niyetleri yoktu. Halbuki Haçlılar, Eyyûbî ülkesini kendilerine vatan edinmek için mücadele ediyorlardı<a href="anadolu_split_069.html#footnote-1796-270" id="footnote-1796-270-backlink" name="footnote-1796-270-backlink">[270]</a>. </p>
				<p class="normal">İşte tüm bu nedenlerden dolayı Melik Eşref, Moğollarla uğraşmak yerine Haçlıların üzerine yürümeyi daha uygun buluyordu. Fakat yardım talebinde bulunan Gürcüleri ve İldenizoğullarını da gücendirmek istemediğinden değişik bir çözüm yolu buldu. Melik Eşref, huzurunda bulunan elçiye, Ahlat mülkünü kardeşi olan Melik Muzaffer Şihabeddin Gazi’ye vereceğini ve Gürcülerin ya da Atabey Özbek’in herhangi bir yardım talebinde kardeşinin, askerleriyle beraber yardıma geleceğini bildirdi. Kendisinin de Mısır’a saldıran Haçlılarla savaşmak üzere harekete geçmek üzere olduğunu, bununla beraber doğudaki komşularının yardım taleplerini geri çevirmeye de gönlünün razı olmadığını, bu nedenle böyle bir çözüm yolu bulduğunu da sözlerine ekledi. Melik Eşref, elçileri bu şekilde yarı memnun bir halde geri gönderdikten sonra kardeşi Melik Muzaffer Şihabeddin Gazi ile temasa geçti. Melik Muzaffer, bu esnada daha önce Melik Eşref’e ait olduğunu bildiğimiz Ruha ( Urfa ) ve Suruc ‘ta yönetici olarak bulunuyordu<a href="anadolu_split_069.html#footnote-1796-271" id="footnote-1796-271-backlink" name="footnote-1796-271-backlink">[271]</a>. Melik Eşref, Ruha ve Suruc’u ondan aldı ve karşılığında da Ahlat, Hani ve Malazgirt’e kendi nâibi olarak tayin etti<a href="anadolu_split_069.html#footnote-1796-272" id="footnote-1796-272-backlink" name="footnote-1796-272-backlink">[272]</a>. Kısa bir süre sonra Melik Muzaffer Şihabeddin Gazi bu beldelere gelerek yönetimi ele aldı. Melik Eşref de aynı günlerde ağabeyi Melik Kâmil’e yardım etmek maksadıyla Mısır’a doğru yola çıkıyordu. </p>
				<p class="normal">Tüm bu gelişmelerle beraber, Melik Eşref’in Gürcülerle münasebeti her zaman bu şekilde olumlu olmamış, zaman zaman iki taraf arasında önemli çatışmalar da yaşanmıştır. Gürcülerin Melik Eşref’le anlaşmalarının üzerinden üç yıl geçmeden her iki taraf arasında çok ciddi bir gerginlik yaşandı. </p>
				<p class="normal">Kaynaklarımızdan İbn Vâsıl’ın “Ahlat ile Tiflis arasında bir yer”<a href="anadolu_split_069.html#footnote-1796-273" id="footnote-1796-273-backlink" name="footnote-1796-273-backlink">[273]</a> diye tavsif ettiği Sürmari şehrinin hâkimi, Ahlat’ta Melik Eşref’in nâibi sıfatı ile görev yapan Melik Muzaffer’e bağlı olarak hüküm sürüyordu. Kaynaklarımızın adını belirtmediği bu emir, sık sık Gürcü topraklarına akınlar düzenliyor ve büyük miktârda ganimetle ülkesine dönüyordu<a href="anadolu_split_069.html#footnote-1796-274" id="footnote-1796-274-backlink" name="footnote-1796-274-backlink">[274]</a>. Sürmari hâkimi, 620 / 1223 yılında yine Gürcü ülkesine bir akın düzenlemiş ve epey yüklü bir ganimetle geri dönmüştü. Bir müddet sonra Sürmari emiri, kalede kendi yerine bir nâib bırakarak Ahlat’ta bulunan Melik Muzaffer’in yanına geldi<a href="anadolu_split_069.html#footnote-1796-275" id="footnote-1796-275-backlink" name="footnote-1796-275-backlink">[275]</a>. Bu arada yağma hareketinin öcünü almak maksadıyla Gürcü emirlerinden, Divin hâkimi Şelve, Sürmari üzerine hareket etmişti. Şelve’nin Sürmari’yi kuşattığı ve çevresini yağmaladığını haber alan Sürmari emiri, acele ile kendi beldesine doğru harekete geçti. Sürmari’ye geldiğinde ise Gürcü ordusunun bir müddet evvel kuşatmayı kaldırarak geri çekildiğini öğrendi. Sürmari’deki askerleri de yanına alan emir, Gürcü ordusuna yetişerek hücum etti. Bu ani saldırı karşısında neye uğradıklarını anlayamayan Gürcüler, çok sayıda zayiât verdiler ve elde ettikleri ganimetlerin neredeyse tümünü kaybettiler<a href="anadolu_split_000.html#footnote-1796-276" id="footnote-1796-276-backlink" name="footnote-1796-276-backlink">[276]</a>. </p>
				<p class="normal">Divin hâkimi Şelve, bu mağlubiyetin acısını unutmadı ve ülkesine döner dönmez çevresinden de aldığı yardım kuvvetleri ile daha da güçlenerek tekrar Sürmari üzerine yürüdü. Bu yürüyüşü haber alan Sürmari emiri de gerekli hazırlıkları yaparak kalesini tamir etmiş ve yiyecek stoklamıştı. Gürcü ordusunun Divin ile Sürmari arasındaki son derece dar bir geçide girmek üzere oldukları haberi Sürmari hâkimine ulaştı. Gürcüler, çok büyük bir taktik hatası yaparak geceyi geçirmek için bu dar geçidin içinde konaklamışlardı. Sürmari hâkimi adamlarını iki gruba ayırarak bir kısmını geçidin üst tarafına diğer kısmını ise vadinin alt tarafına yerleştirdi ve sonrada gece yarısı Gürcüleri iki ateş arasına alarak bu orduya büyük zarar verdi. Savaş alanında pek çok Gürcü askeri ölürken, aralarında Divin hâkimi Şelve’nin de bulunduğu pek çok Gürcü ileri geleni esir alındı ve bunlar Sürmari’ye gönderildi. </p>
				<p class="normal">Bu gelişmeler üzerine Gürcülerin hükümdarı<a href="anadolu_split_069.html#footnote-1796-277" id="footnote-1796-277-backlink" name="footnote-1796-277-backlink">[277]</a> Melik Eşref’e bir mektup gönderdi. Zira Ahlat ve çevresinin asıl hâkimi Melik Eşref idi. Gürcistan hâkimi mektubunda Melik Eşref’e sitem ediyor ve “Biz aramızda barış olduğunu sanıyorduk. Halbuki Sürmari emirinin yaptıkları ortadadır. Eğer aramızda barış anlaşması varsa esirlerimizin derhal serbest bırakılmasını diliyorum. Eğer bu anlaşmayı geçersiz kabul ediyorsanız onu da bilelim ki işlerimizi kendimiz halletme cihetine gidelim” gibi Melik Eşref’e yarı sitem yarı tehdid yollu göndermelerde bulunuyordu. </p>
				<p class="normal">İlerleyen bölümlerde de göreceğimiz gibi bu sırada el-Cezîre ve Suriye’de Eyyûbî melikleri arasında bir kutuplaşma yaşanıyordu. Böylesine kritik bir dönemde Gürcüler’le olan münasebetlerinin olumlu olmasını arzulayan Melik Eşref, derhal Sürmari emirine yazarak elindeki Gürcü esirleri salıvermesini ve Gürcülerle barış anlaşması yapmasını emretmiştir. Melik Eşref’in bu emrini yerini getiren Sürmari emiri de Gürcü askerlerini serbest bıraktığı gibi Gürcülerle barış anlaşması yapmıştır<a href="anadolu_split_069.html#footnote-1796-278" id="footnote-1796-278-backlink" name="footnote-1796-278-backlink">[278]</a>. </p>
				<p class="normal">Melik Eşref’in, Gürcülerle olan münasebetinde böylesine temkinli davranmasının iki nedeni olmalıdır. Her şeyden evvel Gürcüler, Moğolları oyalıyorlar ve onların Doğu Anadolu ile el-Cezîre’ye doğrudan sarkmalarını önlüyorlardı. İkinci olarak Gürcüler, Melik Eşref’in el-Cezîre ve Suriye’de ileride girişmeyi tasarladığı bir takım plânlarında müttefik rolü oynayabilirlerdi. Bu nedenlerle Melik Eşref, Gürcülerle olan münasebetlerinin sağlıklı olmasına dikkat etmiş olmalıdır. </p>
				<a href="anadolu_split_069.html#footnote-1796-279" id="footnote-1796-279-backlink" name="footnote-1796-279-backlink">[279]</a><div class="calibre2" id="calibre_pb_51"/></body>
</html>