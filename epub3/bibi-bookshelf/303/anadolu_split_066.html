<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Darü’l-Hadisler</span></p>
				<p class="normal"><span class="idebold">1. </span><span class="ideitalik">Darü’l-Hadisü’l-Eşrefiyye</span>: Melik Eşref emriyle Dımaşk’ın doğu kalesi kapısı yakınında ve Asruniyye medresesinin batısında 628/1231 yılında yapımına başlanan bu medrese, 630/1233 yılında tamamlanmıştır. Melik Eşref, medresenin yapılabilmesi için Eyyûbî Emirlerinde Emir Sârimeddin Kaymaz b. Abdullah en-Necmî’nin evini ve bu evin bitişiğinde bulunan hamamı satın almıştır. Her iki binayı da yıktıran Melik Eşref, evin bulunduğu yere bir darü’l-hadis ve hamamın olduğu yere de Şeyhü’l-Müderris için bir ev inşâ ettirmiştir<a href="anadolu_split_069.html#footnote-1796-614" id="footnote-1796-614-backlink" name="footnote-1796-614-backlink">[614]</a>. 630 senesinin Şaban ayında büyük bir törenle hizmete açılan darü’l-hadisin ilk şeyhi meşhur muhaddis İbnü’s-Salah<a href="anadolu_split_069.html#footnote-1796-615" id="footnote-1796-615-backlink" name="footnote-1796-615-backlink">[615]</a> olmuş ve açılışta bir ders vermiştir. Melik Eşref ayrıca Nizam b. Ebi’l Hadid’in elinde bulunan ve onun ölümüyle Melik Eşref’e vasiyet edilen Hz. Peygamber’in sandaletlerini de darü’l-hadisü’l Eşrefiyye’ye koymuştur<a href="anadolu_split_069.html#footnote-1796-616" id="footnote-1796-616-backlink" name="footnote-1796-616-backlink">[616]</a>. Melik Eşref, 635/1237 senesinde ölünce bu darü’l-hadis’in bahçesinde yer alan türbesine gömülmüştür.</p>
				<p class="normal">Mısırlı tarihçi Ahmed Çelebi, Melik Eşref’in Dımaşk’ta yaptırdığı bu darü’l-hadis’in vakfiyenamesinin yazma halinde Şam’da Selahaddin el-Müneccid’in hususî kütüphanesinde bulunduğunu kaydeder. Ahmed Çelebi, bu vakfiyenamede yer alan ve öğrencilere verilecek para miktarını belirleyen esasları, <span class="ideitalik">İslam’da Eğitim Öğretim Tarihi </span>adlı eserinde, vakfiyenameden iktibasla anlatır. Buna göre: “Medresede okuyan her talebeye 8 dirhem verilir. Bu miktar çok çalışanlara arttırılır, az çalışanlardan eksiltilir. Dinleyicilerden her birisine üç veya dört dirhem verilir. Üstünlük gösterenlere ise daha da arttırılır. Aralarında fevkalade başarı sağlayanların hakkını 8 dirheme kadar yükseltmek caizdir. İçlerinden birisi bir hadis kitabını ezberlerse hocanın ona bahşiş vermesi gerekir.”<a href="anadolu_split_069.html#footnote-1796-617" id="footnote-1796-617-backlink" name="footnote-1796-617-backlink">[617]</a>.</p>
				<p class="normal">Kaynaklar Melik Eşref’in bu darü’l-hadise de önemli vakıflar bağışladığını bildirirlerse de bu vakıfların neler olduğu hakkında bilgi vermezler<a href="anadolu_split_069.html#footnote-1796-618" id="footnote-1796-618-backlink" name="footnote-1796-618-backlink">[618]</a>. </p>
				<a href="anadolu_split_069.html#footnote-1796-619" id="footnote-1796-619-backlink" name="footnote-1796-619-backlink">[619]</a><div class="calibre2" id="calibre_pb_72"/></body>
</html>