<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">E) Artuklular</span></p>
				<p class="body-text">Anadolu’daki Türkmen beylikleri arasında en uzun ömürlü ve en renkli olan beyliklerden biridir. Anadolu fatihi Alparslan’ın Türkmen beylerinden biri olan Artuk’un oğulları tarafından kurulan bu hanedan üç kola ayrılmıştı. Bunlar Amîd-Hısnkeyfâ, Mardin ve Harput şubeleriydi<a href="anadolu_split_069.html#footnote-1796-73" id="footnote-1796-73-backlink" name="footnote-1796-73-backlink">[73]</a>. XIII. yüzyılda Doğu Anadolu’da stratejik önemlerini koruyan bu devletler hem Eyyûbîler ile Anadolu Selçukluları arasında bir tampon bölge vazifesi görmüş, hem de bu iki devletin zaman zaman aralarında çıkan sürtüşmelerin en temel müsebbiblerinden biri olmuşlardır. Doğu Anadolu’da yer alan bu Artuklu şubelerinin başında artık I. Sökmen, I. İlgazi ve Belek gibi değerli beyler bulunmuyordu. Bir zamanlar Haçlılara karşı İslam dünyasının en kuvvetli müdafîleri arasında yer alan Artuklu beyleri, XIII. yüzyıl başlarıa gelindiğinde çevrelerindeki güçlü devletlere karşı bir denge politikası uygulayarak beyliklerinin devamını amaçlıyorlardı. Bununla beraber her Artuklu şubesi farklı bir siyaset takip ediyor, bu da belli bir menfaat etrafında birleşerek güçlü bir politika izlemelerini önlüyordu.</p>
				<p class="body-text">Sözgelimi Mardin Artukluları 599/1202 yılında Eyyûbî sultanı Melik Adil’e açıkça cephe almış ve Nureddin Arslanşah’la beraber el-Adil’e karşı bir ittifaka girişmişlerdi. Zira Eyyûbî nüfuzu bu dönemde el-Cezîre’de gittikçe genişliyordu. El-Adil, Mardin hâkiminin bu hareketi üzerine oğlu el-Eşref’i Mardin muhasarası ile görevlendirmiş ve Mardin bu muhasarada zor anlar yaşamıştır. Bununla beraber Hısnkeyfâ Artuklu hükümdarı Nâsıreddin Mahmud, el-Adil’in müttefiki olduğu için kendi ailesinden olan Mardin hâkimine hiçbir surette yardım etmemiş ve Mardin, Halep hâkimi Melik Zâhir’in aracılığıyla kuşatmadan kurtarılmıştır<a href="anadolu_split_069.html#footnote-1796-74" id="footnote-1796-74-backlink" name="footnote-1796-74-backlink">[74]</a>. Özellikle Melik Eşref’in el-Cezîre’de nüfuzunu aşırı derecede arttırmış olması Mardin hâkimini Eyyûbîler aleyhine girişilen her teşebbüsün içinde yer almaya teşvik etmiştir. Hısnkeyfa Artukluları da el-Eşref’in artan nüfuzundan endişeye düşmüş ve zamanla Celaleddin Hârizmşah, Alaaddin Keykubad gibi Melik Eşref’e rakip hükümdarlarla ittifaktan geri kalmamışlardır.</p>
				<p class="body-text"> Artuklular’ın bir diğer şubesi olan Harput Artukluları da ilk zamanlar Anadolu Selçukluları’nı metbû tanıyorlardı. Zira Harput; Meyyâfarıkîn ve Ahlat’ı elinde tutan Eyyûbî melikleri tarafından cazibeli bir yer olarak görülüyordu. 602/1205 yılında Melik Eşref’in Hısnkeyfâ Artukluları ile birleşerek Harput’u muhasara etmesi ve I. Gıyaseddin Keyhüsrev tarafından gönderilen takviye birlikleri sayesinde Harput’un kurtulması Harput Artukluları’nı iyice Anadolu Selçuklularına yaklaştırdı. Bununla beraber Alaaddin Keykubad’ın yaklaşan Moğol tehdidine karşı 627/1230 yılından itibaren Doğu Anadoluyu, Anadolu Selçuklu Devleti’ni egemenliği altında birleştirme ve böylece muhtemel bir Moğol saldırısı karşısında çıkabilecek huzursuzluğu önleme plânı mûcibince Anadolu’nun doğusunda yayılmacı bir politika izlemesi Harput Artukluları’nın son hükümdarı Nureddin Artuk’u Eyyûbîlere yaklaştırdı. 631/1233 yılında Melik Kâmil’in, Alaaddin Keykubad tarafından ele geçirilen Eyyûbî topraklarını kurtarmak amacıyla Anadolu’ya girmesi esnasında Nureddin Artuk da el-Kâmil’i destekledi. Hatta Anadolu’da ilerlemekte zorlanan Eyyûbî ordusunun Anadolu’ya rahatça girmesi için kendi topraklarını onlara açtı. Böylelikle de, büyük bir kumar oynamış oluyordu. Eyyûbî ordusu, melikler arasında çıkan iç huzursuzluk ve hizipleşmeler yüzünden mağlup oldu ve geri çekildi. Bu suretle Nureddin Artuk’un tutunduğu tek dal da kırılmıştı. Alaaddin Keykubad 632/1234 yılında Artukluların bu şubesine son verdi.</p>
				<p class="body-text">Hısnkeyfâ Artukluları’nın da sonu pek farklı olmadı. Onlar da Eyyûbî-Anadolu Selçuklu mücadelesi esnasında ortadan kalktılar. Fakat onlara son veren Anadolu Selçukluları değil, Eyyûbîler oldu. Harput Artukluları’nın yıkılmasından yaklaşık iki yıl önce Melik Kâmil ve Melik Eşref Amîd’i kuşattılar. 630/1232 yılında önce Amîd sonra da Hısnkeyfâ’nın ele geçmesiyle Artuklular’ın bu kolu da sona erdi<a href="anadolu_split_069.html#footnote-1796-75" id="footnote-1796-75-backlink" name="footnote-1796-75-backlink">[75]</a>. Böylelikle Anadolu Selçukluları ve Eyyûbîler’in devamlı surette ele geçirmeyi arzuladıkları, ticarî yolların önemli bir konağı durumundaki Amîd ve Hısnkeyfâ şehirleri bütün zenginlikleri ile Eyyûbîlere geçti.</p>
				<p class="body-text">Yukarıda da kısaca özetlediğimiz gibi Artuklu şubeleri ortak bir menfaat etrafında birleşmedikleri için bu durum onların zaten çevrelerindeki güçlü devletler karşısındaki güçsüzlüklerini daha da arttırıcı bir etken olmuş, aynı anda iki farklı Artuklu şubesi iki farklı ittifakın içinde yer alarak karşı karşıya gelmişlerdir. Sergiledikleri bu dağınık siyaset Mardin Artukluları haricindeki diğer iki Artuklu şubesinin sonunu hazırlamıştır.</p>
				<a href="anadolu_split_069.html#footnote-1796-76" id="footnote-1796-76-backlink" name="footnote-1796-76-backlink">[76]</a>
				<div class="calibre2" id="calibre_pb_28"/></body>
</html>