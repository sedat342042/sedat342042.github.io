<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_4"><span class="idebold">Eyyubi Devleti ve Komşularına Kısa Bir Bakış</span></h1>
				<a href="anadolu_split_069.html#footnote-1796-6" id="footnote-1796-6-backlink" name="footnote-1796-6-backlink">[6]</a><p class="body-text"><span class="idebold">A) Abbâsi Devleti</span></p>
				<p class="normal">Abbasi hilafet devleri, IX. Asrın ortalarında ulaştığı ihtişamlı günlerin artık çok uzağında olup bu dönemde sadece manevî nüfuzu ile ayakta kalmaya çalışmaktadır. X. Asırdan itibaren Abbasî devletinden kopmalar baş göstermiş ve en nihayet Abbasîler Şiî bir hanedan olan Büveyhîler’in egemenliğini kabul etmek zorunda kalmışlardır<a href="anadolu_split_069.html#footnote-1796-7" id="footnote-1796-7-backlink" name="footnote-1796-7-backlink">[7]</a>. 447/1055 yılında Tuğrul Bey’in Bağdad’a girmesi Abbasîler’in manevî nüfuzunun iadesinden başka bir şey olmayıp, siyasî yönden Abbasî halifelerinin nüfuzlarında bir statü değişikliği meydana gelmemiştir. Bu durumu el-Müsterşid ve er-Reşid devirlerinde olduğu gibi bazı halifeler kabullenmek istememişler ve Selçuklu ailesinin içinde bulunduğu sıkıntılı durumlardan da yararlanarak siyasî bağımsızlıklarını elde etme mücadelesi vermişlerse de giriştikleri bu mücadelelerde hayatlarını kaybetmişlerdir<a href="anadolu_split_069.html#footnote-1796-8" id="footnote-1796-8-backlink" name="footnote-1796-8-backlink">[8]</a>.</p>
				<p class="normal">1180-1225 yılları arasında halifelik makamında bulunan Nâsır li-Dinillah’ın halifeliği ilginç bir dönemdir<a href="anadolu_split_069.html#footnote-1796-9" id="footnote-1796-9-backlink" name="footnote-1796-9-backlink">[9]</a>. Halife Nâsır, son dönem Abbasi halifeleri içinde manevî otoritesini dünyevî egemenlikle birleştirmede en başarılı olan halifedir. Onun zamanında Fatımî hilafetinin tesiri kesin olarak yok olmuş bulunduğundan en-Nâsır, Abbasi halifeliğinin otoritesini Kuzey Afrika ve özellikle Mısır’da yeniden tesis etti. bunun yanısıra başka önemli faaliyetlerde de bulundu. Öncelikle ordusundaki asker sayısını çoğalttı. Bilhassa halifelik topraklarının doğu bölümünde yer alan devletlerle mücadeleye girişti. Önce Irak Selçukluları, ardından da Hârizmşahlar’la savaştı. Bu savaşlar sonucu önemli bir toprak kazanamadıysa da Abbasî halifeliğinin artık bir siyasî kudrete sahip olduğunu gösterdi<a href="anadolu_split_069.html#footnote-1796-10" id="footnote-1796-10-backlink" name="footnote-1796-10-backlink">[10]</a>.</p>
				<p class="normal">Halifeliğin batısında yer alan devletlerle münasebetleri ise doğudakilere nazaran çok daha barışçı idi. Halife, Selahaddin Eyyûbî üzerinde cidden önemli bir nüfuza sahipti. Haçlılarla mücadelesi ile de bağlantılı olarak cihad fikrini devamlı canlı tutan Selahaddin, halifenin manevî desteğini almayı da hareketlerinin meşrûluğu açısından önemli görmüştür. Onun halife ile kurduğu olumlu yöndeki bu münasebet, takipçileri tarafından da devam ettirilmiştir<a href="anadolu_split_069.html#footnote-1796-11" id="footnote-1796-11-backlink" name="footnote-1796-11-backlink">[11]</a>. Nitekim el-Adil 587/1200 yılında Mısır’ı zaptettiği zaman halifeden elindeki bölgelerin menşurunu istemiş ve halife de el-Adil ile oğullarının ellerindeki bölgelerdeki hâkimiyetlerini onaylamıştır.</p>
				<p class="normal">en-Nâsır’ın otoritesini tesis için kullandığı bir diğer yol da fütüvvet teşkilatıdır. Bu yolu özellikle batıda yer alan Eyyûbî melikleri, Anadolu Selçukluları, Musul Zengîleri ve Erbil Atabeyliği ile olan münasebetlerinde kullanmıştır. Halife 591/1194 yılında fütüvvet teşkilatına girmiş ve kısa zamanda Sünnî İslam dünyasının başı olması sebebiyle bu kurumun lideri olmuştur. </p>
				<p class="normal">Çevresinde yer alan hükümdarları da bu oluşuma katılmaya davet etmiş ve bu teşkilata giren hükümdarların şeyhi olması sayesinde manevî otoritesini daha da kuvvetlendirmiştir. Fütüvvet teşkilatı onun sayesinde çok popüler bir hale gelmiş, bu iş için halifenin yolladığı elçiler zamanın sultanları tarafından büyük törenlerle karşılanmışlardır<a href="anadolu_split_069.html#footnote-1796-12" id="footnote-1796-12-backlink" name="footnote-1796-12-backlink">[12]</a>. Nitekim halife Eyyûbîler’den el-Adil ve Halep hâkimi ez-Zâhir’e elçilerle beraber fütüvvet şalvarı da göndermiş ve bu elçiler büyük bir törenle karşılanmışlardır<a href="anadolu_split_069.html#footnote-1796-13" id="footnote-1796-13-backlink" name="footnote-1796-13-backlink">[13]</a>. Anadolu Selçuklu hükümdarı İzzeddin Keykavûs’un da bu teşkilata girebilmek için hocası Mecdeddin İshak’ı halife nezdine elçi olarak göndermesi en-Nâsır’ın başında olduğu Fütüvvet teşkilatının nüfuzunu gösterir<a href="anadolu_split_069.html#footnote-1796-14" id="footnote-1796-14-backlink" name="footnote-1796-14-backlink">[14]</a>. Diğer Eyyûbî melikleri gibi Melik Eşref’in de halife ile olan münasebetlerinde ılımlı bir yol tuttuğu görülür. </p>
				<p class="body-text">En-Nâsır li-Dînillah’ın 622/1225 yılında ölümünü müteakip onun yerine geçen oğlu ez-Zâhir (ö.624/1226) ve torunu el-Mustansır (ö.640/1242) asla en-Nâsır’ın nüfuzuna sahip olamamışlar ve yaklaşan Moğol tehdidine karşı İslam dünyasını tam bir bütünlük halinde tutmayı başaramamışlardır.</p>
				<a href="anadolu_split_069.html#footnote-1796-15" id="footnote-1796-15-backlink" name="footnote-1796-15-backlink">[15]</a>
				<div class="calibre2" id="calibre_pb_24"/></body>
</html>