<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_8"><span class="idebold">Dördüncü Bölüm</span></h1>
				<a href="anadolu_split_069.html#footnote-1796-602" id="footnote-1796-602-backlink" name="footnote-1796-602-backlink">[602]</a><p class="baslik"><span class="idebold">MELİK EŞREF DÖNEMİNDE İMÂR FAALİYETLERİ</span></p>
				<p class="body-text">Eyyûbîler’in feodâl bir düzeni benimsemeleri siyasî yönden bir dezavantaj gibi görünürse de kültür ve imâr faaliyetleri yönünden büyük bir avantajdır. Bu sayede her mahallî Eyyûbî meliki kendi beldesinde önemli imâr ve kültür faaliyetlerinde bulunuyor, böylelikle başta bu mahallî meliklerin merkezleri olmak üzere Eyyûbî ülkesinin pek çok şehri ihyâ edilmiş oluyordu. Kahire, Dımaşk, Halep, Hama, Hıms, Kerek, Ba’lebek, Ruha ve Meyyafarıkîn şehirleri bu durumun en güzel örneklerini teşkil ederler. </p>
				<p class="normal">Melik Eşref de diğer Eyyûbî melikleri gibi fırsat bulundukça imâr faaliyetlerinde bulunmuştur. Kaynaklar, onun bilhassa hadis ilmine düşkünlüğünü ve yaptırdığı darü’l-hadisleri övgüyle anlatırlar. Anadolu’da Melik Eşref’ten günümüze yadigâr kalan eserler çok sınırlıdır ve bunlar bugünkü Urfa ile Silvan’da yer alır. Bundan da el-Cezîre ve Ahlat hükümdarlığı pek buhranlı geçen el-Eşref’in Anadolu’da yeteri kadar imâr faaliyetlerinde bulunamadığı sonucunu çıkarabiliriz. Diğer yandan el-Eşref’in Dımaşk’taki hükümranlık dönemi imâr faaliyetleri açısından son derece verimli geçmiş ve başta darü’l-hadisler ile camiler olmak üzere pek çok bina inşa edilmiştir. </p>
				<p class="normal">Çalışmamızın bu kısmında Melik Eşref dönemi imâr faaliyetlerini kendisi tarafından gerçekleştirilen imâr faaliyetleri ve çevresindekiler tarafından gerçekleştirilen imâr faaliyetleri olmak üzere iki ana kısma ayıracağız. Bu eserleri de camiler, darü’l-hadisler ve askerî eserler olmak üzere sınıflandıracağız. Tüm bu tasnifler kronolojik sıra esas alınarak yapılacaktır. </p>
				<a href="anadolu_split_069.html#footnote-1796-603" id="footnote-1796-603-backlink" name="footnote-1796-603-backlink">[603]</a><div class="calibre2" id="calibre_pb_70"/></body>
</html>