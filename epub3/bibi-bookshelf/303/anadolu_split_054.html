<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">III. Melik Eşref’in, Celaleddin Hârizmşah’la <br class="calibre1"/>Münasebetleri ve Yassıçemen Savaşı</span></p>
				<a href="anadolu_split_069.html#footnote-1796-414" id="footnote-1796-414-backlink" name="footnote-1796-414-backlink">[414]</a><p class="body-text"><span class="idebold">A) Ahlat’ın Celaleddin Hârizmşah Tarafından Ele Geçirilmesi</span></p>
				<p class="body-text">Melik Eşref, daha önce de belirttiğimiz gibi 607/1210 yılında kardeşi Melik Evhad b. Melik Âdil’in ölümü ile Ahlat ve Meyyâfârikîn’e sahip olmuştu. 617/1220 yılına kadar bu iki merkezi doğrudan kendi yönetiminde tutan Melik Eşref, yaklaşan Moğol tehdidini ve el-Cezîre’deki işlerinin yoğunluğunu göz önünde tutarak bu iki şehri Ruha ve Suruc karşılığında kardeşi Melik Muzaffer Şihabeddin Gazi’ye vermiştir. Melik Muzaffer, bu iki beldede ağabeyinin nâibi olmuş ve 621/1224 yılında diğer ağabeyi Melik Muazzam’ın kışkırtmasıyla Melik Eşref’e isyan edene kadar Ahlat ve Meyyâfârikîn’i yönetmiştir. Aynı yıl meydana gelen isyan sonrasında Melik Eşref, Ahlat’ı kardeşinden almış ve oraya sadık adamlarından Hâcib Ali el-Musulî’yi kendine nâib atamıştır. </p>
				<p class="normal">Hâcib Ali dönemi Ahlat için her açıdan parlak bir dönem olmuştur. Hâcib Ali, özellikle yaklaşan Celaleddin Hârizmşah tehdidi karşısında şehri başarıyla savunmakla kalmamış, zaman zaman Azerbaycan’a girerek Celaleddin Hârizmşah’ın topraklarını da yağmalamıştır. </p>
				<p class="normal">Melik Eşref’in, kardeşi Melik Muazzam ile mücadelesi ile ilgili bahiste de zikrettiğimiz gibi Hâcib Ali’nin, Hârizmşahın kuvvetleri ile ilk münasebeti 622/1225 yılında Erzurum ve çevresini yağmalayarak Azerbaycan’a dönüş yolunda olan Celaleddin Hârizmşah’ın veziri Şerefülmülk’e yaptığı ani saldırıdır. Bu saldırı sonunda Şerefülmülk hem ganimetleri, hem de pek çok adamını yitirmiştir. Bu olay esnasında Kirman’daki nâibi Barak Hâcib’in isyanı ile meşgul olan Celaleddin Hârizmşah, derhal Azerbaycan’a dönmüş ve akabinde de Ahlat’ı kuşatmışsa da, gerek Hâcib Ali’nin kahramanca müdafaası ve gerekse dondurucu soğukların başlaması nedeniyle başarılı olamayarak geri dönmüştü. </p>
				<p class="normal">Hâcib Ali, mevkiine göre oldukça cüretkâr ve cesur birisi idi. O, Celaleddin Hârizmşaha karşı Ahlat’ı başarı ile savunmakla kalmamış, 624/1227 yılında Celaleddin Hârizmşah’ın elinde olan Azerbaycan’a akın düzenleyerek hem bu ülkeyi yağmalamış hem de Hârizmşah’ın, aynı zamanda son Irak Selçuklu sultanı II. Tuğrul’un kızı olan hanımını da beraberinde Ahlat’a getirmiştir.</p>
				<p class="normal">Bu hadisenin sebebi kaynaklarda şu şekilde geçer: Celaleddin Hârizmşah’ın hanımlarından olan II. Tuğrul’un kızı, daha önce İldenizoğullarından Atabeg Özbek b. Pehlivan ile evli idi. Atabeg Özbek zamanında bu hatun, geniş imtiyazlara ve ülke yönetiminde söz hakkına sahip idi. Fakat Celaleddin, Özbek’i yenip onun ülkesine sahip olunca bu hatunla da evlenmiş ve ona Azerbaycan’da Hoy şehri ile civarını iktâ etmişti. </p>
				<p class="normal">Bu hatun, hem eski imtiyazını kaybettiği ve hem de Celaleddin kendisine iltifat göstermediği için Hârizmşah’a gücenmiş ve onun veziri olan Şerefülmülk’ün, kendisinden maddî bir takım taleplerde bulunması üzerine de iyice bunalmıştı<a href="anadolu_split_069.html#footnote-1796-415" id="footnote-1796-415-backlink" name="footnote-1796-415-backlink">[415]</a>. Bu nedenle hatun, Melik Eşref’in Ahlat’taki nâibi olan Hâcib Ali b. Hammad<a href="anadolu_split_069.html#footnote-1796-416" id="footnote-1796-416-backlink" name="footnote-1796-416-backlink">[416]</a>’dan yardım istemiş, bunun üzerine Hâcib Ali de Şaban 624/Temmuz 1227’de Azerbaycan’a girmiştir. </p>
				<p class="normal">Bu esnada Celaleddin Hârizmşah Irak taraflarında idi ve Azerbaycan’ı savunmakla görevlendirdiği veziri Şerefülmülk ise emri altındaki ümeranın çoğunu iktâ bölgelerine yolladığı için askerî açıdan Hâcib Ali’ye karşı koyamayacak kadar güçsüz durumdaydı. Bu askerlerle Hâcib Ali’ye karşı çıkamayacağını anlayan Şerefülmülk, Tebriz’e çekilmiş ve Hâcib Ali’ye karşı koyamamıştır. Hâcib Ali, önce hatunun elinde bulunan Hoy kalesini teslim almış ve yanında bu hatun olduğu halde Merend ile Nahçıvan’ı da ele geçirerek çevreyi yağmaladıktan sonra Ahlat’a dönmüştür<a href="anadolu_split_069.html#footnote-1796-417" id="footnote-1796-417-backlink" name="footnote-1796-417-backlink">[417]</a>. </p>
				<p class="normal">Hâcib Ali, bu harekât sonrası Nusaybin’de bulunan Melik Eşref’in huzuruna çıkmış ve onu Ahlat’a gelmeye, buradan da Azerbaycan’a saldırmaya teşvik etmiştir. O, Tebriz halkının “Eğer Melik Eşref buralara bizzat gelirse biz beldelerimizi kendisine teslim ederiz” dediklerini de sözlerine eklemiştir. Ancak Melik Eşref, Hâcib Ali’yi düşüncesizlikle suçlamış ve ona “Sen Celaleddin’in gazabından korktuğun için yanıma geldin, oysa böyle bir hareketin sonuçlarını önceden düşünmeliydin. Şimdi de beni Azerbaycan üzerine harekete geçmeye teşvik ediyorsun” dedikten sonra Ahlat’a geri göndermiştir<a href="anadolu_split_069.html#footnote-1796-418" id="footnote-1796-418-backlink" name="footnote-1796-418-backlink">[418]</a>. Böylelikle Hâcib Ali, Hârizmşah’ın olası bir saldırısı karşısında Melik Eşref’ten, beklediği desteği bulamamıştır. </p>
				<p class="normal">Celaleddin Hârizmşah’ın Hâcib Ali’ye cevabı gecikmemiştir. 625/1227-1228 yılının hemen başlarında Celaleddin, mevsimin kış olmasına aldırmadan Ahlat üzerine bir sefere çıkmış, Muş ovasını geçtikten sonra Cebelcûr’a gelerek bu havaliyi müthiş bir biçimde yağmalamıştır. Onun saldırılarının el-Cezîre’ye sarkmasından endişelenen Harran, Ruha ve Suruc’ta yaşayan halk büyük bir korkuya kapılarak, mevsimin kış olmasına rağmen Kuzey Suriye’ye doğru yola çıkmış, bu nedenle de Suruc halkının bir kısmı Menbic’e gelmiştir<a href="anadolu_split_069.html#footnote-1796-419" id="footnote-1796-419-backlink" name="footnote-1796-419-backlink">[419]</a>. Nesevî’deki bir kayda göre Celaleddin, yağma için müfrezelerinden birini Melik Eşref namına hutbe okutan Rükneddin Cihanşah’ın beldesine göndermiş ve Erzurum çevresini yağmalatmıştır<a href="anadolu_split_069.html#footnote-1796-420" id="footnote-1796-420-backlink" name="footnote-1796-420-backlink">[420]</a>. Ancak bölgede kış mevsiminin çok soğuk geçmesi yüzünden Celaleddin Hârizmşah, Ahlat’ı kuşatmadan Azerbaycan’a geri döndü.</p>
				<p class="normal">Bu olayın akabinde Melik Eşref’in Ahlat nâibi olan Hâcib Ali ve Meyyâfârikîn’deki nâibi olan Şihabeddin Gazi, o sırada Dımaşk meselesi ile ilgilenmekte olan Melik Eşref’i durumdan haberdar etmişlerdir. Ayrıca Hâcib Ali mektubunda Celaleddin’in asıl amacının el-Cezîre ve özellikle de Rakka’ya inmek olduğunu belirtiyor ve bu konuda Melik Eşref’i uyarıyordu<a href="anadolu_split_069.html#footnote-1796-421" id="footnote-1796-421-backlink" name="footnote-1796-421-backlink">[421]</a>. </p>
				<p class="normal">el-Cezîre bölgesinde Melik Eşref’in otoritesi ard arda ağır darbeler yiyordu. Önce Celaleddin Hârizmşah, bölgenin bir bölümünü yağmalamış ve sonrasında da Melik Eşref’in Harran’daki nâibi Boğdı, Hârizmşah’ın yanına kaçmıştır<a href="anadolu_split_069.html#footnote-1796-422" id="footnote-1796-422-backlink" name="footnote-1796-422-backlink">[422]</a>. Boğdı, Azerbaycan’da Hoy yakınlarına geldiği zaman o sırada burada bulunan Hâcib Ali durumdan şüphelenmiş ve onun yolunu kesmiştir. Ancak Boğdı, Hâcib Ali’ye “Benim Azerbaycan’a geliş nedenim seninle aynıdır. Efendim olan Melik Eşref’e hizmetten başka bir niyetim yoktur” diyerek yakasını kurtarmış ve sonrasında da Hârizmşah’ın veziri Şerefülmülk’le buluşmuştur<a href="anadolu_split_069.html#footnote-1796-423" id="footnote-1796-423-backlink" name="footnote-1796-423-backlink">[423]</a>. </p>
				<p class="normal">Bir müddet sonra 625/1227-1228 yılında Boğdı, bu sefer Harezm askerleri ile beraber el-Cezîre bölgesinde göründü. Bunun üzerine Melik Eşref, Ca’ber Kalesi hâkimi olan kardeşi Melik Hâfız Nureddin Arslanşah’a Harran’a gitmesini ve burada savunma tedbirleri almasını bildirdi. Ağabeyinin isteği üzerine el-Hâfız, Harran’a geldiği gibi Halep zerdhanesine haber göndererek Harran için silah yardımı istedi. Bununla beraber Boğdı, el-Cezîre’de çok fazla durmadı ve kış mevsimi yaklaştığı için bölgeyi terk etti<a href="anadolu_split_069.html#footnote-1796-424" id="footnote-1796-424-backlink" name="footnote-1796-424-backlink">[424]</a>.</p>
				<p class="normal">Hâcib Ali, kendisi gibi Melik Eşref’e bağlı olan Kars yakınlarındaki Sürmari emiri aracılığıyla Azerbaycan’daki gelişmeleri öğreniyor ve gelişmelerden, o sıralarda Dımaşk muhasarası ile uğraşan el-Eşref’i haberdar ediyordu<a href="anadolu_split_069.html#footnote-1796-425" id="footnote-1796-425-backlink" name="footnote-1796-425-backlink">[425]</a>. </p>
				<p class="normal">Öte yandan Hâcib Ali Melik Eşref’in, Dımaşk’ı muhasarası nedeniyle el-Cezîre bölgesinin güvenliğini boşlamasına içerliyor ve Melik Eşref’e açıkça bu durumu şikayet ediyordu. Melik Eşref’in, Dımaşk karşılığında el-Cezîre’deki topraklarının büyük bir kısmını Melik Kâmil’e bırakması üzerine el-Eşref’e yazdığı bir mektubunda şunları söylemiştir: “Ahlat ve el-Cezîre’yi bırakıp da Dımaşk’ı alman sana üç yönden zarar getirir. İlk olarak sen, el-Cezîre’yi bırakıp da Dımaşk’ı alırsan ve günün birinde el-Kâmil, en-Nâsır’la tekrar anlaşıp Dımaşk’ı senin elinden alırsa senin hiçbir gücün kalmaz. Kaldı ki bağlar, bahçeler ve zenginlik el-Cezîre’dedir. İkinci olarak Hârizmşah, el-Muazzam’ın müttefiki idi ve el-Muazzam’ın oğluna yapacağın böyle bir hareketi hoş karşılamaz. Önce Ahlat’ı sonra da tüm bölgeyi alır. Üçüncü olarak sen, el-Cezîre sayesinde hem Anadolu Selçuklu sultanına hem de Halifeye yakınsın. Halbuki Dımaşk’ı alırsan onlardan uzaklaşırsın. Ayrıca el-Cezîre’de senin hükmünde 10.000 atlı vardır. Ama Dımaşk’tan sadece 4.000 atlı çıkar”<a href="anadolu_split_069.html#footnote-1796-426" id="footnote-1796-426-backlink" name="footnote-1796-426-backlink">[426]</a>. </p>
				<p class="normal">Bu sözler aslında Hâcib Ali’nin ne kadar uzağı gören bir devlet adamı olduğunun isbatıdır. O, el-Kâmil’i, Melik Eşref’in doğal bir rakibi ve düşmanı olarak görüyor ve açıkça Melik Eşref’e, Anadolu Selçuklu sultanına yanaşmasını tavsiye ediyordu. Ayrıca her ne sebeple olursa olsun el-Cezîre’yi sahipsiz bırakmasının da Eyyûbî hanedanına çok pahalıya mâl olacağının altını çiziyor, Ahlat’ı ele geçirmesi durumunda el-Cezîre’de hiçbir gücün Hârizmşah’ı durduramayacağını bildiriyordu. </p>
				<p class="normal">Bununla beraber Sıbt’a göre yukarıdaki mektup aynı zamanda Hâcib Ali’nin sonunu da getirmiştir. Melik Eşref’e gelen bu mektuptan Melik Kâmil de haberdar olmuş ve bu duruma çok kızan el-Kâmil “Şu küstaha da bak! O kim oluyor ki Eyyûbî ailesinin işlerine karışıyor. Zaten Celaleddin Hârizmşah’ı üzerimize çeken de odur.” demiştir. Hemen bunun akabinde de el-Eşref’e haber göndererek Ahlat’a nâib olarak İzzeddin Aybek el-Eşrefî’yi<a href="anadolu_split_069.html#footnote-1796-427" id="footnote-1796-427-backlink" name="footnote-1796-427-backlink">[427]</a> atamasını bildirmiştir. Melik Eşref bu karara uymuş ve bir müddet sonra da el-Kâmil’in emriyle Hâcib Ali, İzzeddin Aybek tarafından katledilmiştir<a href="anadolu_split_069.html#footnote-1796-428" id="footnote-1796-428-backlink" name="footnote-1796-428-backlink">[428]</a>. </p>
				<p class="normal">Hâcib Ali’nin ölümü aynı zamanda Ahlat’ın parlak günlerinin de sonu olmuştur. Celaleddin Hârizmşah bu olaydan kısa bir süre sonra Nahcivan üzerinden Ahlat önlerine gelmiş ve onun tekrar el-Cezîre’de görülmesi üzerine Erbil hâkimi Muzaffareddin Gökbörü ile Âmid hâkimi Rükneddin Mesûd, Celaleddin Hârizmşah’a bağlılıklarını sunmuşlardır<a href="anadolu_split_069.html#footnote-1796-429" id="footnote-1796-429-backlink" name="footnote-1796-429-backlink">[429]</a>. Nesevî’nin kaydına göre Hârizmşah’ın Ahlat önlerinde görülmesi üzerine İzzeddin Aybek, aslen Türk olan bir elçiyi onun huzuruna göndermiş ve “Eğer Ahlat’a yürüyüş nedeninin Hâcib Ali’nin sana yaptığı terbiyesizlik ise o, benim elimden cezasını buldu. Ben Ahlat’ın yeni komutanı olarak sana hürmette kusur etmek niyetinde değilim” demiştir. Ancak Celaleddin bu cevaptan tatmin olmamış ve şehrin dışına her biri 8 kişi tarafından kullanılan 12 mancınık koydurarak şehri muhasaraya başlamıştır<a href="anadolu_split_069.html#footnote-1796-430" id="footnote-1796-430-backlink" name="footnote-1796-430-backlink">[430]</a>. </p>
				<p class="normal">Ahlat halkı, muhasaraya uzun müddet dayanmış ve Hârizmşah’ın sert geçen kış mevsimine tahammül edemeyerek geri döneceğini hesaplamışlardı. Ancak Hârizmşah, Ahlat’ı ele geçirme konusunda kesin kararlı olduğu için kış mevsiminde de muhasaraya devam etmiş, askerlerinin bir bölümünü nöbetleşe olarak çevredeki köylere dağıtmış ve onların bu suretle donarak ölmelerini engellemiştir<a href="anadolu_split_069.html#footnote-1796-431" id="footnote-1796-431-backlink" name="footnote-1796-431-backlink">[431]</a>. Kuşatmanın uzaması üzerine Ahlat halkı ve garnizon yiyecek sıkıntısı çekmeye başlamıştır<a href="anadolu_split_069.html#footnote-1796-432" id="footnote-1796-432-backlink" name="footnote-1796-432-backlink">[432]</a>. Bu nedenle İzzeddin Aybek; Melik Eşref, Alaaddin Keykubad ve Halife nezdine elçiler göndermiştir. </p>
				<p class="normal">Melik Eşref, kuşatma devam ederken hem İzzeddin Aybek, hem de Ahlat’ta bulunan kardeşi Mucireddin Yakûb bi Melik Âdil’den mektup almıştır. Bu mektuplarda, Celaleddin’in havaya sihir yaptığından ve bu yıl Ahlat’a kar yağmadığından şikâyet ediliyordu. Melik Eşref, bu mektuba yazdığı cevapta “Siz korkunuzdan ne dediğinizi bilmiyorsunuz. Eğer aklı başında insanlar gibi düşünseydiniz Ahlat’a kar yağmamasının sihirle bir ilgisi olmadığını ve bunun Allah’ın takdiri olduğunu bilirdiniz” dedikten sonra Suriye’deki işlerini düzene koyar koymaz Ahlat’ın yardımına geleceğini bildiriyordu<a href="anadolu_split_069.html#footnote-1796-433" id="footnote-1796-433-backlink" name="footnote-1796-433-backlink">[433]</a>. Melik Eşref’in Suriye’deki işlerinden kasıt Ba’lebek muhasarası olmalıdır. Yukarıda da belirttiğimiz gibi Melik Eşref, el-Cezîre’den ziyade orta Suriye’nin egemenliğine çok daha fazla önem veriyordu. </p>
				<p class="normal">Diğer yandan İzzeddin Aybek’in Anadolu Selçuklu hükümdarı Alaaddin Keykubad’a gönderdiği yardım dileyen mektub da amacına ulaşmış ve Keykubad, Çaşnıgîr Şemseddin Altunaba’yı bir mektupla Celaleddin Hârizmşah’a göndermiştir. Mektubunda, Kubbetü’l-İslam olan bir beldeyi kuşattığı ve müslüman olan Ermen halkını katlettiği için Hârizmşahı kınıyor ve ona müslümanlarla uğraşmak yerine doğudaki Moğollarla ilgilenmesini tavsiye ediyordu. Ayrıca yine bu mektubunda “Eğer Ahlat kuşatmasını terk ederseniz, biz de sizi silah ve yiyecek yönünden destekleriz. Aksi takdirde sizi doğru yola çevirene dek sizinle savaşırız” diyerek açıkça Celaleddin Hârizmşahı tehdid ediyordu. Ayrıca Sultan Alaaddin, Erzurum hâkimi Rükneddin Cihanşah’tan da şikayetçi olmuş ve onu himaye ettiği için Celaleddin Hârizmşahı kınamıştır<a href="anadolu_split_069.html#footnote-1796-434" id="footnote-1796-434-backlink" name="footnote-1796-434-backlink">[434]</a>. Celaleddin Hârizmşah, mektubun içerdiği ağır cümleler yüzünden Altunaba’ya soğuk davranmış ve bu nedenle onu, bir müddet yanında alıkoymuştur. Altunaba’nın gecikmesi üzerine Keykubad bu sefer Kemaleddin Kâmyar’ı elçi olarak Hârizmşah’a yollamıştır. Bunun üzerine Celaleddin Hârizmşah, her iki elçiyi geri göndermeye karar vermiş, onlara Ahlat’ın düşmesinin yakın olduğunu ve bu vakitten sonra muhasarayı kaldıramayacağını beyan etmiş<a href="anadolu_split_069.html#footnote-1796-435" id="footnote-1796-435-backlink" name="footnote-1796-435-backlink">[435]</a>, İbnü’n-Nâzif’teki bir kayda göre de kendi elçisini Alaaddin Keykubad’ın nezdine göndermiştir. Keykubad, Altunaba ve Kâmyar ile görüştükten sonra Harezm elçisine çok soğuk davranmış ve bu elçinin dönüşü esnasında da “Senin efendin, sana yaptığımız bu soğuk muameleyi hoş karşılamazsa ona de ki: Bu benim babamın senin babana ve benim dedemin senin dedene yaptığı muamelenin aynısıdır.” diyerek açıkça hakaret de etmiştir<a href="anadolu_split_069.html#footnote-1796-436" id="footnote-1796-436-backlink" name="footnote-1796-436-backlink">[436]</a>. Keykubad, böylelikle Hârizmşahlar devletinin kurucusu ve Celaleddin’in atası Anuş Tegin’in, Büyük Selçuklu hükümdarı Melikşah’ın taştdârı (ibrikdârı) olduğunu hatırlatıyor ve onu aşağılıyordu. </p>
				<p class="normal">Anadolu Selçuklu hükümdarı ile Hârizmşah arasındaki münasebetler, başlangıçta son derece olumlu idi ve iki hükümdar kendi aralarında Eyyûbî hanedanına karşı ittifak yapmaya karar vermişlerdi. Kaynaklarımızdaki bilgilere göre her iki hükümdar ilk olarak Celaleddin Hârizmşah’ın Merâga’yı ele geçirmesinden kısa bir süre sonra, 622 yılının Receb’inde (Eylül 1225) mektuplaşmaya başlamışlar ve ilk mektup Celaleddin Hârizmşah’tan gelmiştir. Keykubad bu mektuba verdiği cevapta Hâcib Ali’nin Azerbaycan’a yaptığı akını eleştirmiş ve “Etrafımızda isyan bayrağı açmaya hazırlananlar mevcuttur” dedikten sonra Celaleddin Hârizmşah’a ittifak teklifinde bulunmuştur. Hârizmşah ise Keykubad’ın Erzincan’ı Mengücüklü Davudşah’tan alması münasebetiyle gönderdiği başka bir mektupta Keykubad’ın Erzincan üzerine giriştiği bu sefere açıkça destek vermiştir<a href="anadolu_split_069.html#footnote-1796-437" id="footnote-1796-437-backlink" name="footnote-1796-437-backlink">[437]</a>. Görüldüğü gibi başlangıçta, iki hükümdarın menfaatleri aralarındaki bir ittifakı mümkün kılıyordu. Zira Celaleddin Hârizmşah, Anadolu Selçukluları ile Moğollar arasında bir set vazifesi görüyordu. Öte yandan Celaleddin de, Alaaddin Keykubad’ın nezdinde Moğollara karşı kendisini gerek askerî ve gerekse lojistik açıdan destekleyecek güçlü bir müttefik kurmuş oluyordu. </p>
				<p class="normal">Bununla beraber Celaleddin’in Ahlat kuşatması iki hükümdar arasındaki yakınlaşmanın da sonunu getirmiştir. Herşeyden önce Ahlat, Doğu Anadolu’daki en güçlü kalelerden biriydi ve böyle müstahkem bir mevkiin zorlanması Moğollar’a karşı kendi ülkesinin doğusunda savunma tedbirleri alarak sınırlarını güçlendirmeye çalışan Keykubad’ın hoşuna gitmiyordu. </p>
				<p class="normal">Ayrıca Hârizmşah’ın Ahlat yakınlarında bulunması, Hârizmşah’ı her gittiği yerde takip eden Moğollar’ı da Doğu Anadolu üzerine çekmekteydi ki bu durum Alaaddin Keykubad’ı son derece rahatsız ediyordu<a href="anadolu_split_069.html#footnote-1796-438" id="footnote-1796-438-backlink" name="footnote-1796-438-backlink">[438]</a>. </p>
				<p class="normal">Özellikle Alaaddin Keykubad’ın doğu politikasını tamamen muhtemel bir Moğol tehdidinin bertaraf edilmesi üzerine kurduğunu düşünürsek meselenin boyutları daha iyi anlaşılır. Bu amaçla o, 1226’da Kâhta ve Çemişkezek, 1228 yılında da Erzincan’ı ele geçirmiş ve ayrıca Sivas, Kayseri gibi önemli merkezlerin kalelerini yeniden tahkim ettirmişti. Şimdi ise Celaleddin’in Doğu Anadolu’nun en önemli merkezi olan Ahlat’ı tazyik ediyor olması Keykubad’ın bu vakte kadar yaptığı her şeyi tehdid ediyordu. Bunun yanında Celaleddin Hârizmşah, bir hükümdardan ziyade başı boş bir maceracı gibi davranıyor ve bu durum da Keykubad’a güven vermiyordu. Son olarak Celaleddin’in, Alaaddin Keykubad’ın en önemli hasımlarından olan Erzurum meliki Rükneddin Cihanşah’la, Keykubad’ın muhalefetine rağmen ittifak yapması<a href="anadolu_split_069.html#footnote-1796-439" id="footnote-1796-439-backlink" name="footnote-1796-439-backlink">[439]</a> bardağı taşıran son damla olmuştur. Peş peşe gelen bu olumsuzluklar üzerine Alaaddin Keykubad, Eyyûbî hanedanına yaklaşacak ve Hârizmşah’a cephe alacaktır.</p>
				<p class="normal">Ahlat kuşatması esnasında Halife el-Müstansır nezdinden de elçi gelmiştir. Hâcib Sadeddin adındaki bu elçi halifenin üç isteğini Hârizmşah’a iletmiştir. İlk olarak halife, Hârizmşah’ın Musul hükümdarı Bedreddin Lü’lü, Erbil hâkimi Muzaffereddin Gökbörü, Meyyâfârikîn hâkimi Melik Muzaffer Şihabeddin Gazi ve Cibal hükümdarı Alaaddin Pehlivan b. Hezâresb’i hilafet divanına tâbi saymasını ve söz konusu hükümdarlara emir vermemesini rica ediyordu ki Hârizmşah bu teklife bir cevap vermemiştir. İkinci olarak Celaleddin’in babası Alaaddin Muhammed zamanında Abbasi halifesi en-Nâsır ile olan ilişkilerin bozulması nedeniyle Abbasi halifesinin adı hutbelerden kaldırılmıştı. El-Müstansır, yeniden kendi adının hutbelerde anılmasını istiyordu ki Celaleddin bu teklifi derhal kabul etmiş ve uygulamıştır. Son olarak halife, Celaleddin’in Ahlat muhasarasına bir son vermesini istiyordu ki Hârizmşah bu teklifi kesin bir dille reddetti<a href="anadolu_split_069.html#footnote-1796-440" id="footnote-1796-440-backlink" name="footnote-1796-440-backlink">[440]</a>. </p>
				<p class="normal">Böylelikle Celaleddin, gerek Eyyûbî hanedanı, gerek Anadolu Selçuklu Devleti ve gerekse de halife ile arasının bozulması pahasına da olsa Ahlat kuşatmasını kaldırmadı. Muhasaranın başlamasından yaklaşık sekiz ay sonra ise 28 Cemaziyelevvel 627/15 Nisan 1230’da Ahlat düştü<a href="anadolu_split_069.html#footnote-1796-441" id="footnote-1796-441-backlink" name="footnote-1796-441-backlink">[441]</a>.</p>
				<p class="normal">Bununla birlikte İzzeddin Aybek ile beraber Melik Eşref’in kardeşlerinden Melik Aziz Mecdeddin Yakûb ve Melik Emced Takıyyeddin Abbas<a href="anadolu_split_069.html#footnote-1796-442" id="footnote-1796-442-backlink" name="footnote-1796-442-backlink">[442]</a>’ın liderliğinde bir grup asker iç kaleye çekilerek direnmeye devam ettiler. Bu arada şehri ele geçiren Harezm askerleri, yağma için Celaleddin Hârizmşah’tan izin istediler. Celaleddin Hârizmşah, kuşatmanın uzun sürmesi ve askerlerin varını yoğunu bu kuşatmada harcaması nedeniyle yağmaya izin vermek zorunda kaldı. Yağma olayının bizzat şahidi olan Nesevî askerlerin halka, gömdükleri hazinelerin yerini söylemeleri için çok vahşi muamelelerde bulunduklarını kaydeder<a href="anadolu_split_069.html#footnote-1796-443" id="footnote-1796-443-backlink" name="footnote-1796-443-backlink">[443]</a>.</p>
				<p class="normal">Bir müddet sonra Melik Eşref’in kardeşleri olan Mecdeddin Yakûb ve Takıyyeddin Abbas iç kaleden inerek Celaleddin Hârizmşah’dan eman istediler. Eyyûbî hanedanına mensub olmaları nedeniyle Hârizmşah, her iki kardeşi de affetti. İki Eyyûbî melikinin bu şekilde hoş tutulmasından cesaret alan Melik Eşref’in Ahlat nâibi İzzeddin Aybek de bir gün sonra iç kaleden indi ve böylece Ahlat’taki Eyyûbî direnişi tamamen kırılmış oldu. Fakat Hârizmşah, Eyyûbî meliklerine gösterdiği iltifatı İzzeddin Aybek’e göstermedi. Ona elini öptürmediği gibi Aybek’i kısa bir süre sonra da hapse attırdı. Aybek daha sonra, Yassıçemen savaşının Hârizmşah tarafından kaybedilmesini müteakip öldürüldü<a href="anadolu_split_069.html#footnote-1796-444" id="footnote-1796-444-backlink" name="footnote-1796-444-backlink">[444]</a>. </p>
				<p class="normal">Celaleddin Hârizmşah, şehirde bulunan ve Gürcü meliklerinden Şelve’nin kızı olan Melik Eşref’in hanımını da nikahlayarak onunla bir gece geçirmiştir. Böylelikle Hoy şehrinde ikamet eden ve Hâcib Ali ile beraber Ahlat’a kaçan hanımının intikamını da almış oldu<a href="anadolu_split_069.html#footnote-1796-445" id="footnote-1796-445-backlink" name="footnote-1796-445-backlink">[445]</a>. </p>
				<p class="normal">Hârizmşah, Ahlat’ın alınması münasebetiyle çevre hükümdarlara gönderilmek üzere Nesevî’ye bir fetihname yazdırdı. O, bu fetihnamede Ahlat’ın kuşatılması ile ilgili malûmat veriyor ve kuşatmayı meşrûlaştırmaya çalışıyordu<a href="anadolu_split_069.html#footnote-1796-446" id="footnote-1796-446-backlink" name="footnote-1796-446-backlink">[446]</a>. Ayrıca fetihnamenin sonunda “Artık Suriye ve Anadolu’nun, sultanın devletinde görevli olanların ellerine geçmesi an meselesidir” diyerek Anadolu Selçuklularını ve Eyyûbîleri hedef gösteriyordu<a href="anadolu_split_069.html#footnote-1796-447" id="footnote-1796-447-backlink" name="footnote-1796-447-backlink">[447]</a>.</p>
				<a href="anadolu_split_069.html#footnote-1796-448" id="footnote-1796-448-backlink" name="footnote-1796-448-backlink">[448]</a><div class="calibre2" id="calibre_pb_60"/></body>
</html>