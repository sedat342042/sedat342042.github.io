<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">V. Melik Eşref’in Musul Hâkimi <br class="calibre1"/>Nureddin Arslanşah ile Mücadelesi</span></p>
				<p class="normal">Zengîler hanedanının kurucusu olan İmâdeddin Zengî’nin ölümünden sonra Musul Atabeyliğinin de tıpkı diğer Türk devletlerinde olduğu gibi, devlet arazisinin hükümdar ailesinin ortak tasarrufunda sayılması geleneği gereğince iki kola ayrıldığını görüyoruz. Musul’da İmâdeddin’in büyük oğlu Seyfeddin Gazi hüküm sürerken, Halep’te de diğer bir oğlu Nureddin Mahmûd hükümdarlık etmeye başlamıştı. Bu iki Zengî Atabeyliği şubesine 1170 yılında Sincar şubesinin de eklendiğini ilave edelim. </p>
				<p class="normal">Bu yıl içinde Musul Atabeyliğinin hâkimi Mevdûd b. İmâdeddin Zengî ölmüş, geride İmâdeddin Zengî ve Seyfeddin Gazi isimli iki melik bırakmıştı. Vasiyeti gereğince yerine İmâdeddin Zengî’nin geçmesi gerekirken, </p>
				<p class="normal">Mevdûd’un ölümü ile iktidarı ele geçiren hristiyan asıllı Fahreddin Abdülmesih, vasiyetin aleyhine hareket edip Seyfeddin Gazi’yi tahta çıkartmış ve kendisi de Musul Atabeyliğine vezir olmuştu. İmâdeddin bu durumu Halep hâkimi olan amcası Nureddin Mahmûd’a şikayet etti. Harekete geçen Nureddin Mahmûd Musul üzerine yürüdü. Musul’a varmadan Sincar’ı ele geçirerek yeğeni İmâdeddin’e verdi. Buradan ayrılarak Musul üzerine yürüyüşüne devam eden Nureddin, bu şehire girdi. II. Seyfeddin Gazi’yi yerinde bıraktıysa da vezir Fahreddin Abdülmesih’i azletti. Tüm bu faaliyetler neticesinde üçüncü bir Zengî şubesi olan Sincar Zengîleri’nin kurulmuş olduğunu görüyoruz<a href="anadolu_split_069.html#footnote-1796-127" id="footnote-1796-127-backlink" name="footnote-1796-127-backlink">[127]</a>. </p>
				<p class="normal">Halep’in 579/1183 yılında Eyyûbî yönetimin geçmesini müteakiben Musul Zengîleri bu hanedanın en güçlü şubesi konumuna yükseldiler. Musul Zengîleri bilhassa Nureddin Arslanşah’ın yönetiminde (1193-1211) oldukça parlak bir dönem geçirdiler. Nureddin Arslanşah’ın en büyük hedefi Irak ve el-Cezîre’deki Zengî nüfuzunu kendi liderliğinde yeniden diriltmek ve bu nüfuzu Eyyûbîler karşısında bir güç unsuru haline getirmekti. </p>
				<p class="body-text">Nureddin Arslanşah’ın hükümdarlığının ilk yıllarında devlet işlerinin idaresinin daha ziyade Musul nâibi Mücahideddin Kaymaz’ın elinde olduğunu görüyoruz. Mücahideddin’in hayatının son yılları olan 594/5951198-99 yıllarından itibaren ise Nureddin Arslanşah aktif olarak el-Cezîre üzerindeki nüfuz mücadelesinde söz sahibi bir konuma yükselecektir. </p>
				<p class="body-text">594/1198 yılında Sincar Zengîleri ile Musul Zengîleri arasında cereyan eden bir hadisenin iki devletin arasını açtığını görmekteyiz. Bu yıl içinde Sincar hâkimi II. İmâdeddin Zengî’nin Nusaybin’deki nâibi bu şehir yakınlarında yer alan ve Musul Atabeyliğine ait bazı yerleri işgal etmişti. İşgal haberi Nureddin Arslanşah’a duyurulmadan evvel onun Musul’daki nâibi Mücahiddin’e bildirilmiş, O da derhal Sincar hâkimi II. İmâdeddin Zengî’ye bir elçi göndererek işgal ettiği yerleri terk etmesini ve meselenin barışçı yollardan halledilmesini bildirmişti. Fakat II. İmâdeddin Zengî huzuruna gelen Musul elçisine hakaret ettiği gibi, Nusaybin nâibinin işgal ettiği toprakların kendi mülkü olduğunu savunmuş ve bu yerleri iadeyi reddetmişti. Bunun üzerine Nureddin Arslanşah durumdan haberdar edildi ve bu gelişmelere öfkelenen Musul hâkimi derhal sefer hazırlıklarına başladı<a href="anadolu_split_069.html#footnote-1796-128" id="footnote-1796-128-backlink" name="footnote-1796-128-backlink">[128]</a> .</p>
				<p class="body-text"> Olaylar bu şekilde gelişirken zaten hasta olan Sincar hâkimi II. İmâdeddin Zengi’nin ölüm haberi Musul sahibine ulaştı. Sincar’da Kutbeddin Muhammed’in başa geçmesi ve tecrübeli amcasının ölümü Nureddin Arslanşah’ı daha da umutlandırdı. Nusaybin’e yürüyen Nureddin Arslanşah, burada amca oğlu Kutbeddin Muhammed’i ağır bir mağlubiyete uğrattı. Zorlukla Nusaybin kalesine sığınan Kutbeddin, geceleyin karanlıktan faydalanarak Melik Âdil’in elindeki Harran’a gitti. Nusaybin’e hâkim olan Nureddin Arslanşah’ın ordusunda ise hastalık baş gösterdi ve Musul hükümdarı askerlerinin önemli bir bölümünü yitirdi. </p>
				<p class="body-text">Bu esnada Kutbeddin Melik Âdil’e durumunu anlatarak ondan yardım istedi. Nureddin Arslanşah’ın bölgede güç kazanmasına tahammülü olmayan el-Âdil, kendi toprakları ile Musul Atabeyliği arasında tampon bir bölge konumunda olan Zengî hanedanının Sincar şubesinin toprak bütünlüğünü korumak için harekete geçti. Nusaybin’i ordusunda çıkan hastalık yüzünden terke mecbur kalan Nureddin Arslanşah Musul’a çekilirken, Melik Âdil’de burayı Sincar hâkimi Kutbeddin’e geri veriyordu<a href="anadolu_split_069.html#footnote-1796-129" id="footnote-1796-129-backlink" name="footnote-1796-129-backlink">[129]</a>. </p>
				<p class="body-text">Fakat Melik Âdil’in Nusaybin’den sonra Mardin üzerine yürüyerek burayı kuşatması karşısında gerek Sincar ve gerekse Musul hâkimi oldukça rahatsız oldular. Mardin’in düşmesi halinde sıranın kendilerine geleceğini hesaplayan Kutbeddin ve Nureddin aralarındaki husumeti bir kenara bırakarak ittifak yapmaya karar verdiler. Bu sırada Mısır’da Melik Aziz’in ölümü ile onun küçük yaştaki oğlu Melik Mansur’un nâibi olan Melik Efdâl b. Selahaddin, Halep hâkimi kardeşi Melik Zâhir’in de teşvikiyle el-Âdil’in elindeki Dımaşk üzerine yürüme kararı aldı<a href="anadolu_split_069.html#footnote-1796-130" id="footnote-1796-130-backlink" name="footnote-1796-130-backlink">[130]</a>. </p>
				<p class="body-text">Dımaşk üzerine yürümeden evvel Nureddin Arslanşah’la da ittifak yapmayı ihmal etmeyen el-Efdâl<a href="anadolu_split_069.html#footnote-1796-131" id="footnote-1796-131-backlink" name="footnote-1796-131-backlink">[131]</a>, Bu suretle el-Âdil’i iki yönden sıkıştırmayı amaçlamış olmalıdır. Merkezi olan Dımaşk’ı korumak üzere el- Âdil süratle geri dönerek Mardin muhasarasının başında oğlu Melik Kâmil’i bıraktı. Nureddin Arslanşah ve Kutbeddin Muhammed’de yanlarına Cezîre-i İbn Ömer sahibi Muizzeddin Sencerşah b. Gazi b. Mevdûd olduğu halde Mardin’e yürüdüler. Mardin önlerinde Melik Kâmil’i yenen müttefikler böylece Mardin Artuklu hükümdarı Hüsameddin Yoluk Arslan’ı bu muhasaradan kurtarmakla kalmıyor, bölgedeki güç dengesinin de bozulmasını önlüyorlardı<a href="anadolu_split_069.html#footnote-1796-132" id="footnote-1796-132-backlink" name="footnote-1796-132-backlink">[132]</a>.</p>
				<p class="body-text">Sincar ve Musul hâkimleri için 594-600/1198-1104 yılları arasındaki dönem ilişkilerin normal bir seyirde geçtiği dönemdir. Fakat 600/1204 yılında meydana gelen bir gelişme aynı hanedana mensup bu iki hükümdarı tekrar karşı karşıya getirdi. </p>
				<p class="body-text">Söz konusu yılda Mısır, Dımaşk ve el-Cezîre hâkimi konumunda bulunan Melik Âdil, Sincar hâkimi Kutbeddin Muhammed’e kendisine itaat etmesini bildirdi. Kutbeddin de bu teklifi kabul ederek el-Âdil adına para bastırıp<a href="anadolu_split_069.html#footnote-1796-133" id="footnote-1796-133-backlink" name="footnote-1796-133-backlink">[133]</a> hutbe okuttu<a href="anadolu_split_069.html#footnote-1796-134" id="footnote-1796-134-backlink" name="footnote-1796-134-backlink">[134]</a>. Belki de Kutbeddin bunu yaparken Nureddin Arslanşah’ın yayılmacı politikasından korkuyor ve sırtını el-Âdil’e yaslamayı umuyordu. Bu durum Nureddin Arslanşah’ı ziyadesiyle öfkelendirdi. Öyle anlaşılıyor ki Nureddin, Zengî ailesini temsil hakkını üzerinde görüyor ve bu aileyi ortak bir menfaat çevresinde toplamayı umuyordu. Çevresi Melik Âdil’in oğulları tarafından sarılı vaziyette olan Nureddin Arslanşah’ın, müttefiklerinden birinin karşı tarafa geçmesine hiddetlenmesi de oldukça normaldir. </p>
				<p class="body-text">Nureddin Arslanşah tepkisini eyleme dönüştürmekte gecikmedi. 600/1204 yılının Şaban ayında Kutbeddin Muhammed’e ait olan ve daha önceden de Musul Atabeyliği ile Sincar Atabeyliğinin arasının açılmasına sebep olan Nusaybin üzerine yürüdü. Şehre girmeyi başardıysa da Nusaybin kalesi direnmeye devam etti. Kale düşmek üzereyken Erbil hâkimi Muzaffereddin Gökbörü’nün Musul’a bağlı yerlere ve özellikle Ninova’ya saldırıp mahsulü ateşe verdiği haberi geldi. Derhal Musul’a yönelen Nureddin Arslanşah, Musul’un kuzey batısında yer alan Balat mevkine geldiğinde Muzaffereddin’in Erbil’e geri döndüğünü öğrendi<a href="anadolu_split_069.html#footnote-1796-135" id="footnote-1796-135-backlink" name="footnote-1796-135-backlink">[135]</a>. Nureddin Arslanşah, Muzaffereddin Gökbörü’yü cezalandırma işini sonraya bırakarak Sincar hâkiminin elinde bulunan ve Musul ile Sincar arasında yer alan Tell Afar’a gitti. Burayı kuşatan Nureddin, bir müddet sonra ele geçirdi. 17 gün kadar burada kalan Nureddin Arslanşah, daha sonra Musul’a döndü.</p>
				<p class="body-text">Bu gelişmeler yaşanırken Melik Eşref de Harran’daki merkezinden Ra’su’l-Ayn’a gelmişti. Tell-Afar’ın düşmesi üzerine Sincar hâkimi Kutbeddin Muhammed, el-Âdil’le aralarındaki tabiî-metbû ilişkisi gereğince el-Âdil’in oğlu Melik Eşref’ten yardım istedi. Melik Eşref durumdan babası Melik Âdil’i haberdar etmek maksadıyla komutanlarından İbnü’l-Meştûb’u babasına göndererek onun fikrini öğrenmek istedi. El-Âdil oğluna “Eğer maksadın Musul hâkimi ile savaşmaksa bundan kaçın ve Sincar, Âmid, Cezîre hâkimlerinin sözüne kanıp da hareket etme” dedi<a href="anadolu_split_069.html#footnote-1796-136" id="footnote-1796-136-backlink" name="footnote-1796-136-backlink">[136]</a>. Fakat el-Eşref babasının tavsiyesinin aksine davrandı ve askerleriyle Nusaybin’e yöneldi. Nureddin Arslanşah’ın Kuzey Irak ve el-Cezîre’de ki yayılmacı politikasından rahatsızlık duyan Hısn-ı Keyfâ, Cezîre-i İbn Ömer<a href="anadolu_split_069.html#footnote-1796-137" id="footnote-1796-137-backlink" name="footnote-1796-137-backlink">[137]</a> ve Dâra<a href="anadolu_split_069.html#footnote-1796-138" id="footnote-1796-138-backlink" name="footnote-1796-138-backlink">[138]</a> hâkimleri ile Melik Eşref’in Meyafarıkîn hâkimi olan kardeşi Melik Evhad’da el-Eşref’in ordusuna askerleriyle burada katıldılar<a href="anadolu_split_069.html#footnote-1796-139" id="footnote-1796-139-backlink" name="footnote-1796-139-backlink">[139]</a>. Ordusu kalabalıklaşan el-Eşref, Musul’a doğru yürüyüşe geçti. Nureddin Arslanşah’ta Musul’dan hareketle önce Tell Afar’a<a href="anadolu_split_069.html#footnote-1796-140" id="footnote-1796-140-backlink" name="footnote-1796-140-backlink">[140]</a> oradan da Kefer Zammar’a<a href="anadolu_split_069.html#footnote-1796-141" id="footnote-1796-141-backlink" name="footnote-1796-141-backlink">[141]</a> yöneldi. Burada Nureddin Arslanşah’ın ordusuna Mübariz Hatlah el-Halebî, Sunkur el-Halebî ve İzzeddin Gûr adlı emirler de katıldı<a href="anadolu_split_069.html#footnote-1796-142" id="footnote-1796-142-backlink" name="footnote-1796-142-backlink">[142]</a>. Ordusunun sayıca arttığı bu esnada Nureddin Arslanşah, öncü olarak göndermiş olduğu Cûrdik adlı memlûkundan bir mektup aldı. Curdik, mektubunda Melik Eşref’in askerî gücünü küçültücü ifadeler kullandı ve Nureddin Arslanşah’ın izin vermesi halinde komutası altındaki öncü kuvvetlerle bile düşman ordusunu dize getirebileceğini söyledi. Biraz ileride göreceğimiz gibi bu yanlış istihbârat Musul hâkimine çok pahalıya mâl olacaktır. </p>
				<p class="body-text">Kendisine ulaşan bu bilgiler üzerine Nureddin Arslanşah, el-Eşref’in ordugâhını kurmuş olduğu Cezîre-i İbn Ömer ve Nusaybin arasındaki Buşeza köyüne yöneldi<a href="anadolu_split_069.html#footnote-1796-143" id="footnote-1796-143-backlink" name="footnote-1796-143-backlink">[143]</a>. Nureddin’in ordusu uzun süre sıcak altında yürüdüğü için hayli yorgundu. Üstelik askerlerinin yiyecekleri de azalmıştı. Nureddin, askerlerinin bir kısmını ihtiyaç duydukları bazı şeyleri temin etmeleri için çevredeki köylere yolladı. İstihbâratı bir hayli kuvvetli olan Melik Eşref, bu haberi alır almaz Nureddin’in üzerine yürüdü. Melik Eşref’in askerleri bölgeye daha önce gelmiş oldukları için rakiplerine göre daha diri idiler. Nureddin Arslanşah, askerlerinin bir bölümü çevre köylere dağılmış bir halde olduğu için zaman kazanmak maksadıyla Yakut el-Kâtip isimli elçisini Melik Eşref’e göndererek meselenin barışçı yollardan çözülmesini istedi. Fakat bu istek avantajlı konumunun farkında olan Melik Eşref tarafından reddedildi<a href="anadolu_split_069.html#footnote-1796-144" id="footnote-1796-144-backlink" name="footnote-1796-144-backlink">[144]</a>. Savaştan başka çaresi kalmayan Nureddin, Sıbt İbnü’l-Cevzî’nin kaydına göre yanında 1000 atlı olduğu halde Melik Eşref’in ordusuna saldırdı. Nureddin bu ani hücum neticesinde savaşın gidişatını ilk anda kendi lehine çevirmeyi başardı. Hatta İbnü’n-Nâzif’in kaydına göre Melik Eşref’e bizzat sokularak onu öldürmeye çalışmış fakat başarılı olamamıştır. Melik Eşref komutasındaki müttefik ordu kısa zamanda toparlanarak Nureddin’in yaptığı bu hücumu püskürttüğü gibi sonrasında da onu tam bir hezimete uğratmıştır. Nureddin Arslanşah yukarıda da belirttiğimiz gibi bu muharebede kötü işleyen istihbâratının kurbanı olmuş, önce Curdik isimli memlûkunun yanlış istihbâratı, sonrasında da askerlerinin bir bölümünü ihtiyaçlarını karşılamaları için civar köylere dağıtması, Musul ordusunun mağlubiyetini kaçınılmaz kılmıştır. Münhezim bir halde Musul’a dönen Nureddin’in yanında sadece dört askeri vardı. </p>
				<p class="body-text">Savaş sonrası Melik Eşref, Musul ordusundan esir edilen askerleri huzuruna getirtti. Bu askerlerin çoğu savaştan biraz önce Nureddin Arslanşah’ın ordusuna katılan Sunkur el-Halebî’nin askerleriydi. Ayrıca Sunkur el-Halebî ile oğlu Zâhir Gazi’nin yanısıra Esed b. Abdullah ve Hüseyin et-Tâvil gibi Musul ordusu kumandanları da esir düşmüşlerdi. Bu komutanlar daha sonra Sunkur el-Halebî ve oğlu dışında serbest bırakıldılar. Sunkur el-Halebî ve oğlu ise belki de Musul ordusuna mensup olmadıkları halde dışarıdan bu orduyu destekledikleri için Melik Eşref tarafından Harran’a gönderilerek orada zindana atıldılar. Melik Eşref daha sonra babası el-Âdil’e müjdeciler gönderdi. El- Âdil, oğlunun bu zaferine ziyâdesiyle memnun oldu. </p>
				<p class="body-text">Zaferin meyvelerini toplamak isteyen Melik Eşref, Musul’a doğru yöneldi. Kefer Zammar’ı yağmalayan el-Eşref ve müttefikleri, bilhassa Musul’un kuzey batısındaki Balat havalisinde büyük zararlara yol açtılar. Bu gelişmeler üzerine Nureddin Arslanşah Musul’a kapanarak kale surlarını onarmaya ve olası bir kuşatma ihtimaline karşı savunma tertibatı almaya başladı. Melik Eşref Kefar Zammar’da iken iki taraf arasında elçilerin gidip gelmeye başladığını görmekteyiz. Melik Eşref barışın olabilmesi için Nureddin’in Sincar hâkiminden aldığı Tell-Afar kalesinin iadesini şart koştu. </p>
				<p class="body-text">Nureddin bu teklifi bir müddet düşündü. Ancak kabul etmekten başka bir çare olmadığını anlayarak Tell-Afar’i Kutbeddin Muhammed’e iade etti. Ayrıca Nureddin Arslanşah kız kardeşini de Melik Eşref’le evlendirdi. İbn Kesir bu hatunun adını Atabekiyye binti İzzeddin Mesud b. Mevdûd b. Zengi şeklinde kaydeder. Çok hayırsever bir insan olan bu hatunun Dımaşk’taki Kasiyun dağı eteklerinde “Medresetü’l-Atabekiyye”yi yaptırmış olduğunu da yine İbn Kesir’den öğreniyoruz. Bundan sonra el-Eşref ve müttefikleri beldelerine döndüler.</p>
				<p class="body-text">Bu savaş Nureddin Arslanşah açısından tam bir prestij kaybıyla neticelenmiştir. Bölgenin en nüfuzlu hükümdarı Nureddin Arslanşah, el-Cezîre’de kendine yeni yeni yer edinen genç bir Eyyûbî melikine mağlup olmuştur. </p>
				<p class="body-text">Diğer yandan bu savaştan en kârlı çıkan hükümdarın el-Cezîre’deki Eyyûbî nüfuzunun yeni temsilcisi Melik Eşref olduğu rahatlıkla söylenebilir. Dönemin tarihçileri Melik Eşref’in bu büyük zaferini anlatmakla bitiremezler. İbn Hallikan, Melik Eşref ile Nureddin Arslanşah arasında geçen bu savaşı Melik Eşref’in hâl tercümesinde “Bu savaş o kadar meşhurdur ki tafsilatlı anlatmaya gerek yoktur” cümlesiyle dile getirirken, İbn Vâsıl’da bu savaş sonrasında Melik Eşref’in şanının yükseldiğini ve bölgede meşhur bir şahsiyet haline geldiğini kaydeder. Yine aynı müellif, Kemâleddin Ali el-Mısrî adlı şairin bu savaş dolayısıyla Melik Eşref’i övdüğü kasidesine de eserinde yer verir</p>
				<div class="calibre2" id="calibre_pb_35"/></body>
</html>