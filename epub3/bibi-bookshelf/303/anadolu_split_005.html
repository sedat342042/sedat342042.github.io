<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="normal1"><span class="idebold"> Sıbt İbnü’l-Cevzî ( 581 – 654 / 1185 – 1256 )</span></li>
				</ol>
				<p class="normal">Bağdad doğumlu olmasına rağmen 600/1203’de geldiği Dımaşk’ta ölümüne kadar kaldığı için Dımaşk şehrinin tarihçisi olarak anılır. Burada Melik Eşref’in kardeşi olan Dımaşk hâkimi Melik Muazzam’la yakın ilişki içine girdi. Dımaşk Emeviye Camii’nde halkı Haçlılarla cihada davet etti. </p>
				<p class="normal">Sıbt İbnü’l-Cevzî’nin tarih sahasındaki meşhur eseri, başlangıçtan 654/ 1256 yılına kadar ki olayları içeren <span class="ideitalik">Miratü’z-Zeman fi Vefayati’l-Fuzelâ ve’l A’yân </span>adlı çalışmasıdır. Eser yıllara göre taksim edilmiştir. Müellifin bu çalışması konumuz açısından hayli önemlidir. Müellif, 626/1229 yılında Dımaşk’ı ele geçiren Melik Eşref ile çok yakın ilişki içine girmiştir. Muhaddis ve fakihlere büyük hürmet gösteren Melik Eşref, Sıbt İbnü’l-Cevzî’yi de el üstünde tutmuştur. Sıbt, Melik Muazzam’ın Dımaşk hâkimiyeti esnasında o sıralarda el-Cezîre’ye hükmeden Melik Eşref’in yanına gitmiş ve onunla Harran’da buluşarak Haçlılara karşı onu cihada teşvik etmiştir. Yine müellif, Melik Eşref ve Melik Kâmil’in, Melik Muazzam aleyhine ittifak yapmaları üzerine, Dımaşk Emeviye camiinde yaptığı konuşmalarda Melik Kâmil ve Melik Eşref aleyhine sözler sarf etmiş, Melik Eşref’in 626/1229 yılında Dımaşk’ı ele geçirmesi üzerine bu konuşmaları dolayısıyla korkuya kapılmıştır. Ancak Melik Eşref bu büyük alime yukarıda da zikrettiğimiz gibi çok hürmetkâr davranmıştır. Melik Eşref’e olan yakınlığı nedeniyle müellifin eserinin bu çalışma açısından büyük kıymeti olup, bilhassa Melik Eşref’in Dımaşk’taki hayatı hakkında en orijinal malûmat veren kaynaktır. Sıbt, Melik Eşref’in bazı sözlerine de eserinde yer verir. Celaleddin Hârizmşah’ın ölümünden sonra Melik Eşref’in onun hakkında söylediği “Celaleddin, Müslümanlarla Moğollar arasında bir set idi. Şimdi o set yıkıldı ve Moğollar’a İslâm beldelerinin yolu açıldı.” bu meyânda zikredilebilecek en önemli tepitlerden biridir.</p>
				<div class="calibre2" id="calibre_pb_7"/></body>
</html>