<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">3. Melik Eşref’in, Muzaffereddin Gökbörü’nün Üzerine <br class="calibre1"/>Yürümesi</span></p>
				<p class="body-text">Melik Eşref, Sincar’ı ele geçirdikten sonra Musul’a yürüyerek Lü’lü ile Gökbörü ve İmâdeddin Zengî arasındaki anlaşmazlıklara kökten son vermek istedi. Bu nedenle o, askerlerini küçük gruplar halinde Musul’a sevk etmeye başladı. Nihayet kendisi de 19 Cemaziyelevvel 617 (22 Temmuz 1220) Salı günü büyük bir törenle kalabalık bir askerî grubun başında Musul’a geldi<a href="anadolu_split_069.html#footnote-1796-257" id="footnote-1796-257-backlink" name="footnote-1796-257-backlink">[257]</a>. Birkaç gün sonra da Halifenin ve Gökbörü’nün elçileri ona ulaştı. Gökbörü tarafından gönderilen elçiler, Melik Eşref’e barış teklif ediyorlardı. Onların getirdiği öneriye göre Gökbörü, damadı İmâdeddin Zengî’nin Musul’dan aldığı tüm yerleri iade etmeyi taahhüd ediyor, yalnız İmâdiye Kalesi’ni istisna tutuyordu. Ona göre bu mesele bir an önce kapanmalı ve müslümanlar yeniden birleşerek Dimyat’a tazyiklerini arttırmış olan Haçlılar’ın üzerine yürümeliydiler. Müslümanların bu ittifakı için İmadiye Kalesi önemsiz bir bedeldi. Fakat Melik Eşref, bu teklifi reddederek Zengi’nin Musul’dan aldığı yerlerin istisnasız teslimini istedi. İki taraf arasında iki ay müddetle elçiler gidip gelmiş fakat bir türlü sonuca ulaşılamamıştır. Bunun üzerine Melik Eşref, bu meseleyi kılıçla çözümlemeye karar vermiştir. Bu amaçla Melik Eşref, Zab Nehrinin Musul tarafında bulunan Selemiyye köyünde savaş hazırlıklarına başladı. Gökbörü de nehrin Erbil yakasında Melik Eşref’i karşılamaya hazırlanıyordu. Bununla beraber iki tarafın arasını düzeltmek ve artık neredeyse kaçınılmaz bir hale gelmiş olan savaşı önlemek için Halifenin elçileri ve bu arada el-Eşref’in yanında sefere katılmış olan Hısn Keyfâ ve Âmid hâkimi Nâsıreddin Mahmud da olanca güçleri ile çalışıyorlardı. Gökbörü ile arasında sağlam bir bağ olan Halife en-Nâsır, Gökbörü’yü yenip Erbil’i ele geçirmesi durumunda Melik Eşref’in el-Cezîre’nin tartışmasız tek hâkimi olacağının bilincindeydi. Oysa çalışmamızın giriş bölümünde zikrettiğimiz gibi bu halife, Abbasî hilafetini büyük bir siyasî güç haline getirmeyi amaçlayan son halifedir. Bu nedenle el-Eşref’in Gökbörü karşısındaki muhtemel bir başarısı en-Nâsır’ın en son istediği şeydi. Diğer yandan Hısn Keyfâ ve Âmid hâkimi Nâsıreddin de Melik Eşref’in Gökbörü’yü ortadan kaldırması halinde rahat durmayacağını ve Artuklu ailesinin elindeki bölgeleri de ele geçirmek isteyeceğinin bilincindeydi. Zira Artuklular hiç de sadık müttefikler değillerdi. Her ne kadar zaman zaman Melik Eşref’le ittifak halinde oluyorlarsa da bazen Anadolu Selçuklu sultanı, bazen de Gökbörü ile birleşerek Melik Eşref’e cephe alıyorlar ve tehlikeli hasımlar haline geliyorlardı. Bu nedenle gerek Halife açısından, gerekse Artuklular açısından Melik Eşref’i el-Cezîre’de en çok uğraştıran güç olan Erbil Atabeyliği’nin yaşaması zorunluydu. </p>
				<p class="body-text">Sonuç olarak bilhassa Âmid hâkiminin arabuluculuğu ve akıllıca sarf ettiği sözlerin etkisiyle Melik Eşref, Gökbörü ile anlaşma yapmaya razı olmuştur<a href="anadolu_split_069.html#footnote-1796-258" id="footnote-1796-258-backlink" name="footnote-1796-258-backlink">[258]</a>. Nihayet bu gergin ortamın sonucunda İmadiye haricinde Zengi’nin aldığı tüm kalelerin Musul Atabeyliğine teslim edilmesi ve bu teslim işlemleri bitene kadar İmâdeddin Zengi’nin Melik Eşref’in elinde rehin olarak kalması şartı ile anlaşma yapıldı. Yine, Zengi’nin işgal ettiği Akr ve Şuş kaleleri de Lü’lü’ye teslim edilene kadar Melik Eşref’in nâiblerince yönetilecekti. Melik Eşref, Gökbörü ve Zengi’den gerekli yeminleri aldıktan sonra Zengi’yi serbest bıraktı ve aynı günlerde Lü’lü’nün nâibleri de Hakkâriye bölgesine gelerek Zengi’nin ele geçirdiği kalelerin devir teslim işleri ile uğraştılar. Fakat Lü’lü’nün nâibleri Cell-Surrâ dışındaki hiçbir kaleyi teslim alamadılar. Zira bu kalelerin koruyucuları ve halkı yeniden Lü’lü’nün emrine girmeye yanaşmamışlardı. Ortamın yeniden gerginleşeceğini anlayan İmâdeddin Zengi, Melik Eşref’in çok sevdiği kardeşi Şihabeddin Gazi’ye müracaat ederek ağabeyi Melik Eşref ile kendisi arasında arabuluculuk yapmasını rica etti. Kardeşinin şefaati üzerine İmâdeddin Zengi’ye acıyan ve bölgedeki nazik yapının farkında olan el-Eşref, mevcut durumun muhafazası ve Zengi’nin bir daha bölgede saldırgan bir faaliyette bulunmaması şartı ile barışa razı oldu. Akr ve Şuş kaleleri de Melik Eşref’in nâiblerince İmâdeddin Zengi’ye teslim edildi<a href="anadolu_split_069.html#footnote-1796-259" id="footnote-1796-259-backlink" name="footnote-1796-259-backlink">[259]</a>. </p>
				<p class="body-text">Diğer yandan Bedreddin Lü’lü, İbnü’l-Meştûb’un isyanı esnasında bu asi Eyyûbî emirini kuşatarak ele geçirdiği Sincar’a bağlı Tell-Yafer Kalesinde Melik Eşref’in gözü olduğunu öğrenmişti. Bu nedenle o, kendisini defalarca çeşitli gailelerden kurtaran metbûuna bir cemile olması gayesiyle bu kaleyi teslim etti. Zaten Melik Eşref de çevresinde bulunanlara sık sık Tell-Yafer’in Sincar’ın kapısı olduğunu ve Sincar’ın bu kale olmadan düşünülemeyeceğini söylüyordu. Böylelikle Tell-Yafer kalesi, iki müttefik arasında bir soruna yol açmadan el değiştirmiş oluyordu<a href="anadolu_split_069.html#footnote-1796-260" id="footnote-1796-260-backlink" name="footnote-1796-260-backlink">[260]</a>. </p>
				<p class="body-text">Yukarıda Lü’lü’nün nâiblerinin Hakkâriye kalelerinden Cell-Sûrrâ haricinde hiçbir kaleyi teslim alamadıklarını söylemiştik. Bu kaleler İmâdeddin Zengi’nin hâkimiyetinde kalmaya devam etmişler, fakat Zengi, bu kalelerin halkına vaad ettiği hiçbir şeyi yerine getirmemiştir. İmâdeddin Zengi’nin yönetiminden memnun olmayan Hakkâriye civarındaki kalelerin halkı, Bedreddin Lü’lü tarafından cezalandırılmaktan korktukları için yeniden onun emrine giremiyorlardı. Nihayet Hakkâriye ve Zûzan kalelerinin halkı Muharrem 618 / Şubat 1221’de Lü’lü’ye mektup göndermişler ve kalelerini ona teslim etmek istediklerini bildirmişlerdir. </p>
				<p class="body-text">Yalnız ondan kendilerine dokunulmayacağı konusunda yemin istiyorlardı. Bedreddin, onların bu tekliflerini sevinçle kabul etmiş ve istedikleri yemini vermiştir. Bununla beraber daha önce Melik Eşref, İmâdeddin Zengi ile bu kalelerin Zengi’de kalması üzerine anlaştığı için Lü’lü’nün bu kaleler hakkında girişeceği faaliyetler konusunda Melik Eşref’in izni gerekiyordu. Fakat Lü’lü’nün, Melik Eşref’ten beklediği izin çıkmamıştır. </p>
				<p class="body-text">Bu arada İmadiye kalesi halkı da Zengi’nin yönetimine girmektense yeniden Musul’a bağlanmayı daha uygun görmüşler ve bu amaçla Lü’lü’ye mektup göndermişlerdi. Tüm bu gelişmeler üzerine Lü’lü, Melik Eşref’le yazışmış ve söz konusu yerlerin Musul’a bağlanmasını onaylarsa Nusaybin yakınlarındaki bir kale ile beraber iki nehir arasında<a href="anadolu_split_069.html#footnote-1796-261" id="footnote-1796-261-backlink" name="footnote-1796-261-backlink">[261]</a> bir vilâyet vermeyi teklif etmiştir. Bunun üzerine Melik Eşref, Lü’lü’nün bu yöndeki isteklerini onayladı. Lü’lü’nün söz konusu yerlere gönderdiği nâibler bu sefer bu kalelerin yönetimini ellerine aldılar ve yine Lü’lü’nün emri doğrultusunda halka zulüm ya da şiddet uygulamadılar. Bunun üzerine Hakkâriye bölgesinin diğer kaleleri de birer birer Lü’lü’ye teslim olarak yeniden Musul’a bağlandılar<a href="anadolu_split_069.html#footnote-1796-262" id="footnote-1796-262-backlink" name="footnote-1796-262-backlink">[262]</a>. </p>
				<p class="body-text">Tüm bu gelişmelerden de anlaşıldığı üzere Melik Eşref, bilhassa İzzeddin Keykavûs’un ölümünden sonra el-Cezîre’nin tartışmasız en büyük meliki olmuş ve bu mevkiini kullanarak bölgedeki diğer güçler arasında hakemlik rolü oynamaya başlamıştır. Özellikle İbnü’l-Meştûb’un isyanını bastırması ve bunun sonunda bu isyana destek veren çevre hükümdarları birer birer cezalandırması onun el-Cezîre’de ulaştığı kudreti gözler önüne serer. </p>
				<a href="anadolu_split_069.html#footnote-1796-263" id="footnote-1796-263-backlink" name="footnote-1796-263-backlink">[263]</a><div class="calibre2" id="calibre_pb_50"/></body>
</html>