<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">III. El-Eşref’in, Selahaddin’in Oğlu <br class="calibre1"/>Melik Efdal ile Mücadelesi</span></p>
				<p class="body-text">Melik Efdâl, Eyyûbî Devletinin kurucusu olan Selahaddin Eyyûbî’nin en büyük oğludur. El- Efdâl’in hayat hikâyesinin bilhassa babasının ölümünü takip eden ilk on yıl için oldukça ilginçtir. Babasının ölümü ile onun merkezi olan Dımaşk’a yerleşen el-Efdâl, üç sene kadar bu şehirde hükümdarlık yaptı. Fakat eğlenceye haddinden fazla düşkün olması ve iyi bir idarecide bulunması gereken disiplin, ciddiyet ve idarecilik gibi özelliklerden yoksun oluşu, siyasî kâriyerindeki başarısızlığın temelini oluşturmuştur. </p>
				<p class="body-text">Eyyûbî Devleti Selahaddin’in ölümünden sonra feodâl bir yapıya bürünmüş olup Selahaddin’in diğer iki oğlundan Melik Zâhir Halep’te, Melik Aziz ise Mısır’da hükümdar olmuşlardı. Bu üç melikin amcası olan Melik Âdil ise el-Cezîre ve Sugur bölgesine sahip idi. İşte böylece Halep, Mısır ve el-Cezîre Eyyûbî melikliklerinin tam kesiştikleri bir nokta olan Dımaşk bölgesine sahip olan el-Efdâl, bu kilit şehri korumakta muvaffak olamamıştır. Melik Efdâl Sarhad bölgesine gönderilmişti. 592/1196 yılındaki bu hadiseden sonra iki yıl boyunca durum bu şekilde devam etti. Ancak 596/1198’de Melik Aziz’in ölümü ile Mısır tahtı çocuk yaştaki oğlu Melik Mansur’a kalmıştı. Mısır ümerası çocuk yaştaki bu hükümdara bir atabeg aramaya karar verdiler. Önce el-Âdil’e teklif götürüldü. Ancak el-Âdil o sırada meşgul bulunduğu Mardin muhasarasını terk etmeyince talih bir defa daha Melik Efdâl’e güldü. Kendisine teklif edilen Mısır hâkimi olan yeğeni Melik Mansur’un atabeyliği görevini kabul eden el-Efdâl, derhal harekete geçerek Mısır diyârının gerçek hâkimi oldu<a href="anadolu_split_069.html#footnote-1796-93" id="footnote-1796-93-backlink" name="footnote-1796-93-backlink">[93]</a>. Bununla birlikte el-Efdâl Mısır’da hatalarına yenilerini eklemekte gecikmedi. Önce kardeşi Halep hâkimi Melik Zâhir’le, amcası el-Âdil’in elindeki eski beldesi olan Dımaşk’ı almak üzere anlaştı. Ancak Dımaşk muhasarası esnasında kardeşi ile bozuştu ve müttefiksiz kalarak Mısır’a geri döndü. Burada bir hata daha yapan el-Efdâl askerlerini iktâlarına dağıttı. El-Cezîre ile uğraşırken yönetim merkezi olan Dımaşk’ı sağlama almak isteyen el-Âdil, bu fırsatı kaçırmadı. Melik Efdâl’e saldırarak onu yendi ve tekrar Sugur’a gönderdi. Kendisi Mısır’ı beldeleri arasına katarken Ra’su’l-Ayn, Surûc, Sümeysat ve Hamlin’i de Melik Efdâl’e verdi. Böylece el-Efdâl ikinci defa eline geçen Eyyûbî ülkesi beldelerinin en büyüklerinden birine sahip olma fırsatını kaybediyordu<a href="anadolu_split_069.html#footnote-1796-94" id="footnote-1796-94-backlink" name="footnote-1796-94-backlink">[94]</a>. </p>
				<p class="body-text">Tüm bu gelişmelere rağmen Melik Efdâl’in Sugurda da rahat durmadığını görüyoruz. O, belki de kaybedecek pek fazla bir şeyinin olmadığını düşünerek önce kardeşi Halep meliki ez-Zâhir ile sonra da Mardin Artukluları ile ittifak teşebbüslerinde bulundu<a href="anadolu_split_069.html#footnote-1796-95" id="footnote-1796-95-backlink" name="footnote-1796-95-backlink">[95]</a>. Yeğeninin kendi aleyhine giriştiği teşebbüslere karşı el-Âdil, Halep meliki olan diğer yeğeni Melik Zâhir’e el-Efdâl’in elindeki Necm Kalesine<a href="anadolu_split_069.html#footnote-1796-96" id="footnote-1796-96-backlink" name="footnote-1796-96-backlink">[96]</a> saldırarak burayı ondan almasını teklif etti. ez-Zâhir bu fırsatı kaçırmayarak derhal harekete geçti. diğer yandan Melik Âdil, oğlu Melik Eşref’e bir mektup yazarak el-Efdâl’in elinde bulunan Suruc ve Re’su’l-Ayn’ı ele geçirmesini emretti. Neticede Melik Zâhir , kardeşi el-Efdâl’den Necm Kalesini istedi. Red cevabı alınca da buraya yürüyerek zabtetti. Öte yandan Melik Eşref de Re’su’l – Ayn ve Suruc’u ele geçirdi. Bu durum karşısında el-Efdâl, önce kardeşi Melik Zâhir’den Necm Kalesi karşılığında bir miktâr para ve birkaç köyü istedi ise de elde edemedi. Daha sonra ise Selahaddin Eyyûbî’nin hanımı olan annesini, amcası Melik Âdil’e göndererek, ondan oğlu Melik Eşref’in işgal ettiği Re’su’l-Ayn ve Suruc’un iadesini istedi. Ancak buradan da red cevabı aldı<a href="anadolu_split_069.html#footnote-1796-97" id="footnote-1796-97-backlink" name="footnote-1796-97-backlink">[97]</a>. Böylece Melik Efdâl’in peş peşe giriştiği bu maceralar neticesinde elinde sadece Sümeysat kalmış oluyordu. </p>
				<p class="body-text">Aynı aileye mensup bulunan Melik Zâhir ve Melik Âdil’den büyük darbeler yiyen el-Efdâl, kendine yeni bir hamî arayışına girdi. Melik Âdil’e belki de o dönemde alternatif olabilecek tek hükümdar konumundaki Anadolu Selçuklu hükümdarı II. Rükneddin Süleymanşah’ı metbû tanımaya karar verdi. Derhal II. Süleymanşah’la temasa geçen el-Efdâl, Melik Âdil namına okutmakta olduğu hutbeyi Anadolu sultanı adına okutmaya başladı. Bastırdığı paralara da yine onun adını zikretti<a href="anadolu_split_069.html#footnote-1796-98" id="footnote-1796-98-backlink" name="footnote-1796-98-backlink">[98]</a>. Tüm bu gelişmeler neticesinde II. Süleymanşah, Melik Efdâl’e hil’ât ve hediyeler yollayarak onu himayesi altına aldı<a href="anadolu_split_069.html#footnote-1796-99" id="footnote-1796-99-backlink" name="footnote-1796-99-backlink">[99]</a>. Böylelikle II. Süleymanşah, Selahaddin Eyyûbî’nin oğullarından birini kendi saflarına katarken belki de ileride Eyyûbîler arasında cereyan etmesi muhtemel bir taht kavgasında el-Efdâl’i kendi amaçları için kullanmayı plânlıyordu. Zira Keyhüsrev’in yeğeni ve halefi olan I. İzzeddin Keykavûs, Eyyûbîler’in elindeki Halep’i ele geçirmek için Melik Efdâl’i kendi amaçları uğruna kullanmaktan çekinmeyecektir. Öte yandan el-Efdâl de Anadolu Selçuklu sultanı nezdinde kendine güçlü bir koruyucu bulmuş oluyor ve elinde kalan tek belde konumundaki Sümeysat’ı olası bir saldırı ihtimali karşısında güven altına almış oluyordu. El-Efdâl’in bu bağlılığı 1203-1218 yılları arasındaki on beş senelik zaman zarfında kesintisiz olarak sürmüş, 615/1218’de Halep seferine çıkan I. İzzeddin Keykavûs’un bu sefer öncesinde el-Efdâl’e verdiği sözü tutmaması üzerine de bozulmuştur. İbn Kesir, II. Süleymanşah’ın ölümünden sonra ikinci kez tahta çıkan I. Gıyaseddin Keyhüsrev’e Kayseri’de itaat arzeden melikler arasında el-Efdâl’i de zikreder<a href="anadolu_split_069.html#footnote-1796-100" id="footnote-1796-100-backlink" name="footnote-1796-100-backlink">[100]</a>.</p>
				<p class="body-text">Diğer yandan Mısır ve Dımaşk sahibi olan Melik Âdil de daha önce Melik Efdâl’e Mısır ülkesi karşılığında vermiş olduğu beldelerden Suruc ve Ra’su’l-Ayn’ı geri alarak oğlu Melik Eşref’e verdi. Her iki belde de bilhassa ziraî ürünler açısından büyük önem arz ediyordu<a href="anadolu_split_069.html#footnote-1796-101" id="footnote-1796-101-backlink" name="footnote-1796-101-backlink">[101]</a>. Bilhassa Suruc gerek ticaret yollarının güzergâhında oluşu ve gerekse tahıl, bakliyat ve bağ ürünleri ile el-Cezîre’nin en önemli şehirlerinden biri idi. Suruc’un bir diğer özelliği de yetiştirdiği ürünler sayesinde on üç fersah uzağında bulunan Sümeysat şehrini de besliyor olmasıydı. Böylelikle el-Efdâl ticarî ve ziraî açıdan çok önemli iki şehrini kaybetmiş oluyordu. Nitekim her iki şehir de Melik Eşref’e uzun süre baş kentlik yapmış olan Harran şehrine olan yakın mesafeleri nedeniyle el-Eşref’in hâkimiyeti altında parlak bir dönem geçirmişlerdir. Fakat Melik Eşref’in 626/1228 yılında ağabeyi Melik Kâmil’le yaptığı anlaşma mucibince Dımaşk’a karşılık her iki şehri de terk etmesi ve sonrasında da Eyyûbî-Anadolu Selçuklu mücadeleleri ile Eyyûbî-Moğol mücadeleleri yörenin büyük bir tahribata uğramasına neden olmuştur.</p>
				<p class="normal">Melik Efdâl’in bu saf değişikliği karşısında Melik Âdil’in sessiz kaldığını görüyoruz. Bunun en büyük nedeni Melik Âdil’in olası bir Anadolu Selçukluları-Sümeysat Eyyûbîleri-Halep Eyyûbîleri ittifakından çekinmesidir. Zira böyle bir ittifak el-Âdil’in Cezîre bölgesindeki nüfuzuna büyük zarar verebilirdi. Bu yüzden Eyyûbî sultanı olan bitenler karşısında sessiz kalmayı tercih etmiş olmalıdır.</p>
				<a href="anadolu_split_069.html#footnote-1796-102" id="footnote-1796-102-backlink" name="footnote-1796-102-backlink">[102]</a>
				<div class="calibre2" id="calibre_pb_33"/></body>
</html>