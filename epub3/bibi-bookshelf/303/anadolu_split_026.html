<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div id="footnote-1796-80-backlink" style="height:0pt"/><h1 class="baslik1" id="calibre_toc_5"><span class="idebold">Birinci Bölüm</span></h1>
<a href="anadolu_split_069.html#footnote-1796-81" id="footnote-1796-81-backlink" name="footnote-1796-81-backlink">[81]</a><p class="baslik"><span class="idebold">MELİK EŞREF’İN TARİH SAHNESİNE ÇIKIŞI VE EL-CEZİRE’DE HAKİMİYET MÜCADELESİ</span></p>
				<a href="anadolu_split_069.html#footnote-1796-82" id="footnote-1796-82-backlink" name="footnote-1796-82-backlink">[82]</a><p class="baslik"><span class="idebold">I. Melik Eşref’in Çocukluğu ve Yetişmesi</span></p>
				<p class="body-text">Melik Eşref’in de siyasî kâriyerine başlamadan önceki hayatı biraz karanlıktadır. Gerek onun siyasî faaliyetlerinden bahseden kaynaklar ve gerekse Melik Eşref’in hayatı hakkında kısa fakat genel bilgi veren vefeyât kitaplarından onun çocukluğu ve yetiştiği ortam hakkında bilgi edinme imkanımız neredeyse hiç yoktur. </p>
				<p class="normal">Melik Eşref’in doğum tarihi ve doğum yılı da ihtilaflıdır. İbn Kesir, el-Bidâye ve’n-Nihaye adlı tarihinde ve Zehebi, onun 576/1180 senesinde Kahire’de dünyaya geldiğini ve kardeşi Melik Muazzam’la yaşıt olduğunu belirtirler<a href="anadolu_split_069.html#footnote-1796-83" id="footnote-1796-83-backlink" name="footnote-1796-83-backlink">[83]</a>. Diğer yandan Eyyûbî ailesinin faziletlerini anlatmak amacıyla kaleme aldığı eserinde Ahmed b. İbrahim el Hanbelî ise Melik Eşref’in doğum yeri ve doğum tarihi hakkında iki farklı görüş olduğunu söyler. Melik Eşref’in bir rivayete göre Kahire’de diğer bir rivayete göre ise Kerek’te doğduğunu belirtir. Doğum tarihinin ise 576/1180 veya 578/1182 olduğunu kaydeder<a href="anadolu_split_069.html#footnote-1796-84" id="footnote-1796-84-backlink" name="footnote-1796-84-backlink">[84]</a>. </p>
				<p class="body-text">Yukarıda da zikrettiğimiz gibi Melik Eşref’in yetişme ortamı ve çocukluğu hakkında hemen hemen hiçbir şey bilmemekteyiz. Bu devir hakkında bildiğimiz tek şey, onun babası Melik Âdil tarafından Kudüs’e gönderildiği ve burada Emir Fahreddin Osman b. Zencebilî isimli bir emirin nezaretinde bulunduğudur. Fakat kaynaklarımız Melik Eşref’in buraya ne maksatla, nereden ve ne zaman geldiği konusunda herhangi bir bilgi vermemektedir. Bununla beraber onun buraya devlet işlerinde yetişmesi ve Selahaddin Eyyûbî’nin fethinden sonra âlimlerin tercih ettikleri mekânlardan olan Kudüs’te eğitim alması için, kendisine atabeg tayin edilen İbn Zencebilî nezaretinde geldiği düşünülebilir.</p>
				<a href="anadolu_split_069.html#footnote-1796-85" id="footnote-1796-85-backlink" name="footnote-1796-85-backlink">[85]</a>
				<div class="calibre2" id="calibre_pb_31"/></body>
</html>