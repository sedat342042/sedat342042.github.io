<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Yassıçemen Savaşı</span></p>
				<p class="normal">Celaleddin Hârizmşah’ın Ahlat’ı ele geçirmesi, ünlü Alman müsteşrik Gottschalk’ın da belirttiği gibi Ön Asya’nın iki güçlü müslüman devleti olan Anadolu Selçuklularını ve Eyyûbîleri büyük ölçüde tehdid etmiş ve bu iki devletin yöneticileri daha önce kendi aralarında çıkmış olan anlaşmazlıkları unutarak bir ittifak kurmuşlardı<a href="anadolu_split_069.html#footnote-1796-449" id="footnote-1796-449-backlink" name="footnote-1796-449-backlink">[449]</a>. Bu ittifakın mimarı Alaaddin Keykubad idi.</p>
				<p class="normal"> Alaaddin Keykubad, daha öncede zikrettiğimiz nedenlerden dolayı Celaleddin Hârizmşah’a güvenini yitirmiş ve Eyyûbîler’e yaklaşmıştı. Ahlat kuşatmasının sonlarına doğru Anadolu Selçuklu hükümdarı, Kemaleddin Kâmyar’ı Melik Kâmil ve Melik Eşref’e elçi olarak yolladı. O sırada Melik Eşref, Ahlat’ın düştüğünü haber almış ve durumu müzakere amacıyla Dımaşk’tan yola çıkarak ağabeyi Melik Kâmil’in ikamet etmekte olduğu Rakka’ya gelmişti<a href="anadolu_split_069.html#footnote-1796-450" id="footnote-1796-450-backlink" name="footnote-1796-450-backlink">[450]</a>. Kemaleddin Kâmyar da Rakka’da her iki Eyyûbî meliki ile görüşmüştür. Onların huzurunda dokunaklı bir konuşma yapmış ve Alaaddin Keykubad’ın, Hârizmşah’a karşı ittifak talebini ilettikten sonra “Sultanımızın hareminin nâmahrem ellere düştüğünü görürseniz, o zaman son pişmanlık fayda vermez” diyerek sözlerini noktalamıştır<a href="anadolu_split_069.html#footnote-1796-451" id="footnote-1796-451-backlink" name="footnote-1796-451-backlink">[451]</a>. </p>
				<p class="normal">Bu görüşme ile ilgili İbnü’n-Nâzif’te daha geniş malumât bulunmaktadır. Onun bildirdiğine göre Alaaddin Keykubad’ın elçisi Kemaleddin Kâmyar, Eyyûbî meliklerinden Melik Kâmil, Melik Eşref, Melik Hâfız ve halifenin elçisi Muhyiddin İbnü’l-Cevzî’nin de hazır bulunduğu bir mecliste Anadolu Selçuklu sultanının, Hârizmşah’a gönderdiği mektubun bir nüshasını okumuş ve böylelikle Eyyûbî meliklerinin güvenini kazanma yoluna gitmiştir. Keykubad, aslı Celaleddin Hârizmşah’a gönderilen bu mektubunun Rakka’ya gönderdiği nüshasında şunları söylüyordu: </p>
				<p class="normal">“Senin baban yüce bir hanedandan geliyor ve sizin durumunuz baban plânlarını değiştirip kendi kendine zarar verene kadar iyi idi. Sonra yaptığı işlerden dolayı durumunuz kötüye gitti. Şimdi ben Eyyûbî ailesine döndüm ve onlara karşı muhabbetim arttı. Zira onlar nesillerdir büyük ve mesud bir camiadır. Askerlere, halka ve komşularına karşı ihsanlarda bulunurlar. </p>
				<p class="normal">Onların servetleri, memleketleri, adamları ve kudretleri vardır. Senin ise ne malın, ne adamların ve ne de gücün vardır ve memleketin de harab olmuştur. Bizler senin durumunu senden iyi biliyoruz. Beni Eyyûbî hanedanı ile düşman sanma. Yemin olsun ki ben onlara düşman değilim. Aksine ben onların dostları ve akrabasıyım. Zira aramızda aile ve kan bağı vardır. Amcam Muizzeddin (Kayserşah) ve benim Eyyûbî hanedanına mensub hanımlarımızdan çocuklarımız vardır. Gerçekten aramızda bazı kötü olaylar olmuş ve ben onlara sitemde bulunmuştum. Fakat artık herşey yoluna girmiştir. Bana kalırsa, sana onlarla dost olmanı tavsiye ederim. Zira biz senin arkandaki düşmanı biliyoruz. Eyyûbî’ler seni düşmanlarına karşı koruyabilirler ve ayrıca kendini Gürcüler’den de emin hissedersin. Bu benim sana nasihatımdır. Seni yanlış yerlere götürenlerin<a href="anadolu_split_069.html#footnote-1796-452" id="footnote-1796-452-backlink" name="footnote-1796-452-backlink">[452]</a> hilelerine aldanma.”<a href="anadolu_split_069.html#footnote-1796-453" id="footnote-1796-453-backlink" name="footnote-1796-453-backlink">[453]</a> </p>
				<p class="normal">Melik Kâmil ile Alaaddin Keykubad arasında daha sonraları da elçi trafiği devam etmiş ve her iki taraf da aralarında ittifak kurma hususunda elçileri vasıtasıyla yeminler vermişlerdir<a href="anadolu_split_069.html#footnote-1796-454" id="footnote-1796-454-backlink" name="footnote-1796-454-backlink">[454]</a>. Melik Kâmil ayrıca Alaaddin Keykubad’ın teklifi hususunda Hıms hâkimi Melik Mücahid’in elçisi Bahâeddin Mervan ile de durum müzakeresinde bulunmuştur<a href="anadolu_split_069.html#footnote-1796-455" id="footnote-1796-455-backlink" name="footnote-1796-455-backlink">[455]</a>. </p>
				<p class="normal">Alaaddin Keykubad’ın yardım talebi üzerine Melik Kâmil, yanında Melik Eşref olduğu halde derhal Mısır ve Dımaşk ordusuyla harekete geçerek Rakka’dan Harran’a geldi. Ancak burada konakladığı sırada Melik Kâmil’e Suriye’den gelen haberciler, Haçlıların Suriye sahillerine asker çıkardıklarını ve acele olarak geri dönmesini bildirdiler. Bunun üzerine Melik Kâmil, Mısır askerlerinin büyük bir bölümü ile Harran’dan ayrılarak geri dönmek zorunda kalmış ve Harran’daki Eyyûbî ordusunun başına da kardeşi Melik Eşref’i bırakmıştır<a href="anadolu_split_069.html#footnote-1796-456" id="footnote-1796-456-backlink" name="footnote-1796-456-backlink">[456]</a>. </p>
				<p class="normal">Melik Eşref, Harran’dan Halep, Musul ve el-Cezîre hâkimlerine mektuplar yazarak onlardan asker istedi. Halep hâkimi Melik Aziz, gözde emirlerinden İzzeddin b. Mücelli’yi el-Eşref’in yardımına gönderirken<a href="anadolu_split_069.html#footnote-1796-457" id="footnote-1796-457-backlink" name="footnote-1796-457-backlink">[457]</a>, Hama hâkimi Melik Muzaffer de bu orduya asker vermiştir<a href="anadolu_split_069.html#footnote-1796-458" id="footnote-1796-458-backlink" name="footnote-1796-458-backlink">[458]</a>. Bunun yanında Meyyâfârikîn hâkimi Melik Muzaffer Şihabeddin Gazi, Banyas hâkimi Melik Aziz Osman ve ayrıca Melik Cevad gibi Eyyûbî melikleri de bizzat askerlerinin başında bu Eyyûbî ordusunda yer almışlardır<a href="anadolu_split_069.html#footnote-1796-459" id="footnote-1796-459-backlink" name="footnote-1796-459-backlink">[459]</a>.</p>
				<p class="normal">Melik Eşref’in ordusuna katılan bu askerler yola devam ettiği sırada Alaaddin Keykubad’ın elçisi Kemaleddin Kamyâr, Melik Eşref ve ordusunu Sivas’a götürmek, burada Selçuklu ordusu ile Eyyûbî ordusunun buluşmasını temin etmek maksadıyla el-Eşref’in huzuruna geldi<a href="anadolu_split_069.html#footnote-1796-460" id="footnote-1796-460-backlink" name="footnote-1796-460-backlink">[460]</a>. Melik Eşref, Kemaleddin Kamyâr’ın rehberliğinde Sivas’a geldi ve Alaaddin Keykubad’la buluştu<a href="anadolu_split_069.html#footnote-1796-461" id="footnote-1796-461-backlink" name="footnote-1796-461-backlink">[461]</a>. </p>
				<p class="normal">Alaaddin Keykubad, el-Eşref’in gelişine oldukça sevinmiş ve onun için muhteşem bir karşılama töreni düzenlemiştir. Melik Eşref ile Alaaddin Keykubad arasında Kemaleddin Kâmyar mütercimlik yapmış ve her iki hükümdar da karşılıklı olarak birbirlerine iltifatlarda bulunmuşlardır<a href="anadolu_split_069.html#footnote-1796-462" id="footnote-1796-462-backlink" name="footnote-1796-462-backlink">[462]</a>. Melik Eşref, Keykubad ile çevgan oynamış ve daha sonrasında da Alaaddin Keykubad, başta Melik Eşref olmak üzere bütün Eyyûbî meliklerine mertebelerine göre değerli hediyeler dağıtmıştır<a href="anadolu_split_069.html#footnote-1796-463" id="footnote-1796-463-backlink" name="footnote-1796-463-backlink">[463]</a>. Bunun yanısıra Keykubad, Melik Âdil’in kızı olan hanımını da Kayseri’den Sivas’a getirtmiş ve burada kardeşleriyle görüştürmüştür ki Eyyûbî melikleri, Anadolu Selçuklu sultanının bu davranışından son derece hoşnut olmuşlardır. Eyyûbî ve Selçuklu ordusu Sivas’ta yedi gün kaldıktan sonra Erzincan’a doğru yola çıktılar<a href="anadolu_split_069.html#footnote-1796-464" id="footnote-1796-464-backlink" name="footnote-1796-464-backlink">[464]</a>. </p>
				<p class="normal">Bu esnada Celaleddin Hârizmşah da Ahlat’tan sonra Malazgirt’in muhasarasıyla meşguldü. Hârizmşah Malazgirt’i kuşatırken, Erzurum hâkimi Rükneddin Cihanşah onun huzuruna gelmiş ve Anadolu Selçukluları ile Eyyûbîlerin ittifak yaptığını Hârizmşah’a bildirmiştir. Bunun üzerine iki hükümdar aralarında görüş alışverişi yapmışlar ve sonuç olarak Rükneddin Cihanşah’ın teklif ettiği bir plân üzerinde anlaşmışlardır. Buna göre Rükneddin Cihanşah ve Celaleddin Hârizmşah beraberce Harput üzerine yürüyecekler ve Eyyûbî ordusunun yürüyüş güzergahı üzerindeki bir mevkide pusu kuracaklardı. Daha sonra da her iki hükümdar Eyyûbî ordusuna saldırarak bu ordunun Anadolu Selçuklu ordusuyla birleşmesini engelleyeceklerdi<a href="anadolu_split_069.html#footnote-1796-465" id="footnote-1796-465-backlink" name="footnote-1796-465-backlink">[465]</a>.</p>
				<p class="normal">Cihanşah bu plânı gerçekleştirmek için Harput üzerine yürümüş ve Hârizmşah’ı beklemeye başlamıştı. Ancak bu esnada Hârizmşah ağır bir hastalığa yakalanmış ve ayağa kalkamayacak duruma gelmişti. Hatta Nesevî, Hârizmşah’ın hayatından ümit kesildiğini yazar<a href="anadolu_split_069.html#footnote-1796-466" id="footnote-1796-466-backlink" name="footnote-1796-466-backlink">[466]</a>. Bu arada Eyyûbî ordusu da Selçuklu ordusuyla birleşmek üzereydi. Bu nedenle Cihanşah sık sık Hârizmşah’a haber göndererek onu durumdan haberdar etmiş ve acele harekete geçmesini istemiştir. Ancak Hârizmşah, hastalık yüzünden harekete geçememiş ve iyileştiğinde ise Anadolu Selçuklu ordusu ile Eyyûbî ordusunun Sivas’ta birleştiğini haber almıştır. Bunun üzerine Hârizmşah, Selçuklu ve Eyyûbî askerlerinden oluşan müttefik orduyu karşılamak üzere harekete geçti. Ancak yola çıkmadan evvel büyük bir hata yapmış ve ordusunun tamamını toplamak yerine sadece yanında bulunan askerlerle harekete geçmiştir. Bu esnada Şerefülmülk Malazgirt kuşatması ile meşguldü ve Hârizmşah’ın askerlerinin bir bölümü de onun yanındaydı. Ayrıca Hoy iktâsına sahip olan Tekin de Berkari kalesini kuşatıyordu. Tüm bunlara ilaveten Hârizmşah Erran, Azerbaycan, Irak ve Mazenderan bölgelerinde iktâları olan adamlarının bir kısmını da iktâlarına göndermişti<a href="anadolu_split_069.html#footnote-1796-467" id="footnote-1796-467-backlink" name="footnote-1796-467-backlink">[467]</a>. Hârizmşah, söz konusu askerlerini davet etmeden çabucak harekete geçmiş ve böylece daha seferin başında ordusunun bir kısmından yoksun kalmıştı.</p>
				<p class="normal">Her iki orduda Erzincan yakınlarındaki Yassıçemen Ovası civarında karargâh kurdu. Keykubad, Erzincan’da bulunan Selçuklu askerleriyle Harput Artuklularından yardım olarak gelen askerleri öncü olarak vazifelendirmişti. Celaleddin’in öncü kuvvetleriyle bu kuvvetler arasında meydana gelen mücadeleyi Hârizmşah kuvvetleri kazandı<a href="anadolu_split_069.html#footnote-1796-468" id="footnote-1796-468-backlink" name="footnote-1796-468-backlink">[468]</a>. Savaş öncesi meydana gelen bu gelişme Selçuklu – Eyyûbî ordugâhında soğuk bir havanın esmesine neden oldu. Kaynaklarımızdan bazıları bu olay nedeniyle morali bozulan Keykubad’ın, Celaleddin Hârizmşah ile bir meydan savaşı yapmaktan çekinmeye başladığını, bunun yerine derbendleri tutarak bir savunma savaşı vermeyi plânladığını bildirirler<a href="anadolu_split_069.html#footnote-1796-469" id="footnote-1796-469-backlink" name="footnote-1796-469-backlink">[469]</a>. Ancak peş peşe meydana gelen iki gelişme Alaaddin Keykubad’ın moralini düzeltmiştir. Bunlardan ilki 25 Ramazan 628/7 Ağustos 1230 Çarşamba günü yani Selçuklu öncülerinin Hârizmşah’ın öncülerine mağlub olduğu günün akşamında Hıms hâkimi Melik Mücahid’in oğlu Melik Mansur Nâsıreddin İbrahim komutasındaki Hıms birliğinin kampa katılmasıdır. </p>
				<p class="normal">İkinci sevindirici gelişme ise Eyyûbî askerleri arasında yer alan Arapların Hârizmşahlara ait bir öncü birliğini bozguna uğratarak yanlarında ganimet olarak pek çok at olduğu halde karargâha dönmeleridir<a href="anadolu_split_069.html#footnote-1796-470" id="footnote-1796-470-backlink" name="footnote-1796-470-backlink">[470]</a>. </p>
				<p class="normal">Bu gelişmeler üzerine morali düzelen Alaaddin Keykubad, 28 Ramazan 630/10 Ağustos 1230 günü Hârizmşahın kurmuş olduğu karargâhın karşısında Selçuklu-Eyyûbî ordusunu savaş düzenine geçirmiştir. Müttefik ordunun merkezinde Eyyûbî melikleri ile beraber Melik Eşref yer almıştır. Melik Eşref, Eyyûbî ordusu içerisinde yer alan Arapları, mağlubiyet halinde savaş alanını erkenden terk etmelerini, galibiyet durumunda ise bu birliklerin erkenden yağmaya dalmalarını önlemek için merkezin önüne yerleştirmiş, onların arkasına ise kendisinin de çeşitli seferlerde sık sık yardımına başvurduğu ve kahramanlıklarını yakından müşahade ettiği Halep askerlerini mevzilendirmiştir. Halep askerlerinin arkasında Melik Cevad ve Melik Aziz Osman mevzilenirken Şihabeddin Gazi de emrindeki kuvvetlerle beraber merkezin en gerisinde yer almıştır<a href="anadolu_split_069.html#footnote-1796-471" id="footnote-1796-471-backlink" name="footnote-1796-471-backlink">[471]</a>. Kanatların yönetimi ise Alaaddin Keykubad’ın idaresinde olup bir kanatta Harput hâkiminin oğlu Artukşah diğer kanatta ise Hıms hâkimi Melik Mücahid’in oğlu Melik Mansur Anadolu Selçuklu Sultanına yardım etmekle görevliydiler. </p>
				<p class="normal">Müttefik ordunun sayısı meselesi tam bir netlik taşımamakla beraber İbnü’n-Nâzif’teki bir kayda göre Alaaddin Keykubad, Melik Kâmil’e gönderdiği mektuplardan birinde 15.000 süvariyi Erzincan’a ve 10.000 süvariyi de Malatya’ya yolladığını belirtir<a href="anadolu_split_069.html#footnote-1796-472" id="footnote-1796-472-backlink" name="footnote-1796-472-backlink">[472]</a>. Diğer yandan İbnü’l-Esîr ve İbn Vâsıl ise Yassıçemen’deki Eyyûbî ordusunun sayısı hakkında çelişkili bilgiler verirlerken Anadolu Selçuklu askerlerinin sayısı konusunda müttefiktirler. Her iki kaynak da Anadolu Selçuklu ordusunun sayısını 20.000 kişi olarak verir<a href="anadolu_split_069.html#footnote-1796-473" id="footnote-1796-473-backlink" name="footnote-1796-473-backlink">[473]</a>. Şu halde Yassıçemen’de toplanan Anadolu Selçuklu ordusunun Harput Artukluları ve Klikya Ermeni krallığı gibi tâbî devletlerden gelen yardımcı kuvvetlerle 20.000 – 25.000 kişi civarında olduğu tahmin edilebilir.</p>
				<p class="normal">Öte yandan Anadolu Selçukluları’nın yardımına gelen Eyyûbî ordusunun sayısı ise daha önce belirttiğimiz gibi İbnü’l-Esîr ve İbn Vâsıl’da geçer. Ancak her iki kaynak da farklı rakamlar verir. İbnü’l-Esîr, Yassıçemen Ovasında hazır bulunan Eyyûbî askerlerinin sayısını 15.000 kişi olarak verirken<a href="anadolu_split_069.html#footnote-1796-474" id="footnote-1796-474-backlink" name="footnote-1796-474-backlink">[474]</a>, İbn Vâsıl bu sayıyı 5.000 seçkin süvari olarak kaydeder<a href="anadolu_split_069.html#footnote-1796-475" id="footnote-1796-475-backlink" name="footnote-1796-475-backlink">[475]</a>. Her halûkârda müttefik ordunun sayısının 30.000 – 35.000 civarında olduğu tahmin olunabilir. Ne yazık ki Hârizmşah’ın ordusunun mevcudu hakkında kaynaklardaki bilgi yetersizliğinden dolayı bir tahmin yapamamaktayız. </p>
				<p class="normal">Savaştan bir gün önce yani 27 Ramazan 630/9 Ağustos 1230 Cuma günü Hârizmşah, öncü kuvvetlerin mücadelesi esnasında eline esir düşen 500 kadar Selçuklu askerinin boyunlarının uçurulmasını emretti<a href="anadolu_split_069.html#footnote-1796-476" id="footnote-1796-476-backlink" name="footnote-1796-476-backlink">[476]</a>. 28 Ramazan 630/10 Ağustos 1230 Cumartesi günü ilk olarak Hârizmşah’ın sağ kanadı, müttefik ordunun sol kanadına saldırdı. Bu kanat, yapılan saldırıya bir müddet direndiyse de daha sonra bozulma emaresi gösterdi. </p>
				<p class="normal">Bunun üzerine Keykubad, Harput Artukluları askerlerini, Melik Eşref ise Ca’ber kalesi hâkimi olan kardeşi Melik Hâfız komutasındaki bir miktâr Eyyûbî askerini sol kanada aktararak savaşta dengeyi sağladılar<a href="anadolu_split_069.html#footnote-1796-477" id="footnote-1796-477-backlink" name="footnote-1796-477-backlink">[477]</a>. Diğer yandan el-Eşref’in başında bulunduğu merkez ile müttefik ordunun sağ kanadı, Hârizmşah’ın ordusunun merkezi ile sol kanadına ağır zayiat verdirir. Özellikle Hârizmşah ordusunun sol kanadına hücum eden Melik Muzaffer Şihabeddin Gazi ve Kemaleddin Kâmyar, bu kanadın çökmesinde baş rolü oynarlar<a href="anadolu_split_069.html#footnote-1796-478" id="footnote-1796-478-backlink" name="footnote-1796-478-backlink">[478]</a>. Aynı günün ikindi namazı vaktine doğru<a href="anadolu_split_069.html#footnote-1796-479" id="footnote-1796-479-backlink" name="footnote-1796-479-backlink">[479]</a> Celaleddin Hârizmşah savaşı yönettiği tepenin üzerinden ordusunun kalb, sağ ve sol cenahlarına eli ile işaret vererek muharebe meydanını terk etmelerini bildirir<a href="anadolu_split_069.html#footnote-1796-480" id="footnote-1796-480-backlink" name="footnote-1796-480-backlink">[480]</a>. Ancak Hârizmşah ordusunun çekilme işlemi tam bir paniğe dönüşmüş ve bunun sonucunda pek çok Harezm askeri esir edilmiş ya da öldürülmüştür<a href="anadolu_split_069.html#footnote-1796-481" id="footnote-1796-481-backlink" name="footnote-1796-481-backlink">[481]</a>. </p>
				<p class="normal">Esir edilen emirler arasında Celaleddin’in gözde emirlerinden olan İlek Han, Atlas Melik ve Hârizmşahın saflarında savaşan Oltu hâkimi ile beraber<a href="anadolu_split_069.html#footnote-1796-482" id="footnote-1796-482-backlink" name="footnote-1796-482-backlink">[482]</a> daha bir kısım ümerâ, öncü kuvvetlerin çarpışması esnasında Hârizmşahın eline düşen ve savaştan bir gün önce boyunları uçurulan Selçuklu askerlerine karşılık olarak öldürüldüler. Savaş meydanından kaçmaya çalışırken esir edilen Erzurum hâkimi Rükneddin Cihanşah ise Alaaddin Keykubad’ın huzuruna getirildi. Keykubad, daha sonra Erzurum şehrini ele geçirme teşebbüsünde kullanmak üzere Cihanşah’ı affetti<a href="anadolu_split_069.html#footnote-1796-483" id="footnote-1796-483-backlink" name="footnote-1796-483-backlink">[483]</a>. </p>
				<p class="normal">Yassıçemen Savaşından sonra Alaaddin Keykubad ve Melik Eşref kendi aralarında görüşerek önce Erzurum üzerine yürüyerek burayı ele geçirmeye ve bunun akabinde de Ahlat’a yönelerek bu beldeyi Melik Eşref adına Hârizmşahın nâiblerinden geri almaya karar verdiler. Yukarıda da belirttiğimiz gibi Erzurum hâkimi Rükneddin Cihanşah da Erzurum şehrinin ele geçirilmesini kolaylaştırmak amacıyla iki müttefikin yanında Erzurum’a götürülmüştü. Cihanşah bu yolculuk esnasında tahkir maksadıyla saman çuvalları ile yüklü olan katırların sırtına bindirilmiştir<a href="anadolu_split_069.html#footnote-1796-484" id="footnote-1796-484-backlink" name="footnote-1796-484-backlink">[484]</a>. Yassıçemen savaşının izleri Erzurum güzergâhı üzerinde de kendini belli ediyordu. İbn Bîbî, kaçarlarken yol üzerinde bulunan bir dereden geçmeye çalışan ancak bunu başaramadıkları için boğularak ölen pek çok Harezm askerinin cesedi ile karşılaşıldığını kaydeder<a href="anadolu_split_069.html#footnote-1796-485" id="footnote-1796-485-backlink" name="footnote-1796-485-backlink">[485]</a>. </p>
				<p class="normal">Erzurum önlerine gelindiğinde Alaaddin Keykubad, Yassıçemen zaferinin kutlanması maksadıyla bir şölen tertipler. Bu şölen öncesinde başta Melik Eşref olmak üzere Yassıçemen Savaşına katılan Eyyûbî meliklerine büyük ihsanlarda bulunur. Keykubad, el-Eşref ve kardeşlerine on hil’atin yanı sıra on tane de tam takımlı soylu at hediye eder<a href="anadolu_split_069.html#footnote-1796-486" id="footnote-1796-486-backlink" name="footnote-1796-486-backlink">[486]</a>. Müttefikler Ramazan bayramını Erzurum önlerinde karşılarlar ve bayram namazını da kale dışındaki karargâhlarında kılarlar. Daha sonrada bezm düzenlenir, içkiler içilir, rebablar dinlenir. Akabinde de iki hükümdar çevgân oynayarak Yassıçemen Zaferi’ni kutlarlar<a href="anadolu_split_069.html#footnote-1796-487" id="footnote-1796-487-backlink" name="footnote-1796-487-backlink">[487]</a>. </p>
				<p class="normal">Tüm bu gelişmelerden sonra Sultan, Erzurum kuşatmasını başlatır. Erzurum kalesi ise Candar Hüsameddin liderliğinde kapılarını kapatarak savunmaya geçer. İşte tam bu esnada Keykubad, yanında bulunan Erzurum hâkimi Rükneddin Cihanşah’ı devreye sokarak kalede bulunan müdafîlerin direnmeyi bırakmaları için aracı olmasını ister. Bu istek üzerine Rükneddin Cihanşah, yanında bulunan yakın adamlarından birini yanlarına Selçuklu elçilerini de katarak kaleye yollar ve müdafîlere direnmenin faydasız olduğunu söyleyerek kale kapılarını açmalarını emreder. Kalede bulunan müdafîler ise hem efendileri Rükneddin Cihanşah’ın hem de kendilerinin canlarına ve mallarına dokunulmaması karşılığında kaleyi teslime hazır olduklarını bildirirler. Bunun üzerine Keykubad bir ahidname kaleme aldırır. Bu ahidname kaledekilerin eline geçer geçmez, müdafîler kaleden inerek sultana itaatlerini arzederler<a href="anadolu_split_069.html#footnote-1796-488" id="footnote-1796-488-backlink" name="footnote-1796-488-backlink">[488]</a>. Böylece Erzurum, savaş yapılmadan Anadolu Selçuklularının eline geçer.</p>
				<p class="normal">Erzurum’un Keykubad’ın eline geçmesinin hemen akabinde Melik Eşref, Alaaddin Keykubad ile bir görüşme daha yapar. Bu görüşmenin sonucunda Melik Eşref’in şefaatiyle Keykubad, Erzurum hâkimi Rükneddin Cihanşah’ı affettiği gibi çaşnigîri olan Emir Şemseddin Altunaba’yı da 5.000 süvariyle el-Eşref’in Ahlat ve Oltu’yu Hârizmşah’ın nâiblerinden geri almasına yardımcı olması amacıyla görevlendirdi<a href="anadolu_split_069.html#footnote-1796-489" id="footnote-1796-489-backlink" name="footnote-1796-489-backlink">[489]</a>. Ayrıca Alaaddin Keykubad, Melik Eşref ve diğer Eyyûbî meliklerinden ayrılırken onlara çok sayıda hil’ât, cariye, köle, at, katır, deve, Rumî ipekli kumaşı ve 200 kese kadar da Keykubadî sikke vererek gönüllerini hoş etmiştir<a href="anadolu_split_069.html#footnote-1796-490" id="footnote-1796-490-backlink" name="footnote-1796-490-backlink">[490]</a>. Bir müddet sonra Melik Eşref artık bir harabe haline gelmiş olan Ahlat’a yeniden sahip olabilmek için harekete geçti<a href="anadolu_split_069.html#footnote-1796-491" id="footnote-1796-491-backlink" name="footnote-1796-491-backlink">[491]</a>.</p>
				<p class="normal">Öte yandan Yassıçemen Savaşı’nı kaybeden Celaleddin Hârizmşah, güneye yönelerek Harput’a geldi. Burada bir gece kalan ve hamama giren Celaleddin Hârizmşah, ertesi sabah Ahlat’a doğru yola çıktı<a href="anadolu_split_069.html#footnote-1796-492" id="footnote-1796-492-backlink" name="footnote-1796-492-backlink">[492]</a>. Buradaki ikametini gayet kısa tutan Celaleddin, yanında Melik Eşref’in hanımı olan Gürciye Hatun ve el-Eşref’in kardeşi Mucireddin Yakûb<a href="anadolu_split_069.html#footnote-1796-493" id="footnote-1796-493-backlink" name="footnote-1796-493-backlink">[493]</a> olduğu halde Ahlat’ı terk ederek kuzeye doğru, Malazgirt’e yönelir. Bu esnada Malazgirt, Celaleddin Hârizmşah’ın veziri olan Hoca Cihan Şerefülmülk tarafından kuşatılmaktaydı ve kalenin düşmesi yakın görülüyordu. Ancak Melik Eşref ve emri altındaki Selçuklu ordusu tarafından yakalanmaktan çekinen Celaleddin, acele etmiş ve İbnü’n-Nâzif’in ifadesiyle Şerefülmülk’le beraber Malazgirt’ten o kadar acele ile ayrılmıştır ki vezir, yemeğini bile bitirememiş, lokması yemek kabında kalmıştır<a href="anadolu_split_069.html#footnote-1796-494" id="footnote-1796-494-backlink" name="footnote-1796-494-backlink">[494]</a>.</p>
				<p class="normal">Diğer yandan Melik Eşref Erzurum’dan yola çıktıktan bir müddet sonra Harput’a ulaşmış ve Harput halkı ona, birkaç gün evvel Celaleddin’in burada bir gece kalıp hamama girdikten sonra Malazgirt’e yöneldiğini aktarmışlarıdır. Harput’ta oyalanmak istemeyen Melik Eşref, vakit geçirmeden Malazgirt’e yönelmiş ve kendi beldesi olan Malazgirt’te halk tarafından sevinçle karşılanmıştır. Buradan Ahlat’a yönelen el-Eşref, bu şehrin harabe haline gelmesine üzülmüş, burada sadece üç gün kalmıştır. Bu süre zarfında Ahlat’ın idaresi ile ilgili işleri düzenleyen el-Eşref buraya nâib olarak el-Kâtib el-Cemal’in kardeşi eş-Şihab’ı tayin etmiştir. Daha sonra da Erciş’e geçmiştir. Burada da halk tarafından karşılanan el-Eşref, Cezîre-i İbn Ömer hâkimi Melik Muazzam’ın ziyaretini kabul etmiştir. Melik Eşref Erciş’teyken Celaleddin Hârizmşah’ın ardçı olarak bıraktığı vezir Şerefülmülk’ün Ahlat yakınlarındaki Bargiri civarına sokulduğunu öğrenmiş ve onun üzerine bir kuvvet sevk etmişse de Şerefülmülk’ü yakalayamamıştır<a href="anadolu_split_069.html#footnote-1796-495" id="footnote-1796-495-backlink" name="footnote-1796-495-backlink">[495]</a>. </p>
				<p class="normal">Melik Eşref Erciş’teyken Celaleddin Hârizmşah’la bir kez daha temas kurmayı gerekli görmüş ve Yassıçemen Savaşı’nda esir alınan Hârizmşah’ın emirlerinden Cütür Han’ı bu işte aracılık yapması maksadıyla serbest bırakmıştır. Cütür Han’ı Hârizmşah’a yollarken ona şunları söylemiştir: “Celaleddin’in huzuruna gideceksin ve bizim sana ve senin esir arkadaşlarına yaptığımız iyi muameleyi efendine söyleyeceksin ki o da bizim onun yanında esir bulunan adamlarımıza iyi muamele etsin.” Daha sonra serbest bırakılan Cütür Han, Hârizmşah’ın yanına gitmiş ve ona el-Eşref’in mesajını iletmiştir. Bunun üzerine Celaleddin Hârizmşah da yine Cütür Hanı aracı kılarak bir mektup göndermiş ve mektubunda “Ey Hond ! Ben kötülük etmedim gerçek şu ki Kadı Mucireddin’i size elçi olarak gönderdim fakat o bu işi beceremedi, aramızı bozdu. Buna rağmen ben barış ve huzur talebinde bulundum, siz bunu kabul etmediniz. Hâcib Ali ülkeme girdi ve beldelerimi tahrib ederek haremimi kaçırdı; bunları siz de biliyorsunuz. Barış istedim kabul edilmedi. Hâcib Ali’den sonra Aybey tayin edildi ancak sulh talebimi o da reddetti. Bunun üzerine Ahlat hakkında takdir olunan gerçekleşti. Şimdi ise benim elimde melikler (kardeşiniz) sizin elinizde ise memlükler var. Siz sulhu isterseniz bu Allah’ın izniyle olur” diyerek kendi yaptığı işleri savunmuştur.</p>
				<p class="normal">Melik Eşref’in bu mektuba tepkisi çok sert olmuş, Cütür Han’ı şu mektupla yeniden Hârizmşah’a yollamıştır: “Sen hem sultansın hem de sultan oğlusun. Biz sana kötülük etmek istemedik. Ama bizim ülkemizde çok aşırı tahribat yapıp ölüm saçtın. Senin ülkene kasteden, dediğin gibi Hâcib Ali’dir. Biz ona gereken cezayı vermiştik. Buna rağmen sen kötü muamele ve kan akıtmakta ısrar ettin; şehirlerimiz harabeye dönmüşken barışımız neyin üzerine olacak? Gerçekten barış istiyorsan ne senin ne de babanın mülkü olan ve bana ait bulunan beldeleri terk et ki biz de harabelerimizi imâr edelim; biz sana eziyet etmek istemiyoruz, zira senin arkanda çok düşman var. Kaldı ki sen bir ebtersin (erkek çocuğu olmayansın). Bu da benim sana acımama neden oluyor. Bana diyorsun ki bizde melikler sende memlükler var. Sendekiler de memlüktür. Kardeşim Mucireddin’in öldüğünü farz edelim. Benim daha başka pek çok kardeşim ve onlardan olan daha pek çok yeğenlerim var. Sadece benim ailemden 2.000’den fazla süvari çıkar. Bana kefil olacak, bana halef olacak, bana karşı olanları defedecek daha pek çok kimsem var. Senin ise hiç kimsen yok.”<a href="anadolu_split_069.html#footnote-1796-496" id="footnote-1796-496-backlink" name="footnote-1796-496-backlink">[496]</a></p>
				<p class="normal">Melik Eşref ile Celaleddin arasındaki bu mektuplaşmalar ilk başlarda karşılıklı olarak restleşme şeklinde olmuşsa da daha sonra her iki taraf arasında anlaşma gerçekleşmiştir. Esasen her iki taraf da anlaşmaya mecburdu. Zira Celaleddin devamlı olarak Gürcüler ve daha da önemlisi Moğollar tarafından sıkıştırılıyordu. Ordusu Yassıçemen’de dağıldığı için askerî açıdan çok zayıflamıştı. Moğollar’a karşı durabilmesi için Doğu Anadolu’daki emirler ve yine Doğu Anadolu ile el-Cezîre’de bulunan Eyyûbî meliklerinden askerî destek alması gerekiyordu. Öte yandan Melik Eşref de el-Cezîre’de tam bir istikrar ortamı sağlamadan Dımaşk’a dönmek istemiyordu. Zira el-Cezîre’de geniş çaplı bir olay olduğu zaman Melik Eşref, hiç istemediği halde Dımaşk’ı terk ediyor ve şehri kardeşi Melik Salih İsmail’e bırakmak durumunda kalıyordu<a href="anadolu_split_069.html#footnote-1796-497" id="footnote-1796-497-backlink" name="footnote-1796-497-backlink">[497]</a> ki bu da onun Suriye’deki otoritesini ve kurulu düzenini geçici bir süre için de olsa terk etmesi anlamına geliyordu. Bu nedenle el-Eşref de sık sık Şerefülmülk’e<a href="anadolu_split_069.html#footnote-1796-498" id="footnote-1796-498-backlink" name="footnote-1796-498-backlink">[498]</a> ve bazen de doğrudan Celaleddin Hârizmşah’a mektuplar yazarak hem kendisi hem de Alaaddin Keykubad ile barış yapılmasını amaçlıyordu. Nihayet Celaleddin Hârizmşah ile Melik Eşref arasında bir barış anlaşması gerçekleşmiştir. </p>
				<p class="normal">Barış anlaşmasındaki şartlardan birine göre Celaleddin, elindeki esirleri serbest bırakacaktı. Bu nedenle o, Melik Eşref’in kardeşi Mucireddin Yakûb’u serbest bıraktıysa da el-Eşref’in karısı olan Gürciye hatunu yanında alıkoydu<a href="anadolu_split_069.html#footnote-1796-499" id="footnote-1796-499-backlink" name="footnote-1796-499-backlink">[499]</a>. Celaleddin Hârizmşah, iki taraf arasında anlaşmanın sağlanmasından kısa bir müddet sonra Hoy şehrine geldi ve burada yerleşti<a href="anadolu_split_069.html#footnote-1796-500" id="footnote-1796-500-backlink" name="footnote-1796-500-backlink">[500]</a>. </p>
				<p class="normal">Yukarıda da belirttiğimiz gibi Ahlat’ta gerekli düzenlemeleri yapan Melik Eşref, Erciş’e geçmişti. O, Erciş’te iken bir takım faaliyetlerde de bulunmuştur. İlk olarak el-Eşref’in kardeşi olan ve aynı zamanda Meyyâfârikîn hâkimi bulunan Melik Muzaffer Şihabeddin Gazi, ağabeyinden Erzen<a href="anadolu_split_069.html#footnote-1796-501" id="footnote-1796-501-backlink" name="footnote-1796-501-backlink">[501]</a> şehrinin kendisine verilmesini taleb eder. Bu durum üzerine Erzen hâkimi olan Dilmaçoğlu Hüsameddin Tuğrulşah derhal Erzen kadısını çeşitli hediyelerle el-Eşref’e göndermiş, böylelikle hem Yassıçemen Savaşı nedeniyle el-Eşref’i tebrik etmiş, hem de Erzen’deki hâkimiyetine dokunulmamasını rica etmiştir. Melik Eşref, Erzen kadısı ile yaptığı görüşmede Erzen’in durumu ile artık kardeşinin ilgilendiğini ve kardeşi el-Muzaffer’in nasıl isterse öyle davranmakta serbest olduğunu bildirmiştir. </p>
				<p class="normal">Bunun üzerine Erzen kadısı Meyyâfârikîn’e, Melik Muzaffer’in yanına giderek ondan Erzen’e dokunmamasını taleb eder. Ancak Melik Muzaffer bu talebe çok sinirlenmiş ve kadıyı hapsettiği gibi Erzen hâkimi Hüsameddin Tuğrulşah’a da “Erzen artık benimdir. Kaleyi bir an önce bana teslim et. Biz de ömrünün sonuna kadar seni geçindirecek bir şeyler verelim” şeklinde haber gönderir. Ancak Hüsameddin Tuğrulşah, kalesini teslim etmeye yanaşmaz. Onun Erzen’in elinden alınmaması hususunda iki ümidi vardı. İlk olarak ailesi Büyük Selçuklu hükümdarı Melikşah zamanından beri Bitlis ve Erzen çevresine hâkim olup, çevrede sayılan bir hanedandı. Celaleddin, Ahlat’ı ele geçirdiği zaman Erzen’i’de zabt etmek istemiş, ancak çevresindeki ümeranın “Burada eski ve saygın bir hanedan olan Dilmaçoğullarından bir bey hüküm sürer” demeleri üzerine sadece Hüsameddin Tuğrulşah’ın itaatini bildirmesi ile yetinmiş ve Erzen’e dokunmamıştır<a href="anadolu_split_069.html#footnote-1796-502" id="footnote-1796-502-backlink" name="footnote-1796-502-backlink">[502]</a>. </p>
				<p class="normal">İkinci olarak Hüsameddin Tuğrulşah, Melik Eşref’ten önce Ahlat’a hâkim olan ve hem Melik Eşref’in hem de Melik Muzaffer’in kardeşi olan Melik Evhad’ın kızı ile evli idi. Hüsameddin Tuğrulşah, eski Ahlat hâkiminin kızı ile evli olduğu için Erzen üzerindeki hukukuna saygı gösterileceğini umuyordu. Ancak Hüsameddin Tuğrulşah’ın beklentilerinin her ikisi de gerçekleşmemiş ve Melik Muzaffer Erzen’i kuşatmıştır. Bunun üzerine Hüsameddin Tuğrulşah, hem el-Eşref’i ikna etmeyi umduğundan hem de vakit kazanmayı plânladığından Melik Muzaffer’e haber göndererek kaleyi sadece Melik Eşref’e teslim edeceğini bildirmiştir. Fakat Melik Muzaffer, sonunda Hüsameddin Tuğrulşah’ı ikna etmeyi başarmış ve Erzen’in yaşlı hâkimi Âmid yakınlarındaki Hani beldesinin kendisine verilmesi karşılığında Erzen’i teslim etmiştir<a href="anadolu_split_069.html#footnote-1796-503" id="footnote-1796-503-backlink" name="footnote-1796-503-backlink">[503]</a>.</p>
				<p class="normal">Melik Eşref, elçisi Şemseddin Tikritî’yi Derbend hâkimi olan Şirvanşah’ın<a href="anadolu_split_069.html#footnote-1796-504" id="footnote-1796-504-backlink" name="footnote-1796-504-backlink">[504]</a> yanına yollamış ve ondan hem Celaleddin hem de Moğollar hakkında bilgi almıştır. Şirvanşah, el-Eşref’in elçisine “Hârizmşah’ın adamlarından bir kısmı ülkeme girdi. ancak hepsini öldürdüm. Gürcüler’den de ona karşı yardım istedim. Hârizmşah ise şu anda Tebriz’dedir. Bir miktâr adam toplamakla meşgul. Zira Moğollardan çok korkuyor. Moğollar da zaten onun üzerine yürümüş durumdalar. Bunları efendine aynen bildir” diyerek Azerbaycan’daki mevcut durumun bir özetini yapmıştır<a href="anadolu_split_069.html#footnote-1796-505" id="footnote-1796-505-backlink" name="footnote-1796-505-backlink">[505]</a>. </p>
				<p class="normal">Melik Eşref ayrıca Sürmari Kalesi hâkimi Hüsameddin Hıdır ve oğlunu da tutuklayarak her ikisini de Dımaşk’a göndermiş ve Sürmari’yi doğrudan kendi yönetimine almıştır<a href="anadolu_split_069.html#footnote-1796-506" id="footnote-1796-506-backlink" name="footnote-1796-506-backlink">[506]</a>. Esasen Melik Eşref, Sürmari’yi Hüsameddin Hıdır’ın elinden almakla Doğu Anadolu’daki topraklarının güvenliğini iyice sarsmıştır. Zira yetenekli bir nâib olan Hâcib Ali’nin katlinden sonra Ahlat ve çevresinin Azerbaycan’dan gelen hücumlara karşı mukavemeti zaten zayıflamıştı. Yine bir diğer başarılı yönetici olan Sürmari hâkimini tutuklanması bölgenin güvenliğine ikinci bir darbe vurmuştur. Daha önce de belirttiğimiz gibi Sürmari hâkimi özellikle Gürcülerin Ahlat ve Sürmari civarına yaptıkları akınların durdurulmasında önemli hizmetler görmüştü. </p>
				<p class="normal">Melik Eşref’in Doğu Anadolu’daki ikameti devam ederken Gürcüler de amansız düşmanları Celaleddin’e ağır bir darbe vurduğu için kendisini tebrik eden bir mektup gönderirler. Mektubun yanında Gürcü hükümdarı, Melik Eşref’e bir de kılıç göndermişti. İbnü’n-Nâzif, Gürcülerin zafer kazanan hükümdarları tebrik için kılıç gönderdiklerini kaydeder<a href="anadolu_split_069.html#footnote-1796-507" id="footnote-1796-507-backlink" name="footnote-1796-507-backlink">[507]</a>. Son olarak Melik Eşref, Doğu Anadolu’dan ayrılmadan evvel Hârizmşah’ın veziri Şerefülmülk’ün gönderdiği bir elçilik heyetini de kabul eder. Yine el-Eşref, yanında bu heyetteki elçiler de hazır bulunduğu halde askerlerine bir geçit töreni yaptıktan sonra Doğu Anadolu’dan ayrılır<a href="anadolu_split_069.html#footnote-1796-508" id="footnote-1796-508-backlink" name="footnote-1796-508-backlink">[508]</a>. Melik Eşref Doğu Anadolu’daki işlerini bu şekilde bir düzene koyduktan sonra Sincar’a geçer ve yaz mevsiminin son günlerini bu şehirde geçirdikten sonra sonbaharda Dımaşk’a döner<a href="anadolu_split_069.html#footnote-1796-509" id="footnote-1796-509-backlink" name="footnote-1796-509-backlink">[509]</a>. </p>
				<p class="normal">Sonuç olarak, Yassıçemen Savaşı Türk tarihinin dönüm noktalarından biri kabul edilebilir. Zira Moğolların, Anadolu ve el-Cezîre’ye sarkmasını önleyen en büyük engel durumundaki Celaleddin Hârizmşah, bu savaş sonunda ordusunu kaybetmiş ve kısa bir süre sonra da Moğollar tarafından Âmid yakınlarında sıkıştırılmıştır. Âmid dağlarına doğru kaçan Hârizmşah, burada bir Kürt askerinin mızrağının ucunda son nefesini vermiştir. Böylelikle Moğollar ile İslam dünyası arasındaki set yıkılmış ve Moğollar bir sel gibi İslam dünyasına akmışlardır. Kaderin garip bir cilvesidir ki Moğolların daha sonraki yıllarda en çok zarar verdiği iki devlet, Yassıçemen’de Celaleddin Hârizmşah’ı ağır bir mağlubiyete uğratan Anadolu Selçukluları ile el-Cezîre Eyyûbîleri olmuştur. Moğollar, Hârizmşah’ın ölümünden kısa bir süre sonra bir müfreze ile Sivas önlerinde görünmüşler, başka bir Moğol müfrezesi ise el-Cezîre bölgesini yağmalamıştır. Ayrıca sultanlarının ölümünden sonra başsız kalan Harezm askerleri de çevreye uzun bir süre büyük zararlar vermişlerdir. </p>
				<p class="normal">el-Cezîre’nin en güçlü hükümdarı olan Melik Eşref’in, Suriye işlerine el-Cezîre ve Doğu Anadolu’daki işlerinden daha fazla önem vermesi, söz konusu beldelerde Moğolların çok rahat hareket etmelerine imkan sağlamıştır. Bu durum karşısında ilerleyen bölümlerde de görüleceği üzere Alaaddin Keykubad, kendi çabaları ile Doğu Anadolu’da Moğollar’a karşı bir savunma hattı oluşturmaya çalışmış ve bu amaçla da Eyyûbîler’e ait bazı beldeleri zabt etmiştir. Bu durum, kritik bir zamanda iki hanedan arasında bir çatışmaya yol açmış, ancak Anadolu Selçuklu sultanının bu çatışmadan avantajlı çıkması sayesinde Moğollar bir müddet daha Anadolu’ya sokulamamışlardır. </p>
				<p class="normal">Herşeye rağmen dikkatle bakılacak olursa Yassıçemen Savaşının bir olumlu yönü de gözlemlenebilir. Celaleddin Hârizmşah’ın ölümü ile Azerbaycan’da yığılan Orta Asya kültür mirasının, Anadolu ve Suriye’ye doğru akışı hızlanmış, bunun sonucunda da her iki beldede bir kültür patlaması yaşanmıştır. Azebaycan ve Kafkaslar üzerinden pek çok mutasavvıf, âlim ve sanatkâr siyasî istikrarın halen güçlü olduğu Suriye ve Anadolu’ya gelerek yerleşmişlerdir. Bu bağlamda Anadolu Selçuklu tarihçilerinin en ünlülerinden olan İbn Bîbî’nin ailesi bu savaş sonunda Anadolu Selçuklularının hizmetine girerken, efendisi Celaleddin Hârizmşah’ın ölümünü müteakip Nesevî de Eyyûbî hanedanının hizmetine girmiştir. </p>
				<a href="anadolu_split_069.html#footnote-1796-510" id="footnote-1796-510-backlink" name="footnote-1796-510-backlink">[510]</a><div class="calibre2" id="calibre_pb_61"/></body>
</html>