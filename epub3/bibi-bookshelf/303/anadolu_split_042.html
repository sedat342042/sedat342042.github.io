<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">C) İbnü’l-Meştûb’un İsyanını Bastıran Melik Eşref’in Ona Yardım Eden El-Cezîre Emirlerini Cezalandırması </span></p>
				<p class="body-text"><span class="idebold">1. Melik Eşref’in Mardin’i Muhasarası</span></p>
				<p class="body-text">Melik Eşref, kendisini epey uğraştıran İbnü’l-Meştûb’un isyanını bastırdıktan sonra onu destekleyen el-Cezîre emirlerini de birer birer cezalandırmak için harekete geçti. İbnü’l-Meştûb’un isyanı sırasında hem Hısn Keyfâ Artukluları hem de Mardin Artukluları bu âsî Eyyûbî emirinin yanında yer almışlar fakat Hısn Keyfâ hâkimi, Melik Eşref’in vaad ettiği bazı topraklar karşılığında İbnü’l-Meştûb’la işbirliğine son vererek yeniden Melik Eşref’le anlaşmıştı. Bu nedenle Melik Eşref’in ilk hedefi Mardin Artukluları olmuştur. </p>
				<p class="body-text">Melik Eşref, Harran’dan hareket ederek Mardin’in güneyinde yer alan Duneysir’e gelmiş, oradan da Mardin’e doğru harekete geçerek kenti kuşatma altına almıştı. Kuşatmayı şiddetlendiren Melik Eşref, Mardin’e giden her türlü gıda ve ikmâl yolunu da tutmuştu. Bu nedenle Mardin’de kısa bir sürede yiyecek sıkıntısı baş gösterdi<a href="anadolu_split_069.html#footnote-1796-254" id="footnote-1796-254-backlink" name="footnote-1796-254-backlink">[254]</a>. </p>
				<p class="body-text">Ayrıca Âmid ve Hısn Keyfâ hâkimi Artuklu Nureddin Mahmud da bu kuşatma esnasında Melik Eşref’in yanında yer almıştır. Kuşatma nedeniyle bir hayli sıkıntılı günler yaşayan Mardin emiri ile Melik Eşref arasında elçiler gidip gelmiş ve neticede Hısn Keyfâ hâkiminin de aracılığı ile iki taraf arasında bir anlaşma yapılmıştır. Buna göre, daha önceden de Melik Eşref’e ait olan ve onun Mardin emirine iktâ etmiş olduğu Ra’su’l-Ayn, yeniden Melik Eşref’e devrediliyordu. Bunun yanı sıra Mardin hâkimi, Melik Eşref’e 30.000 dinar tazminat ödemeyi ve arabuluculuğundan dolayı da Nusaybin yakınlarındaki el-Müvezzer’i Hısn Keyfâ ve Âmid hâkimine vermeyi kabul ediyordu<a href="anadolu_split_069.html#footnote-1796-255" id="footnote-1796-255-backlink" name="footnote-1796-255-backlink">[255]</a>.</p>
				<div class="calibre2" id="calibre_pb_48"/></body>
</html>