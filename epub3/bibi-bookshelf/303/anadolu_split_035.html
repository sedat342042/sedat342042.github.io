<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">C) Melik Zâhir’in Ölümünden Sonraki Gelişmeler </span></p>
				<p class="body-text">Melik Zâhir ölümünden kısa bir süre önce Melik Âdil’in kızı Dayfa Hatundan dünyaya gelen oğlu Melik Aziz Muhammed’i veliahd tayin etmişti. Bununla beraber Melik Aziz çok küçüktü ve sadece üç yaşındaydı. Melik Zâhir’i böyle bir harekete sevkeden en büyük âmil ölümünden sonra amcası ve kayınpederi olan Melik Âdil’in Halep’i istila edeceğinden korkmasıdır<a href="anadolu_split_069.html#footnote-1796-175" id="footnote-1796-175-backlink" name="footnote-1796-175-backlink">[175]</a>. Nitekim İbnü’l-Esîr, Melik Zâhir’in ölmeden kısa bir müddet önce Melik Âdil’e elçi gönderdiğini ve kendi öz torunu olan Melik Aziz’in mülküne el uzatmaması konusunda amcasından yemin etmesini istediğini bildirir. Melik Âdil bu talebe çok şaşırmış, “Böyle bir yemine ne gerek var Melik Zâhir benim oğullarımdan biridir.” şeklindeki sözleriyle bu şaşkınlığını açığa vurmuştur. Ancak elçinin ısrarlı talebi üzerine istenilen yemini etmiştir<a href="anadolu_split_069.html#footnote-1796-176" id="footnote-1796-176-backlink" name="footnote-1796-176-backlink">[176]</a>. Zaten Melik Âdil de Haçlılar yüzünden Halep’le uğraşamamış ve 615/1218 yılında da ölmüştür. </p>
				<p class="body-text">Melik Zâhir vefatından biraz önce oğlunun atabeyliğine Şihabeddin Tuğrul’u tayin etmiştir<a href="anadolu_split_069.html#footnote-1796-177" id="footnote-1796-177-backlink" name="footnote-1796-177-backlink">[177]</a>. Aslen Rum olan bu zat, daha sonra müslüman olmuş ve Melik Zâhir’in en güvendiği adamları arasına girmiştir. Şihabeddin Tuğrul; Seyfeddin Ali b. Alemeddin Sincar ve meşhur kadı Bahauddin ibn Şeddâd ile ittifak kurarak kısa zamanda Melik Aziz’e muhalefet edenleri sindirmiştir<a href="anadolu_split_069.html#footnote-1796-178" id="footnote-1796-178-backlink" name="footnote-1796-178-backlink">[178]</a>. Esasen Melik Aziz’e muhalefet edenler de iki gruba ayrılıyorlardı. Bunlardan ilk grup, Halep’in üç yaşındaki Melik Aziz yerine Sümeysat’ta hüküm süren Selahaddin’in en büyük oğlu olan Melik Zâhir’in kardeşi Melik Efdâl Ali’nin hakkı olduğunu söylüyorlardı. Diğer bir grup ise Melik Efdâl yerine Melik Zâhir’in yeğeni ve damadı olan Melik Mansur b. Melik Aziz’in Halep şehrinin yöneticisi olmasını istiyorlardı<a href="anadolu_split_069.html#footnote-1796-179" id="footnote-1796-179-backlink" name="footnote-1796-179-backlink">[179]</a>. Fakat Şihabeddin Tuğrul, her iki grubu da sindirmeyi başardı ve Melik Aziz’i Halep meliki ilan ederken , kendisi onun atabeyi, genç melikin annesi Dayfa Hatun<a href="anadolu_split_069.html#footnote-1796-180" id="footnote-1796-180-backlink" name="footnote-1796-180-backlink">[180]</a> da Halep nâibesi oldu. Tüm bu olaylar da Halep’te bir gayr-ı memnunlar zümresinin oluşmasına yol açtı. Bunlardan bir kısmı İzzeddin Keykavûs’un yanına gitti ve onu Halep üzerine yapılacak bir sefer için teşvik ettiler<a href="anadolu_split_069.html#footnote-1796-181" id="footnote-1796-181-backlink" name="footnote-1796-181-backlink">[181]</a>. Yukarıda da belirttiğimiz gibi Haleb’in ticarî ve stratejik ehemmiyetinin farkında olan İzzeddin Keykavûs bu suretle seferini meşru bir zemine dökme imkanını bulmuştur. O, hem Halep üzerindeki emellerini tahakkuk ettirmede bir araç olarak ve hem de coğrafyayı iyi tanıması sebebiyle Sümeysat emiri el-Efdâl Ali ile de ittifak yeniledi. Böylelikle İzzeddin Keykavûs görünüşte el-Efdâl’in Halep tahtı üzerindeki hakkının savunuculuğuna soyunmuş oluyordu. </p>
				<p class="body-text">Bununla beraber Selçuklu ümerasından bir grup İzzeddin Keykavûs’un bu plânına pek de sıcak bakmıyor ve olaya hem ahlaki açıdan hem de mantıkî açıdan yaklaşıyorlardı. Mecdeddin Abî, Seyfeddin Ayaba, Zeyneddin Başara ve Mübaruzuddin Çavlı gibi değerli emirlerin içinde bulunduğu bu grup sultana Halep tahtının eski sahibi olan Melik Zâhir’in Anadolu Selçukluları ile ittifak halinde olduğunu ve yetim malı olan bir beldeye el uzatmanın uğursuzluk getireceğini hatırlattılar. Ayrıca yine onlar, Melik Aziz’in dayıları olan Dımaşk hâkimi el-Muazzam, Mısır hâkimi el-Kâmil ve el-Cezîre hâkimi el-Eşref’e de dikkat çekerek Halep nâibesi olan Dayfa Hatun’un sıkıştığı zaman kardeşlerine baş vurabileceğini ve bunun da Anadolu Selçuklularını sıkıntıya düşürebileceğini bildirdiler. İzzeddin Keykavûs emirlerinin fikirlerini dinlemesine rağmen onlara “melikler arasında acıma olmaz” sözü ile mukabele etti<a href="anadolu_split_069.html#footnote-1796-182" id="footnote-1796-182-backlink" name="footnote-1796-182-backlink">[182]</a>. Bu sözüyle o, aynı durumun kendi evlatlarının başına gelmesi halinde başka meliklerin durumdan istifadeye çalışacaklarını, bunun doğal bir hareket olduğunu belirtmek istiyordu.</p>
				<p class="body-text">Selçuklu ümerası İzzeddin Keykavûs’un bu sefer için kararlı tutumunu görünce ona Kuzey Suriye’yi yakından tanıyan ve Halep üzerinde emeller besleyen bir Eyyûbî meliki olan Sümeysat hâkimi el-Efdâl ile ittifak yapmasını tavsiye ettiler. Ümeranın bu tavsiyelerini doğru bulan İzzeddin Keykavûs, Sümeysat hâkimi el-Efdâl’e mektup yazdı ve onu yanına davet etti. El-Efdâl davete icabet etti ve İzzeddin Keykavûs tarafından çok iyi karşılandı. İki taraf aralarında bir anlaşmaya vardı. Buna göre her iki tarafın ordusu Halep üzerine yürüyecek ve Anadolu Selçuklu sultanı Sümeysat hâkimi el-Efdâl’in Halep üzerindeki emellerini gerçekleştirmesinde yardımcı olacaktı. Ayrıca el-Efdâl Halep ile beraber Eyyûbîler’in bu şubesinin diğer arazisine de sahip olacaktı. Daha sonra her iki ordu el-Cezîre bölgesine girecek ve Melik Eşref’in elindeki Harran ve Ruha çevresini işgal edeceklerdi. Ele geçirilen bu topraklar İzzeddin Keykavûs’un el-Efdâl’e Halep’i almasında yardım etmesine karşılık Anadolu Selçukluları’na terk edilecekti. El-Efdâl sahip olduğu bu topraklar üzerinde İzzeddin Keykavûs namına hutbe okutup sikke kestirecekti<a href="anadolu_split_069.html#footnote-1796-183" id="footnote-1796-183-backlink" name="footnote-1796-183-backlink">[183]</a>.</p>
				<p class="body-text">Diğer yandan el-Cezîre’deki mevcut ortam da Halep’e yapılacak bir sefer için çok müsaitti. Zira 615/1218 yılına gelindiğinde Eyyûbîler’in Dimyat’a saldıran Haçlılarla mücadele halinde olduklarını görmekteyiz. Melik Âdil, Mısır’ın kalbine giden yol demek olan Dimyat’a yapılan bu saldırı nedeniyle Haçlılarla uğraşıyordu. Oğulları el-Kâmil ve el-Muazzam da babalarına yardım ediyorlardı. El-Cezîre ve Kuzey Suriye’nin güvenliği Melik Eşref’e emanet edilmişti. Ancak el-Âdil, bu oğlunun bir yandan da Haçlı beldelerini tazyik etmesini ve bu sayede Dimyata Haçlılar tarafından yapılan saldırının yükünü hafifletmesini emretmişti. Kısacası Eyyûbîler 615/1218 yılında tam bir keşmekeş içerisindeydiler. Ayrıca el-Cezîre yöresindeki emirlerin bu bölgedeki Eyyûbî nüfuzundan çok ciddi bir şekilde rahatsız oldukları da bir gerçekti. Bilhassa Artuklular Eyyûbî nüfuzundan hiçte memnun değillerdi ve bu nedenle Âmid Artukluları İzzeddin Keykavûs’un Halep seferinden kısa bir süre önce el-Âdil adına okutulan hutbeyi kesmiş ve Anadolu Selçuklu sultanı adına okutmaya başlamışlardır. Öte yandan Derbesak hâkimi Alemeddin Kayser de aynı yolu izlemiş ve onun bu hareketinden memnun kalan İzzeddin Keykavûs, Elbistan’ı ele geçirdiği takdirde burayı kendisine vereceğini bildirmişti<a href="anadolu_split_069.html#footnote-1796-184" id="footnote-1796-184-backlink" name="footnote-1796-184-backlink">[184]</a>. İzzeddin Keykavûs bir yandan da Halep’te el-Efdâl’i destekleyen gruba el altından destek oluyor ve Halep üzerine el-Efdâl’i genç hükümdar Melik Aziz’in atabeyi yapmak gayesiyle bir sefer düzenleyeceğini Haleb’e gizlice gönderdiği adamları vasıtasıyla etrafa yayıyordu. Bu durum Halep’te Şihabeddin Tuğrul’un başını çektiği grup tarafından büyük bir endişeyle izleniyordu. Şihabeddin Tuğrul, Halep’in el-Efdâl’in eline geçmesi halinde Mısır hükümdarı el-Âdil ile bu melik arasında yıllar evvel meydana gelen husumetin yeniden alevleneceğinden ve bu durumdan Halep’in zarar göreceğinden korkuyordu<a href="anadolu_split_069.html#footnote-1796-185" id="footnote-1796-185-backlink" name="footnote-1796-185-backlink">[185]</a>. </p>
				<p class="body-text">Tüm bu gelişmeler cereyan ederken Eyyûbîlerin el-Cezîre hâkimi Melik Eşref mevcut ortamı gözlemlemekle yetiniyordu. Zira babası Melik Âdil onu Suriye sahillerindeki Haçlı kalelerine akın yapmak ve Haçlıların dikkatini buraya çekmekle görevlendirmişti. Kendisine bu iş için Hıms emiri Melik Mücahid de yardım ediyordu. Bu suretle Melik Âdil, Dimyat’taki Haçlı baskısının hafifleyeceğini umuyordu. </p>
				<a href="anadolu_split_069.html#footnote-1796-186" id="footnote-1796-186-backlink" name="footnote-1796-186-backlink">[186]</a><div class="calibre2" id="calibre_pb_41"/></body>
</html>