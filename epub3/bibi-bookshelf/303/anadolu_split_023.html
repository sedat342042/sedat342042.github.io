<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">D) Zengîler</span></p>
				<p class="normal">Eyyûbî Devleti’nin içinden çıktığı <span class="ideitalik">Zengî Atabeyliği</span> 1146-1174 yılları arasında Halep’i merkez edinerek el-Cezîre, Suriye ve hayatının sonlarına doğru da Mısır’ı elinde tutan Nureddin Mahmud zamanında gücünün zirvesine ulaşmıştı. Fakat Nureddin Mahmud’un ölümü ve bölgede yeni bir güç olarak Selahaddin Eyyûbî’nin ortaya çıkması bu devletin çöküşünün de başlangıcı olmuştur. </p>
				<p class="normal">Zengî hanedanı da Eyyûbîler ve Artuklular gibi pek çok farklı şubeye bölünmüştü. Bunların en güçlüsü olan Halep Zengîleri, aynı zamanda Nureddin Mahmud’un ölümünden kısa bir süre sonra 1185 yılında Selahaddin’in hâkimiyetini tanıyan ilk Zengî şubesi oldu. Bu tarihten sonra biri Musul’da diğeri Sincar<a href="anadolu_split_069.html#footnote-1796-66" id="footnote-1796-66-backlink" name="footnote-1796-66-backlink">[66]</a>’da olmak üzere iki Zengî şubesi yaşamaya devam etti<a href="anadolu_split_069.html#footnote-1796-67" id="footnote-1796-67-backlink" name="footnote-1796-67-backlink">[67]</a>. Sincar şubesi esasen Musul’dan kopma olduğu için buraya hâkim olan Zengî hükümdarları devamlı olarak Musul ile rekabet içinde olmuşlar ve Musul üzerinde hak talebinde bulunmuşlardır. Zira 1170 yılında ölen Musul hükümdarı Mevdûd yerine büyük oğlu II. İmâdeddin Zengî’yi vasiyet etmiş, ancak Musul ümerası diğer oğlu II. Seyfeddin Gazi’yi Musul tahtına oturtmuşlardır. II. İmâdeddin Zengî, amcası olan Halep hâkimi Nureddin Mahmud’a başvurmuş ve onun sayesinde sadece Sincar’ı alabilmiş, Musul kardeşine kalmıştı. İşte bu olay sonucu Sincar hâkimleri Musul tahtı üzerinde hak talebinde bulunacaklardır<a href="anadolu_split_069.html#footnote-1796-68" id="footnote-1796-68-backlink" name="footnote-1796-68-backlink">[68]</a>. </p>
				<p class="normal">589/1193 yılında Musul tahtına Zengî ailesinin son büyük hükümdarı Nureddin Arslanşah geçti. İlk zamanlar iktidar Musul nâibi Mücahiddin Kaymaz’ın elindeydi. Fakat onun 1198’de ölümü Nureddin Arslanşah’ı Musul’un tek hâkimi haline getirdi. Arslanşah’ın en büyük amacı el-Cezîre’de artık çökme noktasına gelen Zengî otoritesini yeniden tesisiydi. O, Selahaddin’in ölümü ile Eyyûbî ailesi içinde meydana gelen karışıklardan yeterince istifade etti. Sincar Zengîleri ile Musul Zengîleri’ni birlikte hareket eden bir güç haline getirmeyi plânlıyordu bu nedenle Sincar’da hüküm süren Kutbeddin Muhammed ile zaman zaman dostane zaman zamanda hasmane ilişkiler içine girdi. Fakat Sincar ve Musul Zengîleri’nin ortak hareket etmesini sağlayamadı. </p>
				<p class="normal">1198’de Nusaybin’e hâkim olma mücadelesi yüzünden iki Zengî şubesinin arası açıldı. Kutbeddin de bu mücadelede Melik Adil ile anlaştı. Böylece Nusaybin Sincar Zengileri’nin elinde kaldı<a href="anadolu_split_069.html#footnote-1796-69" id="footnote-1796-69-backlink" name="footnote-1796-69-backlink">[69]</a>. 601/1204 yılında Kutbeddin’in el-Adil adına hutbe okutması üzerine, Nureddin Arslanşah tekrar Nusaybin üzerine yürüdü ve şehri zabtetti. Kutbeddin, bu sefer el-Cezîre’deki Eyyûbî nüfuzunun temsilcisi durumundaki Melik Eşref’i yardıma çağırdı. Melik Eşref, aynı yıl Nureddin Arslanşah’ı ağır bir mağlubiyete uğrattı. Sincar’la ortak hareket etmesinin mümkün olmadığını gören Arslanşah, Melik Adil ile ittifak yaparak Zengîler’in bu şubesini ortadan kaldırmaya karar verdi. Fakat daha sonra böyle bir hareketin Melik Adil’in el-Cezîre’deki nüfuzunu arttıracağını fark ederek bu ittifaktan ayrıldı ve Anadolu Selçukluları ile beraber Sincar hâkimi Kutbeddin, Halep hâkimi ez-Zâhir’in de içinde bulunduğu el-Adil karşıtı bir ittifak kurdu. Bir müddet sonra da Nureddin Arslanşah öldü<a href="anadolu_split_069.html#footnote-1796-70" id="footnote-1796-70-backlink" name="footnote-1796-70-backlink">[70]</a>. </p>
				<p class="body-text">608/1211 yılında Nureddin Arslanşah’ın ölümüyle yerine çocukları hüküm sürmeye başladılarsa da hakiki güç onun kölesi Bedreddin Lü’lü’nün elindeydi. Lü’lü çok akıllı ve uzağı gören bir yöneticiydi. Musul’un mukadderatının el- Cezîre’de gittikçe nüfuzu kuvvetlenen Eyyûbî hanedanı ile iyi geçinmeye bağlı olduğunu anladı. Bu nedenle o, Melik Eşref’in en sadık müttefiki oldu. Böylelikle Erbil hâkimi Muzaffereddin Gökbörü’nün Musul üzerindeki emellerini sonuçsuz bıraktı. Lü’lü, Melik Eşref’i en zor durumlarda bile terk etmemiştir. Bununla beraber Melik Eşref de Musul’un kendisi için taşıdığı önemi biliyordu. Zira Musul, el-Cezîre’ye doğudan yönelecek bir tehdide karşı anahtar konumundaydı. Şehrin önemi bilhassa Celaleddin Hârizmşah’ın Yakındoğu’da görünmesi ile daha da arttı. Lü’lü, bu durumda bile bölgedeki pek çok yöneticinin aksine Melik Eşref’e bağlılığını sürdürdü. Bu yüzden de Celaleddin’i karşısına aldı. Bununla beraber Gökbörü’nün Musul’a yönelttiği üç tehlikeli saldırıyı el-Eşref’ten aldığı yardım sayesinde püskürttü<a href="anadolu_split_069.html#footnote-1796-71" id="footnote-1796-71-backlink" name="footnote-1796-71-backlink">[71]</a>. Melik Eşref’in 626/1229 yılında Dımaşk’ı zabtetmesi ve el-Cezîre’deki topraklarını ağabeyi el-Kâmil’e terki Musul ile olan münasebetlerini oldukça azalttı. Zengîlerin diğer şubesi olan Sincar ise 617/1220 yılında Melik Eşref tarafından ele geçirildi.</p>
				<a href="anadolu_split_069.html#footnote-1796-72" id="footnote-1796-72-backlink" name="footnote-1796-72-backlink">[72]</a>
				<div class="calibre2" id="calibre_pb_27"/></body>
</html>