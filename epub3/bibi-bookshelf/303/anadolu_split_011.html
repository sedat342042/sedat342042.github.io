<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="stil"><span class="idebold">İbnü’l-Amîd ( 602 – 672 / 1205 – 1273 )</span></li>
				</ol>
				<p class="body-text">Melik Eşref’in Dımaşk hâkimiyeti esnasında burada Malî Divan’da çalışan müellifin, yaratılıştan 658/1260 yılına kadar gelen Tarihu’l-Camî adlı bir dünya tarihi vardır. Bu eserde VII./XIII. yüzyılın ilk yarısı için verilen mâlumat orijinal olup, çalışmamızı ilgilendirmektedir. Çalışmamızda, özellikle müellifin yaşadığı belde olan Dımaşk çevresinde geçen olaylar hakkında verdiği bilgilerden istifade edildi. Müellif, vermiş olduğu bazı bilgiler açısından bilhassa İbn Vâsıl ile çelişir. Örneğin İbn Vâsıl, Melik Kâmil ve Melik Eşref’in Dımaşk muhasarasından bahsederken, hamîsi olan Melik Nâsır’ın tarafını tutar. Halkın Melik Nâsır’ı çok sevdiğini ve bu güzel ahlâklı sultanla beraber Dımaşk savunmasında canla başla savaştıklarını söyler. Oysa İbnü’l-Amîd, en-Nâsır’ın kötü yaşayışlı birisi olduğunu içki ve eğlenceye düşkünlüğü yüzünden halkını umursamadığını ve insanların onun yönetimi altında sıkıntı yaşadıklarını bildirir. Bununla beraber İbnu’l Amîd, Eyyûbîlerin yayılma politikalarını meşrûlaştırmaktan da geri kalmaz. Dımaşk’ın Melik Nâsır’ın içki ve eğlenceye olan düşkünlüğü yüzünden Melik Kâmil tarafından alındığını söylediği gibi, Amîd’in alınma nedenini de yine buraya hâkim olan Melik Mesud’un içkiye düşkünlüğü olduğunu bildirir. Halbuki Amîd’in alınmasını Melik Kâmil’e tavsiye eden Melik Eşref’in bizzat kendisi içki kullanmakta idi. Dolayısıyla müellif, Eyyûbîlerin yayılmacı politikasının nedenlerini açıklamakta hiçte gerçekçi davranmaz.</p>
				<p class="body-text">İbnü’l-Amîd’in bu eserinin tamamı yayınlanmış olmayıp sadece bazı kısımları yayınlanmıştır. Çalışmamızda Claude Cahen’in bu kaynak eserde Eyyûbîler’le ilgili verilen malûmatı toplayarak BEO dergisinin XV. Cildinde ( 1955-57 ) yayınladığı <span class="ideitalik">“La Chronıque D’es Ayyoubıdes al-Makın b. Al-Amıd”</span> adlı makalesini kullanıldı</p>
				<div class="calibre2" id="calibre_pb_13"/></body>
</html>