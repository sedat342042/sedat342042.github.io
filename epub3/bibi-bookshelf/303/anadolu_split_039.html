<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">B) Muzaffereddin Gökbörü’nün Melik Eşref’e Karşı İttifak Arayışları </span></p>
				<p class="body-text">Musul hükümdarı II. Nureddin Arslanşah’ın erken yaşta ölümü ve yerine çocuk yaşta olan kardeşi Nâsıreddin Mahmud’un geçmesi sonucu el-Cezîre’de yaşanan karışıklıklar bir türlü durulmuyordu. II. Nureddin Arslanşah’ın ölümü üzerine Musul’a bağlı yerlerin bir çoğu Nâsıreddin Mahmud’un hükümdarlığını ve Bedreddin Lü’lü’nün nâibliğini tanımışlardı. Bununla beraber daha önce de belirttiğimiz İmadiye Kalesinde olduğu gibi bazı kaleler Zengi ailesinin en yaşlı üyesi olan İmâdeddin Zengi’ye meyletmişti. İşte ona meyleden bu kaleler arasında Musul yakınlarında yer alan, müstahkem surlara sahip olan Kevaşa Kalesi de vardı. Kevaşa Kalesi halkı da II. Nureddin Arslanşah’ın ölümünden sonra İmâdeddin Zengi’ye meyletmişlerdi ve kaleyi ona teslim etmeyi düşünüyorlardı. Bu nedenle kalede bulunan Bedreddin Lü’lü’nün nâibini ve kaledeki diğer görevlileri kaleden çıkararak savunmaya geçtiler. Kevaşa kalesinin durumundan şüphe eden Lü’lü, daha önceden bu kale halkından bir grubu Musul’a getirerek elinde rehin tutmaya başlamıştı. Bu yüzden Kevaşa halkı Lü’lü’ye açıkça muhalefet etmekte gecikmişlerdi<a href="anadolu_split_069.html#footnote-1796-227" id="footnote-1796-227-backlink" name="footnote-1796-227-backlink">[227]</a>. Bedreddin, Kevaşa Kalesi’ne peşpeşe elçiler göndererek onları itaate davet etmiş, ancak Kevaşa halkı kaleyi İmâdeddin Zengi’ye teslim etmeye karar vermişlerdir. İmâdeddin Zengi kaleye davet edilmiş ve yönetimi ele almıştır. Lü’lü, Kevaşa Kalesi nedeniyle meydana gelen anlaşmazlığı çözmesi için Gökbörü’ye aracılık teklif etti. bununla beraber Lü’lü’nün Musul’a egemen olduğu ilk günlerden beri Gökbörü, açıkça ona muhalefet ettiği için bu arabuluculuk teklifine de soğuk baktı. Bu durum karşısında Lü’lü, Halep’te ikâmet eden Melik Eşref’i bir kez daha yardıma çağırdı. El- Eşref bu çağrıya olumlu cevap vererek yanında Halep askerlerinden de bir grup olduğu halde Halep’ten hareketle Harran’a geldi<a href="anadolu_split_069.html#footnote-1796-228" id="footnote-1796-228-backlink" name="footnote-1796-228-backlink">[228]</a>. Harran, onun askerî harekâtlarına başlamadan evvel son hazırlıklarını yaptığı bir merkez konumundaydı. Ancak buraya gelir gelmez Erbil hâkimi Muzeffereddin Gökbörü’nün başına sardığı bazı dertlerle uğraşmak zorunda kaldığı için Lü’lü’nün yardımına gidemedi.</p>
				<p class="body-text">Muzaffereddin Gökbörü, tek başına Melik Eşref’le başa çıkamayacağını bildiği için gayet usta olduğu diplomasi silahını kullanmaya karar verdi. O, bir yandan damadı Zengi’yi el altından destekleyerek Lü’lü’ye cephe alıyor, diğer yandan da Melik Eşref’e karşı çevre hükümdarları kışkırtıyordu. Onun bu faaliyetleri sonucu Hısn Keyfâ ve Âmid hükümdarı Nâsıreddin Mahmud ile Mardin hükümdarı Necmeddin Gazi, Muzaffereddin Gökbörü ile ittifak yaparak Anadolu Selçuklu sultanı İzzeddin Keykavûs adına hutbe okutmaya karar verdiler<a href="anadolu_split_069.html#footnote-1796-229" id="footnote-1796-229-backlink" name="footnote-1796-229-backlink">[229]</a>. Anadolu Selçuklu sultanı, Halep önlerinde uğradığı yenilgiyi bir türlü unutamadığı için kendi liderliğinde oluşacak olan bu ittifaka hiç tereddüt göstermeden girdi. Neticede Melik Eşref’in Harran’a geldiği günlerde, İzzeddin Keykavûs da askerleri ile beraber Malatya’ya gelmişti. Onun amacı Malatya’dan hareketle Melik Eşref’i Harran’dan Musul’a giden güzergâh üzerinde kıstırmak ve Bedreddin Lü’lü ile birleşmeden onunla savaşa tutuşarak Halep’te uğradığı mağlubiyetin öcünü almaktı. Ayrıca Melik Eşref mağlub edildiği takdirde Bedreddin Lü‘lü’nün de kolu kanadı kırılacak ve İzzeddin Keykavûs’un müttefiki Muzaffereddin Gökbörü de kolaylıkla Musul’u ele geçirecekti. Böylelikle el-Cezîre’deki Eyyûbî nüfuzu büyük ölçüde kırılmış olacaktı. Fakat hiç hesapta olmadık bir şekilde Malatya’ya vardığı zaman İzzeddin Keykavûs daha önceden yakalanmış olduğu verem hastalığının tesiri ile fenalaştı ve seferi durdurmak zorunda kaldı. Bir müddet sonra İzzeddin Keykavûs’un verem hastalığının tesiri ile vefat etmesi üzerine Melik Eşref ve Bedreddin Lü’lü büyük bir sıkıntıdan kurtulmuşlar, kendilerine karşı kurulan ittifak da büyük bir darbe yemiştir<a href="anadolu_split_069.html#footnote-1796-230" id="footnote-1796-230-backlink" name="footnote-1796-230-backlink">[230]</a>. </p>
				<a href="anadolu_split_069.html#footnote-1796-231" id="footnote-1796-231-backlink" name="footnote-1796-231-backlink">[231]</a>
				<div class="calibre2" id="calibre_pb_45"/></body>
</html>