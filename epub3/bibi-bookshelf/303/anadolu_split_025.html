<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">F) Begteginliler</span></p>
				<p class="normal">Eyyûbîler gibi Zengî Atabeyliğinden kopan bir diğer devlet de Erbil’de hüküm süren Begteginliler’dir. Hanedanın kurucusu olan Zeyneddin Ali Küçük b. Begtegin, İmâdeddin Zengî’nin komutanlarındandır. Erbil başta olmak üzere Şehrizor, Tekrit, Hakkâriye ve Harran’ı da bu zat elinde tutuyordu. Fakat daha sonra Erbil haricindeki diğer şehirleri Zengîler’den Kutbeddin Mevdûd’a terk etti. 563/1167 yılında ölünce yerine oğullarından Zeyneddin Yusuf ve daha sonra da Muzaffereddin Gökbörü geçti. Erbil Atabeyliği Gökbörü zamanında altın çağını yaşadı. </p>
				<p class="normal">Gökbörü, siyasî alanda da bazı önemli faaliyetlere girişti. Bilhassa Musul hâkimi Nureddin Arslanşah’ın ölümünden sonra onun iki oğlu ile evlendirmiş olduğu iki kızı nedeniyle Musul Atabeyliğinin iç işlerine karışma yetkisini kendinde buldu<a href="anadolu_split_069.html#footnote-1796-77" id="footnote-1796-77-backlink" name="footnote-1796-77-backlink">[77]</a>. Muzaffereddin Gökbörü’nün el-Cezîre’deki hâkimiyet mücadelesine katılabilmesi için Musul’u alması şarttı. Bedreddin Lülü gibi hiçbir meşruiyeti olmayan bir memlûkun Musul tahtında bulunuyor olması da onun Musul üzerindeki emellerini meşrulaştırıyordu. Bu nedenle Muzaffereddin Gökbörü, Şehrizor hâkimi olan ve damadı konumunda bulunan III. İmâdeddin Zengî’yi Musul’u alma konusunda desteklemiş ve ona askerî yardımda bulunmuştur<a href="anadolu_split_069.html#footnote-1796-78" id="footnote-1796-78-backlink" name="footnote-1796-78-backlink">[78]</a>. </p>
				<p class="normal">Bununla beraber Gökbörü’nün karşısındaki en büyük engel el-Cezîre’deki Eyyûbî nüfuzunun temsilcisi olan el-Eşref olmuştur. Bu yüzden Gökbörü, el-Eşref’i yıpratacak hiçbir fırsatı kaçırmamış, ona karşı Dımaşk hâkimi Melik Muazzam, Anadolu Selçuklu hükümdarı İzzeddin Keykâvus ve Celaleddin Hârizmşah gibi zamanın büyük hükümdarlarıyla ittifak yapmıştır<a href="anadolu_split_069.html#footnote-1796-79" id="footnote-1796-79-backlink" name="footnote-1796-79-backlink">[79]</a>. Bununla beraber Gökbörü, 626/1229 yılından itibaren Dımaşk’ı ele geçiren el-Eşref’in Musul ile fazla ilgilenememesine rağmen Musul üzerindeki emellerini asla tahakkuk ettirememiştir. Bu yıllardan itibaren Azerbaycan’da görünen ve zaman zaman Erbil yakınlarına kadar inen Moğol müfrezeleri onu Musul ile barış içinde yaşamaya mecbur etmiştir. 631/1233 yılında ölen Gökbörü, erkek evladı olmadığı için topraklarını Abbasî halifesine vasiyet etmiştir. </p>
				<div class="calibre2" id="calibre_pb_29"/></body>
</html>