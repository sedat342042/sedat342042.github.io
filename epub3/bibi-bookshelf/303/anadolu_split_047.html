<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">C) Melik Eşref’in Dimyat’a Saldıran Haçlılar’a Karşı Melik Kâmil’e Yardım Etmesi</span></p>
				<p class="body-text">Haçlıların Eyyûbî ülkesine yaptığı en ciddi taarruzlardan biri 615/1218 Mayısında başlayan ve Eyyûbîlerin merkezi konumundaki Mısır’ı hedef alan V. Haçlı Seferi’dir. Bu sefer devam ederken Eylül 1218’de Melik Âdil ölmüş ve onun yerine oğlu Melik Kâmil geçmiştir. Bu kritik günlerde Melik Kâmil bir yandan Haçlılarla uğraşırken, diğer yandan da hükümdarlığını Eyyûbî ailesine ve çevre meliklere kabul ettirme mücadelesi vermiştir. </p>
				<p class="body-text">O, İbnü’l-Meştûb’un kendi yerine kardeşi Melik Faiz’i Eyyûbî tahtına geçirmek istemesi karşısında hükümdarlığının meşruiyetini savunmak zorunda kalmıştır. Bu sıkıntılı dönemde Dımaşk hâkimi Melik Muazzam, kardeşi Melik Kâmil’in yardımına koşmuş ve İbnü’l-Meştûb’u Mısır’dan uzaklaştırarak ağabeyine yardımcı olmuştur.</p>
				<p class="body-text">Melik Kâmil, gittikçe uzayan Dimyat’taki Haçlılar ile mücadele nedeniyle sık sık Suriye ve el-Cezîre’deki emirlerden ve özellikle de kardeşleri Dımaşk hâkimi Melik Muazzam ve el-Cezîre hâkimi Melik Eşref’ten yardım istemiştir. Melik Muazzam 616/1219 yılının başlarında bir fırsatını bulup Mısır’ın yardımına gitmiş, fakat Melik Eşref, önce İzzeddin Keykavûs’un Halep’e yaptığı saldırı ve sonrasında da Gökbörü ile İbnü’l-Meştûb’un başına açtığı dertler yüzünden ağabeyinin yardımına gidememiştir. Nitekim Melik Kâmil, önce kardeşi Melik Faiz’i, el-Cezîre’ye Melik Eşref’in yanına yardım talebiyle göndermiştir. Melik Faiz, o sırada Musul’da bulunan Melik Eşref’le buluşmak üzere Halep üzerinden yoluna devam ettiği sırada Sincar ile Musul arasında vefat etmiştir<a href="anadolu_split_069.html#footnote-1796-285" id="footnote-1796-285-backlink" name="footnote-1796-285-backlink">[285]</a>. Kısa bir süre sonra Melik Kâmil bu sefer diğer kardeşi Melik Muazzam’ı, Melik Eşref’e elçi olarak göndermiş ve acele yardım talebini tekrarlamıştır. Bu amaçla Melik Muazzam, Harran’da bulunan kardeşi Melik Eşref’in yanına gitmiştir. Melik Eşref, bu esnada İbnü’l-Meştûb’un isyanı ve el-Cezîre’deki emirlerin kendisine karşı birleşmesinin doğurduğu bazı meselelerle uğraşmak zorunda kaldığı için kardeşi Melik Muazzam’a durumunu anlatmış ve Melik Muazzam da mevcut durumu gördüğü için Melik Eşref’in mazeretini haklı bularak geri dönmüştür<a href="anadolu_split_069.html#footnote-1796-286" id="footnote-1796-286-backlink" name="footnote-1796-286-backlink">[286]</a>. </p>
				<p class="body-text">Bununla beraber 618/1221 yılına gelindiğinde artık el-Cezîre’de sular durulmuştu. Melik Eşref, İbnü’l-Meştûb’un isyanını bastırdığı gibi el-Cezîre’deki diğer emirlere de kendi üstünlüğünü kabul ettirmişti. İşte tam bu esnada Melik Kâmil’den, Dımaşk hâkimi olan kardeşi Melik Muazzam’a sitemkâr bir mektup geldi. Bu mektupta Melik Kâmil, Dimyat’taki durumun vehametinden bahsediyor ve hem Melik Muazzam’ı hem de Melik Eşref’i acele yardıma çağırıyordu. Bunun üzerine Melik Muazzam, kardeşi Melik Eşref’in yanına Harran’a gelmiş ve ona acele Mısır’ın yardımına gitmeleri gerektiğini bildirmiştir. Melik Eşref de el-Cezîre’deki işlerini belli bir düzene oturttuğu için kardeşi Melik Muazzam’la beraber Dimyat’ın yardımına gitmeye karar vermiştir<a href="anadolu_split_069.html#footnote-1796-287" id="footnote-1796-287-backlink" name="footnote-1796-287-backlink">[287]</a>. Melik Eşref, harekete geçmeden evvel Halep askerlerini de yardıma çağırmıştı. Harran’dan yola çıkan Melik Eşref, Fırat nehrini geçtikten sonra Halep’ten gelen askerlerle buluşmuştur<a href="anadolu_split_069.html#footnote-1796-288" id="footnote-1796-288-backlink" name="footnote-1796-288-backlink">[288]</a>. </p>
				<p class="body-text">Melik Eşref’in Harran’dan harekete geçerek Dımaşk’a doğru yola çıktığı esnada Melik Muazzam, yanında Sıbt İbnü’l-Cevzî de bulunduğu halde kardeşinden biraz önce yola çıkarak Hıms’a yönelmiştir. Melik Eşref, Dımaşk önlerine gelince kamp kurmuş, arkadan gelen ve kendisine katılacak olan emirleri beklemeye başlamıştır<a href="anadolu_split_069.html#footnote-1796-289" id="footnote-1796-289-backlink" name="footnote-1796-289-backlink">[289]</a>. Bununla beraber Melik Muazzam, kardeşinin Dımaşk önlerinde beklemesine çok kızmış ve Sıbt İbnü’l-Cevzî’yi 80 satırlık bir mektupla Melik Eşref’in yanına yollamıştır. Sıbt, Melik Eşref tarafından huzura kabul edilmiş ve onunla yaptığı konuşmada Mısır’ın acıklı durumundan bahsederek her ne sebeple olursa olsun kaybedilecek zamanın Müslümanların aleyhine olduğunu söylemiştir. Sıbt’ın kaydına göre Melik Eşref onunla konuştuktan hemen sonra çadırları söktürerek derhal yola çıkmıştır. Önden giden Sıbt İbnü’l-Cevzî de Melik Muazzam’ı durumdan haberdar etmiş ve Melik Muazzam da sevincinden Sıbt’a dualar etmiştir<a href="anadolu_split_069.html#footnote-1796-290" id="footnote-1796-290-backlink" name="footnote-1796-290-backlink">[290]</a>. </p>
				<p class="body-text">Melik Eşref kısa bir müddet sonra Hıms’a varmış ve kardeşi Melik Muazzam’la buluşmuştur. İki kardeş, bir gece Melik Muazzam’ın çadırında durumu müzakere etmişler ve plân yapmışlardır. Melik Eşref, kardeşine sahilden gitmemeyi, zira yolun uzayacağını ve atların zayıf düşeceğini söylemiş, Melik Muazzam da bu konuda ona muvafakat etmiştir<a href="anadolu_split_069.html#footnote-1796-291" id="footnote-1796-291-backlink" name="footnote-1796-291-backlink">[291]</a>. Her iki melik 618/1221 yılının Cemaziyelahir ayının ilk günlerinde Mısır’dan ayrılmışlardır. Bir müddet sonra Hama hâkimi Melik Mansur’un oğlu Melik Muzaffer de Hama askerlerinin başında Mısır’a doğru yola çıkmıştır<a href="anadolu_split_069.html#footnote-1796-292" id="footnote-1796-292-backlink" name="footnote-1796-292-backlink">[292]</a>. </p>
				<p class="body-text">Bu esnada Haçlılar da Dimyat’ı ele geçirmişler ve Dimyat ile Mansura arasında yer alan Eşmun’a ilerlemişlerdi. Haçlılar, karargâhlarını Eşmun’a kurmuşlar ve mancınıklarla Eyyûbî ordusunu taşa tutmaya başlamışlardı. Melik Kâmil’in durumunun iyice ümitsizleşmeye başladığı bir esnada, Melik Eşref ve emrindeki kuvvetler Mısır’a geldiler. Bu habere çok sevinen Melik Kâmil, derhal kardeşini karşılamaya çıktı ve iki kardeş Haçlılar’ın karşısında, Eşmun’un öte yakasında karargâh kurdular. </p>
				<p class="body-text">Kaynaklarımız arasında Dimyat muhasarası hakkında en tafsilatlı bilgiyi veren İbnü’l-Esîr, Melik Muazzam’ın Mısır’a gelmesi ile ilgili iki rivayet kaydeder. Bu rivayetlerden ilkine göre Melik Muazzam, kardeşi el-Kamil’in Dimyat’ta karargâh kurduğunu sanarak Dimyat’a gitmiştir. Ancak hem Eyyûbî ordusunun hem de Haçlıların daha güneyde yer alan Eşmun’da olduklarını öğrenince o da güneye yönelmiştir. İkinci rivayete göre ise Melik Muazzam, Dimyat’a kasıtlı olarak gitmiş ve böylece Haçlılar, hem kuzeyden hem güneyden abluka altına alınmışlardır<a href="anadolu_split_069.html#footnote-1796-293" id="footnote-1796-293-backlink" name="footnote-1796-293-backlink">[293]</a>. Bize göre Melik Muazzam’ın Dimyat’a gitmesi bir rastlantı değildir. Zira Melik Kâmil, Dimyat’taki gelişmelerden kardeşi Melik Muazzam’ı sık sık haberdar ediyordu. Dolayısıyla bu hareketin bir plân mucibince olduğunu kabul etmek daha akla yatkındır. </p>
				<p class="body-text">Melik Kâmil ve Melik Eşref, kuvvetlerini birleştirdikten sonra karargâhlarının bulunduğu Eşmun’un güneyindeki el-Mansura’dan harekete geçerek beraberce Eşmun’daki Bahru’l-Mahalle diye anılan yere hücum etmişlerdi. Bu hücum başarılı olduğu gibi Eyyûbî donanması da Nil nehrinde silah, techizat ve yiyecek yüklü üç büyük Haçlı gemisini ele geçirmişlerdir. </p>
				<p class="body-text">Tüm bu başarılara rağmen Melik Kâmil, Haçlılar’la olan bu yıpratıcı savaşı sona erdirmek gayesiyle barış anlaşması teklif etti. Esasen teklif edilen bu anlaşmanın şartları tamamen Eyyûbîlerin aleyhinedir. Bu teklife göre Melik Kâmil, sahildeki Kudüs, Askalan, Taberiye, Sayda, Cebele ve Lazkiye gibi Selahaddin Eyyûbî ve Melik Âdil’in zorlukla ele geçirdiği yerleri Haçlılara geri vermeyi öneriyordu. Fakat Haçlılar, kendilerine çok güvendikleri için Kerek Kalesinin de kendilerine terkini ve buna ilaveten surları bu Haçlı seferinden biraz evvel yıktırılmış olan Kudüs’ün surlarının tamiri için de 300.000 dinar para istiyorlardı. Haçlılar bu isteklerinde diretince savaşa devam edildi. </p>
				<p class="body-text">Aynı Haçlılar, Eyyûbîlerin daha fazla dayanamayacaklarını düşündükleri için yiyecek ve içecek açısından çok büyük bir stok oluşturmamışlardı. Fakat, Melik Eşref’in de gelmesiyle Eyyûbî ordusunun dayanma gücü arttığından, savaşın uzaması sonucu Haçlı ordusunda zahire sıkıntısı baş gösterdi. Yine Eyyûbî gemilerinin Haçlılara yardım taşıyan gemilerden önemli bir bölümünü ele geçirmeleri sonucu Haçlıların ümidi iyice kırıldı. Nil nehrinin çekilmesiyle Haçlıların savaştığı alan bir çamur deryası haline gelmişti. Bu yüzden Haçlılar bulundukları yerde iyi savaşamıyor, manevra yapamıyorlardı. Tüm bu olaylardan sonra Melik Muazzam’ın da askerleri ile beraber çıkagelmesi üzerine Haçlılar, Melik Eşref’ten, Melik Kâmil’le aralarını bulmasını istediler<a href="anadolu_split_069.html#footnote-1796-294" id="footnote-1796-294-backlink" name="footnote-1796-294-backlink">[294]</a>. </p>
				<p class="body-text">Sonuç olarak iki taraf arasında Melik Eşref’in arabuluculuğunda 7 Receb 618 / 27 Ağustos 1221 günü bir anlaşma yapıldı. Buna göre, Haçlılar Dimyat’ı kayıtsız şartsız Müslümanlara bırakıyorlar ve Eyyûbî ülkesinden hiçbir menfaat elde edemeden geri çekiliyorlardı. Halbuki Melik Kâmil, birkaç ay önce Haçlılara Kerek hariç Selahaddin Eyyûbî ve Melik Âdil tarafından ele geçirilen tüm sahil şeridini teklif etmişti. Böylelikle Haçlılar, Dimyat’a pirince giderken evdeki bulgurdan oldular. Bu anlaşma imzalanırken Melik Kâmil’in yanında Melik Eşref ve Melik Muazzam da hazır bulundu. Haçlılardan da Akka hâkimi Jean Brienne ve Papa’nın nâibi hazır bulunmuşlardır<a href="anadolu_split_069.html#footnote-1796-295" id="footnote-1796-295-backlink" name="footnote-1796-295-backlink">[295]</a>. Melik Kâmil bu anlaşma sonrası bir ziyafet verdi. Bu ziyafeti müteakiben 19 Receb 618 de Haçlıların, Akka’ya ve diğer beldelerine dönmelerine izin verildi<a href="anadolu_split_069.html#footnote-1796-296" id="footnote-1796-296-backlink" name="footnote-1796-296-backlink">[296]</a>. Onların Mısır’ı terk etmesinden hemen sonra Melik Muazzam ve daha sonra da Melik Eşref kendi beldelerine dönmüşlerdir. Melik Eşref’in kendi beldelerine kardeşi Melik Muazzam’dan daha geç dönmesinin sebebi, ağabeyi Melik Kâmil’in ondan bir müddet daha kalmasını istemesidir. Zira Melik Kâmil, Haçlı tehlikesini bu şekilde hallettikten sonra, Eyyûbî ailesi ile ilgili plânlarını fiiliyâta geçirmeye karar vermiştir. O, tıpkı babası Melik Âdil zamanında olduğu gibi Eyyûbî ailesinin kontrolünü tek elden sağlamayı amaçlıyordu. </p>
				<p class="body-text">Fakat, onun bu düşüncesine Suriye’de Melik Muazzam’ın, el-Cezîre’de ise Melik Eşref’in hâkimiyetleri sekte vurmaktaydı. Melik Kâmil öncelikle, el-Cezîre hâkimi olan Melik Eşref’le anlaşarak daha tehlikeli bulduğu diğer kardeşi Dımaşk hâkimi Melik Muazzam’ın hâkimiyetini kırmayı düşünmüştür. Fakat Melik Kâmil, kısa bir zaman sonra Melik Muazzam’ı devre dışı bırakmanın sandığı kadar kolay olmadığını anlayacaktır. Onun bu plânları ileride değineceğimiz gibi Eyyûbî ülkesinde çok büyük bir kargaşa ve sıkıntılara yol açacaktır. Fakat 618/1221 yılının ortaları itibarı ile Eyyûbî Devleti uzun zamandır aradığı sükûnete kavuşmuş gözükmektedir. 615/1218 yılında başlayan Haçlı saldırısı nihayet üç yıl sonra Suriye ve el-Cezîre’deki Eyyûbî meliklerinin yardımıyla püskürtülmüş ve bu büyük tehlike bir süre için de olsa savuşturulmuştur. </p>
				<a href="anadolu_split_069.html#footnote-1796-297" id="footnote-1796-297-backlink" name="footnote-1796-297-backlink">[297]</a>
				</body>
</html>