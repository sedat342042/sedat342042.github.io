<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">II. Babası Melik Âdil Tarafından Ruha (Urfa) ve Harran’a Tayin Edilen Melik Eşref’in Siyasi <br class="calibre1"/>Hayatının Başlaması (597/1200)</span></p>
				<p class="normal">Selahaddin Eyyûbî’nin ölümünü müteakip, Eyyûbî Devleti içinde huzursuzlukların baş gösterdiğini görüyoruz. Onun ölümünden hemen sonra devletin önemli merkezleri evlatlarının elinde bulunuyordu. Bunların en büyüğü olan Melik Efdâl Dımaşk’ta, Melik Zâhir Halep’te ve Melik Aziz de Mısır’a hâkim idiler. Selahaddin’in en büyük yardımcısı ve politik bir deha olan kardeşi Melik Âdil ise el – Cezîre’yi elinde bulunduruyordu. Ailenin en yaşlı üyesi olan Melik Âdil, ülkenin en stratejik noktalarını ellerinde tutan yeğenlerine karşı deyim yerindeyse “bekle ve gör” politikası uygulamıştır. Hakikaten bu üç tecrübesiz melik kısa zamanda birbirlerine düşmüşler ve Melik Âdil de bu durumu en mükemmel şekilde değerlendirmiştir. </p>
				<p class="normal">Öncelikle yanındaki emirlerin teşviki üzerine Mısır hâkimi bulunan Melik Aziz, Dımaşk hâkimi olan ağabeyi Melik Efdâl üzerine iki kez yürüdü. Bu hücumları Melik Efdâl hanedan üyelerinin de yardımıyla atlattıysa da hemen akabinde Melik Aziz’in amcası Melik Âdil’le anlaşarak Dımaşk’ı kuşatması karşısında burayı amcasına terk etmek zorunda kaldı. Kendisine ise Eyyûbî Devletinin Sarhad bölgesi verildi<a href="anadolu_split_069.html#footnote-1796-86" id="footnote-1796-86-backlink" name="footnote-1796-86-backlink">[86]</a>. Fakat 1198 yılında Melik Aziz’in Mısır’da ölmesi mevcut statükoyu yeniden değiştirdi. Melik Efdâl, Mısır ümerâsının daveti üzerine burayı ele geçirdi ise de 597 / 1200 yılında Mısır’a yürüyen Melik Âdil, burayı aldı ve Melik Efdâl’e bir kez daha Sarhad bölgesinin yolu gözüktü<a href="anadolu_split_069.html#footnote-1796-87" id="footnote-1796-87-backlink" name="footnote-1796-87-backlink">[87]</a>. </p>
				<p class="normal">Melik Âdil bundan sonra elinde bulunan beldeleri oğulları arsında taksim etti ve onları kendi beldelerine naip atadı. Saldırıya en açık bölge el- Cezîre ve doğu Anadolu’daki Eyyûbî toprakları olduğundan buranın hâkimiyetini üç oğlu arasında paylaştırdı Melik Eşref’e önce Harran ve çevresini daha sonra da Ruha (Urfa )’yı verdi. Yanına bir miktâr asker katarak onu görev yerine gönderdi. Diğer bir oğlu olan Melik Evhad’e Meyyâfârikîn ve çevresini verirken, Melik Hâfız Nureddin Arslanşah adındaki oğluna da Ca’ber Kalesini verdi. Suriye’nin merkezi konumunda bulunan Dımaşk şehrine ise bir diğer oğlu olan Melik Muazzam’ı nâib olarak atadı. Böylelikle Melik Âdil, Halep’i elinde bulunduran yeğeni Melik Zâhir’i oğulları vasıtasıyla tam bir abluka altına almış oluyordu ki Mısır’a hâkim olmasından yaklaşık iki yıl sonra bu yeğeni de onu Eyyûbî ailesinin büyük Sultanı olarak tanıyacak ve namına hutbe okutacaktır<a href="anadolu_split_069.html#footnote-1796-88" id="footnote-1796-88-backlink" name="footnote-1796-88-backlink">[88]</a>. İleride kendi yerine aday gördüğü en büyük oğlu Melik Kâmil’i de Mısır’a naip olarak bıraktı. Melik Âdil ise zaman zaman Mısır’da ve zaman zaman da Dımaşk’ta kalıyordu<a href="anadolu_split_069.html#footnote-1796-89" id="footnote-1796-89-backlink" name="footnote-1796-89-backlink">[89]</a>.</p>
				<p class="normal">597/1200 yılındaki bu atamalardan sonra Melik Eşref artık Harran ve Ruha çevresine hâkimdi. Melik Âdil döneminde Eyyûbî ailesinin feodal bir yapıya sahip olduğunu görmekteyiz. Bu yapının zirvesinde Melik Âdil bulunuyordu. Onun hemen altında ikinci derecede melikler vardı ki bunlar Eyyûbî devletinin belli başlı büyük merkezlerini yöneten meliklerdi. Halep hâkimi Melik Zâhir, Dımaşk hâkimi Melik Muazzam, Meyyâfârikîn hâkimi Melik Evhad, Mısır hâkimi Melik Kâmil bu kategoriye giriyorlardı. Bunların altında ise Harran ve Ruha hâkimi Melik Eşref, Ca’ber Kalesi hâkimi Melik Hâfız gibi üçüncü derecede melikler vardı<a href="anadolu_split_069.html#footnote-1796-90" id="footnote-1796-90-backlink" name="footnote-1796-90-backlink">[90]</a>. Dolayısıyla Melik Eşref’in kime bağlı olduğu sorusu karşımıza çıkmaktadır. Onun kendisine en yakın ikinci derecedeki Eyyûbî meliki kardeşi Melik Evhad’e tabî olabileceği ihtimali akla geliyor. Fakat ileride Melik Evhad’ın Ahlat’ı ele geçirmesi ile ilgili bahiste de zikredeceğimiz gibi, Melik Evhad, burayı ele geçirmek üzere harekete geçmeden evvel babası Melik Âdil’den kendisine yardım göndermesini rica etmiş, babası da bir diğer oğlu olan Melik Eşref’i ağabeyi Melik Evhad’a yardımla görevlendirmiştir. Buradan Melik Eşref’in Harran ve Ruha’da doğrudan doğruya babası Melik Âdil’e bağlı bir şekilde yöneticilik yaptığı sonucu çıkartılabilir<a href="anadolu_split_069.html#footnote-1796-91" id="footnote-1796-91-backlink" name="footnote-1796-91-backlink">[91]</a>.</p>
				<a href="anadolu_split_069.html#footnote-1796-92" id="footnote-1796-92-backlink" name="footnote-1796-92-backlink">[92]</a>
				<div class="calibre2" id="calibre_pb_32"/></body>
</html>