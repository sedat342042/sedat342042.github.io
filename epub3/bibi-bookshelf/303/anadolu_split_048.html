<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_7"><span class="idebold">III. Bölüm</span></h1>
				<a href="anadolu_split_069.html#footnote-1796-298" id="footnote-1796-298-backlink" name="footnote-1796-298-backlink">[298]</a><p class="baslik"><span class="idebold">MELİK EŞREF’İN YÜKSELİŞİ: <br class="calibre1"/>DIMAŞK HÂKİMİYETİ</span></p>
				<a href="anadolu_split_069.html#footnote-1796-299" id="footnote-1796-299-backlink" name="footnote-1796-299-backlink">[299]</a><p class="baslik"><span class="idebold">I. Melik Âdil’in Oğulları Arasındaki Mücadeleler</span></p>
				<a href="anadolu_split_069.html#footnote-1796-300" id="footnote-1796-300-backlink" name="footnote-1796-300-backlink">[300]</a><p class="body-text"><span class="idebold">A) Melik Eşref ve Melik Kâmil’in Dımaşk Hâkimi Olan <br class="calibre1"/>Kardeşleri Melik Muazzam’a Karşı İttifakları</span></p>
				<p class="body-text">Melik Âdil’in en nüfuzlu oğulları olan Mısır hâkimi Melik Kâmil, el-Cezîre hâkimi Melik Eşref ve Dımaşk hâkimi Melik Muazzam, Dimyat<a href="anadolu_split_069.html#footnote-1796-301" id="footnote-1796-301-backlink" name="footnote-1796-301-backlink">[301]</a>’ta Haçlılara karşı örnek bir dayanışma sergilemişlerdi. Fakat Haçlı tehdidinin son bulmasından hemen sonra Melik Kâmil, vakit kaybetmeksizin Eyyûbî ülkesini her açıdan kendi hâkimiyeti altında tutma projesini uygulamaya soktu. Bu hususta Melik Kâmil’in en ciddi rakibi hiç kuşkusuz, Suriye’nin en güçlü meliki olan kardeşi el-Muazzam idi. Diğer kardeşi Melik Eşref ise el-Cezîre bölgesindeydi ve Melik Muazzam’a göre daha önemsiz bir tehlike unsuruydu. Bu yüzden Melik Kâmil, öncelikle kardeşi Melik Eşref’le birleşerek kardeşi Melik Muazzam’a karşı bir cephe oluşturdu. Melik Muazzam’ın Dimyat’ta Haçlılarla yapılan barış anlaşmasından bir müddet sonra Mısır’ı terk etmesine karşılık Melik Eşref, ağabeyi Melik Kâmil’in ısrarı üzerine bir müddet daha Mısır’da kalmıştı. Bu esnada Melik Muazzam’a karşı bir ortak ittifak kurma meselesini görüşen iki kardeş, sonuç olarak onun Suriye’deki hâkimiyetine son verme konusunda anlaştılar<a href="anadolu_split_069.html#footnote-1796-302" id="footnote-1796-302-backlink" name="footnote-1796-302-backlink">[302]</a>. </p>
				<p class="body-text">İbn Vâsıl, kardeşler arasındaki ihtilafın, Hama hâkimi Melik Mansur’un 618/1221 yılında ölümünden sonra Melik Muazzam’ın onun topraklarına göz dikmesi nedeniyle çıktığını belirtir. Melik Muazzam, Dimyat savaşından kısa bir süre sonra ülkesine döner dönmez, Melik Mansur’un yerine Hama tahtına geçen Melik Nâsır Kılıçarslan’ın elindeki Selemiyye’yi almış ve Hama’yı da kuşatmıştı. Melik Kâmil, bu nedenle kardeşi el-Eşref’i yanında tutmuş ve onunla durumu müzakere etmiştir. Melik Eşref, ağabeyine soğukkanlı olmayı teklif etmiş, eğer açıktan açığa Melik Muazzam’ın üzerine yürüyecek olurlarsa el- Muazzam’ın aradaki tüm ipleri kopartacağını ve Hama’nın yanısıra Hıms’a ve Suriye’nin diğer şehirlerine de saldırabileceğini, bu nedenle açıkça düşmanlık ederek onun eline böyle bir fırsat vermenin doğru olmayacağını dile getirmiştir. Yine o, öncelikle Melik Muazzam’ı tatlılıkla yola getirmeyi teklif etmiş ve iki taraf arasında Halep hâkimi Melik Aziz’in atabeyi Şihabeddin Tuğrul’un aracılık yapmasını önermiştir. Bu teklifin Melik Kâmil tarafından da kabul görmesi üzerine Melik Eşref, kendi memlüklerinden Hüsameddin Hâcib Ali el-Musulî’yi Halep’e göndermiştir<a href="anadolu_split_069.html#footnote-1796-303" id="footnote-1796-303-backlink" name="footnote-1796-303-backlink">[303]</a>. Hâcib Ali, Halep’e gelerek durumu Şihabeddin Tuğrul’a bildirmiş ve onun bu iş için onayını aldıktan sonra bizzat kendisi Melik Muazzam’la görüşmek üzere Hama’ya gitmiştir. </p>
				<p class="body-text">Diğer yandan Melik Kâmil de Melik Eşref’in hizmetindeki Halep ümerasından Nasiheddin Ebu’l-Meâlî el-Farisî’yi kendi elçisi olarak, Melik Muazzam’la görüşmesi için Hama’ya gönderdi. Nasiheddin, Melik Muazzam’la görüşerek “Eyyubi ailesinin büyüğü sana, ihtilafı terk ederek Hama topraklarından ayrılmanı emrediyor” dedi. Melik Muazzam bu söz karşısında “İşittim ve itaat ettim” diyerek Hama’dan ayrıldı. Böylelikle mesele Halep atabeyi Şihabeddin Tuğrul’un devreye girmesine gerek kalmadan halledilmiş oldu. Bununla beraber Melik Muazzam, Hama önlerinden ayrılmasına sebep olan kardeşleri Melik Kâmil ve Melik Eşref’e karşı kalbinde büyük bir kin olduğu halde Dımaşk’a döndü<a href="anadolu_split_069.html#footnote-1796-304" id="footnote-1796-304-backlink" name="footnote-1796-304-backlink">[304]</a>. </p>
				<p class="body-text">Melik Kâmil ve Melik Eşref’in arasındaki ittifaka rağmen Hama hâkiminin belirlenmesi sırasında iki kardeş arasında ayrılık baş gösterdi. Hama hâkimi olan Melik Mansur, 618/1221 yılında Hama’da vefat etmiş ve geride iki oğul bırakmıştı. Bunlardan büyük ve aynı zamanda veliahd olanı Melik Muzaffer ünvanını taşıyordu. Babası öldüğü sırada Melik Muzaffer, Dimyat’a saldıran Haçlı ordusuna karşı Melik Mansur’un Mısır’a yolladığı Hama ordusunun başında olduğu halde Melik Kâmil’in yanında bulunuyordu. Melik Muzaffer, Dimyat’ta yapılan savaşta büyük yararlılıklar göstermiş ve Melik Kâmil’in güvenini kazanmıştı. Melik Mansur’un küçük oğlu Melik Nâsır Kılıçarslan ise babası Hama’da öldüğü esnada onun yanında bulunuyordu. Melik Nâsır, vakit geçirmeden babası Melik Mansur’un vasiyetinin aksine davranarak Hama tahtına oturdu. Bu durum karşısında Melik Muzaffer, Melik Kâmil’e başvurarak kendi hakkı olan Hama tahtının kendisine iadesini talep etti. Melik Muzaffer, Melik Kâmil’e tam anlamıyla sadık olduğundan el-Kâmil, Hama tahtının veraset meselesini Melik Muzaffer lehine sonuçlandırmaya karar verdi. Fakat tam bu esnada Melik Eşref devreye girdi. El-Eşref, Hama gibi Suriye’nin en önemli şehirlerinden birinin Melik Kâmil’e sadakatiyle tanınan birinin eline geçmesini istemiyordu<a href="anadolu_split_069.html#footnote-1796-305" id="footnote-1796-305-backlink" name="footnote-1796-305-backlink">[305]</a>. Zira Melik Muazzam’ın Dımaşk’taki nüfuzuna son verildikten sonra Melik Kâmil, Melik Muzaffer’i de yanına alarak Melik Eşref’in karşısına dikilebilirdi. Melik Eşref ile Melik Kâmil arasında bu meselenin halli için bir dizi görüşme oldu ve sonuçta Melik Kâmil geri adım atarak Melik Eşref’in şartlarını kabule mecbur kaldı. Buna göre Hama şehri Maara ve Barin kaleleri ile beraber Melik Nâsır’ın kontrolüne bırakılıyor, sadece Hama’ya ait olan Selemiyye, Melik Muzaffer’e devrediliyordu. Bu karar Melik Muzaffer’e bildirildi ve Selemiyye’ye hareket ederek iç kaleyi tamir etmesi tavsiye edildi. Ayrıca Ebu Ali Muhammed İbn Ebi Ali el-Huzbani de Selemiyye kalesine önden gönderilerek iç kaleyi tamir işine bir an önce başlaması kendisine emredildi. İbn Ebi Ali’nin Selemiyye’ye hareketinden bir müddet sonra Melik Muzaffer de Selemiyye’ye doğru yola çıktı<a href="anadolu_split_069.html#footnote-1796-306" id="footnote-1796-306-backlink" name="footnote-1796-306-backlink">[306]</a>. </p>
				<p class="body-text">Böylelikle Melik Muazzam’a karşı iki kardeş arasında yapılan ittifakın ilk ihtilafı Melik Eşref’in lehine çözümlenmiş oluyordu. Anlaşılan o ki Melik Kâmil, o an itibariyle müttefiki olan kardeşini gücendirmeyi kendi çıkarlarına uygun bulmamıştır. Tüm bunlara ilave olarak Melik Eşref Suriye’de bir müttefik de kazanmış oluyordu. Hama’nın yeni hâkimi olan Melik Nâsır Kılıçarslan, Melik Eşref’in kendisi için yaptıklarını unutmamış ve 618/1221 yılında Rakka’ya gelerek ona itaatini arz etmiştir<a href="anadolu_split_069.html#footnote-1796-307" id="footnote-1796-307-backlink" name="footnote-1796-307-backlink">[307]</a>. Meselenin bu şekilde hallinden sonra Melik Eşref, beraberinde Melik Kâmil tarafından kendisine ve Suriye’deki diğer Eyyûbî meliklerine ulaştırılmak üzere verilen hediye ve hilatlerle beraber 620/1223 yılında Mısır’dan ayrıldı<a href="anadolu_split_069.html#footnote-1796-308" id="footnote-1796-308-backlink" name="footnote-1796-308-backlink">[308]</a>.</p>
				<a href="anadolu_split_069.html#footnote-1796-309" id="footnote-1796-309-backlink" name="footnote-1796-309-backlink">[309]</a><p class="body-text"><span class="idebold">B) Melik Muazzam’ın Melik Eşref ve Melik Kâmil’e Karşı İttifak Arayışları</span></p>
				<p class="body-text">Melik Muazzam, iki kardeşinin kendisine karşı ittifak kurdukları haberini daha Melik Eşref Mısır’da iken almıştı<a href="anadolu_split_069.html#footnote-1796-310" id="footnote-1796-310-backlink" name="footnote-1796-310-backlink">[310]</a>. Kardeşi Melik Eşref’in Mısır’dan yola çıkarak Dımaşk’a ilerlemekte olduğunu öğrenince onu karşılamak için bir dizi hazırlıklara girişti. Melik Eşref Dımaşk’a geldiğinde, Melik Muazzam kardeşini Dımaşk kalesine davet ederek orada ağırlamayı teklif etti. Fakat Melik Muazzam’ın kendisini tuzağa düşürmesinden korkan Melik Eşref, bu teklifi reddederek babası Melik Âdil’in Dımaşk’ta yaptırdığı sarayda konaklamaya karar verdi<a href="anadolu_split_069.html#footnote-1796-311" id="footnote-1796-311-backlink" name="footnote-1796-311-backlink">[311]</a>. Melik Eşref, kendini burada da güvende hissetmemiş olacak ki aynı gecenin seher vaktinde Dımaşk’ı terk ederek 620/1223 yılının Şevval ayında Halep’e doğru yola çıktı. </p>
				<p class="body-text">Sıbt’ın verdiği bir malûmat bize Melik Eşref’in şüphelerinde hiç de haksız olmadığını gösterir. Zira Melik Muazzam, kardeşinin seher vakti şehri habersizce terk ettiğini öğrenince Sıbt İbnü’l-Cevzî’ye şunları söylemiştir: “Eğer kardeşim Dimyat’taki köşkte ikamet ederken onu şehirde tutmak elimde olsaydı, mutlaka bunu yapar ve onun şehri terk etmesine engel olurdum.”</p>
				<p class="body-text">Melik Eşref, Dımaşk’tan ayrılarak Halep’e doğru yola koyulmuş ve yine Şevval ayı içinde Halep’e ulaşmıştır. Burada onu Halep’in ileri gelenleri ve Halep tahtının 10 yaşındaki sahibi ve aynı zamanda annesi dolayısıyla Melik Eşref’in yeğeni olan Melik Aziz b. Melik Zâhir karşıladı. Melik Eşref, şehrin kıble tarafında kendi onuruna kurulan çadıra indi. Burada yemek yendikten sonra Melik Eşref, beraberinde getirdiği ve Melik Kâmil tarafından el-Aziz’e yollanan hükümdarlık menşurunu, hilatleri ve atları yeğenine takdim etti. Tören sona erdikten sonra Halep ümerası, sırtlarında Melik Aziz’in gaşiyesi<a href="anadolu_split_069.html#footnote-1796-312" id="footnote-1796-312-backlink" name="footnote-1796-312-backlink">[312]</a> olduğu halde Halep kalesine çıktılar. Melik Eşref Halep kalesinde onbeş gün kadar kalmış ve bu süre zarfında Halep ümerası ile anlaşarak Suriye sahilinde yer alan ve Haçlılara ait bulunan Lazkiye üzerine akın düzenleyerek büyük tahribat yapmıştır<a href="anadolu_split_069.html#footnote-1796-313" id="footnote-1796-313-backlink" name="footnote-1796-313-backlink">[313]</a>. Melik Aziz, babasının ölümünden sonra Halep’i ele geçirmek isteyen Anadolu Selçuklu sultanı İzzeddin Keykavûs’u yenmesi ve bu tehlikeyi bertaraf etmesi nedeniyle dayısı Melik Eşref’e büyük muhabbet duyuyordu. Yukarıda zikrettiğimiz gelişmeler bu muhabbet bağının daha da kuvvetlenmesine yol açmıştır. </p>
				<p class="body-text">Melik Eşref, bir müddet sonra Halep’ten ayrılarak kendi beldelerinden biri olan Harran’a dönmüştür. </p>
				<p class="body-text">Bu esnada Dımaşk’ta bulunan Melik Muazzam da Halep’teki gelişmeleri endişeyle izliyor ve gün geçtikçe çevresinin Dımaşk’ı elde etmek isteyen akrabaları tarafından sarıldığı hissine kapılıyordu. Bu nedenle kardeşlerine karşı harekete geçmeye karar verdi. İlk önce, oğlu Melik Nâsır Selahaddin Davud’u Erbil’e gönderdi. Melik Nâsır, görünüşte Erbil hâkimi Muzaffereddin Gökbörü’nün hanımı ve aynı zamanda Melik Muazzam’ın halası olan Rabia Hatun b. Eyyûb’u ziyarete gitmişti. Halbuki Melik Nâsır Davud’un asıl görevi Gökbörü ile Melik Muazzam’ın arasında gizli bir ittifakın gerçekleşmesini temin etmekti<a href="anadolu_split_069.html#footnote-1796-314" id="footnote-1796-314-backlink" name="footnote-1796-314-backlink">[314]</a>. Bu ziyaret amacına ulaşmış ve 621/1224 yılında iki taraf arasında Melik Eşref ve Melik Kâmil’e karşı ittifak anlaşması yapılmıştır. Artuklular ise o esnada Melik Eşref’e karşı kurulan bir ittifakın içerisine girmeye pek sıcak bakmıyorlardı<a href="anadolu_split_069.html#footnote-1796-315" id="footnote-1796-315-backlink" name="footnote-1796-315-backlink">[315]</a>. Bunun üzerine Melik Muazzam, Melik Eşref’in Ahlat ve Meyyâfârikîn’de nâibliğini yapan kardeşi Melik Muzaffer Şihabeddin Gazi’yi isyana teşvik etmeye ve böylelikle el-Eşref’in beldelerinde karışıklık çıkartmaya karar verdi.</p>
				<a href="anadolu_split_069.html#footnote-1796-316" id="footnote-1796-316-backlink" name="footnote-1796-316-backlink">[316]</a>
				<div class="calibre2" id="calibre_pb_54"/></body>
</html>