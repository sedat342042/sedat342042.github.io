<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="baslik"><span class="idebold">II. Melik Eşref Zamanında Gerçekleştirilen <br class="calibre1"/>Diğer İmâr Faaliyetleri</span></p>
				<p class="body-text">Bu bölümde Melik Eşref’in çevresinde yer alan insanlardan kasıt Eyyûbî hanedanı mensupları ve Dımaşk’ta Melik Eşref’in çevresinde yer alan ümerâdır. Bu dönemde, yukarıda zikredilen insanların da katkısıyla Dımaşk; Konya, Bağdat, Semerkant gibi İslam dünyasının en büyük ilim merkezleri arasında konumunu daha da yükseltecek ve İslam alimleri nazarında oldukça rağbet gören bir yer olacaktır. </p>
				<p class="body-text"><span class="idebold">A) Medreseler</span></p>
				<p class="normal"><span class="idebold">1. </span><span class="ideitalik">er-Rükniyye Beranîyye ve er-Rükniyye Cevanîyye</span>: Her iki medresenin bânisi Melik Adil’in anne tarafından kardeşi olan Felekeddin Süleyman’ın azâdlı kölesi ve aynı zamanda el- Adil, el- Muazzam, el- Eşref’in hizmetinde bulunan emirlerden Ruknüddin Mengürüs’tür. Bu medreselerden ilki 625/1228 yılında Şafiîler için ikincisi ise 631/1233 yılında Hanefîler için yapılmıştır.</p>
				<p class="normal"><span class="idebold">2.</span> <span class="ideitalik">Medresetü’l-İzziyye Beranîyye ve Cevanîyye</span>: Her iki medrese de Melik Muazzam’ın azâdlı kölelerinden İzzeddin Aybek el- Muazzamî tarafından 626/1229’da yaptırıldı ki her ikisi de Hanefî medresesiydi. İzzeddin Aybek, el- Muazzam’ın Sarhad hâkimi olup, Dımaşk’ın Melik Eşref tarafından ele geçirilmesiyle ilgili rolüne daha önce değinmiştik. </p>
				<p class="normal"><span class="idebold">3.</span> <span class="ideitalik">Medresetü’l-Emcediyye</span>: 628/1231 yılında kurulan bu Şafiî medresesinin bânisi Ba’lebek hâkimi Melik Emced’in oğlu Melik Muzaffer Nureddin Umrân’dır. Daha önce de zikrettiğimiz gibi Ba’lebek 1230 yılında Melik Eşref tarafından ele geçirilmiş ve Melik Emced Behramşah da Dımaşk’a yollanmıştı. Öyle anlaşılıyor ki Melik Emced ailesini ve bu arada oğlunu da Dımaşk’a getirmiştirdir. Aynı yıl Melik Emced bir gulamı tarafından öldürülmüş ve vasiyeti üzerine kendisine ait paranın bir kısmıyla oğlu tarafından bu medrese inşâ edilmiştir.</p>
				<p class="normal"><span class="idebold">4. </span><span class="ideitalik">Medresetü’ş-Şamiyye Cevanîyye ve Beranîyye</span>: Her ikisi de Şafiî medresesi olan ve 628/1231 yılında tamamlanan bu medreselerin bânisi Selahaddin Eyyûbî ve Melik Adil’in kız kardeşi, Melik Eşref’in halası olan Sittu’ş-Şam binti Eyyûb’dur. Hayırsever bir insan olan bu kadın öldüğünde Medresetü’l Şamiyye Beranîyye’ye gömüldü.</p>
				<p class="normal"><span class="idebold">5.</span> <span class="ideitalik">Medresetü’s-Sahibiyye</span>: Melik Eşref’in bir diğer halası olan Rabia Hatun binti Eyyûb tarafından 628/1231’de yaptırılan bir Hanbelî medresesidir. Rabia Hatun, Erbil hâkimi Muzaffereddin Gökbörü’nün hanımıydı ve Dımaşk’ta yaptırdığı bu medreseye bostanlar, köyler ve değirmenler vakfetmiştir. </p>
				<p class="normal"><span class="idebold">6. </span><span class="ideitalik">Medresetü’l-Âlemiyye</span>: Melik Muazzam ve Melik Eşref’in emirlerinden olan Emir Âlemüddin Sencer el-Muazzamî tarafından 628/1231’de yaptırılan Hanefî medresesidir. Bu zât aslen Türkistanlıdır. </p>
				<p class="normal"><span class="idebold">7.</span><span class="ideitalik"> Medresetü’l-Behnesiyye</span>: Melik Eşref’in vezirlerinden Ebu’l-Eşbâl el-Haris b. Mühelleb diye bilinen Mecdeddin İsmail tarafından inşâ ettirilmiştir. İbn Hallikan bu medresede ders vermiştir. 628/1230 yılında yapılmıştır. Ayrıca yine bu zâtın Mısır’da Amr camiisi yakınlarında yaptırdığı bir de zaviyesi vardır.</p>
				<div class="calibre2" id="calibre_pb_74"/></body>
</html>