<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">C) Anadolu Selçukluları</span></p>
				<p class="normal">Eyyûbî devletinin kuzey komşuları arasında en güçlüsü idi. Selahaddin Eyyûbî’nin ölümünden sonra Eyyûbî ailesi içerisinde çıkan taht kavgalarına karışması muhtemel tek devlet olan Anadolu Selçukluları da bu esnada II. Kılıçarslan’ın ölümü nedeni ile iktidar mücadelesi içindeydi. Her iki devlet içindeki taht mücadelesi de hemen hemen aynı tarihte sonuçlanmış ve 596/1200’de Melik Adil, Mısır’ı da alarak Eyyûbî devletinin en büyük meliki olurken 597/1201’de de Rüknüddin Süleymanşah kesin olarak Anadolu Selçuklu tahtına yerleşmiştir<a href="anadolu_split_069.html#footnote-1796-57" id="footnote-1796-57-backlink" name="footnote-1796-57-backlink">[57]</a>. 600/1203 yılında Selahaddin Eyyûbî’nin büyük oğlu el-Efdâl, Eyyûbî ailesi içindeki mücadelede tam bir hüsrana uğradığı için Anadolu Selçuklu hükümdarı Rüknüddin Süleymanşah’ı metbû tanımış ve bu sayede Anadolu Selçukluları hiç savaşmadan nüfuz alanlarını Fırat nehri ötesine kadar taşımışlardı. Sonradan el-Efdâl, Anadolu Selçuklularının Eyyûbîler üzerindeki menfaatleri için sıklıkla kullanılmıştır. </p>
				<p class="normal">Rükneddin Süleymanşah’tan sonra tahta çıkan I. Giyaseddin Keyhüsrev, batı bölgesinde hızla yükselişe geçen İznik’teki Laskaris hanedanı ile mücadeleye girişti. Bununla beraber o, devletin doğu bölgesi sınırındaki gelişmeleri de yakından izliyordu. 601/1204 yılında el-Eşref’in yanında Hısn Keyfâ<a href="anadolu_split_069.html#footnote-1796-58" id="footnote-1796-58-backlink" name="footnote-1796-58-backlink">[58]</a> hâkimi de olduğu halde Harput’u muhasarası ve Eyyûbî nüfuzunun Harput’a sokulmak istenmesi üzerine derhal müttefiki olan Sümeysat hâkimi el-Efdâl yönetiminde 6.000 kişilik bir orduyu Harput’a gönderdi ve el-Eşref komutasındaki Eyyûbî-Artuklu ordusunu geri çekilmeye zorladı. Bununla beraber I. Giyaseddin Keyhüsrev Eyyûbîlere karşı bir hücuma geçmedi. O, el-Adil ve çocuklarına karşı her zaman Halep hâkimi ez-Zâhir ile münasebetlerini sıkı tuttu. </p>
				<p class="normal">Anadolu Selçuklu-Eyyûbî münasebetleri açısından iki devletin kuvvetlerinin sıcak temasa geçmesi I. İzzeddin Keykavûs zamanına rastlar. I. İzzeddin Keykavûs Anadolu’da Sinop’u fethetmiş ve Anadolu Selçuklularının denetiminden çıkan Antalya’yı da geri almıştı. Anadolu Selçuklularını, dünya ticaretinde söz sahibi bir konuma ulaştırmak isteyen I. İzzeddin Keykavûs, kuzey ve doğudan gelen ticarî malların toplanarak Suriye sahillerine ulaşmasını sağlayan Halep’i de ele geçirmeyi plânlıyordu<a href="anadolu_split_069.html#footnote-1796-59" id="footnote-1796-59-backlink" name="footnote-1796-59-backlink">[59]</a>. 613/1216 yılında Halep meliki ez-Zâhir’in ölümü ona beklediği fırsatı vermiş oldu. Tahta 3-4 yaşında bir çocuk olan Melik Aziz’in geçmesi Keykavûs için bulunmaz bir fırsattı. 614/1218 yılında I. İzzeddin Keykavûs, yanında Sümeysat hâkimi Melik Efdâl de olduğu halde Halep seferine çıktı. Melik Aziz’in annesi olan Halep melikesi de kendi kardeşi olan el-Cezîre hâkimi Melik Eşref’i yardıma çağırdı. Melik Eşref sayıca az olan bir kuvvetle Halep’e geldi. Fakat İzzeddin Keykavûs’la karşılaşmadan evvel gönderdiği casuslar vasıtasıyla Anadolu Selçuklu ordusundaki komutanlardan bazılarını satın aldığına İzzeddin Keykavûs’u inandırdı. Öncülerin yenilgisi üzerine ihanete uğradığını düşünen İzzeddin Keykavûs, Halep önlerinden çekilmek zorunda kaldı. Böylelikle Anadolu Selçukluları ile Eyyûbîler arasında Kuzey Suriye hâkimiyeti için meydana gelen ilk çatışma Eyyûbîlerin galibiyeti ile neticelenmiş oluyordu<a href="anadolu_split_069.html#footnote-1796-60" id="footnote-1796-60-backlink" name="footnote-1796-60-backlink">[60]</a>. </p>
				<p class="normal">Eyyûbî ve Anadolu Selçuklu devletleri arasında ilişkilerin en hararetli olduğu dönem hiç şüphesiz I. Alaaddin Keykûbad dönemidir. Alaaddin Keykûbad tahta çıkar çıkmaz ağabeyinin savaş halinde olduğu Melik Eşref’le ittifak anlaşması yaptı. İki devlet arasında bu suretle başlayan iyi ilişkiler kısa zamanda yerini gerginliğe bıraktı. Zira iki devlet de Doğu Anadolu’da yayılmacı bir siyaset izliyorlardı ve karşı karşıya gelmeleri kaçınılmazdı. 622/1226 yılında Melik Eşref, kendisine karşı Melik Muazzam tarafından oluşturulan ittifaka dahil olan Hısn Keyfâ Artuklu hükümdarı Melik Mesud’a müttefiki olan Alaaddin Keykubad’ın sefere çıkmasını rica etti. Keykubad da çıktığı bu sefer sonucunda Kâhta ve Çemişkezek’i aldı. Fakat durumun vehametini anlayan Melik Mesud, el-Eşref’e bir mektup yazarak ona karşı kurulan ittifaktan ayrıldığını bildirdi. Bunun üzerine el-Eşref, müttefiki olan Keykubad’a bir mektup daha yazarak artık seferi durdurmasını istedi. Keykubad’ın bu mektuba kulak asmaması üzerine Melik Eşref, kendi kumandanlarından İzzeddin b. Bedr’i 10.000 kişilik bir ordu ile Hısn Keyfâ hâkiminin yardımına gönderdi. Ancak Eyyûbî-Artuklu ordusu mağlup ve İzzeddin b. Bedr de esir edildi. Bu sefer sonunda Hısn Keyfâ Artukluları Alaaddin Keykubad’ı metbû tanıdılar<a href="anadolu_split_069.html#footnote-1796-61" id="footnote-1796-61-backlink" name="footnote-1796-61-backlink">[61]</a>. Bununla beraber Alaaddin Keykubad, doğuda beliren Celaleddin Hârizmşah tehdidine karşı Eyyûbîler’e yakınlaşmak istedi ve bu amaçla İzzeddin b. Bedr’i serbest bıraktığı gibi, Melik Eşref ve Melik Kâmil’in kız kardeşleri olan Gaziye Hatun binti Melik Adil’le evlenmek istediğini bu iki Eyyûbî melikine bildirdi. Bu sayede iki aile arasında akrabalık bağı kurulduğu gibi iki devlet arasında da maddî ve manevî bir gönül bağı oluşturuldu<a href="anadolu_split_069.html#footnote-1796-62" id="footnote-1796-62-backlink" name="footnote-1796-62-backlink">[62]</a>. Bu sıralarda Alaaddin Keykubad, Celaleddin Hârizmşah ile olan ilişkilerini de iyi tutmaya çalışıyordu. Ancak onun 626/1229 yılında Ahlat’ı istilası iki tarafın ilişkilerine yeni bir boyut getirdi. </p>
				<p class="normal">Keykubad, önce Hârizmşah’ın sağ duyulu davranmasını istemiş ve Anadolu Selçuklu devletinin doğu sınırını tehdid edici bir takım huzursuzluklardan vazgeçmesini öğütlemiştir. Fakat Hârizmşah’ın oralı olmaması üzerine akrabası olan Eyyûbî hanedanına meyletmiştir. Bu durum 627/ 1230 yılında Yassıçemen ovasında Selçuklu-Eyyûbî müttefik kuvvetlerinin Celaleddin Hârizmşah’ı ağır bir mağlubiyete uğratması ile neticelenmiştir<a href="anadolu_split_069.html#footnote-1796-63" id="footnote-1796-63-backlink" name="footnote-1796-63-backlink">[63]</a>.</p>
				<p class="normal"> 1232-1236 yılları arasındaki dönem Anadolu Selçukluları ile Eyyûbî ilişkileri açısından buhranlı bir dönemdir. 630/1232 yılında Keykubad Ahlat’ı ele geçirirken Melik Kâmil de Hısn Keyfâ ve Amîd’i ele geçirdi. Melik Kâmil’in Amîd ve Hısn Keyfâ’yı ele geçirdikten sonra bölgeden çekilmesi üzerine Alaaddin Keykubad Mardin Artuklu hâkiminin teşviki ile bölgeye bir sefer düzenleyerek Ruha ve Harran’ı zabtetti. Bu durum üzerine harekete geçen Melik Kâmil, diğer Eyyûbî melikleri ile birleşerek Anadolu’ya girdi. Fakat Eyyûbî ordusu içinde çıkan bazı anlaşmazlıklar nedeniyle Melik Kâmil mağlup oldu ve geri çekildi. Bu sefer esnasında Eyyûbîleri destekleyen Harput Artuklularına da Alaaddin Keykubad tarafından son verildi<a href="anadolu_split_069.html#footnote-1796-64" id="footnote-1796-64-backlink" name="footnote-1796-64-backlink">[64]</a>. 632/1234 yılındaki bu başarısız seferden iki yıl sonra Melik Kâmil, Harran ve Ruha’yı Anadolu Selçuklularından geri aldı. Bu tarihten sonra başını Melik Eşref’in çektiği Suriye’deki Eyyûbî meliklerinin açıkça Melik Kâmil’e cephe almaları yüzünden Eyyûbîler Anadolu ile ilgilenemediler. 635/1237’de önce Alaaddin Keykubad, birkaç ay sonra da el- Eşref öldü. 636/1238’de ise Melik Kâmil vefat etti. </p>
				<a href="anadolu_split_069.html#footnote-1796-65" id="footnote-1796-65-backlink" name="footnote-1796-65-backlink">[65]</a>
				<div class="calibre2" id="calibre_pb_26"/></body>
</html>