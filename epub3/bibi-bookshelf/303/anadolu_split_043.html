<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<p class="body-text"><span class="idebold">2. Melik Eşref’in Sincar’ı Ele Geçirmesi</span></p>
				<p class="body-text">Melik Eşref, Mardin hâkimi ile olan meselesini bu şekilde hallettikten sonra Duneysir’deki karargâhını topladı ve buradan hareketle Musul’a gitmek amacıyla kendi beldesi olan Nusaybin’e doğru harekete geçti. Melik Eşref yolda iken kendisinin huzuruna Sincar hâkimi Ferruhşah’ın elçisi geldi. Bu elçiler Melik Eşref’e sürpriz bir teklif getirmişlerdi. Ferruhşah, Mardin’in başına gelenleri duymuş ve sıranın kendisine geldiğine inanmıştı. Zira İbnü’l-Meştûb’u destekleyenler arasında kendisi de yer alıyordu. Ayrıca Ferruhşah, Melik Eşref’in olası bir saldırısı karşısında emirlerinin kendisine ihanet etmelerinden de korkuyordu. Anadolu Selçuklu sultanı İzzeddin Keykavûs’un da ölmesi ile Melik Eşref el-Cezîre’nin en kudretli emiri olmuştu. Bu nedenle el-Eşref’in elinden kurtulma ümidi kalmadığına kanaat getiren Ferruhşah, Sincar’ı Rakka karşılığında Melik Eşref’e devretmeyi teklif etmiştir. Melik Eşref bu teklifi memnuniyetle karşılamış ve Zengîler’e ait önemli bir merkez konumundaki bu tarihî şehri tek bir ok dahi atmadan ele geçirmiştir<a href="anadolu_split_069.html#footnote-1796-256" id="footnote-1796-256-backlink" name="footnote-1796-256-backlink">[256]</a>. Böylelikle Sincar’daki 94 yıllık Zengî hâkimiyeti de sona ermiş oluyordu. </p>
				<div class="calibre2" id="calibre_pb_49"/></body>
</html>