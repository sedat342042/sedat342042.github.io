<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>anadolu</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="calibre1"/>
<ol class="word-imported-list">
					<li class="stil"><span class="idebold"> Nesevî ( ö. 647 / 1249 )</span></li>
				</ol>
				<p class="body-text">Aslen Horosanlı olan müellif, Moğol istilası esnasında Meraga’ya gelerek buraya hâkim olmuş olan Hârizmşah Celaleddin’in hizmetine girdi. Kısa zamanda onun hem kâtibi hem de en yakın dostlarından biri oldu. Celaleddin Hârizmşah’ın 629/1231 yılında Moğollardan kaçarken Amîd yakınlarında öldürülmesi üzerine Melik Eşref’in Meyyâfarıkîn hâkimi olan kardeşi Şihabeddin Gazi’nin yanına sığındı. Oradan Haleb’e gitti ve burada öldü. </p>
				<p class="body-text">Nesevî, eseri olan <span class="ideitalik">Sîretu’s Sultan Celaleddin Mengübertî</span>’yi 639/1241 yılında tamamladı. Eserin asıl önemi yukarıda da zikrettiğimiz gibi müellifin, Celaleddin Hârizmşah’ın en yakın dostlarından biri olması ve ölümüne kadar onun yanından ayrılmamasından kaynaklanır. Bilhassa Hârizmşah’ın hizmetine girdiği 621/1225 yılından bu hükümdarın ölüm yılı olan 628/1231’e kadar çevre devletlerle yapmış olduğu yazışmalar ve kurduğu münasebetler hakkında önemli bir kaynaktır. Müellif, Celaleddin Hârizmşah’ın, Dımaşk hâkimi Melik Muazzam’ın kardeşleri Melik Eşref ve Melik Kâmil’e karşı oluşturduğu ittifaka girişi ve bu nedenle Melik Muazzam’la aralarında gerçekleşen elçi trafiği hakkında önemli bilgiler verir. Yine Melik Eşref’e ait beldelerden Ahlat’ın, Celaleddin Hârizmşah tarafından defalarca kuşatıldıktan sonra alınması ve bunun sonucunda vuku bulan Yassıçemen savaşı hakkında da orijinal bir kaynaktır. Daha önce de belirttiğimiz gibi Nesevî’nin bu eseri, Yassıçemen savaşı hakkında İbnü’n-Nazîf’in Tarihu’l Mansurî’si ve İbn Bib’nin el-Evamiru’l Alâiyye’si ile beraber en önemli kaynaktır. </p>
				<p class="body-text">Bu çalışmada eserin Necip Asım (Yazuksuz) tarafından Paris Milli Kütüphanesindeki yazma nüshası ile Fransız müsteşriki Houdas’ın yaptığı Fransızca çeviriyi karşılaştırarak hazırladığı ve İstanbul’da 1934 yılında basılan çevirisi kullanıldı. </p>
				<div class="calibre2" id="calibre_pb_10"/></body>
</html>