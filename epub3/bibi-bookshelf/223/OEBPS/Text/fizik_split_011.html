<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>fizik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="chapter">
    <p class="h2baslik">Yüksek Enerjili Parçacık Hızlandırıcılar</p>

    <table class="generictable">
      <tr class="calibre17">
        <td class="calibre18">İSİM</td>

        <td class="calibre18">ÇARPIŞTIRILAN PARÇACIKLAR</td>

        <td class="calibre18">ENERJİ</td>
      </tr>

      <tr class="calibre17">
        <td class="calibre18">Stanford Lineer Çarpıştırıcı (SLC)</td>

        <td class="calibre18">elektron, pozitron</td>

        <td class="calibre18">100 Gev</td>
      </tr>

      <tr class="calibre17">
        <td class="calibre18">Büyük Elektron Pozitron Çarpıştırıcısı<br class="chapter"/>
        CERN-LEP)</td>

        <td class="calibre18">elektron, pozitron</td>

        <td class="calibre18">200 Gev</td>
      </tr>

      <tr class="calibre17">
        <td class="calibre18">Relativistik Ağır İyon Çarpıştırıcısı<br class="chapter"/>
        (BNL- RHIC)</td>

        <td class="calibre18">ağır iyonlar</td>

        <td class="calibre18">200 Gev</td>
      </tr>

      <tr class="calibre17">
        <td class="calibre18">Tevatron (FNAL)</td>

        <td class="calibre18">proton, karşı proton</td>

        <td class="calibre18">2 Tev</td>
      </tr>

      <tr class="calibre17">
        <td class="calibre18">Büyük Hadron Çarpıştırıcısı<br class="chapter"/>
        (CERN-Large Hadron Collider/LHC)<br class="chapter"/>
        Cenevre’de</td>

        <td class="calibre18">proton-proton; iyon-iyon</td>

        <td class="calibre18">14 Tev</td>
      </tr>
    </table>

    <p class="normal">Teknik meseleler, Büyük Hadron Çarpıştırıcısı’nın çalıştırılmaya başlamasında ciddi ertelemelere yol açmıştır; fakat bu aygıt Higgs parçacığını tespit etme konusunda hâlâ en büyük ümittir. Büyük Hadron Çarpıştırıcısı’nın anlamlı bir veri üretmesi yılları alabilir. Detektörleri muazzam derecede karmaşıktır, öngörülemez miktarda ayar gerektirmektedir. Bu ayarlar yapıldığında deneyler başlayacaktır. Peki Higgs bozonu Büyük Hadron Çarpıştırıcısı’nda ortaya çıkmazsa ne olur? Çarpıştırıcının 2,6 milyar sterline mal olduğunu düşünürseniz böyle bir durum kulağa sarsıcı gelebilir; ama fizikçiler bozonun ortaya çıkmasının kaçınılmazlığı konusunda son derece iyimserdir.</p>

    <p class="normal">Bir Süpersimetri İşareti</p>

    <p class="normal">Kabul edilen görüş, Higgs bozonu olmazsa standart fizik modelinin sarsılıp çökeceği yönündedir. Kütlesiz foton ile kütlesi olan W ve Z bozonları arasındaki asimetrinin açıklanması Higgs bozonunu ya da onun gibi bir şeyi gerektirir. Fakat burada bile düzensizliğe yer vardır. Örneğin bazı fizikçiler Higgs imzasının neye benzeyeceğine dair anlayışımızı aşırı basitleştirmiş olduğumuzu iddia etmektedirler. İşler daha karmaşıksa bunun sebebi standart modelin sunduğu betimlemelerin ötesine geçen bir kuramın bulunmasıdır. Bu kurama “süpersimetri” denir.</p>

    <p class="normal">Süpersimetriye göre, bütün parçacıkların kendilerinin daha ağır bir versiyonu olan bir “süper eşi” vardır. Elektronun eşi selektrondur. Kuarkların eşleri skuarklardır, böylece devam eder. Süpersimetri, muhtemelen istediğimizden çok daha karmaşık bir parçacık bahçesi yaratır; fakat bu fikrin bir ağırlığı vardır. Daha da önemlisi doğadaki bütün kuvvetleri “birleştirmekle” ilgili çok sayıda güçlüğü çözmektedir. Örneğin elektromanyetik ve zayıf kuvvetler arasındaki bağlantı, bütün kuvvetlerin Büyük Patlama sonrasında tek bir süperkuvvetten doğduğuna işaret etmektedir. Şeyler soğuyup daha düşük enerjiye indikçe, süperkuvvet şimdi bildiğimiz kuvvetlere ayrılmıştır.</p>

    <p class="normal">Süpersimetri, Higgs bozonuyla ilişkilendirilebilecek en az beş parçacık olduğunu düşündürmektedir. Peki bunun araştırmalara katkısı nedir? Eh, tahmin edebileceğiniz gibi, bu durum araştırmaları istediğimizden daha karmaşık hale getirmektedir.</p>

    <p class="ortaitalik">HIGGS BOZONUNU MU BULACAĞIZ YOKSA DÜNYAYI MI YOK EDECEĞİZ?</p>

    <p class="normal1">Büyük Hadron Çarpıştırıcısı o kadar güçlü bir makinedir ki evrenin dokusunun büküp yırtabilir, peki o halde Dünya’yı da yok edebilir mi? Bu soru yoğun tartışmalara hatta hukuki işlemlere konu olagelmiştir, fakat cevabı neredeyse kesinlikle hayırdır. Mesele, Büyük Hadron Çarpıştırıcısı’nda çarpıştırılan parçacıklardaki yüksek enerji yoğunluğudur. Bu enerji muazzam boyutlarda değildir, küçük bir böceğin kinetik enerjisine yakındır. Fakat uzayın çok küçük bir bölgesinde yoğunlaşmıştır. Einstein’ın görelilik kuramından enerjinin uzayı büktüğünü biliyoruz. Uzayın deneyimlemekte olduğumuz üç boyuttan daha fazlasına sahip olduğu bazı evren modellerinde böyle bir enerji yoğunlaşması, küçük kara delikler yaratabilir; öyle ki bu küçük kara deliklerde uzayın aşırı boyutlarda eğilmesi uzay ve zamanda aslında bir delik olabilecek bir şeyi yaratır.</p>

    <p class="normal1">Bu senaryoya göre, kara delikler saniyenin bir bölümünde genellikle ortadan kaybolur ve hiçbir tehdit oluşturmazlar. Fakat ciddi bir boyutta büyüyüp gerçek bir tehlike haline gelmeleri yönünde küçük, fakat sonlu bir olasılık vardır. Yani felaket tellallarının kuramı budur. Gerçeklik çok daha düzdür. Korku hikâyeleri, araştırmacıları, ince bir fırçayla kuramın üzerinden geçmeye itmiştir. Araştırmacılar felaket olasılığının son derece küçük olduğu konusunda ağız birliği etmişlerdir.</p>

    <p class="normal1">Fakat belki de bundan daha önemlisi, kuram neyin olabileceğini (ama son derece olasılık dışı olduğunu) söylese de aslında elimizde tartışmayı etkileyecek bazı deneysel sonuçların bulunuyor olmasıdır. Atmosferimizin yukarı kısımlarında dış uzaydan gelen elektrik yüklü parçacıklar Büyük Hadron Çarpıştırıcısı’nda olabilecek çarpışmalardan çok daha yüksek enerjili çarpışmalara sebep olmaktadır. Bu çarpışmalar saniyede 10.000 milyar Büyük Hadron Çarpıştırıcısı çarpışması oranında gerçekleşmektedir. Büyük Hadron Çarpıştırıcısı’nın güvenlik raporunun da ortaya koyduğu üzere “Evrenin tarihi boyunca Doğa, Büyük Hadron Çarpıştırıcısı projesinin 1031 katını gerçekleştirmiştir.” Bu 10.000 milyar milyar milyar Büyük Hadron Çarpıştırıcısı demektir; bir kara deliğin açılıp da Dünya’yı yutması yönünde hiçbir işaret belirmemiştir. Sadece buna dayanarak bile, Büyük Hadron Çarpıştırıcısı’nın insanlığın geleceği açısından bir tehdit oluşturduğunu düşünmeyi gerektirecek bir sebep yoktur.</p>

    <p class="normal">Higgs İzi</p>

    <p class="normal">Süpersimetrik Higgs parçacıklarının her biri, Büyük Hadron Çarpıştırıcısı’nın detektörlerinde farklı bir çürüme imzası bırakacaktır. Her imza, belli enerjilerde var olan, sonra da çürüyüp belli özelliklere sahip başka parçacıklara dönüşen bir parçacık izinin biçimini alır. Her ne kadar bu izi belirlemek, tek bir Higgs bozonunu tespit etmekten çok daha kolaymış gibi görünse de hakikat şudur ki bu karışıklık Higgs bozonunun kaçırılmasını ya da Higgs olmayan başka parçacıkların çürümelerinden yanlış bir pozitif sinyal almayı kolaylaştıracaktır.</p>

    <p class="normal">Bu Higgs parçacıklarının enerjileri öyledir ki ABD’deki en güçlü hızlandırıcı olan Fermilab’ın Tevatron’unda tespit edilmeleri imkânı da bulunmaktadır. Hatta Büyük Elektron Pozitron Çarpıştırıcısı’nda çıkan verilerde de olabilirler; belki de doğru yere bakmamışızdır. Bu hâlâ cevaplanmayı bekleyen bir sorudur. Fakat bir süpersimetri imzası belirlenmesi büyük ödül olacaktır. Aslına bakarsanız CERN araştırmacıları, Büyük Hadron Çarpıştırıcısı’nın Higgs bozonunu bulmadan önce süpersimetrinin varlığına işaret eden kanıtlar bulmasını beklemektedir; bunlar süpersimetrinin varlığına dair ilk kanıtlar olacaktır.</p>

    <p class="normal">Nihayetinde Higgs bozonunu bulsak bile kütlenin kökeni tam anlamıyla açıklığa kavuşturulmuş olmayacaktır; parçacıkların sahip oldukları kütleye neden sahip olduklarını yine anlayamayacağız; örneğin neden üst kuarkın kütlesi bir elektronun geri kalan kütlesinin bir milyon katıdır? Higgs bozonu kütlenin varlığını zayıf kuvvetin işleyişiyle uyumlu hale getirir; fakat kuarkları neden bu kadar fazla kütleye sahip kıldığı bir muammadır. Bunun da ötesinde bir protondaki kuarkların kütlesi, kuarkları bir arada tutan enerjiye eklendiğinde bile protonun kütlesine eşit olmaz.</p>

    <p class="normal">Kütle avcılarını bekleyen başka kötü haberler de vardır: Elimizde henüz elektronun kütlesine dair bir açıklama bulunmuyor. Nihayetinde hızlandırıcılarımızda ne olursa olsun, açıkça görülüyor ki Tanrı parçacığı fiziğin geleceği açısından isminin bizi öyle olduğuna inandırabileceği kadar önemli değildir. Bu parçacığı –ya da ona benzer bir şeyi– görmek heyecan verici olacaktır; fakat Tanrı parçacığımızın zayıf karnımız olduğunu da pekâla keşfedebiliriz.</p>
  </div>
</body>
</html>