<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ipsizrecep</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_10">ZAFERDEN SONRA </h1>
				<p class="solbaslik">1923 Atatürk’ün İpsiz Recep’i Ankara’ya daveti</p>
				<p class="normal">Milli Mücadele’nin bitmesi üzerine evine çekilen İpsiz Recep’in takdire şayan ve tarihe geçen bir başka tarafı da bu davaya önce yararlı girip sonra zararlı çıkan bazı milis kuvvetlerinin ve idarecilerinin bulaştığı siyasi entrikalara asla katılmayışı ve bir takım oyunlara düşmeyişidir. Savaştan sonra Atatürk Emice’yi Ankara’ya çağırmış ve görüşmüştür.</p>
				<p class="normal">Hafız Muharrem sonradan İpsiz Recep’ten duyduğu şekilde bu karşılaşmayı şu şekilde anlatmıştır: </p>
				<p class="indentmetin">“İpsiz Recep’e herkes amca diye hitap ettiği gibi, Ankara’ya gelip de Atatürk tarafından kabul edilince, Atatürk de kendisine ‘amca” diyerek çok iltifatlarda bulunmuştur.</p>
				<p class="indentmetin">Atatürk onun hizmetlerini son derece takdir etmiş, konuşurlarken bir ara kendisinden:</p>
				<p class="indentmetin">— Benden ne istersin? Diye sormuştu. </p>
				<p class="indentmetin">—Sağlığınızı Paşam! Karşılığını verince Atatürk yine de ısrar etmiş, İpsiz de bunun üzerine şu sözleri söylemiştir:</p>
				<p class="indentmetin">—Ben Karasu’ya yerleştim. Oradaki kaymakama ve askeri kumandana ‘amcam oradadır, onu gözetin’ diye bir emir verecek olursanız bu bana yeter.”</p>
				<p class="normal">Atatürk bunu yapmış, üstelik kendisine 250 lira maaş tahsis ettirmiştir. Fakat Recep Reis’in hali vakti yerinde idi. Sonradan bu maaşını yeni kurulmuş bulunan Tayyare Cemiyeti‘ne (Bugünkü Türk Hava Kurumu) bağışlamıştır.</p>
				<p class="normal">Hafız Mehmed Keçeli bu görüşme hakkında şu bilgileri de vermektedir: </p>
				<p class="indentmetin">“Bu Ankara görüşmesi sırasında Atatürk, İpsiz Recep’e tasarladığı planları hakkında da mahrem bilgiler vermiş ve onun düşüncelerini anlamak istemiştir. Bunların başında padişahlığı kaldırmak kararı gelmektedir. Bunu henüz hiç kimse yahut da birkaç kişi bilirken kendisine açması, Atatürk’ün İpsiz Recep’e ne derece güvendiğini gösterir. O da bunu babam Hafız Muharrem’e söylemekte bir mahzur görmemiştir. Hafız Muharrem, Rize’ye geldiği zaman bunu yakın arkadaşlarına açtığında buna kimseler inanmamış ancak sonradan padişahlık ve halifelik kaldırılınca işin doğru olduğu ortaya çıkmıştır.”<sup class="calibre5"><a href="ipsizrecep_split_161.html#footnote-708-145" id="footnote-708-145-backlink" name="footnote-708-145-backlink">[145]</a></sup></p>
				<p class="solbaslik">İpsiz Recep’in son aksiyonu</p>
				<p class="normal">İpsiz Recep zorlu mücadelesinin ilerleyen zamanlarında artık kişilerden çok guruplarıyla anılır hale gelmişti. Ekşioğlu Mehmed Gurubu, Kansız Ali Gurubu, Laz Şerif Çetesi gibi. Hepsi İpsiz Recep’e bağlıydılar. Ama her biri de kendi gurubunun reisi idi. Çetenin içerisinde zaman zaman kişisel itaatsizlikler olduğu gibi grup itaatsizliklerine de rastlanıyordu. Onu en çok yoranların biri de Kansız Ali ve grubu olmuştur. Kansız, mücadelenin ilerleyen zamanlarında Reis’e karşı gelmeye başladığı gibi onun yerini almaya da teşebbüs etti. Fakat buna fırsat vermeyen Recep Reis, Kansız’ı pasifize ederek etkisiz hale getirdi. Bir müddet sonra da Kansız’ın adamlarından bir kısmı çeteden ayrılarak firar ettiler. Firariler Ereğli’ye doğru hareket ettikleri için İpsiz Recep, Ereğli’deki Kocaeli Bahriye Müfrezesi’ne bir telgraf göndererek bunların yakalanıp vurdurulmasını istedi. Daha sonra bu kişiler Ekşioğlu Mehmed’in müfrezesinden firar edenlerle birlikte tutuklanmaları yönüne gidildi. Bu firariler Merzifon müfrezesi tarafından yakalanıp kanunsuzluklarına son verildi. </p>
				<p class="normal">Ancak Kansız’ın İpsiz Recep’le hesabı bitmemişti. İpsiz Recep ortadan kalkacak olursa istediği gibi işlerini yürütebilecekti. Savaş bitmiş anlaşılan onun da haydutluk damarları depreşmişti. İpsiz Recep can dostu Zekeriya Tiryaki ile bir ziyarete hazırlanıyordu. O sırada Kansız’ın adamlarından Rizeli Kara Hüseyin Emice’ye, Kansız Ali’nin kendisine bir suikast hazırlığında olduğunu söyledi. İpsiz Recep birden kızdı ve “<span class="ideitalik">Kansız böyle bir şey yapmaz</span>” diye Kara Hüseyin’i yanından kovdu. Kara Hüseyin gittikten sonra’da Zekeriya Tiryaki’ye dönerek:</p>
				<p class="normal">— Kara Hüseyin doğru haber getirmiştir. Onun ne zamandan beri beni vurmak için fırsat kolladığım biliyorum. Bak ben ona ne edeceğim! dedi.</p>
				<p class="normal">İpsiz derhal çok güvendiği adamlarından Oflu Çolak Dursun’u yanına çağırdı. Kendisine durumu söyleyerek hazır olmasını istedi. Çolak Dursun da on beş arkadaşını yanına alarak pusunun kurulduğu Kızılcık köyüne gitti. Kansız, İpsiz Recep’i beklerken karsısında Ofluları görünce şaşırmıştı. Kansız Ali’nin yanında Ahmed adında en güvendiği arkadaşı da vardı. Hemen tüfekler konuşmaya başladı ve Kansız’ın işi orada bitirildi. Biraz sonra da kaçmaya çalışan Ahmed öldürüldü. Hadiseye savcılık el koydu ama İpsiz’in de o kadarcık hatırı olsundu: </p>
				<p class="indentmetin">“Kansız’ı sözde Ahmed vurmuş oldu. Oflu Çolak Dursun’un adamları da Ahmed’i yakalamak istediler. Ancak Ahmed onlara da kurşun atmaya başlayınca nefis müdafaası için onlar da karşı koydular. Sonun da o da vurulmuş oldu.”</p>
				<p class="normal">İpsiz Recep, Kansız’ın karısını ve üç çocuğunu, kendilerine bol para vererek Zonguldak’a gönderdi. Oradan Rize’ye geçtiler. Fakat Kansız Rize’de çok kan dökmüştü. Çok düşmanı vardı. Bunun için çocuklar bir kan davasına gitmemek için Rize’de kalmayarak Batum’a geçtiler. Oraya yerleşip kaldılar<sup class="calibre5"><a href="ipsizrecep_split_162.html#footnote-708-146" id="footnote-708-146-backlink" name="footnote-708-146-backlink">[146]</a></sup>.</p>
				<p class="solbaslik">Sakarya Nehri’nin kıyısında hayata veda</p>
				<p class="normal">Bir gün onu, bir gurup şehir kıyafetli adam ziyarete geldi. Belli ki maksat sadece hal hatır sormak değildi. Onlara şöyle bir güldü ve şu yanıtı verdi: </p>
				<p class="normal">— Biz işimizi tamamladık efendiler! Savaşta dik duran başımızı, siyasette eğmeyiz. Tilkinin bu pazarda işi yoktur. Gazi Paşa hazretlerine hürmetlerimi arz ederim<sup class="calibre5"><a href="ipsizrecep_split_163.html#footnote-708-147" id="footnote-708-147-backlink" name="footnote-708-147-backlink">[147]</a></sup>.</p>
				<p class="normal">Recep Reis zaferden sonra Sakarya Nehri’nin denize döküldüğü yerde, Yenimahalle’de 55 numaralı iki katlı ahşap bir ev satın almıştı. Bu eve taşındıklarında Nadire Hanım henüz 26’sında ve eşi Recep Reis ise artık yaşlı bir kurttu. O sıralarda İncili Jandarma Kumandanı Mülazım Memduh Nadire Hanım’a göz koymuştu. Bir gün yoluna çıkarak “<span class="ideitalik">Emice’den artık hayır yok. Seni ben alacağım…</span>” türünde laflar etmesi üzerine Nadire Hanım koşarak hadiseyi Emice’ye anlatıverdi. Emice ise yakalanmış olduğu tifo hastalığından dolayı yatmakta olduğu yatağından bitkin haliyle tabancasını kaptığı gibi fırlaması bir oldu. “<span class="ideitalik">On güne kadar kalkıp hepisini temizleyeceğum!</span>” diye haykırıyordu. Bu ara Nadire tabancanın namlusunun yavaş yavaş kendisine çevrildiğini fark etti. Maksat öldükten sonra onu arkada bırakmamaktı. Nadire gençliğinin çevikliği ile üzerine atlayarak silahını elinden aldı ve teskin edici sözlerle yatağına yatırdı. </p>
				<p class="normal">İpsiz Recep bilhassa aile namusu üzerine oldukça titizdi. Her hangi bir kadını kötü niyetle süzenleri dahi, mutlak surette yok ederdi. </p>
				<p class="normal">Emice öfkelendiği zamanlar, birden bire kızaran burnunu kesik kesik çekerdi. Bu hareketin görülmesi de birinin veya birkaçının öldürülmesine işaret sayılırdı<sup class="calibre5"><a href="ipsizrecep_split_164.html#footnote-708-148" id="footnote-708-148-backlink" name="footnote-708-148-backlink">[148]</a></sup>. </p>
				<p class="normal">Koca Recep Reis bu hastalıktan kalkamadı. Sakarya kıyısındaki Yenimahalle’de 35 Numaralı eski ahşap evinde hayata gözlerini yumduğunda takvimler 11 Haziran 1928 tarihini gösteriyordu. O an yanı başında çok kıskandığı eşi Nadire Hanım vardı. </p>
				<p class="normal">9 Şubat 1957 tarihinde Sakarya kıyısındaki kabrini ziyaret eden hemşerisi ve silah arkadaşı İlyas Sami Kalkavan, mezarının taşsız olduğunu gördüğünden yüreğinin sızladığını gözlerinin yaşardığını ve gayrı ihtiyarî olarak şu beyitlerin dilinden döküldüğünü söylüyor: </p>
				<p class="indentmetin"><span class="ideitalik">Ey zâkir, oku geç sen de bir Fatiha!</span></p>
				<p class="indentmetin"><span class="ideitalik">Bu kabirde yatan İpsiz Recep’in ruhuna!</span></p>
				<p class="indentmetin"><span class="ideitalik">Altmış beş yaşlarında kavî iman, sarsılmaz bir azimle</span></p>
				<p class="indentmetin"><span class="ideitalik">Atılmış Kurtuluş Savaşı’na…</span></p>
				<p class="normal">Kalkavan bu mısraı kazıttıracağı bir mezar taşını kabrine dikeceğini belirtiyor<sup class="calibre5"><a href="ipsizrecep_split_165.html#footnote-708-149" id="footnote-708-149-backlink" name="footnote-708-149-backlink">[149]</a></sup>. </p>
				<p class="normal">Kabri 2000 yılında Rize Kültür ve Sosyal Yardımlaşma Vakfı tarafından Restore edilerek anıt haline getirilmiştir. </p>
		
		</body>
</html>