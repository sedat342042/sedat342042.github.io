<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ipsizrecep</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik1" id="calibre_toc_3">GİRİŞ</h1>
				<p class="normal">1905 senesi Trabzon Salnamesi (yıllığı)’nde, “<span class="ideitalik">Lazistan (Rize) ile Trabzon’dan uzaklaştıkça Karadeniz’in cesur, coşkun, öfkeli ve hırçın çocuklarının yerini, daha sade fikirli, ağırbaşlı ve sakin tabiatlı adamlar alır</span>” şeklinde bir ifade yer almaktadır.<sup class="calibre5"><a href="ipsizrecep_split_023.html#footnote-708-7" id="footnote-708-7-backlink" name="footnote-708-7-backlink">[7]</a></sup> Peki, Doğu Karadeniz insanımızı diğer bölgelerdeki insanımızdan farklı kılan bu özelliklerin oluşmasına sebep olan unsurlar nelerdir? Neden “Laz” olarak adlandırılan bu insanlarımız daha coşkun, daha öfkeli ve daha hırçındırlar? </p>
				<p class="normal">Bu sorunun en güzel cevabı Sultan II. Abdülhamid’e sunulmak üzere Lazistan Sancağı ile ilgili hazırlanan bir raporda verilmektedir. Aslında bu rapor aynı zamanda, 1860’lı yılların başında Rize’nin Portakallık Mahallesi’nde dünyaya gelen Emiralioğullarından Hüseyin oğlu Recep’i, “İpsiz Recep” yapan gerekçeleri de sıralamaktadır. </p>
				<p class="normal">İşte “Sevgili Padişahım” diye başlayan o rapor:</p>
				<p class="ortayazi">“Sevgili Padişahım</p>
				<p class="indentmetin">Karadeniz insanı yaratılışı itibariyle haşin ve demir gibi sağlam mizaçlı ve karakterlidir. Bir başkasına karşı, hatta hısım ve akrabasına karşı bile acımasızca davranmaktan sakınmazlar. Bu özellikleri de pek çok kereler sabit olan suçlardan anlaşılmaktadır. Böyle olmasına rağmen insan nerede olursa olsun yine de insan olduğundan, bir milleti tamamen itham etmek yanlış bir düşüncedir. Aslında yapılması gereken şey, bu suçların nedenlerini araştırmaktan ibaret olsa gerektir.</p>
				<p class="indentmetinbold">Peki nedir sebep? </p>
				<p class="indentmetin">Rize sancağı, konumu itibarıyla dağlık araziden ibarettir. Yağmuru çok, rutubeti süreklidir. Bundan dolayı da ormanlıkları gayet güzel bir şekilde neşvünema bulmuş, yeşermiş ve büyümüştür. Dağların yeşil sefası, yağmur ve rutubetin tesiriyle, kış mevsiminin iki üç ayı hariç tutulmak üzere bütün sene devamlı olarak latif ve güzel bir manzara arz eder. Genellikle dağların yüksek yerleri çeşit çeşit ağaçlarla süslenmiş ve toprağı da koyu bir yeşillikle örtülmüştür. Bu manzara insana dağların ve toprağın doğal bir yeşil elbise giydiği izlenimini uyandırıyor. </p>
				<p class="indentmetin">Buralarda akla hayale gelmedik usullerle geçim sıkıntısına çareler aranır. Ziraat neredeyse gelişigüzel gelişen ve devam eden bir özellik arz eder. Ancak bu arazilerde de insanlar yerleşim amaçlı evler yapmışlardır. Sahil boyunda ise güzel ve işlek çarşılar vardır. Ekime uygun arazinin dağınık oluşu ve evlerin bu arazilerde konuşlandırılması zorunluluğundan dolayı evlerin birbirlerine olan mesafeleri oldukça fazladır. Hatta aralarında dağ, tepe, vadi gibi araziler vardır. Herhangi bir yolsuzluk veya ihtiyaç olması durumunda bir komşunun diğerine gitmesi bayağı bir zahmet ve meşakkatlidir. </p>
				<p class="indentmetin">Buğday mahsulünün olgunlaşma zamanı olan Temmuz ve Ağustos aylarında her zamankinden daha fazla yağmur yağar. Bundan dolayı buğday mahsulünün toplanması Mayıs başından Haziran on beşine kadar olan zaman diliminde yapılır. Eylül on beşinden Ekim başlarına kadar topladıkları mısır darısıyla yetinmeye kendilerini mecbur etmiş ve bu mecburiyet alışkanlık derecesine varmıştır. Senenin ancak küçük bir kısmını idare edebilen dahilî mahsullerinin, yani elde ettikleri mısırın kifayetsizliğini Batum taraflarından mısır satın almak yoluyla gidermektedirler.</p>
				<p class="indentmetinbold">Çok şükür nüfus artışı iyidir</p>
				<p class="indentmetin">Geçim sıkıntısı olmakla birlikte bölgenin letafeti, verimliliği ve güzelliğinden dolayı, Allaha şükürler olsun ki, nüfus artışı yüksektir. Bu artıştan dolayı Rize sancağı baştanbaşa her tarafı dağınık ve düzensiz olarak inşa edilmiş evlerle doludur. Evsiz boş bir arazisi yoktur. Evlerin arasının da yarımşar saat mesafeli olmaları dikkat çekicidir. Bu durum, koskocaman arazinin tek bir şehir olmasını sağlamıştır.</p>
				<p class="indentmetin">Klasik ve bilinen usul üzere kasabalar, köyler, tarlalar ve meralar oluşturmak ve bunların sınırlarını belirlemek bu bölge için imkânsızdır.</p>
				<p class="indentmetinbold">Zor geçim ve Rize’den göç</p>
				<p class="indentmetin">Rize sancağının yollarının az olması sebebiyle karayolu bağlantısı neredeyse yok denecek düzeydedir. Her tarafı denize baktığından ve denizcilik gelişmiş olduğundan halkından pek çok adamlar çoğunlukla Rusya sahillerinin Batum, Poti, Anagra, Sohum, Anapa ve Kırım taraflarına gitmekle rençperlik, dülgerlik, marangozluk ve bunlara benzer işlerle ekmek paralarını kazanmak için nice zahmetler çekmekte oldukları devamlı gözlenen bir durumdur. Bütün halkın bu şekilde geçimini kazanması tabii mümkün olamayacağından bir kısmı da kayıkları ve sandal tabir ettikleri ufak yelken gemileriyle deniz nakliyatçılığını tercih etmişlerdir. Bu yol da oldukça tehlikeli bir yoldur. </p>
				<p class="indentmetinbold">Fındık, fasulye, keten: Rize</p>
				<p class="indentmetin">Memleketlerinin ihracatı biraz fasulye ve fındıktan ve Rize’ye mahsus olmak üzere bir miktar keten bezinden ibarettir. Yolların azlığı yüzünden bunları yapmakta zorluk çekmektedirler. Hatta bu yüzden ormanlarından kereste üretip onları nakletmekte bile zorlanmaktadırlar. Ancak yöre halkı, coğrafya kitaplarında da yazıldığı üzere geçmiş zamanlarda işledikleri madenleri ve Erzurum’la sınır olan İspir, Keskin ve Hodiçor’un geniş ovalarına bir iskele ve çıkış kapısı olarak bu ovalar mahsulâtının nakliyatı gibi istifadelerden mahrum kalmamışlardır.</p>
				<p class="indentmetin">Kırım ve Romanya sahillerine gidenler de vardır. Ayrıca sayıları sınırlı olmakla birlikte sandallarıyla ve kayıklarıyla genellikle Karadeniz’in Anadolu sahillerinde de nakliyatçılık edenlere de rastlanır. Bunlar, deniz olduğu zamanlarda sıkıştıklarında kayalar arkasına sığınarak seyrüseferlerine devam etmektedirler. Ancak bu sahiller arasındaki nakliyat çok azdır. Bunun için bu nakliyat yöre insanlarının geçimlerine yetmemektedir ve bunlardan anlaşıldığına göre gerçekten bölge insanının geçim sıkıntısı had safhadadır. Bu durum da onların tuz kaçakçılığı etmelerine sebep olmuştur.</p>
				<p class="indentmetinbold">Ah gurbet zalim gurbet</p>
				<p class="indentmetin">Dağlar ve ormanlıklar içinde dağınık şekilde ve birbirine uzak mesafede bulunan meskenlerin durumu ve erkeklerinin geçimlerini sağlamak için gurbete gitmek zorunda kalmaları, pek çok suç işlenmesine ve eşkıyanın rahatlıkla at oynatmasına ortam hazırlamaktadır. Bu büyük sıkıntıların sonucunda da nice suçlar işlenmektedir. Bu olumsuz sosyal şartlar, insanları, geçimlerini sağlamak için gurbete çıkmaya mecbur bırakmaktadır. Evin büyüğünün gurbete çıkmasından dolayı da evin geçimi delikanlıların omuzlarında kalmıştır. Bu yüzünden delikanlılar askerlikten kaçmaktadırlar.</p>
				<p class="indentmetin">Bunlar genellikle Rusya’ya savuşup ara sıra gizlice evlerine gelmektedirler. Dolayısıyla pek çok delikanlı asker firarisi durumuna düşmektedir.</p>
				<p class="indentmetinbold">Yakışıklı, gururlu, efendi delikanlılar</p>
				<p class="indentmetin">Lazlar ekseriya yakışıklı, zeki, tahkire, aşağılanmaya ve kendisiyle dalga geçilmesine tahammül etmez, tatlı sözden ve hoş davranıştan hoşlanır adamlardır. Ancak bu hayat kavgası arasında yaratılışındaki bu özellikleri muhafaza etmesi zor olduğundan dolayı serserilik ve intikamcılık gibi özellikleri zorunlu olarak kazanma durumu ile kaşı karşıya kalıyorlar. Mesela zekâları bir takım yalan ve iftira gibi şeylerde kendini gösteriyor. Bedenlerinin kuvvetini de serserilik ve kabadayılıkta kullanıyorlar. Bu durum da onların sert mizaçlı, çabuk alıngan ve kırılgan, acımasız ve şefkatsiz olmak gibi hasletlerini, huylarını zorunlu olarak ön plana çıkarmıştır. Netice itibariyle bütün bunlar, onların pek çok suçları işlemelerine ve birbirlerine karşı katı bir şekilde davranmalarına sebeptir. </p>
				<p class="indentmetinbold">Arazi kıt, kadına mirastan pay yok!</p>
				<p class="indentmetin">Mesela miras kavgalarının kaynağı, esas sebebi arazinin kıtlığı ve fakirliktir. Yukarıdaki nedenlerle bu iki sebep bir araya gelince miras kavgaları kaçınılmaz bir hal alıyor. Bu da intikam almak duygusunu besliyor. Akraba arasında giderilmesi mümkün olmayan büyük ihtilaflar ve hatta bunların sonucunda da düşmanlıklar ortaya çıkmaktadır.</p>
				<p class="indentmetin">Bu şartların insanlara verdiği acımasızlık o safhaya gelmiştir ki, mesela kadına mirastan pay ayırmak ayıp karşılanmaktadır. </p>
				<p class="indentmetin">İkinci bir husus da kadınların değerinin ayaklar altına alınmasıdır. Erkekler kadınlara tasallut etmektedirler. Bu durum o kadar acıdır ki, belki de yöredeki bütün kötülüklerin sebebi erkeklerin kadınlara olan bu tasallutudur, diyebiliriz. Bu tasallutun da sebeplerinden birisi zorla nikâh ve boşama olaylarıdır.</p>
				<p class="indentmetin">Birisiyle nikâhlanmak aralarındaki suçun cezasını ortadan sanki kaldırıyor veya erkeğin karısını sorumsuzca boşamasının yasalarda bir cezası bulunmuyor.</p>
				<p class="indentmetinbold">Asayiş için refah şart</p>
				<p class="indentmetin">Memleketimizde ve bilhassa Rize sancağında asayişin sağlanması zorla mümkün görülmemektedir. Belki buradaki insanların asayişlerinin sağlanmaları ve itaat altına alınmaları onların refah derecelerinin yükseltilmesiyle olur. Bu da memleketin tümünün ıslahına çalışılmakla meydana gelir. Bundan dolayı ıslahat hareketlerinin bir an önce başlaması gerekmektedir.</p>
				<p class="indentmetin">Bu düşünceler doğrultusunda Rize sancağının ıslahı ve kalkınmasının sağlanması, istikrarlı, kararlı ve yapıcı bir hükümetin varlığına ve yöre insanın işlerinin ve kazançlarının teminine bağlıdır. Çünkü bu şekilde yapılan icraat, insanların medeniyetten istifade etmelerine, medeniyetten lezzet almalarına sebep olacaktır. Bu da medeniyettin ilerlemesine, halkın daha düzenli yaşamalarına, hatta böyle bir hayata meyletmelerine, dolayısıyla devlet ve millet arasında sıcak bağların kurulmasına sebep olacaktır.</p>
				<p class="indentmetinbold">Madencilik ve ormancılık</p>
				<p class="indentmetin">Lazistan sancağı yukarıda arz olunduğu üzere bazı madenleri ve birçok ormanları içinde barındırmaktadır. İki büyük hazine gibi servete sahip olmasına rağmen arazisinin tarıma elverişli olmaması yüzünden geçim sıkıntısı çekmesi karşısında, komşusu olan Rusya hükümetinin Batum’da gösterdiği ilerlemeye karşı şu sıkıntı içinde henüz bu iki servet kaynağını açıp işletemediğinden, yani madencilik ve ormancılık yapamadığından, ayrıca on beş seneden beridir imara, yörenin kalkınmasına yönelik hükümet tarafından bir teşebbüs gösterilemeyip Rize halkının önceden olduğu gibi fakirlik içinde kaldığına üzüntüyle şahit olmaktayız.</p>
				<p class="indentmetinbold">Yollar servetin kapılarıdır</p>
				<p class="indentmetin">Yollar servetin kapılarıdır. Bundan dolayı yol yapmadıkça, servetin kapısını açmadıkça zengin olunmaz. Lazistan sancağında yol inşa edilmesinin evvelden beri “yasak” oluşu askerî bir tedbir ise onun takdiri ehil ve erbabına aittir.</p>
				<p class="indentmetin">Sevgili hünkârım, bilgilerinize saygılarımla arz ederim!”<sup class="calibre5"><a href="ipsizrecep_split_024.html#footnote-708-8" id="footnote-708-8-backlink" name="footnote-708-8-backlink">[8]</a></sup></p>
				<p class="normal">Ünlü düşünür, İbn-i Haldun, iklim ve coğrafya faktörlerinin insanın fiziksel ve zihinsel gelişimi üzerine etki yaptığını ileri sürerek şunları söylemektedir:</p>
				<p class="indentmetin">“İklimin üretim miktarına nasıl etkisi varsa insanların üzerinde de o denli etkisi yüksektir. Soğuk ve dağlık kesimlerde yaşayanlar, düz ve sıcak yerlerde yaşayanlardan daha çalışkan olurlar. Dağlık kesimlerde ve köylerde yaşayanlar ovalarda ve şehirlerde yaşayanlara göre daha cesur ve atılgan olurlar. Çünkü hayat şartları böyle bir yaşam tarzına mecbur kılmaktadır.” </p>
				<p class="normal">Sultan Abdülhamid’e sunulmak üzere 1881’de kimin tarafından kaleme alındığı bilinmeyen ancak İbn-i Haldun’un bu görüşünü fevkalade bir şekilde örneklendiren yazı, Karadeniz insanının ruh yapısını ve bu ruh yapısını etkileyen temel faktörleri ortaya koyması açısından oldukça ilginçtir. Üzerine de söylenecek fazla bir söz yoktur.</p>
				<p class="normal">Geçit vermeyen sarp dağlar arasında hayata çıkış yolu arayan Karadeniz erkeği çareyi denizde ve gurbette bulmuştur. Bu sebeple deniz taşımacılığı, balıkçılık, kaçakçılık ve korsanlık gibi meslekler onlar için vazgeçilmez iş alanları olmuştur. </p>
				<p class="normal">Karadeniz’in Lazları çoğu zamanda bu meslekleri icra etmek üzere İstanbul ve buraya mücavir alanları tercih etmişlerdir. Özellikle balıkçılıkla meşgul olanlar ise senenin belli dönemlerinde işsiz kaldıklarından birçoğu bu dönemlerde bazı yolsuz işlere bulaşmışlardır. Haziran 1922 tarihli bir arşiv belgesi de bu görüşü doğrulamaktadır:</p>
				<p class="indentmetin">“…kalkan avı zamanının sona ermiş olmasına binaen Fener ve Garipçe’deki balık kayıklarında müstahdem beş yüzü aşkın amele işsiz kaldıklarından ve bunlar ise umumiyetle yabancı ve İstanbul muhitinde yeri yurdu olmayan başıboş ve fırsatçı Lazlardan ibaret olup bu sene balıkçılıktan bekledikleri istifadeyi temin edemediklerinden ağustos nihayetine kadar işsiz ve güçsüz olarak bir kısmının yine aynı mahallerde barınmağa çalışacakları ve diğer kısmı ise İstanbul’un muhtelif semtlerine dağılacakları, bir çoğu da asker kaçağı olduğundan memleketlerine dönmeyecekleri…”</p>
				<p class="normal">Bununla beraber aynı yıllarda İstanbul ve civarında yerleşmiş varlıklı ve söz sahibi Karadenizliler de oldukça fazlaydı. Birçoğu yine denizcilikten para kazanan bu insanlar, Sarıyer, Beşiktaş, Beykoz gibi daha çok İstanbul’un denize mücavir alanlarında ikamet ediyorlardı. Diğer taraftan bir biriyle bağlantılı işleri yaptıklarından da hemen hemen hepsi bir diğeriyle ilişkili ve tanışıktı. Bu ilişik ve tanışıklık aralarında dayanışma ruhunu da doğuruyor ve birinin başına gelen bir sıkıntı hemen bir diğerini harekete geçiriyordu.</p>
		
		</body>
</html>