<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ismail</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_54">Anayasa Çıkmazı</h2>
				<p class="normal">12 Mart öncesinde “Sol”daki gençlerden bir bölümünün düştüğü hatâya, şimdi “Sağ” düşmüşe benzemektedir. Gençlerin bir bölümünce yapılan yanlış değerlendirme, Türkiye’de var olmayan şartları Türkiye’de varsaymak; Türkiye’den çok geri sosyoekonomik aşamada bulunan toplumların ya da elli yıl öncesi Türkiye’sinin çözümlerini günümüzde geçerli sanmak; kuvvetini kitlelerden almayan bir gelişmenin bağlı olduğumuz dünya ve Akdeniz koşullarından bağımsız kalabileceğine kanmak olmuştu. Bu nedenle, bazı Latin Amerika ülkeleri ve Ortadoğu devrimci hareketleriyle benzerlikler kurulmuş, sonuçlar çıkarılmıştı.</p>
				<p class="normal">Günümüzde, aynı benzetme yanlışına “Sağ”da<sup class="calibre3"><a class="footnote-link" href="ismail_split_125.html#footnote-100-9" id="footnote-100-9-backlink" name="footnote-100-9-backlink">[9]</a></sup> rastlanmaktadır: Anayasa tartışmalarıyla bir kat daha belirlenen bu yanlış, Türkiye’yi bir Brezilya, Endonezya hattâ Yunanistan’la kıyaslayıp, buna göre sonuçlar çıkarmaktır.</p>
				<p class="normal">Anayasa tartışmalarında bir bölüm Sağ, değişiklikleri “Türkiye’yi dikensiz gül bahçesine çevirecek” Zümrüd-ü Anka kuşu gibi karşılamaktadır. Anayasa değişince, kendi, ekonomik iktidarlarını rahatsız eden bütün kitle talepleri ve hareketliliği son bulacaktır. Sonra, bu dikensiz gül bahçesinin güven verici ortamında, ekonomik Sağ, on yıldır şikâyetçi bulunduğu kitle gelişmelerini önleyip kayıtsız-şartsız egemenliğini sürdürecektir...</p>
				<p class="normal">Oysa, Türkiye ne Brezilya’dır, ne Endonezya’dır, ne de Yunanistan’dır.</p>
				<p class="normal">Anayasa değişiminden bu yönde kalıcı ve kapsamlı yarar beklemek ya da köklü bir rejim değişiminden ekonomik Sağ açısından aynı yönde medet ummak, en azından Türkiye’yi tanımamak demektir.</p>
				<p class="normal">Uzak Brezilya’yla ilkel Endonezya’yı, kırk yıl öncesinin şartlarında temelleri atılmış İspanya’yı bir yana bırakalım. Türkiye, Yunanistan’a benzetilebilir, ekonomik Sağ’a günümüz Yunanistan’ının sağladığını verebilir mi?</p>
				<p class="normal">Sağ’ın bir bölümünün bu soruyu “evet” diye cevaplaması, bir zamanlar Bolivya ile Türkiye arasında kurulan hayâli benzerlik kadar yanlıştır. Öncelikle dış ticarete ve turizme dayanan Yunan ekonomisiyle iyi kötü bir sanayileşme çabasındaki Türkiye’yi birbirine karıştırmak mümkün değildir. Aynı şekilde mümkün olmayan, dünya piyasalarına çıkabilmiş Yunan sermayesiyle, Niyarkos’lu ve Onassis’li beynelmilel Yunan burjuvazisiyle Türkiye’nin Türkiye ölçülerinde bile cılız ve dünya ölçüleriyle azgelişmiş kapitalizmini birbirine benzetmektir. Avrupa Birliği’ne doğru adımlar atan, Liberal Avrupa’yla bağlantılarını geliştiren bir Türkiye vardır karşımızda. Liberal Avrupa bütününden uzaklaşması durumunda, aynı Türkiye, ekonomik Sağ açısından, ne derece elverişli olacaktır? Yunanistan ekonomik iktidarına güven veren kurumların Türkiye’de benzer fonksiyonu (özellikle ekonomik konularda) aynı güvenirlik ve süreklilikle ve ehliyetle sağlaması beklenebilir mi?</p>
				<p class="normal">Yanlış hesaplar yapmak, nihayet, herkesin hakkıdır. Hesabı yapanların kendi bileceği iştir. Burada belirtmeye çalıştığımız nokta şudur: Anayasa’nın değişmesi şöyle dursun, “rafa kalkması” bile Türkiye’nin mutlaka kitleler yararına olan ilerleyişini, doğrultusunu önleyemez. Anayasa’nın büyük halk çoğunluğunun aleyhine değiştirilmesine eğer karşı çıkılıyorsa, bu “geçici” olmaya mahkûm bir baskı, sıkıntı ve bunalım döneminden bile kitleleri sakınmak içindir.</p>
				<p class="normal">Yoksa, her şey ve herkes gibi, Anayasa değişiminin etkisi de tarihin ve objektif gerçeklerin koyduğu yıkılmaz sınırlarla kayıtlıdır.</p>
				<p class="sagnormal">Milliyet, 20 Temmuz 1971</p>
				</body>
</html>