<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ismail</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_16">12 Mart ve Dış Etkiler</h2>
				<p class="normal">Demirel hükümetinin istifasına yol açan muhtıra, Demirel yönetimiyle Türkiye’nin imtiyazlı zümreleri arasında bir süredir keskinleşen gelişmelerin kaçınılmaz sonucu olarak değerlendirilebilir. Gerçekten de, Demirel yönetiminin Türkiye’deki gelişmelere ayak uydurmak çabasına girmesi, onun çeşitli hâkim zümrelerdeki dayanaklarını sarsmış, bu zümrelerin açık ve örtülü tepkisi bunalımlara ve giderek bir darbe ortamının yaratılmasına yol açmıştır.</p>
				<p class="normal">Durumun, Türkiye üzerindeki dış etkenlere ilişkin yanı, birkaç noktada özetlenebilir:</p>
				<p class="normal">Önce, Demirel yönetiminin ekonomik gelişmenin ve kitle çıkarlarının gerektirdiği “geçmişe oranla daha az bağımlı” bir dış siyaset izlemesi, dış ve iç hâkim zümrelerden bazılarının ve bağımlılıktan yana olanların tepkisini çekmiştir. Üstelik, Türkiye’nin bulunduğu Ortadoğu’nun büyük mücadelelere sahne olması, bu “daha az bağımlı” siyaseti büsbütün tehlikeli kılmıştır. Şöyle ki:</p>
				<p class="normal">1) Demirel yönetiminin Ortadoğu siyaseti, 
				geçmişle kıyaslanmayacak kadar bağımsız olmuştur. Hattâ, ait 
				olduğu blokun Türkiye için uygun gördüğü göreve bile yer yer 
				ihanet etmiştir. Menderes döneminde Türkiye, Lübnan çıkarmasına 
				üslük eder, Irak ihtilâlini bastırmak için kuvvetlerini sınıra 
				yığıp müttefiklerinden işaret beklerken, 1965 sonrası bu 
				politikaya köklü değişimler getirmiştir. Öyle ki, 1970’in 
				Ortadoğu bunalımı sırasında abd’nin Lübnan’a asker çıkarması söz 
				konusu edildiğinde, Başbakan Demirel, “Ortadoğu’ya Amerikan 
				askerleri gönderilmesinde Türkiye’deki üslerin 
				kullanılamayacağını” kamuoyuna açıklamaktadır. Gene Türkiye, 
				Arap ülkelerine silâh taşıyan Doğu Bloku uçaklarının kendi 
				alanlarında yakıt ikmali yapmalarına artık izin vermektedir.<sup class="calibre3"><a class="footnote-link" href="ismail_split_125.html#footnote-100-4" id="footnote-100-4-backlink" name="footnote-100-4-backlink">[4]</a></sup> 
				Sayın İnönü’nün her zamanki ihtiyatlılığı ve uzak görürlüğüyle 
				“daha tarafsız bir Ortadoğu siyaseti” istemesine karşılık Sayın 
				Demirel’in verdiği cevap, ayrıca ilginçtir: “Yani ne yapmamızı 
				istiyorsunuz” demektedir Demirel. “Birleşmiş Milletler’deki 
				Kıbrıs görüşmelerinde olduğu gibi Türkiye’nin ilelebet yalnız 
				kalmasını, dost edinmemesini, tek başına bir ‘Dördüncü Dünya’ mı 
				yaratmasını istiyorsunuz?”</p>
				<p class="normal">Ne var ki, bu politikadan memnun kalmayan güçlü çevreler vardır. Örneğin, abd’nin Cumhuriyetçi Parti’sinin kilit adamı Jacop Javits, Türkiye’nin iş çevrelerine yaptığı konuşmada, “İsrail’i, Amerika’nın asla terk etmeyeceğini ve İsrail’in mutlaka zafere ulaşacağını” belirtmekte, “Gerçekçi olun, Ortadoğu savaşının dışında kalamazsınız. İsrail’i desteklemelisiniz” demektedir. İsrail Dışişleri Bakanı Abba Eban ise, “Son Birleşmiş Milletler toplantısındaki Türk tutumunu (bu tutum ülkemizin Ortadoğu siyasetini özetlemektedir) tasvip etmediklerini” açıkça belirtmektedir.</p>
				<p class="normal">2) Demirel yönetiminin dış siyaset konusundaki ikinci özelliği, çok yanlı ilişkiler kurmak yönünde önemli adımların atılmasıdır. nato çerçevesinde kalmakla beraber, yönetim, Sovyetler Birliği’yle geniş bir işbirliğine girmiş, büyük kapsamlı yardım anlaşmaları yapmıştır. İzlenen bu dış siyaset, Türkiye’yi, Çin’i tanımanın bile eşiğine getirmiştir.</p>
				<p class="normal">Ne var ki bu politika, kendi ekonomik 
				çıkarları için her çeşit yakınlaşmaya girebilen dış çevreleri, 
				Türkiye söz konusu olunca, hayli rahatsız etmiştir. Hele 
				Ortadoğu konjonktüründeki değişimin çerçevesinde, Batı bloku 
				için, Türkiye’nin her zamandan fazla “güvenilir” olmasına 
				ihtiyaç vardır. Batılıların Türkiye üzerindeki düşünceleri, 
				dikkatle değerlendirilmelidir. Örneğin, Avrupa Parlamentosu Türk 
				Grubu Başkanı Senatör Şevket Akyürek’in partisinden (ap) istifa 
				ederken vermiş olduğu demeç, bu konuda ışık tutucudur: Akyürek, 
				Şeker Bayramı’ndan önce Paris’te yapılan toplantıda, Alman 
				heyeti başkanının kendisine, “Almanya’nın Türkiye’ye 300 milyon 
				marklık yardım vermeyi düşündüğünü, ancak bu yardımın 
				kullanılması konusunda endişe içinde bulunduklarını” söylediğini 
				bildirmektedir. Akyürek, bu kuşkunun Avrupa Parlamentosu’nda da 
				yaygın olduğunu duyurmaktadır. Türk Grubu Başkanı’na göre, 
				Batı’nın kuşkuları “Bu hükümetle daha ne kadar çalışacaksınız?” 
				sorusunda toplanmaktadır. Batılılar, “Memleket sosyalizme 
				gidiyor, hükümetiniz bigâne kalıyor; yatırım konusunda 
				güvenemiyoruz” demektedirler.</p>
				<p class="normal">Demirel yönetiminin iç ve dış sorunlardaki 
				tutumuyla, Batılı dostların gözünde eskisi kadar güvenilir 
				olmayan bir Türkiye yaratmış olduğu kesinlikle öne sürülebilir. 
				Sayın İdris Küçükömer’in yorumuyla, gerçekten de, “Demirel, 
				kendine göre deneyleriyle yeni bir denge kurmaya çalıştığında, 
				emperyalizmin bazı sahalardaki oyunlarıyla uyuşmaz bir pratiğe 
				girmiştir.”</p>
				<p class="normal">Demirel yönetiminin dış siyaset özelliklerinden ve iç olayların dıştaki yansımalarından etkilenen güçlü hâkim zümreler Türkiye’de vardır. Bunların, hattâ, dışarısıyla ilişkili bulunduğu bile söylenebilir. Hele, Batı tarafından yürütülen Ortadoğu istihbarat örgütlerinin Türkiye’de çok faal oldukları göz önünde tutulursa, Demirel hükümetinin yıkılmasıyla sonuçlanan anarşi olaylarının ve çeşitli karışıklıkların kökeninde, Demirel’in dış siyasetinden hoşnut olmayan iç ve dış hâkim çevrelerin etkisi açıkça görülebilir.</p>
				<p class="normal">Demirel yönetiminin yıkımını hazırlayan ortamın doğuşundaki ikinci ana sebep, bu yönetimin Türkiye’deki imtiyazlı zümrelerin desteğini giderek kaybetmesidir. Gerçekten de, hükümetin son bir buçuk yılı, imtiyazlı zümrelerin büyük çoğunluğu gözünde Demirel’in istenmeyen adam oluşuna sahnedir.</p>
				<p class="normal">Türkiye’de ise, son sözü söyleyen hemen her zaman bu zümreler olmuştur...</p>
				<p class="sagnormal">14 Mart 1971</p>
				</body>
</html>