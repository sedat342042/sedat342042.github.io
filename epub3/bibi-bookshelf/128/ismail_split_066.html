<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ismail</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_64">CHP’de Ne Oluyor?</h2>
				<p class="normal">Cumhuriyet Halk Partisi’ndeki eski kavga yeni bir biçimde ve tekrar sahnelenmektedir.</p>
				<p class="normal">Kavganın temel nedenleri, bünyesine ve yapısına kadar uzanıyor. Fonksiyona, bünyeye ve yapıya Ecevit hareketinin getirdiği değişimle bu değişime direnen unsurların mücadelesi, günümüzde yeni bir çatışma olarak ortaya çıkıyor.</p>
				<p class="normal">chp, uzun iktidarı süresince şu özelliği taşıyor: Türkiye’de aydın kesiminin, bürokrasinin, “Batılı” görünümünde olanların partisi. Gerçek iktidarı elinde tutan ekonomik kuvvetlerin siyasal iktidar aracı. Bu niteliğiyle halk kitlelerine ters gelen çeşitli alanlardaki olumlu tarihsel görevlerine rağmen halkın benimsediği bir parti.</p>
				<p class="normal">Demokrasinin ve muhalefetin chp’si, yeni biçimler ve görünümler kazanmasına rağmen aynı sosyal özü sürdürüyor. Halka tepeden bakma alışkanlıkları bir ölçüde azalıyor ve değişen Türkiye şartlarından etkileniyor ama, parti, eski niteliğini koruyor. İktidardaki ekonomik güçlerin bir siyasal alternatif olarak halka sunduğu; ancak, öteki siyasal tercihin (dp-ap) halkçı özellikleri karşısında halka her zaman “sevimsiz” gözüken bir alternatif. Üstelik, değişen bir Türkiye’de ekonomik dinamizme sahip sermaye zümreleri büyürken ve halkın gelişme tutkusuyla bilinci artarken, bir bakıma “tutucu” bir ekonomik tavrın ve gücü azalan zümrelerin partisi olan chp, ağırlığını giderek kaybediyor.</p>
				<p class="normal">chp’deki yenileşme hareketi bu ortamda başlıyor. “Ortanın Solu” sloganından yola çıkan hareket, giderek Ecevit’in önderliğindeki bir “sosyal demokrat” anlayışın bazı somut çizgilerine varıyor. Ne var ki, bu gelişme bile, chp’yi gerektiğinde kullanabilecekleri bir iktidar alternatifi görmenin alışkanlığındaki bazı ekonomik güçleri rahatsız ediyor; parti, bu çevrelere eski güveni vermiyor. Sayın Feyzioğlu’nun chp’den ayrılması, bir bakıma, yitirilen bir güvenin parti içindeki uzantısı oluyor.</p>
				<p class="normal">Bir yandan eski dayanağını kaybeden, öte yandan halka uzak görünen chp’nin kesin dönemeci belki bu noktada almıyor: Özünde aydınlara ve memurlara dayanan bir sosyal demokrat hareket, halk kitleleriyle yeni bir uzlaşmanın, yeni bir sentezde kitlelerle bütünleşmenin arayışına başlıyor.</p>
				<p class="normal">Bu, chp için mümkün gözüken tek kurtuluş yoludur. Fakat zor yoldur: Halkla uzlaşmak, küçük-burjuvaziyle kitleler arasında yeni bir sentez yaratmak deneyi, önce, chp’nin fosilleşmiş –ve yanlış– bazı yargıları terk etmesini gerektiriyor. “Halk anlamadığı için bizi seçmiyor”, “Halk için en doğru olanı yalnız biz biliriz” gibi kavramlar terk edilirken, bütün bir parti geçmişinin ve tarihinin yeniden değerlendirilmesi zorunluluğu oluyor. Bu değerlendirme cesaretle yapılıp geçmişteki yanlışlar ortaya dökülüyor. Böyle bir değerlendirme ile ancak mümkün olabilecek sağlıklı bir gelişme yolu araştırılırken, chp kaçınılmaz şekilde kendi geçmişini de yer yer mahkûm ediyor. Geçmişle birlikte, geçmişin sorumlularını da.</p>
				<p class="normal">Kendi partisi içindeki sürtüşmelere ve kesin şekilde Ecevit kanadınca kazanılan mücadelelere Sayın İnönü’nün birdenbire “taraf” yapılıvermesi, 12 Mart sonrasının olağanüstü ortamıyla açıklanabilir: Halka uzanan bir chp’nin kaçınılmaz şekilde chp geçmişinin ücretini ödeyerek eski chp’yi eleştirmek zorunda kalması, anlaşıldığına göre, Sayın İnönü’yü zaten tedirgin etmiştir. 12 Mart’ın getirdikleri ise, bazı chp’liler tarafından şöyle yorumlanmışa benzemektedir: chp, seçim şansı zaten olmayan bir partidir. Bu yeni şartlarda, chp ve bir kısım chp’liler, bizzat iktidar olmak yahut iktidar mevkilerine gelmek imkânını kazanmaktadır. Dolayısıyla, yeni rejimle özdeşleşilecek, iktidardan pay alınacaktır.</p>
				<p class="normal">Ne var ki, bu düşünceler chp teşkilâtının ve teşkilâtı temsil eden Ecevit kanadının kabulüne imkân olmayan düşüncelerdir. Partiyi, bir daha halkla uzlaşamayacak şekilde onu kitlelerden koparabilecek görüşlerdir.</p>
				<p class="normal">Günümüzün chp’sinde yürütülen mücadele, tarafların “demokrasi” anlayışındaki farklardan doğduğu kadar, halk kitlelerine ve bu kitlelerin bir parçası olan chp teşkilâtına verilen değişik önemden doğmaktadır. Mücadelenin bir tarafı, partiyi kendi düşündükleri bir “iktidar uzlaşmasında” kullanamamanın huzursuzluğunda gözükmektedir. Öteki taraf ise, yıllarca üzerinde çalıştıkları gelişmelerin yok olması ihtimalinden, partinin kesinlikle halktan koparılarak başka amaçlarla kullanılmasından ürkmektedir. Kişisel mücadeleler de bu çekişmeye hız katmaktadır.</p>
				<p class="normal">Burada belirtilmesi belki faydalı olan nokta, bazı iddiaların aksine chp’deki Ecevit hareketini ve sözcülerim “Marksist” yahut “sosyalist” gibi sıfatlarla nitelemenin yanlış olduğudur. chp’deki hareketi ve sözcüklerini bu şekilde nitelemek hem onlara karşı haksızlıktır, hem de Marksizm ve sosyalizme karşı haksızlıktır. Bu tür açık yanlışlardan bazı tarafların medet umması, chp gibi ciddi bir partiye yakışmaz.</p>
				<p class="normal">Önümüzdeki günlerin parti kongreleri chp’nin geleceğini belirleyecektir. Türk halkının ve bu halkın parçası olan chp teşkilâtının çıkarı, herhalde, bu önemli partide öncelikle halka ve demokrasiye değer verenlerin başarılı olmasıdır. Üstelik, partinin gelişmesi ve büyümesi için önünde başka alternatifin bulunduğunu ileri sürmek bile zordur.</p>
				<p class="normal">chp’li olmayan, fakat bu köklü partiden Türkiye için yararlar bekleyenlerin ve chp çoğunluğunun ümidi, Sayın İnönü’nün kendisine iletilen “özel bilgileri” bir köşeye bırakabilmesidir. Büyük sağduyusuyla davranmasıdır. Bazı tahrikçilere kapılmaksızın asıl görevini benimsemesi, parti içinde “taraf” değil “denge” olmasıdır.</p>
				<p class="normal">Aksi halde, chp’deki mücadeleden herkes “mağlûp” çıkabilir. İsmet Paşa bile.</p>
				<p class="sagnormal">Milliyet, 22 Ocak 1972</p>
				</body>
</html>