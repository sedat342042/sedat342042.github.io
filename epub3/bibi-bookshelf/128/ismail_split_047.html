<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>ismail</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_45">“Reform” Üzerine</h2>
				<p class="normal">Toplumların gelişmeği, bazı kavramların anlamını da beraberinde değiştirir. İnsanlık ilerledikçe, geçmişin, uğruna nice kavgalar verilmiş özlemleri geride kalır. Dünün en cüretkâr talepleri bugünün alışılmış gerçekleri olurken, toplumlar, yeni aşamalara doğru sonsuz yürüyüşlerine devam ederler. Genel oy hakkından, ilk işçi birliklerinin kurulmasına, siyasal özgürlüklere kadar, sosyal gelişmelere biçim veren büyük kavgaların yeri, bir gün, tarihin eskiyen sayfalarıdır.</p>
				<p class="normal">Türkiye’de kavramlar hızla değişmektedir. 1961 öncesinin “reform” sözcüğüyle tanımlanan olguları, artık düne aittir; günümüzde aşılmıştır. Bir zamanların ateşli tartışma konusu “hâkim teminatı,” şimdi bir anayasal haktır. Gene 1961 öncesinin “çift Meclis”, “Anayasa Mahkemesi”, “ispat hakkı” gibi özlemleri, artık, sözü bile edilmeyen alışılmış verilerdir. Öyle ki, bir kere gerçekleşirse Türkiye’yi hızla kalkındıracağına, bütün dertlere deva olacağına bile inanılan bu reformlar, şimdi, geçmişe ait masum özlemlerdir.</p>
				<p class="normal">Türkiye’nin son yılları, hızlanan sosyal değişimlere sahnedir. Bu oluşumla beraber eski özlemler yerini yenilerine bırakmakta, şartlarla birlikte “reform” sözcüğünün kapsamı da değişmektedir. O kadar değişmektedir ki, 1971 koşullarında düşünülecek bir toprak reformu bile, eğer gerçekten “reform” olacaksa, 1960’larda hazırlanmış tasarılardan çok ileri özellikler taşımak zorundadır.</p>
				<p class="normal">Günümüz Türkiye’sinde, “reform” sözcüğünün doğru anlatılması belirli noktaların gözden kaçmamasını gerektirir. Önce, Fransızcadan aktarılan “reforme” ve “revolution” (ihtilâl) sözcükleri arasında önemli bir ayırım vardır: Reform mevcut üretim terzinin ve ekonomik iktidarın çerçevesindeki bir “yeniden düzenlenmeyi” ifade eder. “Revolution” ise, dar anlamıyla, mevcut üretim tarzının yıkılması ve ekonomik iktidarın değişmesi amacını gerçekleştirir; ya da bu gerçekler hiç amacın korunmasına dönüktür.</p>
				<p class="normal">Bu açıdan bakınca, son günlerde sözü çok edilen değişimlerin “reform” olduklarını; taşıdıkları anlamın ötesinde ele alınamayacaklarını bilmek gerekir. Yani, söz konusu değişimler zaten başka şartların varlığını zorunlu kılan büyük sıçramalar değil, mevcut çerçevenin içindeki yeniden düzenlenmelerdir.</p>
				<p class="normal">Reform, bu sınırlı kapsamına rağmen, gene de belli sosyal ve sınıfsal destekleri gerektirir. Desteğin gücüne ve niteliğine göre değişik özellikler alır. Reformun sonucu, hazırlandığı andaki toplumsal dengeyi korumak ya da bazı tâvizlerle onu sağlamlaştırmak olabilir. Ya da, toplumu kendi çerçevesinde ilerletmeye yarayabilir. Reform kavramının kapsamı da, bu bakımdan, reformu düşünen zümrelerin sosyal niteliğinden bağımsız değildir.</p>
				<p class="sagnormal">Milliyet, 27 Mart 1971</p>
				</body>
</html>