<html xmlns="http://www.w3.org/1999/xhtml">
  <head>
    <title>les.html</title>
    <meta content="text/html; charset=utf-8" http-equiv="Content-Type"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="kitapickapak2" id="calibre_toc_78"><br class="calibre4"/>   78   <br class="calibre4"/><br class="calibre4"/><br class="calibre4"/><br class="calibre4"/></h1>
				<p class="normal1">Ann, canının acıyıp acımadığını anlayamıyordu. Bıçak kulağının içine, kulak zarına kadar girmiş olmalıydı. Muhtemelen beynine kadar.</p>
				<p class="normal1">Sonra anladı.</p>
				<p class="normal1">Üstündeki kan onun değil, Risbi'nindi.</p>
				<p class="normal1">Ve iki kulağı birden çınlıyordu. Odanın içine yayılan şarap şırıltılarının ortasında sıkılan bir silah sesi yavaş yavaş bilincine ulaştı.</p>
				<p class="normal1">Frewin yine karşısındaydı, hep yerde. Yuvarlanarak tabancasına ulaşmıştı ve silahın tüten namlusu Ann'e doğrultulmuştu.</p>
				<p class="normal1">Başını çevirdi ve Risbi'nin şaşkın gözlerle kendisine baktığını gördü. Bıçağını bırakmıştı ve kan içindeki elini görmek için yüzüne doğru kadar kaldırdı.</p>
				<p class="normal1">Bir şeyler mırıldandı.</p>
				<p class="normal1">Alçak sesle tekrarladı:</p>
				<p class="normal1">"Yok, hayır."</p>
				<p class="normal1">Ann birden ileriye fırlatıldığını hissetti. Risbi onu Frewin'in üzerine itmişti. Tüm çabasına rağmen ayakları mayından kesildi. Başı önde, düşmeden iki metre kadar tökezledi. Elleri arkasından kelepçeli olduğundan Frewin'in üzerine yığıldı. Teğmen kollarını kaldırarak düşüşünü hafifletmeye çalışsa da genç kadının nefesi kesildi. Çarpıştılar ve Ann istemeden, Frewin'in elindeki silahı düşürdü. El bombası avucundan sıyrılarak bacaklarının arasına yuvarlandı.</p>
				<p class="normal1">Nefesini toparlayabilmek için ağzını sonuna kadar açtıysa da bir işe yaramadı.</p>
				<p class="normal1"><span class="ideitalik">El bombası</span>!</p>
				<p class="normal1">Frewin Ann'i üzerinden atarak silahına ulaşmayı denedi. Ama Risbi silaha daha önce ulaştı. Silaha ayağıyla vurdu ve Frewin, saldırganın ancak topuğunu yakalayabildi. Kendisine doğru çektiğinde güçlü bedeninin tüm adaleleri kasıldı.</p>
				<p class="normal1">Risbi şarap birikintisinin üstüne düştü.</p>
				<p class="normal1">Frewin'in heybetli vücudu anında onun üzerine bindi. Teğmenin muazzam gölgesi Risbi'yi olduğu gibi kapladı. Yer değiştiren korku Risbi'nin yüz hatlarına yayıldı.</p>
				<p class="normal1">Başkalarının bakışlarında görmeye bayıldığı korkunun aynısı.</p>
				<p class="normal1">Ann yana doğru yuvarlandı ama hâlâ soluk alamıyordu. Zemindeki ışıkta, el bombasını görmeye ve ondan uzaklaşmaya çalışarak bacaklarını çırptı.</p>
				<p class="normal1">Risbi'nin Frewin'in altında gözden kaybolduğunu göz ucuyla görebildi. Nefes almaya çalışırken gözleri kararmaya başlamıştı. Frewin'in elleri rakibinin boynuna gitti ve onu yukarı kaldırdı. Ann teğmenin doğrulduğunu ve öfkeyle haykırarak adamın başını geriye doğru çevirdiğini gördü.</p>
				<p class="normal1">Risbi'nin kafası inanılmaz bir hızla olduğu yerde döndü.</p>
				<p class="normal1">Ve uğursuz bir çatırtı işitildi.</p>
				<p class="normal1">Şaşkınlık ve dehşetle gözleri sabitleşti.</p>
				<p class="normal1">Ann ciğerlerine tekrar hava dolduğunu hissetti ve dikkatini el bombasına yöneltti. Yanındaydı.</p>
				<p class="normal1">Elleri arkasına kelepçelenmiş bir halde yere uzandı ve bombayı yakalamaya çalıştı.</p>
				<p class="normal1">Dokunduğu anda el bombasından hafif bir tıkırtı çıktı.</p>
				<p class="normal1">Ann onun patlayacağını anladı.</p>

		</body>
</html>