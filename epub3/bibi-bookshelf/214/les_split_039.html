<html xmlns="http://www.w3.org/1999/xhtml">
  <head>
    <title>les.html</title>
    <meta content="text/html; charset=utf-8" http-equiv="Content-Type"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="kitapickapak2" id="calibre_toc_36"><br class="calibre4"/>   36   <br class="calibre4"/><br class="calibre4"/><br class="calibre4"/><br class="calibre4"/></h1>
				<p class="normal1">Teğmen Frewin, Katarina Weiss'in istediği malzemeleri bulunca ona haber vereceğini söyledikten sonra sekreter kendi bölümüne döndü.</p>
				<p class="normal1">Frewin ile Ann yakıt fıçılarından uzakta, küçük bir gaz ocağında ısıttıkları akşam yemeklerini birlikte yediler. İkisi yalnızdı. MP'nin diğer askerleri görevlerini farklı yerlerde nöbetleşe yapıyorlardı. Matters, askıdaki koluyla tekrar gelerek Raven Bölüğü'nün döndüğünü ve çadırlarını köyün çıkışında kurduklarını bildirdi. Genç çavuş, kayıpların listesini mutlaka ele geçireceğini söyleyerek tekrar görev yerine döndü.</p>
				<p class="normal1">Frewin domuz pastırmasıyla birlikte pürtüklü bir püre ve şahsi eşyaları arasından çıkardığı bir şişe şarap ikram etti Ann'e.</p>
				<p class="normal1">"Kurtuluşun şerefine köyden sevgilerle..."</p>
				<p class="normal1">"Bu şarabı şu kötü tayınlarınızla değiş tokuş mu ettiniz?"</p>
				<p class="normal1">"Hayır, bu bir hediye."</p>
				<p class="normal1">Craig şarabı açarak metal bardaklarla servis yaptı. Şerefe kadeh kaldırırken yağmur şiddetini artırarak vitrayları dövmeye başladı. Gece olmuştu ve uzaktan gelen top seslerinin yerini fırtınanın uğultusu almıştı. Kilise yüz kadar şamdanla aydınlanıyordu. Şimşekler gökyüzünü aydınlattığında, yüksek pencerelerden içeri rengârenk ışık huzmeleri süzüldü. Ann gotik bir roman dekorunda bulundukları hissine kapıldı. Bütün bunlar rüya mı, yoksa kâbus mu, bir türlü anlayamıyordu.</p>
				<p class="normal1">Yemeklerini yemişler ve bir şişe şarabın üçte ikisini devirmişlerdi. Ann çakırkeyif olmuş gibiydi. Frewin onu hastanedeki günlük işleriyle ilgili soru bombardımanına tutmuş, şimdiyse daha özel meselelere giriyordu. Ann aptal değildi, teğmenin onun hakkında her şeyi öğrenmek istediğinin farkındaydı.</p>
				<p class="normal1">"Evet, hemşire olmaya nasıl karar verdiniz?"</p>
				<p class="normal1">"İhtiyaçtan."</p>
				<p class="normal1">"Sizin mi, başkalarının mı?"</p>
				<p class="normal1">"Ben de, kendini seven her insan gibi egoist ve hırslı biriyim. Benim ihtiyacım vardı."</p>
				<p class="normal1">"Neymiş bu hırslar?"</p>
				<p class="normal1">"Başarılı ve mutlu olmak, bir gün bir aile kurmak."</p>
				<p class="normal1">"Savaş olmasaydı bunlar gerçekleşmiş olurdu, bundan eminim."</p>
				<p class="normal1">Ann elindeki bardağa baktı.</p>
				<p class="normal1">"Savaş mı? Bu, hiçbir şey yapmamak için bir bahane. Her zaman sürdürülecek bir savaş vardır, barışta bile. Şüphelere, ağır iş hayatına, büyümeye engel olan yaralara karşı sürdürülmesi gereken bir savaş..."</p>
				<p class="normal1">Craig sessizce onayladı.</p>
				<p class="normal1">"İnsanın kendisiyle barışık olması o kadar zor ki" diye itiraf etti Ann alçak sesle. "Belki de bunun için "büyükler" hep savaşıyor."</p>
				<p class="normal1">"İnsanın kendini olduğu gibi kabul ederek ve gelecekteki belirsizliklerini göz önüne alarak bir aile kurması" dedi Frewin. "İçinizdeki eski yaralar buna engel oluyor, değil mi?"</p>
				<p class="normal1">Ann tehlikeli bir yola girdiklerini hissetti. Yalanların veya öfkenin insanların arasına kurduğu duvarlar birbirine yaklaşıyordu. <span class="ideitalik">Ya da gerçeğin kurduğu duvarlar</span>... Oysa kendini açmaktan çok uzaktaydı; aslında kim olduğunu, en derininde nelerin bulunduğunu ve ne yaptığını paylaşmaktan uzaktaydı. <span class="ideitalik">Ben onun peşinde olduğuyum. Dünyayı karanlığa sürükleyen gölgelerden biriyim. Ahlaksızlığım öldürücü değil ama diğerlerine eklenen bir kötülük ve bir gün, benim gibi insanların kötülükleri, kontrol edilemedikleri için, dünyayı kaosa sürükleyecek</span>.</p>
				<p class="normal1">Frewin birden genç kadına doğru eğildi.</p>
				<p class="normal1">"Ann, kendinizi kötü hissetmenizi istemiyorum. Ama acılarınızı gördüğümü söyleyebilirim. Bunlar çok belli. Acılarınızın nereden kaynaklandığını söylemeniz için sizi zorlamayacağım, onlar sizin, sizin gizemli tarafınız. Ama birlikte olduğumuzda bana güvenin, diken üstünde olmayın, sizden tek istediğim bu."</p>
				<p class="normal1">"Çok karmaşık biri olduğumu düşünüyor olmalısınız."</p>
				<p class="normal1">"Evet, bu doğru. Ama size hep söyledim: Size güveniyorum, çünkü mantıklı muhakemeler yürütüyorsunuz. Benden birçok şeyi sakladığınızı bilsem bile, bu böyle. İtiraf edeyim ki, sizin hakkınızda çok düşündüm. Düşünmeye de devam edeceğim. Ama bunlar birbirimize olan güvenimizi sarsmamalı. Söylenmeyenleri kabul eden bir güven."</p>
				<p class="normal1">Ann kırılganlıktan, sorgulayıcı bir ses tonuna geçerek "Yakamı bırakmayan şeyleri öğrenmek aramızdaki ilişkiyi değiştirir miydi?" diye sordu.</p>
				<p class="normal1">Frewin karşılık vermeden genç kadına baktı.</p>
				<p class="normal1"><span class="ideitalik">Elbette değiştirirdi,</span> diye düşündü Ann.<span class="ideitalik"> Bunu bana söyleyemezsin, çünkü bu, profesyonel ilişkileri aşar, çünkü senin tabiatında başkalarının sakladıklarını gün ışığına çıkarma isteği var. Gölgeler seni aydınlıktan daha fazla çektiği için insanların ardındakileri görmek istiyorsun, öyle değil mi Craig? Niçin? Senin içinde neler var? Büyüsüne kapıldığın ışığa yaklaşarak kanatlarını yakan kelebeklerin tersi misin yoksa? Karanlıklar seni içine çekiyor ve yavaş yavaş orada boğuluyorsun, bu mu hadise? Ama niçin? Orada kaybettiğini bulmak için mi</span>?</p>
				<p class="normal1">"Size her şeyi söylemeye, itiraf etmeye, günah çıkarmaya hazırım ama bir şartla."</p>
				<p class="normal1">Frewin ona iyice bakabilmek için başını kaldırdı.</p>
				<p class="normal1">"Önce siz benim sorduklarıma cevap vereceksiniz. Hiçbir şeyi gizlemeden, dürüstçe. Sadece siz, içinizdeki siz."</p>
				<p class="normal1">Frewin karşılık vermediği için Ann sözlerine devam etti:</p>
				<p class="normal1">"Karınız hakkında."</p>
				<p class="normal1">Frewin anında karşı koydu:</p>
				<p class="normal1">"Bundan size kim söz etti?"</p>
				<p class="normal1">"İşte görüyorsunuz, insanın kendini açması, mahrem şeylerden söz etmesi hiç de kolay değil."</p>
				<p class="normal1">Frewin iri cüssesiyle doğrularak ayağa kalktı.</p>
				<p class="normal1">"Bugün yeteri kadar içtik sanıyorum. Yarın zor bir gün olacak ve galiba yatmak en iyisi."</p>
				<p class="normal1">Bu steril kaçışın farkında olarak bakıştılar. Ann teğmenin bakışlarında bir an arzu belirtisi olarak algıladığı güçlü bir heyecan hissetti. Aniden gelen şiddetli bir arzu. Ötekinde eriyerek, zevkten kendi içinde kaybolup gitme arzusu.</p>
				<p class="normal1">Frewin başını çevirdi ve koro bölümünden inerek mumları söndürmeye gitti.</p>
				<p class="normal1">"İyi geceler Ann" dedi uzaklaşırken.</p>
				<p class="indentmetin"> </p>
				<p class="normal1">Gece yarısı fırtına, kiliseyi öfkesinden kudurmuş Thor<sup class="calibre5"><a href="les_split_088.html#footnote-309-2" id="footnote-309-2-backlink">2</a></sup> gibi dövdü. Gök gürlemeleri çana vuran dev bir çekicin sesleri gibi yankılanıyordu. Frewin uyumamıştı, Ann'i düşünüyordu. Genç kadına kızmış mıydı? Aslında hayır. Frewin'i kimsenin yapamayacağı şekilde sarsmıştı. Ve teğmeni kendi hakkında, kendi kendine sorduğu sorular hakkında düşünmeye zorluyordu.</p>
				<p class="normal1">Patty'yle olan ilişkisi konusunda Ann neler biliyordu? Ona ne söylenmişti? Dedikodu orduda sürüp gidiyordu, bunun farkındaydı. Ve içlerinde Craig Frewin'in, iriyarı teğmenin, karısını öldürdüğüne inananlar çok fazlaydı. Ann, onlara inanmış mıydı? Ya da içine bir şüphe kırıntısı düşmüş müydü? Bunun kendisini rahatsız ettiğini hissetti.</p>
				<p class="normal1">Ann'den hoşlanıyordu ve değer verdiği birinin kendisi hakkında kötü düşünmesi zoruna gidiyordu.</p>
				<p class="normal1"><span class="ideitalik">Dürüst ol, ondan hoşlanmıyorsun, onu istiyorsun</span>!</p>
				<p class="normal1">Ve bu akşam Ann de bunu mutlaka hissetmişti. Alkol içgüdülerini açığa vurmuştu, arzularını taştan görünümünün altına gizleyememişti. Bir şeyleri belli etmişti ve Ann böyle açıkları hemen yakalayabilecek biriydi.</p>
				<p class="normal1">Ann aslında kimdi? Neyi gizlemeye çalışıyordu?</p>
				<p class="normal1">Arka arkaya çakan şimşekler gölgeleri köşelere itip kilisedeki kabartmaları ve acılı yüzleri aydınlattı.</p>
				<p class="normal1"><span class="ideitalik">Uyumalıyım</span>...</p>
				<p class="normal1">Craig uyuyabilmek için sağa sola dönerken genç kadını gördü.</p>
				<p class="normal1">Çakan bir şimşek yüzünü örten gölgeyi araladı.</p>
				<p class="normal1">Ann bir örtüye sarınmış, yatağının yanında çömelmişti. Frewin onunla konuşmak için doğrulmaya çalıştı ama genç kadın kollarını açarak üzerindeki örtüyü düşürdü ve çıplak bedenini gözler önüne serdi. İri ve kalkık göğüsleri vardı; uçlarını belli belirsiz görülen soluk pembe taçlar süslüyordu. Göbeği hızlanan soluklarının ritminde dalgalanıyordu. Biçimli bacaklarının arasında karanlık bir üçgen görünüyordu.</p>
				<p class="normal1">Craig tek kelime edemedi, yutkunamadı bile. Ann ona doğru eğilerek ilk önce altdudağını öptü. Hayvani, vanilyalı parfümü çok güzel kokuyordu. Genç kadının dili ilk başta ağzının yumuşak dokusunu keşfetti, daha sonra içeri girerek onunkini aradı. İki yumuşak et birbirine dokundu, birbirinin ıslak tadına vardı. Ann bir elini yatağın kenarına koyarak yavaşça Frewin'in üzerine devrildi. Arzularına yenik düşen Craig iyiyle kötü arasındaki farkı ayıramaz oldu. Ann örtünün içine girdiğinde, bu sefer bedenleri birbirinin tadına baktı. genç kadının memelerinin göğsüne yaptığı baskıyla ürperdi Frewin. Daha fazlasını isteyerek bedenine yaslanan kadının kalçasına götürdü parmaklarını. Boyna, omuzlara ve avuçlara konan şehvetli öpücüklerle meme uçları kabardı. Alevler Frewin'in tüm bedenini karşı konulmaz bir şekilde sarıyordu.</p>
				<p class="normal1">Genç kadını belinden kavrayarak üstüne çıktı. Ann, önce bir bacağını daha sonra öbürünü açtı ve içinde erkeğin uyanışını hissetti. Frewin'in tüm bedeni yanıyordu, yakıcı bir dalga beynine doğru yükselmeye başladı. Şimdi organının esiri olmuştu ve tek düşüncesi içine boşalmaktı. Nemli tatlar onu delirtti ve genç kadını ensesinden tuttu. Kıpırtılar dalga oldu, dalgalar şiddetli spazmlara dönüştü ve Ann gelgitler içinde tırnaklarını Frewin'in sırtına gömdü. Hareket halindeki güçlü kaslarla sarmalanmıştı bedeni. İkisi de fırtınanın ritmine uyarak hızlı hızlı soluyordu. Azizlerin sabit bakışları altında.</p>
				<p class="normal1">Ann omuzlarını yukarı kaldırarak Frewin'in göğsüne yaslandı. Ayak parmakları gerildi ve tüm bedeni kısa aralıklarla kasıldı. Ağzından hıçkırık gibi çıkan kuru bir iniltiyi bastırmaya çalıştı. Craig boşaldığını ve genç kadının içine yayıldığını hissetti. Başı arkaya savruldu ve büyük bir zevk patlamasıyla her zamanki ciddi ifadesinden eser kalmadı.</p>
				<p class="normal1">Daha sonra genç kadının üzerine devrildi. Küçük yatağın içinde iki beden birbirine yapışmıştı, gözleri hazdan ışıl ışıl, nefes nefese.</p>
				<p class="normal1">Kilisenin üzerinde patlayan yıldırım, çanı titretti. Sesi bir dakika boyunca duvarlarda yankılandı.</p>
				<p class="normal1">Ann mutlulukla gülümsüyordu. Ama birdenbire, kendisini buraya sürükleyen büyüleyici güçten kurtularak ne yaptığının farkına vardı. Pişmanlık ve utançla kapadı gözlerini. Ve sonra olacakların endişesiyle.</p>
				<p class="normal1">Frewin'in "Gerçekten çok üzgünüm Ann, şimdi yatağınıza dönseniz iyi olur" dediğini duyduğunda belli belirsiz rahatladı.</p>
				<p class="normal1">Bu yapılacak en iyi şeydi. Craig Frewin'i kendisiyle birlikte karanlıklar içindeki bir yolculuğa götüremezdi.</p>
				<p class="normal1">Ann sarınmak için örtüsünü aldı ve tek kelime etmeden, Frewin'e hiç bakmadan kendi karanlık bölümüne gitti.</p>

		</body>
</html>