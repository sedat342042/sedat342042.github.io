<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Buddenbrooklar</title>
	<link href="main.css" rel="stylesheet" type="text/css"/>
</head>
<body class="biography">
	<div class="html5_section">
		<p>THOMAS MANN, 1875’te Almanya’da doğdu. 1898’de yayımladığı ve <em>Der kleine Herr Friedemann</em> (Küçük Friedemann) adı altında topladığı ilk öykülerinde, daha çok Schopenhauer, Nietzsche ve Wagner’in etkisi altında kalarak sanatçının yaratma sorununa odaklanmıştı. Bu ilk öyküleri, 1901’de yayımlanmasının ardından Mann’ı üne kavuşturan <em>Buddenbrook</em>’lar,<em> Bir Ailenin Çöküşü</em> adlı toplumsal roman izledi. 1903’te <em>Tonio Kröger</em>, 1912’de <em>Venedik’te Ölüm</em> yayımlandı. Daha sonra <em>Büyülü Dağ</em>’ı yazan Mann, Hitler iktidara gelince Almanya’dan ayrıldı. 1936’da ABD vatandaşlığına geçti ve Almanya’nın karanlık tablosunu çizdiği <em>Joseph und seine Brüder</em> (Yusuf ve Kardeşleri) dörtlemesini yayımladı (1933-1942). Dörtlemenin ardından yazmaya koyulduğu <em>Doktor</em><em> Faustus</em>’ ta ise besteci Andreas Leverkühn’ün yaşamöyküsünün ışığında, Alman kültürünün barbarlığa yenik düşmesini anlattı. 1929’da Nobel Edebiyat Ödülü’nü alan Mann, 1955’te Zürich’te öldü.</p>
		<p class="double">KASIM EĞİT, 1948’de Adana’da doğdu. 1970’te Atatürk Üniversitesi Alman Dili ve Edebiyatı Bölümü’nü bitirdi. 1978’de Almanya’da Ruhr Üniversitesi’nde Doktor unvanını aldı. Halen Ege Üniversitesi Alman Dili ve Edebiyatı Bölümü’nde Bölüm Başkanı. Friedrich Dürrenmatt’ın <em>Duruşma Gecesi</em>, Stefan Zweig’ın <em>Yıldızın Parladığı Anlar</em> ve <em>Değişim Rüzgârı</em>, Heinrich Böll’ün <em>Frankfurt Dersleri </em>ve <em>Melek Sustu</em> adlı yapıtlarını dilimize kazandırdı.</p>
		<p class="double">YADİGAR EĞİT, 1951’de İstanbul’da doğdu. Yüksek öğrenimini Ege Üniversitesi Edebiyat Fakültesi Alman Dili ve Edebiyatı Bölümü’nde tamamladı. Aynı üniversitede Alman Dili ve Edebiyatı Bölüm Başkanı ve Mütercim-Tercümanlık Anabilim Dalı Başkanı olarak görev yaptı. 2010 yılından bu yana Yabancı Diller Yüksekokulu’nda yönetim kurulu üyesidir.  Bugüne değin kaleme aldığı pek çok yazı, makale ve bildirinin yanı sıra Hugo Loetscher’in <em>İsviçre</em><em>nin Keşfi,</em> Thomas Mann’ın <em>Değişen Kafalar</em> (Kasım Eğit’le birlikte) ve Heinrich Böll’ün <em>Solgun Köpek</em> ile <em>Me</em><em>lek Sustu</em> adlı yapıtlarını dilimize kazandırdı.</p>
	</div>
</body>
</html>