<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dirilis</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page { margin-bottom: 10.000000pt; margin-top: 10.000000pt; }
  /*]]>*/
  </style>
</head>

<body class="calibre">
  <h2 class="h2baslik1" id="calibre_toc_76">XIV</h2>

  <p class="normal">Petersburg’da Nehlüdov’un üç işi vardı: Maslova için Senato’ya verilecek temyiz dilekçesi işi, Fedosya Birükova’nın dilekçe komisyonundaki işi ve Vera Bogoduhovskaya’nın verdiği görev üzerine jandarma komutanlığında ya da üçüncü şubede Şustova’nın serbest bırakılmasıyla ve Vera Bogoduhovskaya’nın kendisine gönderdiği notta sözünü ettiği annenin kalede hapis yatan oğluyla görüştürülmesi işi. Bu iki işi tek bir üçüncü iş olarak görüyordu. Dördüncü işi ise İncil okudukları ve yorumladıkları için ailelerinin yanından Kafkasya’ya sürülen tarikat üyelerinin davasıydı. Bu meselenin açıklığa kavuşturulması için yapılabilecek her şeyi yapmaya bu adamlardan çok kendi kendine söz vermişti.</p>

  <p class="normal">Nehlüdov, Maslennikov’u son ziyaretinden bu yana, özellikle de köye gidip geldikten sonra tam tamına olmaya karar verdiği gibi biri olmasa da bugüne dek kendisinin de içinde yaşadığı küçük bir azınlığın keyfini ve rahatını sağlamak için milyonlarca insanın çektiği acıların büyük bir gayretle gizli tutulduğu bu çevreden bütün varlığıyla tiksiniyordu. Bu çevrenin insanları bu acıları ve dolayısıyla yaşadıkları hayatın acımasızlığını ve suçluluğunu görmüyorlar, göremiyorlardı. Nehlüdov’un artık bu çevreden insanlarla sıkılmadan ve kendine kızmadan görüşmesine olanak yoktu. Ancak geçmiş yaşamının alışkanlıkları, akrabalık ve arkadaşlık ilişkileri onu bu çevreye çekiyordu ve asıl önemlisi, artık kafasını meşgul eden tek şeyi yapabilmesi, yani Maslova’ya ve yardım etmek istediği diğer tüm mağdurlara yardım edebilmesi için saygı duymak bir yana, kendisinde öfke ve nefret uyandıran bu çevrenin insanlarından yardım istemek zorundaydı.</p>

  <p class="normal">Nehlüdov, Petersburg’a gelip de eski bir bakan karısı ve teyzesi olan Kontes Çarskaya’nın evinde kalınca bu kadar uzak hissettiği aristokrat toplumun bir anda tam göbeğine düşmüş oldu. Bundan hoşlanmıyordu ama başka türlü davranması da olanaksızdı. Teyzesinde değil de bir otelde kalmak, onu gücendirmek demekti. Öte yandan teyzesinin önemli bağlantıları vardı ve peşinde koşacağı bütün işlerde çok büyük ölçüde yararı dokunabilirdi.</p>

  <p class="normal">Gelişinden hemen sonra Kontes Katerina İvanovna ona kahve ikram ederken:</p>

  <p class="normal">“Kuzum, senin hakkında ne garip şeyler duyuyorum öyle,” dedi. “Vous posez pour un Howard!<sup class="calibre2"><a class="footnote-link" href="../Text/dirilis_split_185.html#footnote-600-50" id="footnote-600-50-backlink">[50]</a></sup> Suçlulara yardım ediyormuşsun. Hapishaneleri dolaşıyormuşsun. Haksızlıkları düzeltiyormuşsun.”</p>

  <p class="normal">“Yok canım, aklımdan bile geçmedi.”</p>

  <p class="normal">“Bak bu iyi işte. Yalnız bu işte bir aşk hikâyesi var galiba. Hadi anlat bakalım.”</p>

  <p class="normal">Nehlüdov, Maslova’yla ilişkilerini, yani olduğu gibi her şeyi anlattı.</p>

  <p class="normal">“Hatırlıyorum, hatırlıyorum, zavallı Elen sen o ihtiyarların yanındayken olanları bana anlatmıştı: İhtiyarlar galiba seni evlatlıklarıyla evlendirmek istemişler (Kontes Katerina İvanovna, Nehlüdov’un halalarını her zaman küçümserdi)... O mu? Elle est encore jolie?”<sup class="calibre2"><a class="footnote-link" href="../Text/dirilis_split_186.html#footnote-600-51" id="footnote-600-51-backlink">[51]</a></sup></p>

  <p class="normal">Katerina İvanovna teyze, altmış yaşında sağlıklı, neşeli, enerjik, geveze bir kadındı. Uzun boylu ve çok şişmandı, dudağının üstünde çok belirgin siyah tüyler vardı. Nehlüdov onu severdi ve ta küçüklüğünden beri onun enerjisini ve neşesini paylaşmaya alışkındı.</p>

  <p class="normal">“Hayır, ma tante<sup class="calibre2"><a class="footnote-link" href="../Text/dirilis_split_187.html#footnote-600-52" id="footnote-600-52-backlink">[52]</a></sup>, o iş tamamen bitti. Benim tek istediğim ona yardım etmek, çünkü birincisi, haksız yere cezaya çarptırıldı ve bunun suçlusu da benim, onun tüm yaşadıklarından ben suçluyum. Onun için elimden gelen her şeyi yapmak zorunda hissediyorum kendimi.”</p>

  <p class="normal">“O zaman bana niye senin onunla evlenmek istediğini söylediler?”</p>

  <p class="normal">“Evet, istedim ama o istemiyor.”</p>

  <p class="normal">Katerina İvanovna başını eğip öne doğru uzatarak hiçbir şey söylemeden kaşlarının altından şaşkınlıkla yeğenine baktı. Yüz ifadesi bir anda değişmiş, yüzüne bir hoşnutluk gelip oturmuştu.</p>

  <p class="normal">“E, o senden daha akıllıymış. Ah, sen ne aptalsın! Onunla evlenecektin yani?”</p>

  <p class="normal">“Kesinlikle.”</p>

  <p class="normal">“Yaptıklarından sonra da mı?”</p>

  <p class="normal">“Daha iyi ya. Bütün suç benim değil mi zaten?”</p>

  <p class="normal">“Yo, sen düpedüz bir salaksın,” dedi teyze gülümsemesini zor tutarak. “Korkunç bir salaksın, ama sırf böyle korkunç bir salak olduğun için seviyorum ya seni,” diye yineledi. Anlaşılan yeğeninin zekâ ve ahlak durumunu kendi gözünde doğru olarak aktaran bu sözcüğü pek sevmişti. “Ha bu arada,” diye devam ediyordu. “Aline’in bu Magdalenalar için olağanüstü bir yurdu var. Ben bir kere gittim. Çok iğrençler. Geldikten sonra yıkanıp durdum. Ama Aline corps et âme<sup class="calibre2"><a class="footnote-link" href="../Text/dirilis_split_188.html#footnote-600-53" id="footnote-600-53-backlink">[53]</a></sup> bu işe verdi kendini. Seninkini de ona teslim ederiz. Kimse Aline gibi yola getiremez onu.”</p>

  <p class="normal">“Kürek cezasına çarptırıldı zaten. Ben de bu kararın kaldırılması için uğraşmaya geldim. Benim sizden yardım isteyeceğim ilk iş bu.”</p>

  <p class="normal">“Demek öyle! Davası nerede görüşülecek?”</p>

  <p class="normal">“Senato’da.”</p>

  <p class="normal">“Senato’da mı? Evet, sevgili cousin’im Levuşka Senato’da. Ama aptallar bölümünde çalışıyor, saray tellallığı yapıyor. Şimdiki üyelerinse hiçbirini tanımıyorum. Hepsi de Tanrı bilir, ya Ge, Fe, De, diye tout l’alphabet<sup class="calibre2"><a class="footnote-link" href="../Text/dirilis_split_189.html#footnote-600-54" id="footnote-600-54-backlink">[54]</a></sup> boyunca sıralanan Almanlar ya da pour varier. Des gens de l’autre monde<sup class="calibre2"><a class="footnote-link" href="../Text/dirilis_split_190.html#footnote-600-55" id="footnote-600-55-backlink">[55]</a></sup> olsun diye birtakım İvanovlar, Semyonovlar, Nikitinler veya İvanenko, Simonenko, Nikitenkolar’dır. Ama yine de kocama söyleyeceğim. O, tanır onları. Her cins adamı tanır. Ona söylerim. Ama senin de durumu anlatman gerekiyor, çünkü beni hiç anlamıyor. Ne söylersem söyleyim hiçbir şey anlamadım diyor. C’est un parti pris.<sup class="calibre2"><a class="footnote-link" href="../Text/dirilis_split_191.html#footnote-600-56" id="footnote-600-56-backlink">[56]</a></sup> Herkes anlıyor, bir tek o anlamıyor.”</p>

  <p class="normal">Bu sırada dizlerine kadar çorap giymiş bir uşak gümüş tepside bir mektup getirdi.</p>

  <p class="normal">“Tam da Aline’den. Kizeveter adını duymuşsundur.”</p>

  <p class="normal">“Kimmiş bu Kizeveter?”</p>

  <p class="normal">“Kizeveter mi? Bu akşam gel görürsün. Nasıl biri olduğunu öğrenirsin. Öyle bir konuşur ki, en kaşarlanmış suçlular bile diz çöküp ağlarlar, pişman olduklarını söylerler.”</p>

  <p class="normal">Kontes Katerina İvanovna, ne kadar tuhaf olsa da, karakterine hiç uygun düşmese de Hıristiyanlığın özünün günahların bedelini ödeme inancından ibaret olduğunu kabul eden bir öğretinin ateşli yandaşıydı. O sıralarda moda olan bu öğretinin anlatıldığı toplantılara gidiyor, kendi evinde de toplantılar yapıyordu. Bu öğretiye göre sadece bütün ayinler, ikonalar değil, sırlar da reddedildiği halde Kontes Katerina İvanovna’nın evinin bütün odalarında, hatta yatağının üstünde ikonalar vardı ve kontes kilisenin bütük isteklerini, hiçbir aykırılık görmeksizin yerine getiriyordu.</p>

  <p class="normal">“Keşke senin Magdelana da onu dinleseydi, değişirdi,” dedi kontes. “Ama sen akşam mutlaka evde ol. Anlattıklarını dinlersin. Harika biridir.”</p>

  <p class="normal">“Benim ilgimi çekmiyor, ma tante.”</p>

  <p class="normal">“Ben de sana ilgini çekeceğini söylüyorum. Mutlaka gel. Benden başka bir istediğin var mı sen onu söyle. Videz<br class="chapter"/>
  votre sac.”<sup class="calibre2"><a class="footnote-link" href="../Text/dirilis_split_192.html#footnote-600-57" id="footnote-600-57-backlink">[57]</a></sup></p>

  <p class="normal">“Kalede de bir işim var.”</p>

  <p class="normal">“Kalede mi? Kale için Baron Krigsmut’a bir not yazar veririm sana. C’est un très brave homme.<sup class="calibre2"><a class="footnote-link" href="../Text/dirilis_split_193.html#footnote-600-58" id="footnote-600-58-backlink">[58]</a></sup> Sen de tanırsın onu. Babanın arkadaşıdır. Il done dans le spiritisme.<sup class="calibre2"><a class="footnote-link" href="../Text/dirilis_split_194.html#footnote-600-59" id="footnote-600-59-backlink">[59]</a></sup> Olsun, zararı yok. İyi adamdır. Ne işin var kalede?”</p>

  <p class="normal">“Bir annenin kalede hapis yatan oğluyla görüşmesine izin verip vermeyeceklerini sormam gerekiyor. Yalnız bana bu işin Krigsmut’a değil, Çervyanskiy’e bağlı olduğunu söylediler.”</p>

  <p class="normal">“Çervyanskiy’i sevmem ama Mariette’in kocasıdır. Mariette’den rica edebilirim. Beni kırmaz. Elle est très gentille.”<sup class="calibre2"><a class="footnote-link" href="../Text/dirilis_split_195.html#footnote-600-60" id="footnote-600-60-backlink">[60]</a></sup></p>

  <p class="normal">“Başka bir kadın için de bir ricam olacak. Birkaç aydır hapis yatıyor ama hiç kimse neden yattığını bilmiyor.”</p>

  <p class="normal">“Kendisi mutlaka biliyordur neden yattığını. Çok iyi bilirler onlar. O saçları kırpılmış kadınlar hak etmişlerdir de hapis yatıyorlardır.”</p>

  <p class="normal">“Hak edip etmediklerini bilmiyoruz. Ancak acı çekiyorlar. Siz bir Hıristiyansınız ve İncil’e inanıyorsunuz, nasıl bu kadar acımasız olabilirsiniz...”</p>

  <p class="normal">“Bu hiçbir şeyi engellemez. İncil İncil’dir, iğrenç olan da iğrençtir. Nihilistlere, en çok da saçları kırpılmış Nihilist kadınlara hiç katlanamazken onları seviyormuş gibi yapmam daha kötü bir şey olur.”</p>

  <p class="normal">“Onlara neden katlanamıyorsunuz?”</p>

  <p class="normal">“1 Mart’tan sonra bir de nedenini mi soruyorsun?”</p>

  <p class="normal">“Ama hepsi 1 Mart olaylarına karışmamışlar.”</p>

  <p class="normal">“Fark etmez, neden üzerlerine vazife olmayan işlere burunlarını sokuyorlar. Kadınlara göre bir iş değil bu.”</p>

  <p class="normal">“Ama şu Mariette’in bu işlerle uğraşabileceğini söylüyorsunuz,” dedi Nehlüdov.</p>

  <p class="normal">“Mariette mi? Mariette Mariette’dir. Kim olduğunu Tanrı bilir bir Haltüpkina çıkmış, herkese ders vermeye kalkıyor.”</p>

  <p class="normal">“Ders vermek değil, yalnızca halka yardım etmek istiyorlar.”</p>

  <p class="normal">“Onlar olmasa da bilinir kime yardım etmek gerektiği, kime gerekmediği.”</p>

  <p class="normal">Teyzesinin gösterdiği hoşgörü sonucu düşündüğü her şeyi kendisine anlatması isteğine elinde olmadan kendini kaptıran Nehlüdov:</p>

  <p class="normal">“Ama halk yoksulluk içinde. Köyden yeni geldim. Bizler korkunç bir debdebe içinde yaşarken köylülerin güçlerinin son damlasını kullanarak, yarı aç bir halde çalışmaları uygun mu?” dedi.</p>

  <p class="normal">“Ne istiyorsun yani, çalışayım ve ağzıma hiçbir şey koymayayım mı?”</p>

  <p class="normal">“Hayır, istediğim sizin yemek yememeniz değil,” dedi Nehlüdov elinde olmadan gülümseyerek, “ben sadece hepimiz çalışalım, hepimiz yiyelim istiyorum.”</p>

  <p class="normal">Teyzesi başını ve gözlerini yine aşağı indirip bakışlarını merakla Nehlüdov’a dikti.</p>

  <p class="normal">“Mon cher, vous finirez mal,”<sup class="calibre2"><a class="footnote-link" href="../Text/dirilis_split_196.html#footnote-600-61" id="footnote-600-61-backlink">[61]</a></sup> dedi.</p>

  <p class="normal">“Neden öyle olsun?”</p>

  <p class="normal">Tam bu sırada içeri uzun boylu, geniş omuzlu bir general girdi. Kontes Çarskaya’nın emekli bakan kocasıydı bu.</p>

  <p class="normal">“A, Dmitriy, merhaba,” dedi yeni tıraş edilmiş yanağını onunkine değdirerek. “Ne zaman geldin?”</p>

  <p class="normal">Hiçbir şey söylemeden karısını alnından öptü.</p>

  <p class="normal">“Non, il est impayable,”<sup class="calibre2"><a class="footnote-link" href="../Text/dirilis_split_197.html#footnote-600-62" id="footnote-600-62-backlink">[62]</a></sup> dedi Kontes Katerina İvanovna kocasına. “Nehir kıyısına gidip çamaşır yıkamamı ve bir tek patates yememi söylüyor. Korkunç bir aptal ama sen yine de onun istediği şeyi yapıver. Korkunç bir salak,” diye düzeltti sonra. “Duydun mu, dediklerine göre, Kamenskaya’nın durumu o kadar umutsuzmuş ki hayatından endişe ediyorlarmış,” dedi kocasına. “Bir uğrasaydın.”</p>

  <p class="normal">“Evet, korkunç bir şey,” dedi kocası.</p>

  <p class="normal">“Hadi, gidin de konuşun, benim mektup yazmam gerekiyor.”</p>

  <p class="normal">Nehlüdov, tam konuk odasının yanındaki odaya girmişti ki kontes içeriden seslendi:</p>

  <p class="normal">“Ne diyorsun, Mariette’e yazayım mı?”</p>

  <p class="normal">“Lütfen, ma tante.”</p>

  <p class="normal">“O zaman en blanc<sup class="calibre2"><a class="footnote-link" href="../Text/dirilis_split_198.html#footnote-600-63" id="footnote-600-63-backlink">[63]</a></sup> bırakırım, o kırpık saçlı için ne gerekiyorsa sen anlatırsın, o da kocasına söyler. Kocası da yapar. Kötü biri olduğumu sanma. Senin protégé’lerin (korudukların) hepsi de çok iğrençtirler ama je ne leur veux pas de mal.<sup class="calibre2"><a class="footnote-link" href="../Text/dirilis_split_199.html#footnote-600-64" id="footnote-600-64-backlink">[64]</a></sup> Tanrı onları korusun! Hadi git. Ama akşam mutlaka evde ol. Kizeveter’i dinlersin. Hem dua da edeceğiz. Direnmezsen ça vous fera beaucoup de bien.<sup class="calibre2"><a class="footnote-link" href="../Text/dirilis_split_200.html#footnote-600-65" id="footnote-600-65-backlink">[65]</a></sup> Elen’in de, sizin de bu konuda her zaman çok geri kaldığınızı biliyorum. Hadi güle güle.”</p>
</body>
</html>
