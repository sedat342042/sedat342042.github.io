<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-07.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-07.html" xml:lang="ar-SA">
    <div class="Basic-Text-Frame">
      <p class="x1--baslik-mitat" id="toc_marker-29" xml:lang="tr-TR">SONUÇ</p>

      <p class="a--Paragraf-4" xml:lang="tr-TR">Kur’ân-ı Kerim Fatiha sûresinden başlayıp, son sûre olan Nas sûresine kadar bir bütündür. Bu bütünlük 114 sûreden meydana gelen Mushaf-ı Şerif için geçerli olduğu gibi, o’nu meydana getiren sûreler için de söz konusudur. Her bir sûre baştan sona büyük bir nizam ve ahenk içindedir.</p>

      <p class="a--Paragraf-4" xml:lang="tr-TR">Bu çalışmada özellikle yeni ve farklı tesbitlerden bazılarını özetlemek gerekirse şunları söylememiz mümkündür: Öncelikle sûrelerin başlangıçları konusunun üzerinde fazla durulmuştur. Çünkü Mukatta’a harfleri ile başlayan 29 sûre bir bütünlük göstermektedir. Buna göre, bu harflerden sonra istisnasız her sûrede “Kitab” konusu ele alınmak sûretiyle vahiy ve inzal’den bahsedilmektedir. Bu sûrelerin başındaki Mukatta’a harfleri üzerinde, müfessirler yorum getirmediklerinden fazla durulmamıştır. Ancak bu harflerden sonra Kur’ân’ın ele alınması konusu külli bir kaide oluşturduğundan bu yön üzerinde fazla durulmuştur. Sûre başlarındaki bu kaide sadece başlangıç bölümü ile sınırlı kalmamış bütün bir sûreye nüfuz etmiştir. Bu durumun kolay görülebilmesi için âyet metinleri uzun tutulmuştur. Ayrıca bu sûrelerin, Kur’ân’ın tehaddi ifade eden âyetlerinin geçtiği sûreler olması nedeniyle de dikkat çekici bir başka özelliğe sahip oldukları görülür.</p>

      <p class="a--Paragraf-4" xml:lang="tr-TR">Kur’ân-ı Kerim’i meydana getiren sûrelerin sonları iki biçimde bitmektedir. Bunlardan birincisi ve en önemlisi, sûre sonları çoğunlukla Allah Teâlâ’nın isim ve sıfatlarının anlatımı ile son bulmaktadır. İkinci olarak sûre sonları eğer “el-Esmaü’l-Hüsna” ile son bulmamışsa, ya tebşir ve müjde ihtiva eden âyetlerle bitmiş, ya da korkutma, inzar ve inanmayanların kötü hallerinin anlatımı ile nihayete ermiştir.</p>

      <p class="a--Paragraf-4" xml:lang="tr-TR">Bu çalışmada müfessir Bika’i’nin üzerinde önemle durduğu bir tesbitten hareket ettiğimizi söylemeliyiz: “<span class="x2---talik-mitat">Her sûrenin bir tek hedefi vardır. Her sûrenin</span> <span class="x2---talik-mitat">baş tarafı ile son tarafı bu hedefe yönelir.</span>” Bu metodolojik yaklaşım çalışmamızın belkide temel eksenini oluşturmuştur diyebiliriz.</p>

      <p class="a--Paragraf-4" xml:lang="tr-TR">Özellikle (4. bölümde) <span class="x2---talik-mitat">sûrelerin baş tarafı ile sonu arasındaki münasebet konusunda</span> uygulamalı olarak gerçekleştirilen bu metoda göre şu sıra takib edilmiştir; Önce sûrenin mekki ya da medeni oluşuna bakılmıştır. Ardından sûreleri hedef ve maksatları itibariyle tasnife tabi tutulmuş, hedef tesbitininin akabinde, sûreyi bir bütün olarak değerlendirerek başı ve sonu arasındaki münasebet yönleri tesis edilmeye çalışılmıştır.</p>

      <p class="a--Paragraf-4" xml:lang="tr-TR">Öte yandan sûrelerin baş tarafı ile sonu arasındaki münasebet konusu çok açık bir biçimde sûrelerin mekki yada medeni olma özellikleri ile ilgilidir. Yine ayrıca Kur’ân’ın üslub özelliği yönüyle de ayrı bir tasnif yaparak sûrelerin üslub özelliklerine göre nasıl başlayıp nasıl bittiği konusuna temas ettik.</p>

      <p class="a--Paragraf-4" xml:lang="tr-TR">Bütün bunların yanısıra ifade etmeliyiz ki çalışmamız, bu konudaki söylenmesi gereken her şeyi söylemiş değildir. Özellikle çalışmanın sonlarına yaklaştığımızda gördük ki, konu ilerledikçe genişleyip derinleşmektedir. Konunun eksik ve ilave edilecek daha başka yönleri olmuştur. Olması da tabiidir. Çünkü ele aldığımız mesele Kur’ân-ı Kerim’in kendisidir.</p>

      <p class="a--Paragraf-4" xml:lang="tr-TR"/>
    </div>
  </div>
</body>
</html>
