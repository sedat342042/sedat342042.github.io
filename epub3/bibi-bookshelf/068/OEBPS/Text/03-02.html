<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>03-02.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-02.html" xml:lang="tr-TR">
    <div class="Basic-Text-Frame">
      <p class="x1--baslik-mitat" id="toc_marker-3">ÖNSÖZ</p>

      <p class="a--Paragraf-1">Kur’ân-ı Kerim Allah tarafından indirildiğinde şüphe olmayan yüce bir kitabdır. O’nun her yönü mucizedir. Bunun içindir ki, insanlığın dünya ve ahiret saadetini temin için gönderilen bu ilahi kitab, dost düşman kendisini okuyan herkesi hayran bırakmıştır. Lafızlarındaki derinlik ve engin mana, muhtevasındaki zenginlik bu hayranlığın başlıca amillerinden olmuştur.</p>

      <p class="a--Paragraf-1">Kur’ân-ı Kerim 23 senelik bir zaman diliminde farklı şartlarda değişik olaylara göre ve çeşitli sorulara cevap olarak parça parça indirilmiştir. Buna rağmen o’nun âyetleri arasında güçlü bir tertip vardır. Bu tertipte, Kur’ân-ı Kerim’in muhteşem kontekstine uymayan, konulduğu yere oturmayan yada eğreti duran hiçbir âyet yoktur.</p>

      <p class="a--Paragraf-1">Hangi kitap vardır ki bu kadar uzun bir zaman diliminde telif edilsin de sûre başları ve sûre sonları bir ahenk ve uyum içinde seyretsin. Sûrelerin başlangıçları ile sonları arasındaki bu münasebet Kur’ân’ın i’caz’ını başka bir şeye ihtiyaç olmadan tek başına göstermeye kafidir. Bu çalışmayla Kur’ân’ın eşsiz i’caz yönlerinden birini ortaya koymaya gayret ettik. Kur’ân-ı Kerim’in bütün olarak değil, o’nun belli bir bölümü ile dahi hiçbir kitab’a benzemediğini ortaya koymaya çalıştık. Bunu yaparken meseleyi Kur’ân bütünlüğü içerisinde ele aldık.</p>

      <p class="a--Paragraf-1">Bu muhteşem nazım içinde yerinden kopabilecek bir tek kelime dahi bulunmamaktadır. Medeni bir âyet Mekki bir sûrede olabiliyor, veya bir âyetle ondan sonra gelen âyet arasındaki nüzul tarihi birkaç sene olabiliyor. Ancak nazımda ki bu bütünlük bozulmuyor. Acaba hangi insan aklı; tertibde, uyumda ve düzenlemede bu özeni ve gücü gösterebilir de, fesehat, belağat ve uyumda zirveye çıkabilir?</p>

      <p class="a--Paragraf-1">İnsanların benzerini getirmekten aciz kaldıkları Kur’ân-ı Kerim’in i’cazı yönü İ’cazü’l-Kur’ân ilmi ile ortaya konulmaktadır. İ’cazü’l-Kur’ân o’nun eşsiz ve benzersiz bir kitab olduğunu bütün yönleri ile gözler önüne sermektedir. Kur’ân-ı Kerim farklı zaman dilimlerinde, parça parça indirilmesinde dikkat çekici özelliklere sahiptir. İnmeye başlamasıyla nüzul sürecinin tamamlanması arasındaki uzun zaman dilimi o’nun sûrelerindeki insicam ve vahdete halel getirmemiş ve bozmamıştır. Bu yönüyle, Kur’ân-ı Kerim’in te’lifi’nin tevkifi olması ittifak edilen konuların başında gelmiştir.</p>

      <p class="a--Paragraf-1">Kur’ân’ın eşsizliğini göstermesi bakımından, Mukatta’a harfleri ile başlayan sûreler büyük önem taşımaktadır. Çünkü bu harfler ile başlayan 29 sûrenin hemen hemen hepsinde “<span class="x2---talik-mitat">İşte bu kitap</span>” ifadesi’nin geçmesi dikkat çekici bir husustur. Ayrıca Kur’ân’ın meydan okumasını gösteren <span class="x2---talik-mitat">tehaddi âyetleri</span> de büyük çoğunlukla bu sûrelerde geçmektedir. Mukatta’a harfleri ile başlayan ve başka bir kitaba benzememesi yönü ile Kur’ân’ın meydan okumasını gösteren âyetlerden birkaçına bakalım:</p>

      <p class="a--Paragraf-1">“<span class="x2---talik-mitat">Eğer kulumuza indirdiğimiz Kur’ân’ın Allah’ın sözü</span> <span class="x2---talik-mitat">olduğu hakkında şüpheniz varsa, haydi onun sûrelerinden birine benzer sûre</span> <span class="x2---talik-mitat">meydana getirin ve Allah’tan başka güvendiklerinizin hepsini çağırın, iddianızda</span> <span class="x2---talik-mitat">haklı iseniz. Bunu yapamazsanız –ki hiçbir zaman yapamayacaksınız– çırası insanlarla</span> <span class="x2---talik-mitat">taşlar olan ve kafirler için hazırlanmış o ateşten sakının.</span>” <span class="x8--Ayet-adresleri---mitat" style="font-size:0.86em;" xml:lang="tr-TR">(</span><span class="x8--Ayet-adresleri---mitat" style="font-size:0.86em;" xml:lang="tr-TR">Bakara, 2/23-24)</span></p>

      <p class="a--Paragraf-1">“<span class="x2---talik-mitat">Yoksa ‘Kur’ân’ı kendisi uydurmuş’ mu</span> <span class="x2---talik-mitat">diyorlar? De ki: ‘İddianızda tutarlı iseniz, haydi belağatta onunkine benzer</span> <span class="x2---talik-mitat">on sûre getirin, isterse kendi uydurmanız olsun ve Allah’</span><span class="x2---talik-mitat">tan başka çağırabileceğiniz herkesi de yardımınıza çağırın.</span>” <span class="x8--Ayet-adresleri---mitat" style="font-size:0.86em;" xml:lang="tr-TR">(Hud, 11/13)</span></p>

      <p class="a--Paragraf-1">“<span class="x2---talik-mitat">Yoksa ‘</span><span class="x2---talik-mitat">Onu kendisi uydurmuş’mu diyorlar? De ki: ‘Öyleyse, iddianızda tutarlı</span> <span class="x2---talik-mitat">iseniz haydi onunkine benzer bir sûre ortaya koyun ve Allah’</span><span class="x2---talik-mitat">tan başka çağırabileceğiniz kim varsa hepsini de yardımınıza çağırın.</span>” <span class="x8--Ayet-adresleri---mitat" style="font-size:0.86em;" xml:lang="tr-TR">(Yunus,</span> <span class="x8--Ayet-adresleri---mitat" style="font-size:0.86em;" xml:lang="tr-TR">10/38)</span></p>

      <p class="a--Paragraf-1">Kur’ân-ı Kerim’in telifinin mu’cizeliği de, en az onun dil ve üslub yönü kadar önemli bir durum arzeder. Bu sebeple, müfessirler bu konuyu dirayet tefsirinin alanı içinde değerlendirmişlerdir. Kur’ân’ın telifinin mucizeliği Kur’ân ilimleri literatürüne “<span class="x2---talik-mitat">Tenasübü’l-Ây ve’s-Suver</span>” olarak geçmiştir. Dirayet tefsiri alanında eser veren müfessirler âyetler ve sûreler arasındaki münasebet konusuna hemen hemen nüzul sebepleri kadar önem vermişlerdir. Çünkü bu ilim dalı Kur’ân-ı Kerim’in bütünlüğünü gösteren ve isbat etmeye yarayan önemli bir sahadır.</p>

      <p class="a--Paragraf-1">Bununla beraber hemen ifade edelim ki, bu konudaki gerek kaynak eksikliği, gerekse tefsir usulü açısından yaşanan bir kısım metodolojik sorunlar nedeniyle bu çalışmanın kendine has bir metodu olmuştur ki birazdan bahsedeceğiz. Ancak bu çalışmada kullandığımız kaynaklara kısaca işaret etmek istiyoruz. Özellikle müfessir Suyuti’nin müstakil olarak ele aldığı “<span class="x2---talik-mitat">Marasıdü’l-Metali fi Tenasübi’l-Makatı’ ve’l-Metali</span>” eseri ile, bu konunun teori bazında ortaya konmasını sağlayan Bika’i’nin tefsiri “<span class="x2---talik-mitat">Nazmu’d-Dürer</span>” önemli ölçüde istifade ettiğimiz kaynaklardır. Kur’ân tefsirindeki mümtaz yeri ile Fahreddin er-Razi, Zemahşeri, Ebu’s-Suud ve meşhur adı ile Alusi önemli müracaat kaynaklarımızdan bir kaçıdır. Ayrıca “Konulu Tefsir”in son bir iki asırda aldığı mesafe nedeniyle muasır çalışmalardan çok yararlandığımızı belirtmeliyiz. Özellikle bunlar arasında Seyyid Kutub, Ebu’l-A’la Mevdudi, Said Havva, Muhammed Hicazi, Muhammed Draz ve Abdülmüteal es-Saidi, İzzet Derveze, Rıfat Fevzi ve Mustafa Müslim’i zikretmeliyiz.</p>

      <p class="a--Paragraf-1">Bu çalışmayı yaparken eski-yeni bu konuda söylenmiş en küçük malzemeyi değerlendirmede bile büyük bir dikkat ve titizlik gösterdiğimizi belirtmeliyiz. Konunun alan genişliği nedeniyle hayli sıkıntı çektiğimizi de itiraf etmeliyiz. Özellikle tenasüb konusu; akla dayandığından ve içtihadi bir mesele olduğundan, bu konuda daha çok Bika’i’den, bazende muasır müellif ve müfessirlerde istifade yoluna gidilmiştir.</p>

      <p class="a--Paragraf-1">Bu çalışmada müfessir Bika’i’nin geliştirdiği ve usul olarak ortaya koyduğu “<span class="x2---talik-mitat">Her sûrenin bir hedefi vardır. Sûrenin başı</span> <span class="x2---talik-mitat">ve sonu o hedefe yönelir.</span>” tesbiti metod olarak ayrı bir öneme sahiptir. Bu tesbiti ortaya koyan <span class="x2---talik-mitat">Bika’i’nin</span> tefsirinde bunu fazlasıyla uyguladığı görülür. Bu tesbit doğrultusunda, bütün Kur’ân sûrelerini üçlü bir ayırıma tabi tuttuk. Araştırmamızın ilerleyen bölümlerinde görülebileceği gibi; her sûrenin belli bir maksat ya da hedefi istikametinde, sûrelerin baş tarafları ile sonlarının şekillendiği görülecektir. Mesela hidayetin anlatıldığı Mü’minun sûresini bu istikamette değerlendirdiğimizde oldukça dikkat çekici tesbitler karşımıza çıktı. Bu durumu Arapça bilen-bilmeyen herkes açık bir biçimde görebilir. Mü’minun sûresine bakıldığında, sûrenin baş tarafında “<span class="x2---talik-mitat">Mü’minlerin kurtuluşa erecekleri</span>” ifade edilmiş, sûrenin sonunda ise “<span class="x2---talik-mitat">Kafirlerin kurtulamayacakları</span>” dile getirilmiştir. Söz konusu bu metodoloji bütün Kur’ân sûrelerine uygulanmaya çalışılmıştır.</p>

      <p class="a--Paragraf-1">Sûreleri müstakil olarak ele aldığımızda, onların en belirleyici özelliği şüphesiz sûrelerin Mekki ya da Medeni oluşlarıdır. Ancak hemen ifade edilmeli ki, bu ayırım tek başına yeterli gelmemektedir. Bu nedenle bir başka alan çalışması daha yapmak gerekiyordu. Müstakil bir sûreyi ele alırken onu tanıtan yegane işaret, Mekkilik ve Medenilik konusu olduğuna göre; biz de bu konuyu kendi açımızdan yeniden değerlendirdik. Mekki ve Medeni olma gibi elimizde mevcut olan en ayırt edici bu iki özellik üzerinde biraz fazla durulmuştur. Bu iki ana dönemi daha dar dönemlere ayırarak, bu devrelerde gelen sûrelerin genel karakter ve yapısı ayrıca ortaya konulmuştur. Mekki ve Medenilik olgusunu özellikle “<span class="x2---talik-mitat">Kur’ân’ın nüzul süreci</span>” ile irtibatlandırma yönüne de gidilmiştir. Dolayısıyla bu alan çalışması konunun daha rahat işlenmesine bir zemin oluşturmuştur.</p>

      <p class="a--Paragraf-1">Hülasa bu çalışmayla Kur’ân’ın eşsiz i’caz yönlerinden birini ortaya koymaya gayret ettik. Kur’ân-ı Kerim’i bütün olarak değil, o’nun belli bir bölümü ile dahi hiçbir kitab’a benzemediğini ortaya koymaya çalıştık. Bunu yaparken meseleyi Kur’ân bütünlüğü içerisinde ele aldık.</p>

      <p class="a--Paragraf-1">Çok uzun bir süre, üzerinde emek verilen bu çalışmanın kendine has bir dokusunun ve orijinal yönlerinin bulunduğunu söylemek fahr olmasa gerek. Allah’ın kitabı üzerinde düşünen ve bilgi sahibi olmak isteyen daha geniş bir okuyucu kitlesi için akademik dilden mümkün mertebe arındırılmıştır.</p>

      <p class="a--Paragraf-1">Bu çalışmanın hazırlanması esnasında hoca-talebe ilişkisinin yanısıra şefkatli tutum ve davranışları ile yakın ilgi ve alakasını gördüğüm değerli hocam <span class="x3--Bold-mitat">Prof. Dr.</span> <span class="x3--Bold-mitat">İsmail Karaçam</span> başta olmak üzere, bu konuyu incelemeye beni yönlendiren ve başlangıç safhasında tez danışmanlığımı yürüten <span class="x3--Bold-mitat">Prof. Dr. Suat Yıldırım</span>’a teşekkürlerimi sunmak isterim. Tamamlanması ve neşri yaklaşık on yıl gibi uzun bir süreyi bulan bu çalışma, yazarın hayatında ayrı bir yere sahiptir. Bu kitabı, zor ve çetin dönemde sıkıntılara birlikte göğüs gerdiğim, hayat arkadaşım ve değerli eşim <span class="x3--Bold-mitat">Dr. Pınar Tuncer</span> ile oğlum <span class="x3--Bold-mitat">Adil Umut</span>’a ithaf ediyorum.</p>

      <p class="a--Paragraf-1">Her an yenilenen ve asırlar geçse de hep taze ve canlı kalan mukaddes kitabın mucizeliğinin anlaşılmasına katkıda bulunması dileği ile...</p>

      <p class="Basic-Paragraph-2 para-style-override-2" xml:lang="ar-SA"/>
    </div>
  </div>
</body>
</html>
