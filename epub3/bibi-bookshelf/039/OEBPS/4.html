<html xmlns="http://www.w3.org/1999/xhtml">
	<head>
		<title>4.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4.html" xml:lang="tr-TR">
			<div class="Basic-Text-Frame">
				<p class="No-Paragraph-Style-2 para-style-override-10" xml:lang="en-GB"/>
				<p class="No-Paragraph-Style-2 para-style-override-11" xml:lang="en-GB"><span class="char-style-override-12" xml:lang="tr-TR">ÖNSÖZ</span><span class="char-style-override-12" xml:lang="tr-TR"><br/>APERİTİF</span></p>
				<p class="No-Paragraph-Style-2 para-style-override-12" xml:lang="en-GB"/>
				<p class="No-Paragraph-Style-2 para-style-override-12" xml:lang="en-GB"/>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dündar Kılıç ile ilgili bir kitap yazma düşüncesi </span><span class="char-style-override-14" xml:lang="tr-TR">Reis</span><span class="char-style-override-13" xml:lang="tr-TR"> kitabının</span><span class="char-style-override-15" xml:lang="tr-TR">1</span><span class="char-style-override-13" xml:lang="tr-TR"> çıktığı 1997’nin son aylarından beri aklımdaydı. O günlerden birinde, yıllar öncesinden ailece tanıştığımız Doktor Turhan Temuçin Ağabey’in evinde akşam yemeğine davetliydik.</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Yemek sırasında Turhan Ağabey bizim için balıkçılar çarşısından arayıp seçtiği, kendi elleriyle ayıklayıp pişirdiği balıkların hangi denizlerde yaşadığını, türünü, yakın akrabalarını, hangi çeşit oltayla ve hangi yem kullanılarak yakalanabileceğini anlatmaya koyulmuşken ben sözü değiştirip iki yıl önce yazdığı bir kitaba</span><span class="char-style-override-15" xml:lang="tr-TR">2</span><span class="char-style-override-13" xml:lang="tr-TR"> getirdim.</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Ağabey, senin balıklarla olan yakın arkadaşlığını iyi biliyoruz da, şu kabadayılarla tanışıklığını pek bilmiyoruz. Bu merakın nereden geliyor?” diye sordum. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Ohoo, dedi, ben onların en büyüğünü tanırım, Dündar Kılıç çok yakın arkadaşımdır.” </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Doktorluğu ve yazarlığıyla ün yapmış Turhan Temuçin’in yeraltı dünyasına duyduğu ilgi konusunda kafamı kurcalayan sorular işte ancak o zaman berraklığa kavuştu. Turhan Temuçin’in çocukluğu ve ilk gençlik yılları üç büyük kentin en belalı mahallelerinde geçmişti: Samsun Odun Pazarı, İstanbul Üsküdar ve Ankara Hacettepe. Sürmeneli olan Turhan Temuçin, Sürmeneli olan Dündar Kılıç’ı 17-18 yaşlarındayken, Ankara’nın o yıllarında “delikanlılarıyla” ünlü Hamamönü mahallesinde tanımıştı.</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Söz Dündar Kılıç’tan açılınca Turhan Ağabey üşenmedi, kalkıp arşivini karıştırdı, bir dergi bulup getirdi. Dündar Kılıç ile 1990 yazında bir röportaj yapmıştı ve bu röportaj </span><span class="char-style-override-14" xml:lang="tr-TR">Playboy</span><span class="char-style-override-13" xml:lang="tr-TR"> dergisinde yayımlanmıştı. O röportajın bir yerinde şöyle deniyordu: “...Ve bu arada Dündar Kılıç yaşamının tümünü Turhan Temuçin’e anlatmayı ve bunun bir kitap halinde yazılmasını kabul etti.”</span><span class="char-style-override-15" xml:lang="tr-TR">3</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Ama bu proje gerçekleşememişti. Çünkü Dündar Kılıç, dergide yer alan başlığı görünce çok sinirlenmişti. Derginin başlığında onun ağzından şu ifadeler yer alıyordu: “İşkenceler, bitmez sorgulamalar altında beni tutukladılar. 58 kez duruşmaya çıktım. Onlara dedim ki; sizi sokak ortasında ağaç dallarında sallandıracaklar...” </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dündar Kılıç bu sözleri kendisine işkence yapanlara karşı söylemişti, oysa dergide yazılan şekliyle sanki yargıçlara karşı söylenmiş gibi bir anlam çıktığı kanısındaydı. Askeri yargıçlara hakaret etmekten dava açılabileceği endişesine kapılmıştı. Dr. Temuçin bu yanlış anlamayı düzeltmek için elinden geleni yaptı, ama onu ikna edemedi. Kılıç ona küsmüştü ve bu olay neredeyse yarım asır süren Temuçin-Kılıç dostluğuna da sekte vurmuştu. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">O gece, benim de babalarla ilgili bir kitap yazma düşüncem olduğunu, işe de Dündar Kılıç’tan başlamak istediğimi açmam üzerine, Turhan Ağabey, “Bir boş gününde teybini de al gel, onunla ilgili anılarımı sana uzun uzun anlatayım,” dedi. Bunu aklımın bir kenarına not etmiştim. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Aradan zaman geçti, ben bu işe başlayana kadar sıraya iki kitap ve dört çeviri çalışması girdi. Ağustos 1999’da </span><span class="char-style-override-14" xml:lang="tr-TR">Bay Pipo</span><span class="char-style-override-13" xml:lang="tr-TR"> kitabının</span><span class="char-style-override-15" xml:lang="tr-TR">4</span><span class="char-style-override-13" xml:lang="tr-TR"> İstanbul’da son düzeltmelerini yaparken televizyonun akşam haberlerinde ünlü babalardan Dündar Kılıç’ın öldüğü haberi verildi. Hem ölümüne, hem de yüz yüze görüşme olanağımızın ortadan kalkmasına çok üzülmüştüm. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Ankara’ya döner dönmez büyük bir susuzlukla Turhan Ağabey’e koştum. Sanki o, Dündar Kılıç hakkında bütün bildiklerini bir çırpıda anlatacaktı ve ben de bunları su gibi içecektim. Elbette ki öyle olmadı. Onun öyle ilginç ve hatırlanması öylesine zaman alacak anıları vardı ki, görüşmelerimiz bu kitabın son noktası konuncaya kadar uzun aralıklarla sürdü. </span></p>
				<p class="No-Paragraph-Style-2 para-style-override-3" xml:lang="en-GB"/>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Turhan Temuçin’e bu kitap için yaptığımız görüşmelerden birinde dayanamayıp sormuştum:</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Ağabey, Dündar Kılıç kitabını yazmaktan vazgeçmeseydin, işe neresinden başlamak isterdin?”</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Hamamönü’nden,” demişti, “çünkü onunla ilk tanışmamız orada olmuştur!” </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">	</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Uzun süren araştırma ve görüşmelerimi hemen hemen bitirip kitabın planını yapma aşamasına geldiğimde bu konu üstüne çok düşündüm. “Neresinden başlamalı?” sorusuna yanıt ararken mideme sancılar girdiği bile oldu. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">O dünyanın gizem dolu dehlizlerinde dolaşırken şunu fark etmiştim: İnsanın aletle olan ilişkisinde nasıl taş devri, yontma taş devri, cilalı taş devri vs. vardıysa, kabadayıların –ve sonradan mafyanın– aletle olan ilişkisinde de, bıçak dönemi, tabanca dönemi, cep telefonu dönemi, yeşil pasaport dönemi vs. diye giden dönemler olduğu söylenebilirdi. Demek ki söze bıçak döneminden, bıçaklarıyla ünlü Sürmene’nin Baştımar köyünden, Dündar Kılıç’ın doğum yerinden başlamalıydım. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Ama Dündar Kılıç’ın yaşamıyla ilgili araştırmalarım bana başka bir şey daha göstermişti: Kılıç’ın yaşamının en önemli dönüm noktaları iki askeri müdahaleye denk düşüyordu; 12 Mart döneminde askeri cezaevindeki tutukluğu sırasında birçok solcu aydınla tanışmış, fikir ve davranışlarını gözden geçirme olanağı bulmuştu. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">12 Eylül dönemindeki tutuklanması ise yaşamında çok daha derin izler bırakmıştı. MİT’e götürüldüğü 1984 tarihi, onun efsanevi ününün bir anlamda durduğu ve gerilemeye başladığı tarih olmuştu. Sıkıyönetim Mahkemeleri’nde idam talebiyle yargılanmış, Mamak ve Diyarbakır Askeri Cezaevleri’nde dört buçuk yıl tutuklu kaldıktan sonra da beraat etmişti! </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Evet, söze bıçaktan başlamalıydım, ama Dündar Kılıç’ın hayatındaki bu iki önemli dönüm noktasından ipuçları vermeyi de ihmal etmemeliydim. Bu yüzden, ana yemeğe geçmeden önce okuyucunun iştahını açmak üzere bu iki önemli bölümden de şimdilik atıştıracak bir şeyler sunmaya karar verdim. </span></p>
				<p class="No-Paragraph-Style-2 para-style-override-3" xml:lang="en-GB"/>
				<p class="No-Paragraph-Style-2 para-style-override-3" xml:lang="en-GB"/>
				<p class="No-Paragraph-Style-2 para-style-override-13" xml:lang="en-GB"><span class="char-style-override-16" xml:lang="tr-TR">Ara Soğuk</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">İlhan Selçuk Ağabey ile tanıştığımda hukuk fakültesine yeni başlamış bir öğrenciydim. Eniştem Doğan Avcıoğlu o sıralarda İstanbul Dragos’ta </span><span class="char-style-override-14" xml:lang="tr-TR">Türkiye’nin Düzeni</span><span class="char-style-override-13" xml:lang="tr-TR">’ni yazıyordu ve ben de ona yardımcı olmaya çalışıyordum. Şevket Süreyya Aydemir, Yaşar Kemal, Can Yücel, Çetin Altan, İlhami Soysal, İlhan Selçuk gibi ünlü yazarlar sık sık eniştemi ziyarete gelip akşam yemeklerine de kaldıklarından, o genç yaşta onları tanımış ve rakı sohbetlerini dinlemiş olmanın mutluluğunu taşıyorum. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Aradan yıllar geçmiş, İlhan Ağabey’le çok sık görüşememiştik, birkaç küçük karşılaşma dışında uzun boylu bir konuşmamız olmamıştı. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">İlhan Selçuk’un Dündar Kılıç’la askeri hapishanede dostluk ve arkadaşlık kurduğunu, onunla ilgili anıları olduğunu biliyordum, bu konuda yazdıklarının hepsini okumuştum. Dündar Kılıç ile ilgili anılarını anlatmasını rica etmek üzere kapısını çaldığımda da, doğrusu nasıl karşılanacağımı bilememenin endişeleri içindeydim. Ama, “Ooo, Doğan, nerelerdesin, kitaplarını okuyorum” gibi sımsıcak bir ilgiyle karşılandığımda duyduğum sevinç sınırsızdı. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">İlhan Ağabey anlattı, ben kaydettim. Oldukça uzun süren bu görüşmenin notlarına bu kitabın akışı içinde zaman zaman rastlayacaksınız. Ama konuştuklarımızın Maltepe Askeri Cezaevi’nde geçen bir bölümü var ki, Dündar Kılıç’ın yaşamında çok önemli bir yer tuttuğunu düşündüğümden onu burada aynen aktarmak istiyorum: </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Biz Dündar Kılıç ile başka başka koğuşlardaydık. O en büyük koğuştaydı, devrimci öğrencilerin bulunduğu koğuşta. Kendisini haksızlığa başkaldıran bir Robin Hood gibi gördüğü ve zaten Yılmaz Güney’le de ilişkileri bu racon üzerine gittiği için, koğuşta çocuklarla gayet iyi ilişkiler içine girmiş, çok iyi uyum sağlamıştı. Çocuklar da tabii Dündar’ın bu kabadayı tavırlarından hoşlanmış, onu aralarına kabul etmişlerdi. Koğuş kapıları açılıp herkes bir araya gelebildiği zamanlarda ve özellikle akşamüstleri çok zevkli sohbetler yapardık... </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">...Şimdi bir gün oturuyoruz. O zaman 35-36 yaşındaydı, ama yaşından daha büyük görünüyordu. Ben ona ‘Dündar sen nasıl ateş edersin bakayım?’ diye sordum. Çünkü bu tek başına oraya buraya girip de ortalığı dağıtan falan bir adam. Bu gözü pekliğinden tabii. Şöyle elini yumruk haline getirip işaretparmağını ve başparmağını kullanarak tabancaya benzetti ve ‘Abi ben böyle ateş ederim’ diye belki de tabancayla atış kurallarına uymayacak ya da benim anlamadığım bir şey gösterdi. Ben de ona ‘İyi ama yani,’ dedim, ‘bak sen artık kaç yaşına geldin, artık sen attığını vurabilecek bir noktada değilsin. Üstelik de zaman geçiyor, sen genç değilsin ki öne çıkacaksın, gideceksin, kendini harcayacaksın. Sen kendine iş kur, işadamı ol,’ dedim. ‘Dünyada da böyle olur. Senin gibi başlanır, ama sonradan işadamı olunur.’</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Bu bunu unutmamış. Hapisten çıktıktan sonra bir gün telefon etti bana, ‘Ağabey, senin nasihatını tuttum’ dedi. Cem Reklam’ı açmış, beni davet etti, Şişli’de, tramvay durağının karşısındaydı Cem Reklam...” </span></p>
				<p class="No-Paragraph-Style-2 para-style-override-3" xml:lang="en-GB"/>
				<p class="No-Paragraph-Style-2 para-style-override-3" xml:lang="en-GB"/>
				<p class="No-Paragraph-Style-2 para-style-override-13" xml:lang="en-GB"><span class="char-style-override-16" xml:lang="tr-TR">Ara Sıcak </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dündar Kılıç, 12 Eylül döneminde yine tutuklanmış, ama bu kez Mamak Askeri Cezaevi’nin bir hücresinde tek başına ve ağır baskı koşulları altındaydı. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">1984 yazının bunaltıcı gecelerinden biriydi, tutuklanalı henüz birkaç ay olmuştu. O gece yine uyku tutmamıştı Dündar Kılıç’ı. Ne kıpırdadıkça altında gıcırdayan ranza yaylarına, ne de tepesinde yanan ışıkta uyumaya alışabilmişti. Yatağında sağa dönüyor olmuyor, sola dönüyor olmuyor, bir türlü uyuyamıyordu.</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Kulağını duvar tarafına verip yanındaki hücrelerin duvarlarından gelen tıkırtıları dinledi. İki numaradaki İbrahim ile üç numaradaki Selçuk yine duvara vurarak satranç oynamaya başlamışlardı. Dikkatlice kulak verdi, üç numara üç kez vurmuştu duvara. Ona da biraz anlatmışlardı ya, tam olarak öğrenememişti. Taşlara rakamlar verip ona göre vuruyorlardı duvara, ama üç vuruş at mıydı, fil mi? </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dikkat kesilip dinledi. Duvara beş kez vuruldu, biraz ara verilip dört kez daha vuruldu. Satranç tahtasının çift renkli karelerini getirdi gözünün önüne. Üç numaradaki tutuklu, atını veya filini bir kareye sürmüştü, ama hangisine? </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Böyle oynanıyordu duvara vurarak satranç. Geceleri hücreden hücreye konuşmak ya da seslenmek yasaktı. Bir şey isteyecek olanlar “komutanım” diyerek nöbetçi erini çağırmak ve başka bir hücreden bir istedikleri varsa, esas duruşa geçip tekmil verir gibi ona söylemek zorundaydılar. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Hapishaneye satranç sokulmadığından, tutuklular kendi imal ettikleri satranç tahtaları ve taşlarıyla oynuyorlardı. Hücrelerde kalanlar ise duvara vurarak şifreli satranç oynama yöntemini geliştirmişlerdi. Geceleri el ayak çekildikten sonra duvara vurarak oynamaya başlarlardı. Bunun ne anlama geldiğini bilen nöbetçi erler de, eğer canları birini dövmek istemiyorsa, duvarlardan gelen tıkırtılara pek fazla aldırmazlardı.</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dündar Kılıç, hücresinde tek başına kalıyordu, yanında bir arkadaş bile yoktu. “Yanımda biri olsa hiç değilse bahse <br/>girerdik şu duvardan duvara satranç üstüne,” dedi kendi kendine. Sivil hapishanelerde yatarken voleybol, futbol maçları üstüne bahis oynamazlar mıydı? Bu da onun gibi bir şeydi. Kendisi olsa kimin üstüne oynardı acaba? Üç numara çok düşünüyor, duvara vurması epey zaman alıyordu. İki numara duvara çabucak vurup hamlesini hemen yapıyordu. Kumar oynasa herhalde iki numaranın üstüne oynardı. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Buradan çıkınca bizim mekânlardan birinin ortasına küçük bir duvar çektirsem,” diye düşündü, “iki yanına da bu çocuklardan ikisini oturtsam, ücretini vererek tabii. Koysalar önlerine satranç tahtalarını, dizseler taşlarını, başlasalar duvara vurmaya, tıkır da tıkır... Kimsenin görmediği, duymadığı bir iş, sihirbazlık gibi bir şey. Bunun üstüne bahis oynatsam ne sükse yaparım ama! Basın da çok ilgi gösterirdi herhalde, bu iş bir de meşhur olunca... Patenti de bende ya! İstanbul’un, hatta Türkiye’nin her yerinde oynatırdım!” </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Biraz daha düşününce vazgeçmeye başladı bu hayalinden. “Çok uzun sürüyor yahu bu meret,” dedi kendi kendine. “Bir partisi bazen bir saat, bazen iki saat. Bazen de bitiremeyip ertesi geceye bırakıyorlar. Bize gelenler alışmışlar pokere, konkene. Böyle uzun süren, zahmetli bir kumarı ne yapsınlar, niye para yatırıp saatlerce beklesinler? Hem oynayanlar tutup da hile yapsalar nasıl anlarım, nasıl kontrol ederim. Öyle ya, hepsi de kültürlü, şeytan gibi adamlar.”</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Peki ya tersini yapsaydı? Yani pokeri böyle duvara vurarak oynatsaydı olmaz mıydı? Tık tık iki vuruş döper. Kesintisiz dört kez vuruş kare... </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Durdu. “Saçmalıyorsun Dündar, yalnızlıktan kafayı üşütmeye başladın galiba. Böyle bir şey söylemeye kalksan millet seni tefe koyup çalar,” dedi. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Satrançtan para kazanma düşlerinden ayrılıp tekrar dışarıyı dinlediğinde tıkırtıların kesilmiş olduğunu fark etti. Ne kadar zaman düşünceye dalmışsa partinin bittiğini bile anlamamıştı. Bu kez bir merak kapladı içini, acaba oyunu kim kazandı diye. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Yataktan kalkıp hücresinin parmaklıklarına yaklaştı. Öylesine dalmıştı ki, yasakları bile unutmuştu: </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Hey arkadaşlar, partiyi kim kazandı?” diye o kalın sesiyle sözüm ona fısıldadı dışarıya. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Aynı anda da nöbetçi erinin oturduğu yerden kalkıp gürlediği duyuldu: </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Kim ulan o dırlanan bu saatte? Bir numara sen misin?” </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Maraza çıkarmanın âlemi yoktu, hemen yatağına girip battaniyeyi kafasına çekti, uyuma pozuna geçti. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dündar Kılıç’ın hücresinin parmaklıklarına kadar gelmiş olan nöbetçi, copunu demirlere sürtüp içeri seslendi: </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">“Bir daha sesini duyarsam, sana abi mabi dediklerine bakmam, ellerini çıkarttırıp coplarım ona göre!” </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Doğruydu. Bazen zevk için bile adam döverlerdi. Hücrelerde kalanların adları söylenmezdi, hepsi numarayla çağrılırlardı; birinci hücrede kalan Dündar Kılıç’ın adı da “bir numara” idi. Hücrenin önüne gelip “Bir Numara!” diye bağırması yeterdi erlerin. Hemen esas duruşa geçip tekmil vermeliydi. Nöbetçi tekmili beğenmeyip “eller dışarı” komutunu verince de, ellerini parmaklıklardan dışarı çıkarıp, avuç içleri yukarı gelecek şekilde uzatmalıydı. Er de copunu çıkartıp istediği kadar, bazen yoruluncaya kadar vururdu. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Dündar Kılıç battaniyesinin altında biraz daha büzüldü. Nöbetçi bu numarayı yutmamıştı ama şans eseri o gece kimseye dayak atmak niyetinde değildi, söylenerek yerine döndü. Gece vakti avuçlarının şişirilmesinden ucuz kurtulan Dündar Kılıç ise hayallerinden ayrılıp korkulu düşüncelere daldı. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Koskoca Dündar Kılıç ne hallere düşmüştü? Bir nefer parçasından tehdit alıyor, sesini bile çıkaramıyordu. Onların dünyasında değil bir erden emir alanın, polisten bir fiske yiyenin bile itibarı sıfıra inerdi. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">İstanbul’daki bir arkadaşının evinden götürülmeden önce “Biraz ortadan kaybol, seni imha etmek isteyenler var,” diye haberler almış, ama bunlara aldırış etmemişti. </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Yoksa “imha etmek” bu mu demekti? </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Aldığı istihbaratlar bir bir çıkıyordu işte. Ona bilgi verenler kulağı delik kişilerdi. İçeri alınacağını nasıl biliyorlarsa, “imha” edileceğini de o kadar iyi biliyor olmalıydılar. Ne demekti “imha etmek”? Gerçekten idam mı etmek istiyorlardı, yoksa niyetleri namını ortadan kaldırmak, efsanesini kazımak mıydı? Kimdi bu adamlar? Ne kadar yüksekteydiler? İyi ama, ne kadar yüksekte olurlarsa olsunlar, bu âlemin düzenini kuranlar olmadan işlerini yürütemezlerdi ki... Belki de yerine yeni birini geçireceklerdi. Yoksa şu bıyıkları aşağı doğru sarkık, “devlete yardım ediyoruz,” diyen yeniyetme kabadayı bozuntularından birini mi? </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Farkına varmadan sırtını duvara vermiş, yüzünü parmaklıklara dönmüştü, kötü düşünceleri aklından uzaklaştırıp uyumaya çalıştı... </span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">	</span></p>
				<p class="No-Paragraph-Style-2 para-style-override-3" xml:lang="en-GB"><span class="char-style-override-13" xml:lang="tr-TR">Hikâyeyi yeterince merak ettirebildiysem artık anlatmaya başlayabilirim. </span></p>
			</div>
			<div class="Basic-Text-Frame">
				<p class="Basic-Paragraph-3" xml:lang="en-GB"/>
			</div>
			<div class="Basic-Text-Frame">
				<p class="Basic-Paragraph-3" xml:lang="en-GB"/>
			</div>
		</div>
	</body>
</html>