<html xmlns="http://www.w3.org/1999/xhtml">
	<head>
		<title>1.html</title>
		<link href="template.css" rel="stylesheet" type="text/css"/>
	</head>
	<body>
		<div id="x1.html" xml:lang="tr-TR">
			<div class="Basic-Text-Frame">
				<p class="Basic-Paragraph-2 para-style-override-2" xml:lang="en-GB"><span class="char-style-override-1" xml:lang="tr-TR">Doğan Yurdakul</span></p>
				<p class="Basic-Paragraph-2 para-style-override-3" xml:lang="en-GB"/>
				<p class="Basic-Paragraph-2 para-style-override-3" xml:lang="en-GB"><span class="char-style-override-2" xml:lang="tr-TR">1946’da Aydın Bozdoğan’da doğdu. İlkokulu baba memleketi olan Sivas’ta, Çifte Minareli Numune İlkokulu’nda okudu. Orta ve lise öğrenimini Ankara Bahçelievler Deneme Lisesi’nde tamamladı. Ankara Üniversitesi Hukuk Fakültesi’nden mezun olduktan sonra Paris Sorbonne ve Vincennes Üniversitelerinde doktora çalışması yaptı. Cenevre Üniversitesi’nde Fransız Dili ve Uygarlığı eğitimi gördü.</span></p>
				<p class="Basic-Paragraph-2 para-style-override-3" xml:lang="en-GB"><span class="char-style-override-2" xml:lang="tr-TR">Gazeteciliğe 1963 yılında </span><span class="char-style-override-3" xml:lang="tr-TR">Yenigün</span><span class="char-style-override-2" xml:lang="tr-TR"> gazetesinde başladı; </span><span class="char-style-override-3" xml:lang="tr-TR">Ulus</span><span class="char-style-override-2" xml:lang="tr-TR"> gazetesi, </span><span class="char-style-override-3" xml:lang="tr-TR">Kim</span><span class="char-style-override-2" xml:lang="tr-TR"> dergisi, </span><span class="char-style-override-3" xml:lang="tr-TR">Yön</span><span class="char-style-override-2" xml:lang="tr-TR"> ve </span><span class="char-style-override-3" xml:lang="tr-TR">Devrim</span><span class="char-style-override-2" xml:lang="tr-TR"> dergileriyle devam etti. 12 Mart döneminde Mamak Askeri Cezaevi’nde iki yıla yakın tutuklu kaldı. 1974 yılında afla çıktıktan sonra </span><span class="char-style-override-3" xml:lang="tr-TR">Vatan</span><span class="char-style-override-2" xml:lang="tr-TR"> gazetesinde çalıştı, </span><span class="char-style-override-3" xml:lang="tr-TR">Aydınlık</span><span class="char-style-override-2" xml:lang="tr-TR"> gazetesinde köşe yazarlığı ve Ankara temsilciliği yaptı. 12 Eylül askeri darbesinde </span><span class="char-style-override-3" xml:lang="tr-TR">Aydınlık</span><span class="char-style-override-2" xml:lang="tr-TR"> kapatılınca </span><span class="char-style-override-3" xml:lang="tr-TR">Yankı</span><span class="char-style-override-2" xml:lang="tr-TR"> dergisine yazıişleri müdürü oldu. Yazdığı yazılar nedeniyle hakkında gıyabi tutuklama kararı çıkınca yurtdışına çıktı; Brüksel, Paris ve Cenevre’de çeşitli işlerde çalıştı. Türk Ceza Kanunu’nun komünizm propagandasını cezalandıran 142. maddesi kaldırılınca hakkında verilmiş 220 yıllık hapis cezası düştü ve 1991’de yurda döndü. </span><span class="char-style-override-3" xml:lang="tr-TR">Evrensel</span><span class="char-style-override-2" xml:lang="tr-TR"> gazetesi Ankara temsilciliği, </span><span class="char-style-override-3" xml:lang="tr-TR">Siyah Beyaz</span><span class="char-style-override-2" xml:lang="tr-TR"> gazetesi genel yayın yönetmenliği, </span><span class="char-style-override-3" xml:lang="tr-TR">Günaydın</span><span class="char-style-override-2" xml:lang="tr-TR"> gazetesi Ankara haber müdürlüğü yaptı. 1997 yılında “32. Gün” programı Ankara temsilcisiyken kitap yazmak üzere kendi isteğiyle emekli oldu. 2008 yılından beri yaptığı Odatv yayın koordinatörlüğü sırasında 6 Mart 2011 tarihinde tutuklandı. Bir yıla yakın Silivri Cezaevi’nde tutuklu kaldıktan sonra 23 Şubat 2012 de tahliye edilen Doğan Yurdakul duldur ve bir kızı vardır. </span></p>
				<p class="Basic-Paragraph-2 para-style-override-3" xml:lang="en-GB"><span class="char-style-override-2" xml:lang="tr-TR">Yayımlanmış diğer kitapları arasında </span><span class="char-style-override-3" xml:lang="tr-TR">Reis</span><span class="char-style-override-2" xml:lang="tr-TR"> (Soner Yalçın ile birlikte), </span><span class="char-style-override-3" xml:lang="tr-TR">Bay Pipo</span><span class="char-style-override-2" xml:lang="tr-TR"> (Soner Yalçın ile birlikte), </span><span class="char-style-override-3" xml:lang="tr-TR">Çetele</span><span class="char-style-override-2" xml:lang="tr-TR"> (Cengiz Erdinç ile birlikte), </span><span class="char-style-override-3" xml:lang="tr-TR">Sırların Kavşağında</span><span class="char-style-override-2" xml:lang="tr-TR"> ve </span><span class="char-style-override-3" xml:lang="tr-TR">Fransızca-Türkçe Büyük Sözlük</span><span class="char-style-override-2" xml:lang="tr-TR"> sayılabilir.</span></p>
				<p class="Basic-Paragraph-2 para-style-override-3" xml:lang="en-GB"><span class="char-style-override-2" xml:lang="tr-TR">Ayrıca Fransızcadan Türkçeye çevirdiği 6 kitap bulunmaktadır.</span></p>
				<div class="group">
					<div class="image">
						<p class="para-style-override-1">
							<img alt="KedigriLogo-1.tif" height="38" src="images/KedigriLogo-1_fmt.jpeg" width="42"/>
						</p>
					</div>
					<div class="Basic-Graphics-Frame">
						<p class="para-style-override-1">
							<img alt="590.png" height="0" src="images/590.png" width="311"/>
						</p>
					</div>
				</div>
			</div>
		</div>
	</body>
</html>