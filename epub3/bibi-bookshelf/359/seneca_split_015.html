<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>seneca</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
  <h3 class="h2baslik" id="calibre_toc_15">1. Sahne</h3>
				  <p class="normal">[Sütanne. Phaedra. Koro.] </p>
				  <p class="normal"><span class="idebold1">SÜTANNE</span></p>
				  <p class="normal">Hiç umut yok, bu kadar büyük bir acı dinmez öyle kolay kolay,</p>
				  <p class="normal">deli ateşleri durduracak hiçbir sınır yok.</p>
				  <p class="normal">İçin için yanıp tutuşuyor, derinlere hapsedip</p>
				  <p class="normal">gizlese de, yüzü ele veriyor çılgın aşkını;</p>
				  <p class="normal">gözlerinden ateş fışkırıyor, yorgun nazarları,</p>
				  <p class="normal">gün ışığına bakamıyor; hiçbir şey uzun süre oyalamıyor</p>
				  <p class="normal">huzursuz ruhunu,</p>
				  <p class="normal">bir türlü rahat vermiyor vücuduna, öyle sinsi ki acısı:</p>
				  <p class="normal">Kâh sendeleye sendeleye yürüyor, pelte gibi kayıyor,</p>
				  <p class="normal">düşüyor boynu, zor kaldırıyor başını,</p>
				  <p class="normal">Kâh uyumak için yatıyor, ama uyku nedir bilmiyor,</p>
				  <p class="normal">gece boyunca ağlayıp duruyor; onu kaldırmamı istiyor,</p>
				  <p class="normal">bedeni tekrar yatağa seriliyor, saçlarını çözmemi istiyor,</p>
				  <p class="normal">ardından yeniden bağlamamı; hep aksi, huysuz, bir onu giyiyor,</p>
				  <p class="normal">bir bunu. Ağzına tek lokma koymuyor,</p>
				  <p class="normal">sağlığına hiç bakmıyor. Bastığı yeri bilmeden yürüyor,</p>
				  <p class="normal">kalmadı gücü kuvveti: eski halinden eser yok,</p>
				  <p class="normal">nerede o pespembe ışıl ışıl yüz;</p>
				  <p class="normal">[aşk sancısı kemiriyor eklemlerini, adımları yalpalıyor,</p>
				  <p class="normal">zarif güzelliğini artık yitirmiş o dipdiri bedeni] </p>
				  <p class="normal">şu gözler, bir zamanlar Güneş ışınlarının aynası,</p>
				  <p class="normal">atalarından kalan o pırıltıyı artık yansıtmıyor.</p>
				  <p class="normal">Sel gibi akıyor yaşlar yüzünden, sürekli nemden</p>
				  <p class="normal">ıpıslak yanakları, sanki Taurus'un yamaçlarında</p>
				  <p class="normal">karlar çözülmüş de eriyip gidiyor ılık yağmurlarla.</p>
				  <p class="normal">Ama o ne, bakın, sarayın kapıları açılıyor:</p>
				  <p class="normal">İşte o, yaslanmış yastıklarına altın yaldızlı sedirinin,</p>
				  <p class="normal">aklı yitmiş, hep giydiği giysileri birer birer atıyor.</p>
				  <p class="normal"><span class="idebold1">PEHAEDRA</span></p>
				  <p class="normal">Alın götürün, ey köle kadınlar, şu mora, altına bulanmış</p>
				  <p class="normal">giysileri</p>
				  <p class="normal">Tyrus'un al rengi uzak olsun,</p>
				  <p class="normal">dünyanın bir ucundaki Seres'in dallarından toplanan</p>
				  <p class="normal">ipekler de.<span class="normal1"><sup class="calibre2"><a href="seneca_split_026.html#footnote-600-142" id="footnote-600-142-backlink" name="footnote-600-142-backlink">[142]</a></sup></span></p>
				  <p class="normal">Kısa bir kuşakla bağlansın giysim, bütün sınırlarından kurtulsun,</p>
				  <p class="normal">gerdanlık olmasın boynumda, bembeyaz taşlı küpeler</p>
				  <p class="normal">sarkmasın kulaklarımdan, şu India denizinin armağanı;</p>
				  <p class="normal">çözülsün saçlarım, varsın Assyria esansları kokmasın.</p>
				  <p class="normal">savrulsun kaygısızca, dökülsün lüle lüle ensemden aşağıya</p>
				  <p class="normal">omuzlarıma, koşarken uçuşup karışsın rüzgârlara.</p>
				  <p class="normal">Sol elim yapışsın sadağa, sağ elim savursun Thessalia kargısını.<span class="normal1"><sup class="calibre2"><a href="seneca_split_026.html#footnote-600-143" id="footnote-600-143-backlink" name="footnote-600-143-backlink">[143]</a></sup></span></p>
				  <p class="normal">[böyleydi, vahşi Hippolytus'un anası] </p>
				  <p class="normal">hani terk edip Pontus'un buzlu sularını,</p>
				  <p class="normal">katıp önüne savaşçılarını, Attica topraklarına getiren,</p>
				  <p class="normal">hani saçlarına bir düğüp atıp aşağıya salan, sağını solunu</p>
				  <p class="normal">hilal şeklindeki kalkanıyla kollayan o Tanaisli ya da</p>
				  <p class="normal">Maeotisli kadın var ya,</p>
				  <p class="normal">işte ben de onun gibi gideceğim ormanlara:</p>
				  <p class="normal">KORO<span class="normal1"><sup class="calibre2"><a href="seneca_split_026.html#footnote-600-144" id="footnote-600-144-backlink" name="footnote-600-144-backlink">[144]</a></sup></span></p>
				  <p class="normal">Ağlayıp sızlanmayı bırak artık: Acı çekmek deva olmaz biçarelere;</p>
				  <p class="normal">Sen teskin et kırların bakire tanrıçasını, yardımını dile.<span class="normal1"><sup class="calibre2"><a href="seneca_split_026.html#footnote-600-145" id="footnote-600-145-backlink" name="footnote-600-145-backlink">[145]</a></sup></span></p>
        </div>
	<div class="calibre1" id="calibre_pb_16"/></body>
</html>