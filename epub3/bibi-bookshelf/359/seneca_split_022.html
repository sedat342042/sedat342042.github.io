<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>seneca</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
  <h3 class="h2baslik" id="calibre_toc_20">Sahne</h3>
				  <p class="normal">[Haberci. Theseus.] </p>
				  <p class="normal"><span class="idebold1">HABERCİ</span></p>
				  <p class="normal">Ah zalim, amansız kader, ah zorlu esaret,</p>
				  <p class="normal">niçin beni seçersin, bu söze dökülmez haberi vereyim diye?</p>
				  <p class="normal"><span class="idebold1">THESEUS</span></p>
				  <p class="normal">Korkma, cesurca söyle başımıza gelen felaketi, acı da olsa,</p>
				  <p class="normal">öyle bir yürek var ki bende, hazır her tür kedere.</p>
				  <p class="normal"><span class="idebold1">HABERCİ</span></p>
				  <p class="normal">Safra kusan sesim çıkmıyor, acıtıyor dilimi.</p>
				  <p class="normal"><span class="idebold1">THESEUS</span></p>
				  <p class="normal">Söyle, hangi kader yüklendi şu sarsılan evime.</p>
				  <p class="normal"><span class="idebold1">HABERCİ</span></p>
				  <p class="normal">Hippolytus, ah ne yazık, acı şekilde öldü.</p>
				  <p class="normal"><span class="idebold1">THESEUS</span></p>
				  <p class="normal">Oğlum çoktan öldü, bir baba olarak biliyorum;</p>
				  <p class="normal">şimdi ölen bir ırz düşmanı. Anlat nasıl öldü.</p>
				  <p class="normal"><span class="idebold1">HABERCİ</span></p>
				  <p class="normal">Çaresiz adımlarla kaçıp terk ettikten sonra kentimizi,</p>
				  <p class="normal">uçarcasına katetti yolunu, hızla,</p>
				  <p class="normal">savaşçı atlarını çabucak vurdu o soylu boyunduruğa,</p>
				  <p class="normal">gemlerini geçirdi ağızlarına sımsıkı, dizginledi.</p>
				  <p class="normal">Sonra söylendi durdu kendi kendine, ata toprağına sövdü</p>
				  <p class="normal">haykırdı adını babasının defalarca,</p>
				  <p class="normal">dizginleri gevşetip kırbacını şaklattı çılgınca:</p>
				  <p class="normal">deniz derinlerinden gürledi birden, bütün heybetiyle,</p>
				  <p class="normal">kabardıkça kabardı ta yıldızlara. Hiçbir rüzgâr esmedi</p>
				  <p class="normal">tuzlu suları bile kıpırdatacak kadar, gökyüzünün hiçbir yanı</p>
				  <p class="normal">gürleyip de bozmadı dinginliğini,</p>
				  <p class="normal">engin deniz kendi rüzgârıyla salındı hafif hafif.</p>
				  <p class="normal">Ama hiç bu kadar şiddetli bir fırtına dövmemişti Sicilia</p>
				  <p class="normal">kıstağını,<span class="normal1"><sup class="calibre2"><a href="seneca_split_026.html#footnote-600-245" id="footnote-600-245-backlink" name="footnote-600-245-backlink">[245]</a></sup></span></p>
				  <p class="normal">Hiç bu kadar delice kabarmamıştı Ionia körfezi,</p>
				  <p class="normal">Corus'un hükümranlığı altında, kayalar titrediğinde</p>
				  <p class="normal">dalgalarla,<span class="normal1"><sup class="calibre2"><a href="seneca_split_026.html#footnote-600-246" id="footnote-600-246-backlink" name="footnote-600-246-backlink">[246]</a></sup></span></p>
				  <p class="normal">bembeyaz köpükler çarptığında Leucas'ın doruklarına.<span class="normal1"><sup class="calibre2"><a href="seneca_split_026.html#footnote-600-247" id="footnote-600-247-backlink" name="footnote-600-247-backlink">[247]</a></sup></span></p>
				  <p class="normal">Engin deniz koca bir kütle oldu yükseldi</p>
				  <p class="normal">Epidauruslu tanrının kutsal tepelerini gizledi,<span class="normal1"><sup class="calibre2"><a href="seneca_split_026.html#footnote-600-248" id="footnote-600-248-backlink" name="footnote-600-248-backlink">[248]</a></sup></span></p>
				  <p class="normal">Sciron'un cinayetleriyle ünlenen o kayaları,<span class="normal1"><sup class="calibre2"><a href="seneca_split_026.html#footnote-600-249" id="footnote-600-249-backlink" name="footnote-600-249-backlink">[249]</a></sup></span></p>
				  <p class="normal">etrafı iki kıstakla çevrili o toprakları.<span class="normal1"><sup class="calibre2"><a href="seneca_split_026.html#footnote-600-250" id="footnote-600-250-backlink" name="footnote-600-250-backlink">[250]</a></sup></span></p>
				  <p class="normal">Bu, öyle gemileri yutan bir tufan değildi,</p>
				  <p class="normal">kıyılaraydı bütün öfkesi: hızla kabardı sular</p>
				  <p class="normal">yuvarlana yuvarlana; tuhaf, koca bir dalga getirdiler,</p>
				  <p class="normal">yükleyip sinelerine. Başı yıldızlara ağan</p>
				  <p class="normal">şu yeni yurt da ne? Yeni bir Cyclades mi doğuyor böyle?<span class="normal1"><sup class="calibre2"><a href="seneca_split_026.html#footnote-600-251" id="footnote-600-251-backlink" name="footnote-600-251-backlink">[251]</a></sup></span></p>
				  <p class="normal">Hayret içinde sorup dururken biz birbirimize, baktık ki</p>
				  <p class="normal">koca deniz kükrüyor</p>
				  <p class="normal">heybetle, çevresini saran kayalar da yankılanıyor beraberce,</p>
				  <p class="normal">kabaran sular, boşalıyor karalara, doğurduğu canavarıyla</p>
				  <p class="normal">birlikte.<span class="normal1"><sup class="calibre2"><a href="seneca_split_026.html#footnote-600-252" id="footnote-600-252-backlink" name="footnote-600-252-backlink">[252]</a></sup></span></p>
				  <p class="normal">Tam tepesinden tuzlu sular akıyor püsküre püsküre,</p>
				  <p class="normal">köpürtüyor dalgaları, kusuyor döndüre döndüre,</p>
				  <p class="normal">Yuttuğu deryayı ağzından püskürten,</p>
				  <p class="normal">Ocenanus'un derinlerinde yol alan dev bir balina mı ne!</p>
				  <p class="normal">Dalgadan küre sallanıyor, titreye titreye,</p>
				  <p class="normal">salıveriyor birden kendini, öyle bir meydan okuyor ki sahillere,</p>
				  <p class="normal">bütün korkuların ötesinde; engin deniz saldırıyor ardından</p>
				  <p class="normal">karalara,</p>
				  <p class="normal">yarattığı canavarının peşi sıra.</p>
				  <p class="normal">Korkudan titriyor dudaklarım.</p>
				  <p class="normal">O koca gövdenin şekli nasıl bir şey öyle!</p>
				  <p class="normal">Masmavi boynuyla yükselen bir boğa,</p>
				  <p class="normal">yeşil alnındaki soylu yelesini kaldırıyor yücelere.</p>
				  <p class="normal">Kıllı kulaklarını dikiyor dimdik, gözleri ise binbir renk,</p>
				  <p class="normal">ancak vahşi bir sürü sahip olabilir onun gibi bir efendiye,</p>
				  <p class="normal">dalgaların derininde doğmuş olan onun gibi bir canavara:</p>
				  <p class="normal">Kâh ateş kusuyor</p>
				  <p class="normal">gözleri, kâh masmavi ışıltılar saçıyor, büyüleyici.</p>
				  <p class="normal">Boynu sımsıkı, kalın kaslarıyla ağıyor göğe,</p>
				  <p class="normal">Derin derin soluk alırken genişliyor burun delikleri, kükrüyor.</p>
				  <p class="normal">Yapışmış yosunlar göğsüne, gerdanına yemyeşil,</p>
				  <p class="normal">kızıl yosun sarmış sarkık böğürlerini;</p>
				  <p class="normal">gövdesinin en arkası tuhaf bir kuyruk olmuş,</p>
				  <p class="normal">koskoca pullu uzantısını sürüyen</p>
				  <p class="normal">dev bir yaratık işte. Ta uzaklardaki denizlerin</p>
				  <p class="normal">yaratıkları da böyle olmalı, yutan ya da parçalayan, seyir</p>
				  <p class="normal">halindeki gemileri.</p>
				  <p class="normal">Toprak sarsıldı, dört bir yana kaçıştı tarlalardan sürüler,</p>
				  <p class="normal">deli gibi,</p>
				  <p class="normal">çobanlar bir an için düvelerinin peşinden gitmeyi</p>
				  <p class="normal">unutuverdi; ormanları terk edip kaçtı bütün vahşi hayvanlar,</p>
				  <p class="normal">kanları çekildi, korkudan buz kesti bütün avcılar. Bir tek</p>
				  <p class="normal">Hippolytus'tu korkmayan,</p>
				  <p class="normal">atlarının dizginlerini sımsıkı geçirdi eline,</p>
				  <p class="normal">korkularını giderdi, o aşina oldukları sesiyle, aşka getirdi.<span class="normal1"><sup class="calibre2"><a href="seneca_split_026.html#footnote-600-253" id="footnote-600-253-backlink" name="footnote-600-253-backlink">[253]</a></sup></span></p>
				  <p class="normal">Argos'a giden uçurumlu bir yol vardı, yarık tepeler boyunca</p>
				  <p class="normal">uzanan,</p>
				  <p class="normal">aşağısındaki uçsuz bucaksız denize değiyordu bir yanı;</p>
				  <p class="normal">İşte o devasa yaratık burada biledi öfkesini, kudurdukça</p>
				  <p class="normal">kudurdu.</p>
				  <p class="normal">Cesaretle dolduğunu hissedince de yüreğinin, kendisini sınayıp</p>
				  <p class="normal">öfke alıştırmaları yapınca yeterince, öne fırlayıp bodoslama uçtu,</p>
				  <p class="normal">öyle hızlıydı ki adımları, neredeyse hiç değmiyordu toprağın</p>
				  <p class="normal">üstüne,</p>
				  <p class="normal">tir tir titreyen atların önünde durdu birden, bütün zalimliğiyle.</p>
				  <p class="normal">İşte o vahşinin karşısına dikildi şu senin oğlun, meydan</p>
				  <p class="normal">okurcasına,</p>
				  <p class="normal">bakışları hiç değişmedi yüzünde ve haykırdı gürlercesine:</p>
				  <p class="normal">"ruhumu yıldıramaz yarattığın bu nafile korku,</p>
				  <p class="normal">ne de olsa, boğaların hakkından gelmek babamdan miras</p>
				  <p class="normal">bana."</p>
				  <p class="normal">Ama birden başkaldırdı atlar dizginlere,</p>
				  <p class="normal">arabayı kaptıkları gibi yoldan saptılar,</p>
				  <p class="normal">deliye döndüler, sürüklediler öylece</p>
				  <p class="normal">vahşi korkunun götürdüğü yere, uçurumların oraya yöneldiler.</p>
				  <p class="normal">Ama o, fırtınalı denizde gemisine hâkim olan</p>
				  <p class="normal">bir kaptan gibi, bordası ters dönmesin,</p>
				  <p class="normal">ustalığına dalgalar oyun etmesin diye,</p>
				  <p class="normal">dolu dizgin giden arabasına hâkim olmaya çalıştı: kâh</p>
				  <p class="normal">ağızlarındaki gemleri sıkıp çekti iyice,</p>
				  <p class="normal">kâh dizginledi sırtlarında şaklatıp büklüm büklüm kırbacı</p>
				  <p class="normal">biteviye.</p>
				  <p class="normal">Ama takılmıştı rakibi bir kez peşine, kâh yanlarında</p>
				  <p class="normal">koşuyordu,<span class="normal1"><sup class="calibre2"><a href="seneca_split_026.html#footnote-600-254" id="footnote-600-254-backlink" name="footnote-600-254-backlink">[254]</a></sup></span></p>
				  <p class="normal">kâh dönüp dolanıp karşısına dikiliyordu, dehşet salıyordu</p>
				  <p class="normal">dört bir yandan.</p>
				  <p class="normal">Daha öteye kaçamadı: bütün yollardan karşısına çıkmıştı çünkü,</p>
				  <p class="normal">o korkunç, o boynuzlu deniz yaratığı.</p>
				  <p class="normal">Tam o an korkudan galeyana gelen atlar</p>
				  <p class="normal">kurtuldular boyunduruklarından, yularlarından çıkmaya</p>
				  <p class="normal">çalıştılar</p>
				  <p class="normal">deli gibi, şahlanıp attılar yüklerini ayaklarının altına.</p>
				  <p class="normal">Savrulup da tam düşerken baş aşağı, gövdesi takıldı</p>
				  <p class="normal">o dolaşık halata, kurtarmaya çalıştıkça kendisini,</p>
				  <p class="normal">dolandıkça dolandı sımsıkı düğümlere.</p>
				  <p class="normal">Atlar anladılar yaptıklarını, hafifleşmişti arabaları</p>
				  <p class="normal">sürücüleri artık yoktu, fırladılar bu kez korkunun</p>
				  <p class="normal">buyurduğu yere;</p>
				  <p class="normal">hani rüzgârlar arasından geçip giderken,</p>
				  <p class="normal">sırtındaki binicinin yabancı olduğunu sezmişti de,</p>
				  <p class="normal">sahte Güneş'e emanet edildi diye gün ışığına kızmış</p>
				  <p class="normal">nasıl savrulmuştu, yoldan çıkıp Phaethon'un arabası, işte öyle.<span class="normal1"><sup class="calibre2"><a href="seneca_split_026.html#footnote-600-255" id="footnote-600-255-backlink" name="footnote-600-255-backlink">[255]</a></sup></span></p>
				  <p class="normal">Kandan al kızıla boyandı her yanı kırların, başı çarptı kayalara</p>
				  <p class="normal">sıçraya sıçraya; çalılar yoldu saçlarını,</p>
				  <p class="normal">harap etti güzelim yüzünü sert taşlar,</p>
				  <p class="normal">yara bere içinde viraneye döndü o bahtsız endamı.</p>
				  <p class="normal">Uçup giden tekerlekler döndürdü de döndürdü kolunu</p>
				  <p class="normal">bacağını, öldüre öldüre,</p>
				  <p class="normal">sonunda, paldır güldür giderken, yarı yanmış ve kazık gibi</p>
				  <p class="normal">kalmış bir ağaç,</p>
				  <p class="normal">tutuverdi onu sivri gövdesiyle, tam kasığının ortasından;</p>
				  <p class="normal">araba bir süre durdu öyle, kazığa çakılmış efendisiyle</p>
				  <p class="normal">birlikte,</p>
				  <p class="normal">kalakaldı atlar da aldıkları yarayla– birden çözüldüler sonra,</p>
				  <p class="normal">efendilerini de çözdüler aynı anda. Çalılar yırtıyordu artık</p>
				  <p class="normal">seyiren etlerini, kaba dikenli sert fundalıklar,</p>
				  <p class="normal">bedeninden bir parça koparıyordu yoluna çıkan her ağaç</p>
				  <p class="normal">gövdesi.</p>
				  <p class="normal">Kırlarda köşe bucak aramaya başladı hizmetkârları,</p>
				  <p class="normal">köleleri, keder içinde,</p>
				  <p class="normal">[Hippolytus'un sürüklendiği yerleri,</p>
				  <p class="normal">kanıyla iz bıraktığı o upuzun patikaları]  </p>
				  <p class="normal">izini sürdü köpekleri efendilerinin kolunu bacağının, yas</p>
				  <p class="normal">içinde.</p>
				  <p class="normal">Ama ne kadar çalışsa çabalasa da bu acılı kalabalık,</p>
				  <p class="normal">bir araya getiremedi bedenini. O muhteşem güzelliğinin</p>
				  <p class="normal">sonu bu mu?</p>
				  <p class="normal">Babasının krallığının o parlak yoldaşı,</p>
				  <p class="normal">o yıldızlar gibi ışık saçan yasal mirasçısı,</p>
				  <p class="normal">oradan buradan toplanıyor parça parça, odun yığınının</p>
				  <p class="normal"> üstüne konacak şekilde,</p>
				  <p class="normal">bir araya getiriliyor cenaze töreni yapılsın diye.</p>
				  <p class="normal"><span class="idebold1">THESEUS</span></p>
				  <p class="normal">Ah Doğa! Ne büyük gücün var,</p>
				  <p class="normal">ne büyük bir kan bağıyla bağlamışsın anaları babaları!</p>
				  <p class="normal">İstemeden de olsa, nasıl büyük bir saygı duyuyoruz sana!</p>
				  <p class="normal">Kendim öldürmek istemiştim onu suçlu diye, ama şimdi</p>
				  <p class="normal">ağlıyorum ölümüne.</p>
				  <p class="normal"><span class="idebold1">HABERCİ</span></p>
				  <p class="normal">Arzulanan bir şeye yas tutmak, onurlu olamaz.</p>
				  <p class="normal"><span class="idebold1">THESEUS</span></p>
				  <p class="normal">Kader iğrendiğimiz şeyleri istemeye mahkûm etmişse bizi,</p>
				  <p class="normal">itiraf ediyorum, bu benim için acıların zirvesi.</p>
				  <p class="normal"><span class="idebold1">HABERCİ</span></p>
				  <p class="normal">Nefretlerine köleysen, niçin hâlâ gözyaşlarınla sırılsıklam yanakların?</p>
				  <p class="normal"><span class="idebold1">THESEUS</span></p>
				  <p class="normal">Oğlumu kaybettiğime değil, katlettiğime ağlıyorum.<span class="normal1"><sup class="calibre2"><a href="seneca_split_026.html#footnote-600-256" id="footnote-600-256-backlink" name="footnote-600-256-backlink">[256]</a></sup></span></p>
				  <p class="normal">4. KORO</p>
				  <p class="normal">KORO</p>
				  <p class="normal">Ne felaketler pahasına döner şu kaderin tekeri!</p>
				  <p class="normal">Düşkünlere pek kızmaz Kader tanrıçası,</p>
				  <p class="normal">tanrı daha müşfik, pek hafif şeyler yollar yukardan;</p>
				  <p class="normal">mütevazı bir ev huzur sağlar inzivada yaşayanlara,</p>
				  <p class="normal">güvence sunar yaşlandıklarında da.</p>
				  <p class="normal">Işıltılı göklere yükselen dağların dorukları ise</p>
				  <p class="normal">doğudan esen rüzgârlara da açıktır, güneyden de,<span class="normal1"><sup class="calibre2"><a href="seneca_split_026.html#footnote-600-257" id="footnote-600-2570-backlink" name="footnote-600-257-backlink">[257]</a></sup></span></p>
				  <p class="normal">açıktır çılgın Boreas'ın tehditlerine,<span class="normal1"><sup class="calibre2"><a href="seneca_split_026.html#footnote-600-258" id="footnote-600-258-backlink" name="footnote-600-258-backlink">[258]</a></sup></span></p>
				  <p class="normal">Corus'un yağmurlu fırtınalarına.<span class="normal1"><sup class="calibre2"><a href="seneca_split_026.html#footnote-600-259" id="footnote-600-259-backlink" name="footnote-600-259-backlink">[259]</a></sup></span></p>
				  <p class="normal">Nadir hisseder yıldırımın darbesini</p>
				  <p class="normal">puslu yeşil vadiler;<span class="normal1"><sup class="calibre2"><a href="seneca_split_026.html#footnote-600-260" id="footnote-600-260-backlink" name="footnote-600-260-backlink">[260]</a></sup></span></p>
				  <p class="normal">Oysa Gürleyen Iuppiter'in mızrağıyla tir tir titrer,<span class="normal1"><sup class="calibre2"><a href="seneca_split_026.html#footnote-600-261" id="footnote-600-261-backlink" name="footnote-600-261-backlink">[261]</a></sup></span></p>
				  <p class="normal">koca Caucasus,</p>
				  <p class="normal">Cybele Ana'nın Phrygia koruları.</p>
				  <p class="normal">Iuppiter kıskanır yüce gökleri,</p>
				  <p class="normal">yaklaşana hışımla saldırır.<span class="normal1"><sup class="calibre2"><a href="seneca_split_026.html#footnote-600-262" id="footnote-600-262-backlink" name="footnote-600-262-backlink">[262]</a></sup></span></p>
				  <p class="normal">Bu yüce kargaşaları asla hissetmez,</p>
				  <p class="normal">sıradan insanın mütevazı damı;</p>
				  <p class="normal">ama gümbür gümbür gürler kral saraylarının etrafı.</p>
				  <p class="normal">Uçarcasına geçip gider zaman, hercai kanatlarıyla,</p>
				  <p class="normal">tezcanlı Kader hiç kimseye göstermez sadakat.</p>
				  <p class="normal">Bak şu kralımıza, ışıltılı göklerin yıldızlarını</p>
				  <p class="normal">parlak gün ışığını &lt;gördü en sonunda&gt;</p>
				  <p class="normal">ve ardında bıraktı ölümü,<span class="normal1"><sup class="calibre2"><a href="seneca_split_026.html#footnote-600-263" id="footnote-600-263-backlink" name="footnote-600-263-backlink">[263]</a></sup></span></p>
				  <p class="normal">ama kederli dönüşüne yas tutuyor şimdi, hüzünlü,</p>
				  <p class="normal">atasının sarayında gördüğü o karşılama,</p>
				  <p class="normal">kasvetli Avernus'tan bile acı çünkü.</p>
				  <p class="normal">Ah Pallas, Akha soyunun tapındığı,</p>
				  <p class="normal">sevgili Theseus'un seyretti madem gökleri, gökteki tanrıları</p>
				  <p class="normal">ve Styx bataklıklarına kaçtı yeniden,</p>
				  <p class="normal">artık bir borcun yok o aç gözlü amcana, ey iffetli tanrıça:<span class="normal1"><sup class="calibre2"><a href="seneca_split_026.html#footnote-600-264" id="footnote-600-264-backlink" name="footnote-600-264-backlink">[264]</a></sup></span></p>
				  <p class="normal">zorba kralın ülkesindeki ölülerin sayısı hâlâ aynı.<span class="normal1"><sup class="calibre2"><a href="seneca_split_026.html#footnote-600-265" id="footnote-600-265-backlink" name="footnote-600-265-backlink">[265]</a></sup></span></p>
				  <p class="normal">Bu kederli sesler de ne, yüce sarayımızdan gelen</p>
				  <p class="normal">Phaedra, kendinden geçmiş halde, ne yapmakta şu yalın</p>
				  <p class="normal">kılıcıyla?</p>
		    </div>
	</body>
</html>