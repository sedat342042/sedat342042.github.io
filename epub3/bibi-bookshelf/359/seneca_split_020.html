<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>seneca</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
  <h3 class="h2baslik" id="calibre_toc_19">2. Sahne</h3>
				  <p class="normal">[Theseus. Phaedra. Sütanne (sessiz).] </p>
				  <p class="normal"><span class="idebold1">PEHAEDRA</span></p>
				  <p class="normal">Ah, yüce gönüllü Theseus,</p>
				  <p class="normal">kraliyet asan için, çocuklarının başı için,</p>
				  <p class="normal">geri dönüşün için, az sonra küle dönüşecek şu bedenim için,</p>
				  <p class="normal">n'olur ölmeme izin ver.</p>
				  <p class="normal"><span class="idebold1">THESEUS</span></p>
				  <p class="normal">Nedir seni ölüme zorlayan?</p>
				  <p class="normal"><span class="idebold1">PEHAEDRA</span></p>
				  <p class="normal">Ölüm nedenimi söylersem, ölmemin anlamı kalmaz.</p>
				  <p class="normal"><span class="idebold1">THESEUS</span></p>
				  <p class="normal">Başka hiç kimse işitmeyecek bunu, benim dışımda.</p>
				  <p class="normal"><span class="idebold1">PEHAEDRA</span></p>
				  <p class="normal">İffetli bir kadın zaten kocasının işitmesinden korkar</p>
				  <p class="normal">yalnızca.</p>
				  <p class="normal"><span class="idebold1">THESEUS</span></p>
				  <p class="normal">Söyle: Sırrını gömeceğim şu vefakâr yüreğime.</p>
				  <p class="normal"><span class="idebold1">PEHAEDRA</span></p>
				  <p class="normal">Sırrını başkasının söylememesini istiyorsan, önce kendin</p>
				  <p class="normal">söylememelisin.</p>
				  <p class="normal"><span class="idebold1">THESEUS</span></p>
				  <p class="normal">Ölümüne meydan vermeyeceğim.</p>
				  <p class="normal"><span class="idebold1">PEHAEDRA</span></p>
				  <p class="normal">Ölümü asla saklayamazsın, ölmek isteyen birinden.</p>
				  <p class="normal"><span class="idebold1">THESEUS</span></p>
				  <p class="normal">Söyle hangi günahın bedeli bu, ölümle ödemen gereken.</p>
				  <p class="normal"><span class="idebold1">PEHAEDRA</span></p>
				  <p class="normal">Hâlâ yaşıyor olmam.</p>
				  <p class="normal"><span class="idebold1">THESEUS</span></p>
				  <p class="normal">Şu gözyaşlarım da mı yakmıyor senin yüreğini?</p>
				  <p class="normal"><span class="idebold1">PEHAEDRA</span></p>
				  <p class="normal">Ölümlerin en iyisidir, sevdiklerinin gözyaşları arasında ölmek.</p>
				  <p class="normal"><span class="idebold1">THESEUS</span><span class="normal1"><sup class="calibre2"><a href="seneca_split_026.html#footnote-600-223" id="footnote-600-223-backlink" name="footnote-600-223-backlink">[223]</a></sup></span></p>
				  <p class="normal">Sırrını söylememede ısrarlı.—Ama dövülürse, zincirlere</p>
				  <p class="normal">vurulursa</p>
				  <p class="normal">şu yaşlı sütanne, belki bir yararı olur, söylemek istemediği</p>
				  <p class="normal"> her neyse söylemeye.</p>
				  <p class="normal">Zincire vurun bu kadını. Kamçı darbesi açığa çıkarır</p>
				  <p class="normal">zihnindeki sırları.</p>
				  <p class="normal"><span class="idebold1">PEHAEDRA</span></p>
				  <p class="normal">Dur, bırak ben kendim söyleyeceğim!</p>
				  <p class="normal"><span class="idebold1">THESEUS</span></p>
				  <p class="normal">O kederli yüzünü niçin çeviriyorsun, elbiseni çekip niçin</p>
				  <p class="normal"> gizliyorsun,</p>
				  <p class="normal">yanaklarından sel gibi akan yaşları?</p>
				  <p class="normal"><span class="idebold1">PEHAEDRA</span></p>
				  <p class="normal">Sana, sana sesleniyorum, ey gökyüzündeki tanrıların babası,</p>
				  <p class="normal">tanığım ol,</p>
				  <p class="normal">ve sana, ey göksel ışığın parlak nuru,</p>
				  <p class="normal">doğumunla birlikte bütün soyumun vücut bulduğu sana:</p>
				  <p class="normal">yakarılarına maruz kaldım, ama direndim; ruhumu yıldırmadı,</p>
				  <p class="normal">ne kılıcı, ne tehditleri: ama bedenime zulmetti.</p>
				  <p class="normal">Bundan böyle kanım temizler ancak, iffetime sürülen bu lekeyi.</p>
				  <p class="normal"><span class="idebold1">THESEUS</span></p>
				  <p class="normal">Kim, çabuk söyle, kim benim onurumu ayaklar altına alan?</p>
				  <p class="normal"><span class="idebold1">PEHAEDRA</span></p>
				  <p class="normal">Hiç ummadığın biri.</p>
				  <p class="normal"><span class="idebold1">THESEUS</span></p>
				  <p class="normal">Kimdir bu, duymak istiyorum.</p>
				  <p class="normal"><span class="idebold1">PEHAEDRA</span></p>
				  <p class="normal">İşte bu kılıç söylesin sana, korkunca insanların hışmından,</p>
				  <p class="normal">çığlığından,</p>
				  <p class="normal">bıraktı arkasında o ırz düşmanı.</p>
				  <p class="normal"><span class="idebold1">THESEUS</span></p>
				  <p class="normal">Ne alçaklık bu gördüğüm, vah bana? Ne canavarlık bu</p>
				  <p class="normal">seyrettiğim?</p>
				  <p class="normal">Soylu fildişi kılıç bu, zarif nişanelerle işli,</p>
				  <p class="normal">kabzasında ışıl ışıl parlamakta, Aegeus soyunun bütün şanı</p>
				  <p class="normal">şerefi.<span class="normal1"><sup class="calibre2"><a href="seneca_split_026.html#footnote-600-224" id="footnote-600-224-backlink" name="footnote-600-224-backlink">[224]</a></sup></span></p>
				  <p class="normal">Ama o, o nereye kaçtı?</p>
				  <p class="normal"><span class="idebold1">PEHAEDRA</span></p>
				  <p class="normal">İşte bu köleler gördü onu,</p>
				  <p class="normal">koşarak kaçıp giderken, korku içinde.</p>
				  <p class="normal"><span class="idebold1">THESEUS</span></p>
				  <p class="normal">Kutsal sadakat adına, göklerin yöneticisi adına<span class="normal1"><sup class="calibre2"><a href="seneca_split_026.html#footnote-600-225" id="footnote-600-225-backlink" name="footnote-600-225-backlink">[225]</a></sup></span></p>
				  <p class="normal">ve ikinci krallığı dalgalarıyla sarsan senin adına,<span class="normal1"><sup class="calibre2"><a href="seneca_split_026.html#footnote-600-226" id="footnote-600-226-backlink" name="footnote-600-226-backlink">[226]</a></sup></span></p>
				  <p class="normal">nereden bulaştı bize şu iğrenç soyun laneti?<span class="normal1"><sup class="calibre2"><a href="seneca_split_026.html#footnote-600-227" id="footnote-600-227-backlink" name="footnote-600-227-backlink">[227]</a></sup></span></p>
				  <p class="normal">Yunan toprağı beslemedi mi bu çocuğu, Scythia'nın</p>
				  <p class="normal">Taurus'u,</p>
				  <p class="normal">Colchis'in Phasis'i? Demek her soy dönüyor sonunda kendi</p>
				  <p class="normal">atasına,<span class="normal1"><sup class="calibre2"><a href="seneca_split_026.html#footnote-600-228" id="footnote-600-228-backlink" name="footnote-600-228-backlink">[228]</a></sup></span></p>
				  <p class="normal">adi kan taşıyor çıktığı kaynağın doğasını.</p>
				  <p class="normal">O savaşçı soya özgü bir çılgınlık bu,</p>
				  <p class="normal">meşru Aşk'ı küçümsemek, uzun süre iffetli kalıp</p>
				  <p class="normal">sonra bedenini pazara çıkarmak. Ne iğrenç bir soy böyle,</p>
				  <p class="normal">hiç ehlileşmedi, bu uygar ülkenin yasasıyla bile!</p>
				  <p class="normal">Yaban hayvanlar dahi yasak Aşk'tan uzak durur,</p>
				  <p class="normal">üreme yasalarını içsel bir utanç korur.</p>
				  <p class="normal">Nerede o yüz, erkeğe yaraşan heybetin maskesi,</p>
				  <p class="normal">o hırpani giyim kuşam, eski tarz yaşamlara duyulan sevgi,</p>
				  <p class="normal">yaşlıların karakterindeki ciddiyet ve ağırbaşlı mizaç?<span class="normal1"><sup class="calibre2"><a href="seneca_split_026.html#footnote-600-229" id="footnote-600-229-backlink" name="footnote-600-229-backlink">[229]</a></sup></span></p>
				  <p class="normal">Ah ne hilekârsın yaşam, nasıl saklıyorsun gizli hislerini,</p>
				  <p class="normal">çirkin ruhuna güzel bir yüz giydiriyorsun!</p>
				  <p class="normal">Utanç utanmazlığı maskeler, sükûnet cüretkârlığı,</p>
				  <p class="normal">sadakat de iffetsizliği; yalancılar doğruluğu över,</p>
				  <p class="normal">dayanıklı geçinir iradesizler. Ormanların o vahşi yerlisi,</p>
				  <p class="normal">o namuslu, o hiç el değmemiş dağlı,</p>
				  <p class="normal">bana mı saklıyordun kendini? İlk benim yatağımda mı</p>
				  <p class="normal">göstermeye karar verdin erkekliğini, böyle büyük bir günah</p>
				  <p class="normal">işleyip?</p>
				  <p class="normal">Sonsuz övgülerimi yolluyorum artık gökteki ilahlara,</p>
				  <p class="normal">iyi ki kendi ellerimle vurup devirmişim Antiope'yi,</p>
				  <p class="normal">Styx mağaralarına inip de,</p>
				  <p class="normal">anneni sana terk etmemişim.<span class="normal1"><sup class="calibre2"><a href="seneca_split_026.html#footnote-600-230" id="footnote-600-230-backlink" name="footnote-600-230-backlink">[230]</a></sup></span></p>
				  <p class="normal">Kaç git uzaklara, son hızla koş</p>
				  <p class="normal">koş git hiç bilmediğin halklar arasından! Bu dünyanın en</p>
				  <p class="normal">uzağındaki</p>
				  <p class="normal">en ücra ülke, engin denizlerle ayırsın isterse seni benden,</p>
				  <p class="normal">yerleş istersen bize taban tabana zıt başka bir dünyaya,<span class="normal1"><sup class="calibre2"><a href="seneca_split_026.html#footnote-600-231" id="footnote-600-231-backlink" name="footnote-600-231-backlink">[231]</a></sup></span></p>
				  <p class="normal">istersen en uçtaki dehlizlerine çekilip gizlen</p>
				  <p class="normal">kuzeydeki dorukların dondurucu krallıklarını aşıp da,</p>
				  <p class="normal">istersen daha ötelere yerleş, kışların ve bembeyaz karların</p>
				  <p class="normal">ulaşamayacağı yörelere,</p>
				  <p class="normal">arkanda bırak geç git istersen, buz gibi soğuk Boreas</p>
				  <p class="normal">delicesine esip savururken tehditlerini, işlediğin suçların</p>
				  <p class="normal">cezanı çekeceksin yine de.</p>
				  <p class="normal">Bir an bile ayrılmayacağım peşinden, kaçtığın her deliğe</p>
				  <p class="normal">gireceğim,</p>
				  <p class="normal">uzak, gözden ırak, saklı gizli, kuytu, geçit vermez yolları</p>
				  <p class="normal">arşınlayacağım, hiçbir yer beni yolumdan edemeyecek:</p>
				  <p class="normal">Nereden döndüm, biliyorsun. Mızraklarımın ulaşamadığı</p>
				  <p class="normal">yere,<span class="normal1"><sup class="calibre2"><a href="seneca_split_026.html#footnote-600-232" id="footnote-600-232-backlink" name="footnote-600-232-backlink">[232]</a></sup></span></p>
				  <p class="normal">beddualarımı yollayacağım. Derinlerin tanrısı babam<span class="normal1"><sup class="calibre2"><a href="seneca_split_026.html#footnote-600-233" id="footnote-600-233-backlink" name="footnote-600-233-backlink">[233]</a></sup></span></p>
				  <p class="normal">üç dilek tut dedi, bizzat kendisinin yerine getireceği,</p>
				  <p class="normal">Styx adına yemin etti bir de, verdiği sözü onayladı.<span class="normal1"><sup class="calibre2"><a href="seneca_split_026.html#footnote-600-234" id="footnote-600-234-backlink" name="footnote-600-234-backlink">[234]</a></sup></span></p>
				  <p class="normal">Haydi yerine getir bu kara armağanı, enginlerin</p>
				  <p class="normal">hükümdarı!<span class="normal1"><sup class="calibre2"><a href="seneca_split_026.html#footnote-600-235" id="footnote-600-235-backlink" name="footnote-600-235-backlink">[235]</a></sup></span></p>
				  <p class="normal">Bir daha hiç göremesin Hippolytus ışıklı günü,</p>
				  <p class="normal">babasının kızdırdığı ruhlarla karşılaşsın gençken henüz.<span class="normal1"><sup class="calibre2"><a href="seneca_split_026.html#footnote-600-236" id="footnote-600-236-backlink" name="footnote-600-236-backlink">[236]</a></sup></span></p>
				  <p class="normal">Yardım et oğluna, ey baba, bu korkunç dileğimi yerine getir.</p>
				  <p class="normal">Bana verdiğin nimetin sonuncusu bu,<span class="normal1"><sup class="calibre2"><a href="seneca_split_026.html#footnote-600-237" id="footnote-600-237-backlink" name="footnote-600-237-backlink">[237]</a></sup></span></p>
				  <p class="normal">asla boşa harcamazdım, büyük belaların hışmına</p>
				  <p class="normal">uğramasaydım;</p>
				  <p class="normal">derin Tartarus ile o korkunç Dis arasında kaldığım zaman,</p>
				  <p class="normal">kıyasıya meydan okurken bile bana, ölüler ülkesinin kralı,</p>
				  <p class="normal">esirgemiştim bu duamı, ama artık yerine getir bana verdiğin</p>
				  <p class="normal">sözü.–</p>
				  <p class="normal">Ey baba, ne duruyorsun? Niçin hâlâ sessiz dalgaların?</p>
				  <p class="normal">Haydi ört geceyi artık, kara bulutlar taşıyan şu rüzgârlarla,</p>
				  <p class="normal">yıldızları ve göğü kaldır göz önünden,</p>
				  <p class="normal">bırak akıp boşalsın deniz, sars bütün yaratıklarını derinlerin,</p>
				  <p class="normal">çağır kabaran dalgaları, Oceanus'un ta dibinden.<span class="normal1"><sup class="calibre2"><a href="seneca_split_026.html#footnote-600-238" id="footnote-600-238-backlink" name="footnote-600-238-backlink">[238]</a></sup></span></p>
				  <p class="normal">3. KORO</p>
				  <p class="normal">KORO</p>
				  <p class="normal">Ey Doğa, tanrıların yüce anası,</p>
				  <p class="normal">ve sen, Olympos'un yıldırımlar yağdıran kralı,<span class="normal1"><sup class="calibre2"><a href="seneca_split_026.html#footnote-600-239" id="footnote-600-239-backlink" name="footnote-600-239-backlink">[239]</a></sup></span></p>
				  <p class="normal">uçuşan semalar arasına serpilmiş yıldızlara,</p>
				  <p class="normal">göklerde gezinen cisimlerin yörüngelerine hız veren,</p>
				  <p class="normal">fırıl fırıl dönen eksendeki âlemleri çeviren,</p>
				  <p class="normal">art arda getirmek için yüce göğün yollarını,<span class="normal1"><sup class="calibre2"><a href="seneca_split_026.html#footnote-600-240" id="footnote-600-240-backlink" name="footnote-600-240-backlink">[240]</a></sup></span></p>
				  <p class="normal">niçin bunca çile çekiyorsun,</p>
				  <p class="normal">kâh bembeyaz kış,</p>
				  <p class="normal">soysun diye ormanları, ayazıyla,</p>
				  <p class="normal">sonra geri dönsün gölgeleri korulara,<span class="normal1"><sup class="calibre2"><a href="seneca_split_026.html#footnote-600-241" id="footnote-600-241-backlink" name="footnote-600-241-backlink">[241]</a></sup></span></p>
				  <p class="normal">kâh yaz Aslan'ının yelesi<span class="normal1"><sup class="calibre2"><a href="seneca_split_026.html#footnote-600-242" id="footnote-600-242-backlink" name="footnote-600-242-backlink">[242]</a></sup></span></p>
				  <p class="normal">pişirsin diye Ceres'i, kavurucu sıcağıyla,<span class="normal1"><sup class="calibre2"><a href="seneca_split_026.html#footnote-600-243" id="footnote-600-243-backlink" name="footnote-600-243-backlink">[243]</a></sup></span></p>
				  <p class="normal">ve yıllar hep böyle ayarlasın diye kendine özgü güçlerini?</p>
				  <p class="normal">Şu koskoca gökyüzünü bütün ağırlığınca</p>
				  <p class="normal">almışken yönetimin altına,</p>
				  <p class="normal">kendi yörüngesine oturtup böyle döndürüyorken,</p>
				  <p class="normal">neden insan yaşamından bunca uzaksın,</p>
				  <p class="normal">neden uğraşmıyorsun iyileri ödüllendireyim,</p>
				  <p class="normal">kötüleri de cezalandırayım diye?</p>
				  <p class="normal">İnsanların yaşamlarını</p>
				  <p class="normal">rastgele yönetiyor Kader,</p>
				  <p class="normal">dağıtıyor armağanlarını eliyle, körlemesine,</p>
				  <p class="normal">hep kötüleri gözetiyor,</p>
				  <p class="normal">masumları ise eziyor, rezil bir istekle,</p>
				  <p class="normal">kraliyet sarayını ele geçirmiş sahtekârlık, hüküm sürüyor;</p>
				  <p class="normal">aşağılık halk ülkesini baltacılara teslim etmiş, keyif çatıyor,<span class="normal1"><sup class="calibre2"><a href="seneca_split_026.html#footnote-600-244" id="footnote-600-244-backlink" name="footnote-600-244-backlink">[244]</a></sup></span></p>
				  <p class="normal">onlara hizmet ediyor, bir yandan da nefret ediyor.</p>
				  <p class="normal">Hırçındır erdem</p>
				  <p class="normal">olmadık armağanlar kazanır hep dürüstlükten:</p>
				  <p class="normal">masumların başına musallat olur amansız yoksulluk</p>
				  <p class="normal">ırz düşmanı iktidara oturur, rezilce hüküm sürer-</p>
				  <p class="normal">Ah, değersiz utanç, ah sahte onur!</p>
				  <p class="normal">Ama şu haberci, koşar adımlarla neler getiriyor acaba,</p>
				  <p class="normal">gözyaşlarından sırılsıklam yanakları, yüzü gözü keder içinde?</p>
		    </div>
	</body>
</html>