<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>seneca</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_1">Önsöz</h1>
				<p class="normal"><span class="normal1">Yunanlı şair Euripides'in Hippolytus (Phaedra) adlı yapıtının, Seneca'nın Romalı soluğuyla yeniden can bulduğu Phaedra trajedisi, üvey oğluna âşık bir kadının hüzünlü hikâyesidir, tutku ve ümitsizlik arasında sıkışan bir ruhun hazin klasiği; vahşi doğa ile insan doğasının karşıt tutkularının kıyasıya savaşının, aşk ve nefretin türlü hallerinin, erkekçe sadakat, kadınca sadakatsizlik arasında gidiş gelişlerin, utanç duygusunun kızıl tülünün sahneye akışıdır.</span></p>
				<p class="normal"><span class="normal1">Konu ve işleniş açısından Yunan-Roma edebiyatının muhteşem örgüsünü bütün dizelerine yansıtan Phaedra, aynı zamanda Seneca'nın Stoik ahlak öğretisinin katı ve disiplinli ruh eğitiminin, aşk söz konusu olduğunda lime lime dağılışını da örnekler. Seneca'nın tumturaklı, özgür ve capcanlı üslubunda anıtlaşan Aşk, toplumsal doğruları, ahlak ilkelerini, evlilik yasalarını teker teker yıkar. Işıltılı göklere ağan dağlardan sel gibi boşalır, kraliyet saraylarına yayılır, soyluluk ve iffeti sarar dalgalarına, vahşi çığlıklar atarak Utanç'ın asi ruhunu devirir:</span></p>
				<p class="normal"><span class="ideitalik">"Akıl ne yapabilir? Delilik üstün geliyor, hükmediyor,</span></p>
				<p class="normal"><span class="ideitalik">güçlü bir tanrı emrediyor bütün yüreğime. </span></p>
				<p class="normal"><span class="ideitalik">Karış karış tüm dünyaya hâkim o arsız kanatlarıyla,</span></p>
				<p class="normal"><span class="ideitalik">yakıp kavuruyor Iovis'i bile, cayır cayır ateşlerle;</span></p>
				<p class="normal"><span class="ideitalik">Savaşçı Gradivus'u da yaktı bu alevler, </span></p>
				<p class="normal"><span class="ideitalik">üç çatallı yıldırım ustası tanrıyı da yaktı,</span></p>
				<p class="normal"><span class="ideitalik">her daim ateş soluyan kazanları sallayan o tanrı bile, </span></p>
				<p class="normal"><span class="ideitalik">Aetna'nın zirvesinde, </span></p>
				<p class="normal"><span class="ideitalik">ufacık bir kıvılcımla alev aldı; </span></p>
				<p class="normal"><span class="ideitalik">Phoebus bile, yayından çıktı mı oku tam hedefi bulan tanrı, </span></p>
				<p class="normal"><span class="ideitalik">kendisinden de nişancı bir çocuğun attığı okla yaralandı,</span></p>
				<p class="normal"><span class="ideitalik">gökte, yerde, her yerde, meydan okuyarak dönenen bir </span></p>
				<p class="normal"><span class="ideitalik">çocuğun."</span></p>
				<p class="sagitalik">Çiğdem Dürüşken<br class="chapter"/>
			    İstanbul, Ortaköy, 2007</p>
	</body>
</html>