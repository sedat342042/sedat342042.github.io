<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>filozof</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
	  <p class="normal"><span class="idebold">ÇEVİRENİN ÖNSÖZÜ</span></p>
	  <p class="normal">Martin Heidegger yüzyılımızda felsefesi hakkında en çok yayın yapılan filozoflardan birisidir. Fakat filozofun felsefesini yaşamı ve kişiliğiyle bağıntılı olarak ele alan çalışmalar yok denecek kadar azdır. Dr. Paul Hühnerfeld’in çevirisini sunduğum eldeki kitabı, bu yok denecek kadar az olan çalışmalardan birisidir ve yayımlandığı 1959 yılından bu yana (2.baskı: 1960), Heidegger’in kişiliği ve özellikle politik kimliği hakkındaki tartışmalar için hâlâ birkaç kaynaktan birisi olma özelliğini korumaktadır. Kitap, Hühnerfeld’in 1960’da ölümünden bir yıl önce yayımlandı. Bu sırada Heidegger 70 yaşındaydı ve l8 yıl sonra 1977’de öldü. Bu l8 yıl içinde Heidegger’in bu kitapla ilgili kamuoyuna yönelik herhangi bir sözlü veya yazılı beyanı olmamıştır.</p>
	  <p class="normal">Kitabın özgün başlığı “<span class="ideitalik">In Sachen Heidegger</span>”i Türkçede tam olarak karşılamak mümkün değildir. Zorlamayla ve yaklaşık olarak “Konumuz Heidegger” veya “Heideggerce Şeyler” gibi başlıkları kullanmak istemedim. Alt başlığını (<span class="ideitalik">Versuch über ein deutsches Genie</span> -Bir Alman Dâhisi Üzerine Deneme-) ve içeriğini gözeterek, kitabı “Heidegger. Bir Filozof, Bir Alman” başlığıyla çevirmeyi uygun buldum. </p>
	  <p class="normal">Kitabı, hermeneutik geleneğinin üç önemli filozofu, Dilthey, Heidegger ve Gadamer’e birer yıl ayırmak suretiyle üç yıllık olarak tasarladığım bir yüksek lisans ders programı çerçevesinde çevirdim. Bu programa göre geçen yıl (1993-94 ders yılı) Dilthey işlendi. (Bu derslerin tutanakları, derslerde işlenen ve üzerinde tartışılan filozof metinleriyle birlikte yakında yayımlanacaktır.) Bu yıl (1994-95 ders yılı) aynı yöntemle, yani ele alınan filozofun kendi metinleri yanında filozof üzerine yazılmış metinleri işlemek ve üzerinde tartışmak suretiyle, derslerde Heidegger üzerinde durulacaktır. Eldeki kitap da bu yıl üzerinde durulacak metinlerden birisidir. Derslerde ayrıca Heidegger üzerine oldukça olumsuz değerlendirmeler içeren bu kitap yanında, filozofu olumlu değerlendiren iki yazı da incelenektir. Bunlar Otto Pöggeler’den çevirdiğim “<span class="ideitalik">Heidegger, Bugün</span>” adlı yazı ile Beda Allemann’dan çevirdiğim “<span class="ideitalik">Heidegger ve Politika</span>” adlı yazıdır. Bu iki yazı biraraya getirilerek yakında yayımlanacaktır. (<span class="ideitalik">Heidegger Üzerine İki Yazı</span>, Gündoğan Yayınları, 1994.) Bunu, gelecek yıl (1995-96 ders yılı) Gadamer’in “<span class="ideitalik">Doğruluk ve Yöntem</span>” adlı eserinden derste işlenmek üzere çevirmekte olduğum bazı bölümlerinin yayımlanması izleyecek. Dileğim, bu yılki Heidegger ve gelecek yılki Gadamer ağırlıklı derslerin tutanaklarını da yayımlamaktır. </p>
	  <p class="sagnormal">Doğan Özlem<br class="chapter"/>
      İzmir/Karşıyaka, Eylül 1994</p><div class="clrb"/>
      </div>
<div class="calibre1" id="calibre_pb_3"/></body>
</html>