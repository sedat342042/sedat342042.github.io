<html xmlns="http://www.w3.org/1999/xhtml">
	<head>
		
		<title>yagmur</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<br class="chapter"/><br class="chapter"/><br class="chapter"/><br class="chapter"/>
				<p class="normal1">Stüdyo İmge<span class="ideitalik">'den</span> Cumhuriyet<span class="ideitalik">'e nasıl geçtiğimi hatırlayamıyorum. Bir vesileyle, oranın da kapısını çalmış olmalıyım. Bu gazetede ilk olarak hangi yazımın yayımlandığını da hatırlayamıyorum. Édith Piaf üzerine bir yazıydı hafızam beni yanıltmıyorsa. Bu yazının</span> Cumhuriyet Dergi<span class="ideitalik">'de yayımlandığı gün, sanki artık çok uzaklarda kaldı. Yazıyı arşivimde bulamadım. Hiçbir zaman, her istediğini her aradığında bulabilen o 'düzenli' ve 'talihli' insanlardan olamadım zaten... Bunun bedelini de birçok kez fazlasıyla ödemedim değil.</span></p>
				<p class="normal1"><span class="ideitalik">Ama Jacques Brel'in de içinde bulunduğu bu yazıyı, anlaşıldığı kadarıyla daha çok korumaya özen göstermişim. 1987 yılının başları...</span> Bir Yalnız Adam <span class="ideitalik">yeni yayımlanmış... O günlerde, bu kitapla ilgili, gazete ve dergilerde çıkacak kısa tanıtım yazılarını nasıl da heyecanla bekliyorum.</span> Cumhuriyet Dergi<span class="ideitalik">'nin genel yayın yönetmeni Lütfü Tınç, benden Brel hakkında bir yazı istemiş, ancak bu yazının değişik bir bakış açısı taşıması, kuru kuruya bir tanıtım yazısı olmaması gerektiğini söylemişti. Çözüm kısa sürede geldi. Brel'i, yaptıklarını ve nasıl yaşadığını o kadar iyi biliyordum ki...</span></p>

		</div>
		</body>
</html>