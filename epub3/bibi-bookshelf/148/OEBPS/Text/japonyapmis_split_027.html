<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japonyapmis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_25">Haiku: Üç Mısraya Hayatı Sığdırmak</h1>

  <p class="resim"><img alt="" class="calibre2" src="../Images/25.jpeg"/></p>

  <p class="normal"><span class="ideitalik">Haiku</span> kelimesi kulağa İstanbul tavernalarından fırlamış bir sahne ismi gibi gelse de aslen 500 yıllık bir Japon edebiyat sanatıdır. <span class="ideitalik">Haiku</span>, en basit tanımı ile üç mısralık kısa bir şiirdir; ancak bu üç mısranın yazılışı Japonlara yaraşır bir teferruat ve bürokrasi gerektirir. Örneğin, <span class="ideitalik">haiku</span> üç mısra ve on yedi <span class="ideitalik">kanji</span>den (Japon karakteri veya hecesinden) oluşmalı, bu on yedi hecenin mısralara dağılımı 5-7-5 şeklinde olmalıdır; çünkü bu hece ölçüsü sayesinde <span class="ideitalik">haiku</span>, dinleyicisi ile en etkin tınıyı yakalar. Ancak zamanla bu 5-7-5 kuralı esnetilmiş, 4-4-2, 3-5-2 ve hatta toplu hücum, toplu defans, ön libero sistemleri de benimsenmiştir. Ayrıca <span class="ideitalik">haiku</span>da mutlaka mevsimsel bir öğeye, tabiattan bir parçaya veya anlık bir duygunun betimlenmesine yer verilmelidir.</p>

  <p class="normal"><span class="ideitalik">Haiku</span>, <span class="ideitalik">renga</span> adı verilen bir şiir biçiminin başında yer alan, yarı-bağımsız nitelikteki üç mısranın giderek özerkliğini ilan etmesi ile ortaya çıkmıştır. Bu üç mısranın anlamsal bütünlüğü sağlayabilmesi için de mevsimsel öğelerin (<span class="ideitalik">kigo</span>ların) büyük önemi vardır. Şiirde metafor görevi yapan <span class="ideitalik">kigo</span>lar <span class="ideitalik">haiku</span>nun omurgasını oluşturur. Açan çiçekler ilkbaharı, parlak bir dolunay sonbaharı temsil eder; ay her mevsimde dolunay halini alsa da dolunay artık sonbaharın kadrolu elemanı olmuştur. Ancak bazı <span class="ideitalik">kigo</span>ları şiirde fark etmek çok zordur. Örneğin, “uyuyan dağlar” kış mevsimi için, “gülümseyen dağlar” ilkbahar için kullanılır. Salıncak ilkbahardır, guguk kuşu yaz, geyikler sonbahardır. <span class="ideitalik">Haiku</span>larda betimlenen an, duygu ve nesne güçlü bir şekilde vurgulanır; şair ise arka plandadır. Altı üstü on yedi hece için bu kadar kural çok diyorsanız anlamsal olarak birlikte kullanılabilecek veya kullanılamayacak motifler konusuna hiç girmeyeyim.</p>

  <p class="normal"><span class="ideitalik">Haiku</span>dan beklenen, çok kısa bir an içinde, ki zaten altı üstü üç mısra, size hayatı, doğayı, çevrenizi “fark ettirmek”tir. Bunu yaparken, mümkün olduğunca sade bir dil, semboller, paradokslar kullanılır. <span class="ideitalik">Haiku</span>nun amacı, çok kısa bir “an”ı yakalamaktır; okuyucuyu, şairin o “an”daki dünyasını, duygularını paylaşmaya davettir. Daha önce de bahsettiğim gibi, “an” Japon kültüründe, sanat ve sporunda esastır ve <span class="ideitalik">haiku</span> da bir “an”ın betimlenmesi üzerine kuruludur. Benim zavallı çevirimle birkaç meşhur Japon <span class="ideitalik">haiku</span> örneği vereyim:</p>

  <p class="indentmetin"><span class="ideitalik">Bir karga</span></p>

  <p class="indentmetin"><span class="ideitalik">Çıplak dalın üzerine kondu</span></p>

  <p class="indentmetin"><span class="ideitalik">Sonbahar akşamında</span></p>

  <p class="indentmetin"> </p>

  <p class="indentmetin"><span class="ideitalik">Yaz çimenleri</span></p>

  <p class="indentmetin"><span class="ideitalik">Tek geriye kalan</span></p>

  <p class="indentmetin"><span class="ideitalik">Savaşçının düşlerinden</span></p>

  <p class="indentmetin"> </p>

  <p class="indentmetin"><span class="ideitalik">Eski bir havuz</span></p>

  <p class="indentmetin"><span class="ideitalik">Bir kurbağa atlıyor içine</span></p>

  <p class="indentmetin"><span class="ideitalik">Suyun sesi</span></p>

  <p class="indentmetin"> </p>

  <p class="indentmetin"><span class="ideitalik">Mezarlığın etrafında</span></p>

  <p class="indentmetin"><span class="ideitalik">Pirinç hasadı yapılıyor</span></p>

  <p class="indentmetin"><span class="ideitalik">Hiçbir ses çıkarmadan</span></p>

  <p class="indentmetin"> </p>

  <p class="indentmetin"><span class="ideitalik">Ağustosböceğinin çığlığında</span></p>

  <p class="indentmetin"><span class="ideitalik">Hiçbir işaret göstermez ki</span></p>

  <p class="indentmetin"><span class="ideitalik">Ne kadar yakında öleceğini</span></p>

  <p class="indentmetin"> </p>

  <p class="indentmetin"><span class="ideitalik">Öldürdükten sonra</span></p>

  <p class="indentmetin"><span class="ideitalik">Bir örümceği, ne kadar yalnız olduğumu</span></p>

  <p class="indentmetin"><span class="ideitalik">Hissediyorum gecenin soğuğunda</span></p>

  <p class="indentmetin"> </p>

  <p class="indentmetin"><span class="ideitalik">İlkbahar yağmuru</span></p>

  <p class="indentmetin"><span class="ideitalik">Kumsaldaki bir denizkabuğunu</span></p>

  <p class="indentmetin"><span class="ideitalik">Islatacak kadar sadece</span></p>

  <p class="normal">Kafanızda biraz daha canlanması için, Türkçede <span class="ideitalik">haiku</span>yu andırabilecek örnekler var mı diye soracak olursanız aklıma gelen iki tanesini sizinle paylaşabilirim:</p>

  <p class="indentmetin"><span class="ideitalik">dam üstünde saksağan</span></p>

  <p class="indentmetin"><span class="ideitalik">vur beline kazmayı</span></p>

  <p class="indentmetin"><span class="ideitalik">bahçelerde maydanoz</span></p>

  <p class="indentmetin"> </p>

  <p class="indentmetin"><span class="ideitalik">yağdı yağmur</span></p>

  <p class="indentmetin"><span class="ideitalik">çaktı şimşek</span></p>

  <p class="indentmetin"><span class="ideitalik">sen de nereden çıktın (be adam?)</span></p>

  <p class="normal">Güzel <span class="ideitalik">haiku</span> yazabilmek, Japon soyluları ve samuraylar arasında büyük bir meziyet olarak kabul edilmiş. Feodal derebeyleri (<span class="ideitalik">daimyo</span>lar), tebaları arasında saygınlık kazanabilmek için iyi kılıç kullanmak kadar iyi <span class="ideitalik">haiku</span> da yazmak zorundalarmış. Gün boyu savaşıp kelleler uçuran samuraylar, geceleri malikânelerine çekildiklerinde Japon bahçelerine bakan çay evlerine oturur, bahçeyi seyrederek akan suyun şırıltısı, ayışığı, gökyüzü, yağmur, ağustosböceği, kurt, kuş sesleri, vs. eşliğinde transa geçer, sabahleyin ise o gece esinlendikleri üç mısrayı fısıldarlarmış.</p>

  <p class="normal">Kimse de korkusundan ve saygısından, “Bütün gece ıkındın, sıkındın, çıka çıka bu mu çıktı?” demezmiş. Serdar Ortaç’ın sekiz albüm dolusu güfte yazabileceği sürede on yedi hece üretebilen bu soyluların <span class="ideitalik">haiku</span>ları halk arasında yayılır ve gerçek saygınlık sadece kılıç gücü ile değil, sanatın gücü ile de sağlanırmış.</p>

  <p class="normal">Özellikle önemli bir savaş öncesinde, hatta harakiri yapmadan önce esaslı bir <span class="ideitalik">haiku</span> yumurtlamak yiğitliğin şanındanmış. Gece meditasyona dalıp doğa ile uyum ve barış içinde kardeşçe yaşamak, hayatın yüceliği, insanların kardeşliği gibi konularda kafa patlattıktan sonra, sabah kalkıp domates doğrar gibi insan doğramak nasıl oluyor diye bir Japon arkadaşa sormuştum. Bunu bana kolay kolay açıklayamayacağını söyleyip işin içinden sıyrılmıştı. Çelişkiler toplumu! Sonuçta, birçok doğu toplumunda savaşlar ile edebiyat ve felsefe, vahşet ile hümanizm kol kola gitmemiş miydi?</p>

  <p class="normal"><span class="ideitalik">Haiku</span> Japonya’da halen çok popüler ve tahminlere göre halkın % 10’u aktif <span class="ideitalik">haiku</span> şairi. Japonya kökenli birçok kültür, sanat, mutfak, yaşam tarzı öğesi gibi, <span class="ideitalik">haiku</span>nun da dünyada koyu fanatikleri ve “Bu da ne yahu?” diye alaya alan karşıtları var. Halen internette ABD, Avrupa ve Latin Amerika kökenli yüzlerce <span class="ideitalik">haiku</span> dergisi ve sitesi bulunuyor. Bir taraftan da, <span class="ideitalik">haiku</span>yu gırgıra alan “<span class="ideitalik">haiku</span> motoru” web siteleri var; <span class="ideitalik">haiku</span>larda kullanılan <span class="ideitalik">kigo</span>ları, motifleri, popüler öğeleri bir veritabanına yerleştirmişler, basit birkaç kural ile çalışan bir “rastgele üreteci” ile takır takır <span class="ideitalik">haiku</span> yazıyorlar. Artık hangisini beğenirseniz...</p>
</body>
</html>
