<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japonyapmis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11">Honne-Tatemae: Olduğun Gibi Görünme!</h1>

  <p class="resim"><img alt="" class="calibre2" src="../Images/11.jpeg"/></p>

  <p class="normal">Japon halkının davranış kalıplarını en iyi özetleyen kavramlardan birisi “honne-tatemae”dir. Kelime anlamı olarak <span class="ideitalik">honne</span> gerçek, <span class="ideitalik">tatemae</span> ise görünen yüz olarak tanımlanabilir. Sosyal hayatta <span class="ideitalik">honne</span>, bir kişinin gerçek duyguları, düşünceleri, yapmak istedikleri, kısaca ne olduğudur. <span class="ideitalik">Tatemae</span> ise, o kişinin toplum içinde nasıl davranması, düşünmesi beklendiği, kısaca ne olması gerektiğidir. Japon kültüründe bu iki kavram birbirinden kesin çizgilerle ayrılır.</p>

  <p class="normal">Yani bizdeki “Ya olduğun gibi görün ya da göründüğün gibi ol” düsturu, Japonya’da “Göründüğün gibi olmayabilirsin, o zaman sakın olduğun gibi görünme” şeklindedir. İlk anda ikiyüzlü, kahpece, dürüst olmayan, gerçekleri saklayan, erteleyen bir prensip gibi görünür. Böyle açıkça ifade edilişi sanki dürüst olmama halinin dürüstçe itiraf edilmesi gibidir. Ancak sosyal hayattaki huzur, saygı ve barışı <span class="ideitalik">honne-tatemae</span> prensibi sağlamaktadır. Zaten “Olduğun gibi görün” düsturuna biz ne kadar uyabiliyoruz ki? Hangi toplumda bu prensip hakkıyla uygulanabiliyor?</p>

  <p class="normal"><span class="ideitalik">Honne-tatemae</span> düsturunu Japonya bağlamı içinde değerlendirebilirseniz bir anlam ve değer ifade etmeye başlıyor. Sonuçta biz Türkler de yeri geldiğinde hayat ve dünya için tiyatro-sahne metaforunu kullanıyoruz. Bireyin toplumsal hayata çıkarken maskesini takıp rolünü en iyi şekilde oynaması gerektiğini üstü kapalı kabul ediyoruz. Günlük hayattaki davranışlarımızı, tepkilerimizi evcilleştirerek topluluk içinde hoşlanmadığımız durumlarda dahi zoraki gülümsemelerimiz ile tansiyonu düşürüyoruz. Japonlar ise bu prensibi kurumsallaştırarak sosyal hayata dahil ediyorlar.</p>

  <p class="normal">Japonya gibi oldukça kalabalık, nüfusun yoğun, kaynakların kıt olduğu bir coğrafyada böyle bir düstur toplumsal hayatın sağlığı açısından mecburi idi bence. Bireyselliğin, arzuların, özgürlüklerin gemlenmediği bir ortamın doğal sonucunun kaos olduğunu gören Japonlar, kişisel alanlarına gönüllü olarak bir sınır getirmeyi yeğ tuttular. İdeal bir dünyada istenmeyen bir durum olsa da, bu uygulamanın toplum için “en iyi”, birey için de “ikinci en iyi” olacağına hükmettiler.</p>

  <p class="normal"><span class="ideitalik">Honne-tatemae</span> prensibi, bireysel hayattan toplumsal hayata çıkarken maskeni takıp gerçek benliğini dizginlemekten ibaret değil sadece; altında yatan, Japon halkına has bazı değişik unsurları da içeriyor. Örneğin ortodoks kültürler <span class="ideitalik">honne</span> ve <span class="ideitalik">tatemae</span>yi <span class="ideitalik">gerçek</span> ile <span class="ideitalik">görüntü</span>, <span class="ideitalik">dürüstlük</span> ve <span class="ideitalik">ikiyüzlülük</span> olarak tercüme ederler. Ama, Japonlar için iki kavram da gerçek, iki kavram da dürüsttür. <span class="ideitalik">Tatemae</span> bir görüntü veya ikiyüzlülük değil, gerçekliğin bir başka boyutudur. Gerçek her zaman tek ve doğrusal değildir; toplumsal ilişkiler işin içine girdiğinde, doğruluk, dürüstlük, sahtelik, ikiyüzlülük gibi kavramların anlamları bulanır. Ayrıca <span class="ideitalik">tatemae</span>, hiçbir zaman, <span class="ideitalik">honne</span>den tamamen fedakârlık anlamına gelmez; belki de, bir anlamda, bireyin düşüncelerinin, arzularının, hayallerinin evcilleştirilmiş, değiştirilmiş ve bildiğimiz anlamdaki “gerçek”ten biraz koparılmış şeklidir.</p>

  <p class="normal">Gerçek ve gerçeklik batı kültürleri için kutsal kavramlar olabilir; ancak Japonlar için algı biraz daha farklıdır. Bir nesnenin, düşüncenin hayali veya yüceltilmiş hali birçok kereler gerçeğinden daha makbuldür. Zaten Japon halkının hayal gücü ve hayal kurma mekanizmasındaki değişiklik de bu temel nokta üzerinden farklılaşır.</p>

  <p class="normal">Japonya’da bazen her şey size çok yapmacık görünebiliyor; davranışlar, ilişkiler, gülümsemeler, hal ve tavırlar, görünüşler sahte gelebiliyor. Ama sonuçta bu “yapmacık” görüntünün temelinde mutlak bir saygı, terbiye ve mesafe yatıyor. Ben (Japonya’da bu konuyu tartıştığım kimi yabancılar gibi), sahtelik içerse bile sevimli, rahatsız etmeyen ve insanın huzurunu bozmayan bir ilişkiyi, samimi ve dürüst olsa da bazen vıcık vıcık, bazen üzerinize sıçrayan ve her an huzurunuzu kaçırmaya aday bir ilişkiye yeğ tutuyorum. Kimisi tutmuyor; onları da anlayışla karşılıyorum. Sonuçta Japon kültürü yüceltilmiş bir hayali, içinde doğal olumsuzlukları da barındıran bir gerçekliğe tercih edebiliyor, bu böyle biline...</p>

  <p class="normal">Konuyu biraz dağıtma riskini alarak, Japonların efsane olmuş marka merakı ve bağımlılığını da <span class="ideitalik">honne-tatemae</span> yaklaşımı içinde değerlendiriyorum. Sonuçta marka, bir malın <span class="ideitalik">honne</span>si değil, <span class="ideitalik">tatemae</span>si; yani algısı, yani olması gereken hali. İnsanlar bir malın fiziki değerinin çok üstündeki bedelleri de idealize edilmiş bir hayal için ödüyorlar; gerçek bir mal için değil. O marka sayesinde sahip olacakları maske, onların sosyal hayatta hayalini kurdukları ve toplum tarafından da onaylanacak bir role bürünmelerini sağlıyor.</p>

  <p class="normal">Gerçekle görüntü arasındaki bu çapraşık ilişki konuşma diline de yansımış. Özellikle insanların <span class="ideitalik">honne</span>lerini ifade etmek için kullandıkları kelimelerin birer <span class="ideitalik">tatemae</span> anlamlarının da olması, ve sizin hangi anlamın kullanıldığını hissedememeniz, iletişimde önemli sorunlar yaşanmasına sebep olabiliyor. Bu durumun en bilinen örneği ise “evet” sözcüğü. Japon <span class="ideitalik">tatemae</span>sinde, bir insana “hayır” demek, onu reddetmek, kırmak, incitmek çok ayıp sayıldığından bu kelimenin kullanımı son derece sınırlı. Bu yüzden, herhangi bir sorunuza, talebinize büyük ihtimalle “evet” (<span class="ideitalik">hai</span>) yanıtını alırsınız. Japonya’ya yeni gelen bir yabancı da bu incelik karşısında eriyip gider, çünkü “evet”in aynı zamanda “belki”, “hayır”, “asla” gibi anlamlara gelebileceğini bilmiyordur. Bu yüzden, bir taraftan Japon halkının işbirliğine ve kibarlığına hayran olurken bir taraftan da işlerinin neden beklediği gibi gitmediğini merak etmeye başlar ve zamanla çıldırır.</p>

  <p class="normal">Zaman geçtikçe, evet anlamına gelen “evet” ile hayır anlamına gelen “evet” arasındaki farkı anlıyorsunuz. Bu fark küçük bir tonlama, mimik ile de kendini gösterebilir. Japonlar, “evet”in onaylama anlamına gelmeyebileceğini şu şekilde açıklar; sizin bir fikrinize, isteğinize “hai” karşılığını vermeleri kabul ettikleri anlamına değil, sizi duydukları ve söylediğinizi not ettikleri anlamına gelir. “Evet” cevabından sizinle aynı fikirde oldukları sonucuna varmanız sizin hüsnü niyetinizden kaynaklanmaktadır.</p>

  <p class="normal">Japonlar yabancılara biraz daha ayrıcalıklı davranabilmekte, onlara hayır anlamına gelen “evet” yerine, “düşüneceğim”, “değerlendireceğim”, “belki olabilir”, “iyi bir fikir” gibi karşılıklar da verebilmektedir. Özellikle iş görüşmelerinde, Japonları tanımayan yabancılar bu gibi karşılıkları olumlu bir gelişme gibi algılasa da Japonları bilenler o işin yattığını hemen kavrayabilmektedir.</p>

  <p class="normal">Olumsuz bir <span class="ideitalik">honne</span>nin olumluymuş gibi <span class="ideitalik">tatemae</span> ile sunulması karşısında batılı kültürün tepesi atmaktadır. İlk bakışta haklıdırlar; hayırsa, hayır olduğunu söyle kardeşim! Ama Japon kültürünün bütünü içinde düşünüldüğünde olumsuz bir cevap belki de evrendeki dengeyi olumsuz etkileyecektir; reddetmek ayıptır! Ben kabul etmiş gibi görüneyim, ortamı germeyeyim; ama sen de benden istediğin şeyin olmayacağını, benim ruh ve beden dilimle verdiğim tepkiye bakarak tahmin et!</p>

  <p class="normal">Günümüzün modern kapitalist toplumunda ve giderek dış dünyaya açılan bir Japonya’da <span class="ideitalik">honne-tatemae</span> düsturunun uygulanması daha ne kadar mümkün? Dünyanın giderek artan bir hızla tiyatroya, bizlerin de birer figürana dönüşmesi bu prensibin uygulanmasını kolaylaştırıyor ve doğallaştırıyor mu?</p>

  <p class="normal">Japonya’da dünyaya daha fazla açılmanın tersi de yaşanmış ve <span class="ideitalik">hikikomori</span> denilen vatandaşlar ortaya çıkmış. <span class="ideitalik">Hikikomori</span>, sosyal hayattan tamamen çekilen ve kendini toplumdan yalıtan ergenler için kullanılan bir deyim ve bu asosyalliğin Japonya’da büyüyen bir toplumsal problem olmasından çekiniliyor. Bu durumun sebebi olarak, günümüz hayatının birey üzerinde yarattığı baskı sonucu ergenlerin <span class="ideitalik">honne</span> ve <span class="ideitalik">tatemae</span> kavramlarını geliştirememeleri, gerek kişisel dünyalarını zenginleştirecek bir <span class="ideitalik">honne</span>leri gerekse de sosyal hayatta sığınacakları bir <span class="ideitalik">tatemae</span>leri olmayınca bunalıma düşmeleri gösteriliyor. Sosyal anksiyete birçok toplumda rastlanabilen bir olgu olsa da <span class="ideitalik">honne</span> ve <span class="ideitalik">tatemae</span>sinden mahrum kalan Japonlar için bu sendrom çok daha ağır seyrediyor ve bazı gençler evdeki odalarına kapanıp yıllarca dışarı adım atmıyorlar.</p>

  <p class="normal">Ne diyeyim, Allah kimseyi toplumsal maskelerinden mahrum bırakmasın!</p>
</body>
</html>
