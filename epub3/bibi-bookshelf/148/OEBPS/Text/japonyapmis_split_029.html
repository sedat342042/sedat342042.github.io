<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>japonyapmis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_27">Manga ve Japanimasyon</h1>

  <p class="resim"><img alt="" class="calibre2" src="../Images/27.jpeg"/></p>

  <p class="normal">Çocukluğumuzda çizgi film dünyasına Pembe Panter, Tom ve Jerry, Miki Fare gibi şirin karakterlerle girmiştik. Her şey tozpembe giderken, sevimli karakterlerimiz üzerlerine piyano düşse bile yaşayabiliyorken, ortaya yeni bir çizgi film akımı çıktı. Japonların yarattığı kocaman yuvarlak gözlü kahramanlar aşk acısı yaşıyor, ağlayıp sızlıyor, aldatıyor ve aldatılıyordu. Hepimiz Şeker Kız Candy’nin Anthony’e duyduğu aşkı pembe dizi tadında takip ediyorduk. Jenerikte Japonca karakterleri görünce, tüm sohbetlerimizi aynı geyik muhabbeti süslüyordu: “Yahu, adamların kendi gözleri minicik, tutmuşlar karakterlere kocaman yuvarlak gözler çizmişler. Kendilerinde yok ya, kıskanıyor tabii herifler.”</p>

  <p class="normal">Japon animasyonları ya da tüm dünyada bilinen adıyla <span class="ideitalik">anime</span>ler, ilk başta Japon arabaları veya elektronik eşyaları gibi küçümsenerek karşılandı; Amerikan ürünlerinin daha ucuz, basit ve düşük kalite kopyaları oldukları düşünüldü. Ancak Japon animasyonu, kısa sürede kendi tarzını ve kimliğini kabul ettirerek dünya çapında bir fenomen haline geldi.</p>

  <p class="normal">Bugünlerde dünya piyasasına çıkan animasyonların % 60’ı Japonya’da üretiliyor. Japon Dış Ticaret Örgütünün tahminlerine göre, ABD’deki Japon çizgi filmlerinin ve çizgi film karakterleri ile bağlantılı ürün ve hizmetlerin 2005 yılındaki toplam pazar büyüklüğü 4,5 milyar ABD doları civarında. Bu rakam, Japonya’nın ABD’ye ihraç ettiği demir-çelik ürünleri hacminin üç katının üzerinde. Yani animasyon endüstrisi, Japonya için konvansiyonel sanayi ürünlerinden çok daha kazançlı bir ihraç ürünü olma yolunda hızla ilerliyor.</p>

  <p class="normal"><span class="ideitalik">Anime</span>nin bu büyük başarısının ardında, yarattığı kendine özgü kimlik ve hayal gücü yatıyor. Japon milleti zaten bir yerlere bir şeyler çiziktirmek konusunda hayli meraklı ve başarılı... 18. ve 19. yüzyıllardan gelen <span class="ideitalik">ukiyo-e</span> sanatının örnekleri incelendiğinde bugünkü <span class="ideitalik">anime</span> kültürünün izleri görülebilir. Ve yine Japon kültürünün soyutlama ve idealize etme, bir şeyi gerçeğinden daha üstün resmetme alışkanlığı, çizgilere de belli bir hayal gücünü, abartıyı ve sevimliliği doğal olarak kazandırıyor.</p>

  <p class="normal">Japon <span class="ideitalik">anime</span> tarihinin, bu nitelikleri doruğa çıkaracak bir kahramana ihtiyacı vardı ve Tezuka Osamu sahneye çıkarak Güneş İmparatorluğunda animasyonun bayraktarlığını yaptı. Japonya’da “<span class="ideitalik">manga</span> (çizgi roman) tanrısı” olarak bilinen Osamu, 1963’te televizyon için üretilmiş ilk Japon çizgi filmi <span class="ideitalik">Astro Boy</span>’u yarattığında yeni bir devir başladı.</p>

  <p class="normal">Bir bakıma Japonya’nın Walt Disney’i diyebileceğimiz Osamu, ilk çizgi filmlerinde Japon stilinin farklarını hissettirdi. İşin ilginci, bu farklar belli bir stil yaratma kaygısından değil, olanaksızlıklar yüzünden ortaya çıkmıştı. <span class="ideitalik">Anime</span> çizimi için yeterli bütçe olmaması, kağıt ve çizer sıkıntısı yaşanmasının da etkisiyle çizim sayısı minimuma indirildi. O dönemlerde otuz dakikalık bir Disney animasyonu 17.000 çizimden oluşurken, Osamu aynı süreyi 1200 çizimle tamamladı.</p>

  <p class="normal">Yani Osamu, Japon otomotiv endüstrisinin ileride yapacağı atılımı <span class="ideitalik">anime</span> alanında gerçekleştirdi: az yakıtla çalışan, ekonomik çizgi filmler... Rakipleri Disney’e göre kilometre başına çok daha az çizim yakan animasyonlar... Osamu, yakın planlarda mümkün olduğunca az sayıda sabit ifadeli yüz çizimi kullanırken, hareketli sahnelerde de arka planı çok yavaş kaydırarak gerekli çizim sayısını minimuma indirdi. Yine mecburiyetten doğan kamera açıları, perspektife odaklanma gibi teknikler de <span class="ideitalik">anime</span>ye özgün bir lezzet kattı.</p>

  <p class="normal">Böylece, zorunluluktan da olsa, ortaya Japon çizgi filmlerinin karakteristik özellikleri çıktı: uzun süre sabitlenen yüz ifadeleri, karakterin hareket etmesinden ziyade arka planın kayması gibi... İleride <span class="ideitalik">anime</span> endüstrisinin eli para gördükten, kağıt ve çizer sıkıntısı ortadan kalktıktan sonra bile bu karakteristik detaylar çizgi filmlerde kullanılmaya devam etti.</p>

  <p class="normal">Tabii günümüzde Japon <span class="ideitalik">anime</span> sanatını tek bir stil ile tanımlamaya çalışmak mümkün değil. Bu sanat yıllar içinde hızla geliştikçe, ortaya çok değişik yaklaşımlar ve teknikler de çıktı. Günümüzde, Osamu’dan bayrağı devralan, çizginin büyük üstadı Hayao Miyazaki ile <span class="ideitalik">anime</span> çok değişik bir noktaya geldi ve Oskar kazanan eserleri ile dünyada izlenme rekorları kırdı.</p>

  <p class="normal"><span class="ideitalik">Anime</span>, uzun yıllar Japon kamuoyunda “Sanat mıdır, değil midir” ve “Desteklenmeli mi, desteklenmemeli mi” tartışmaları arasında savruldu. Resmi görüş ve daha muhafazakar kesim, <span class="ideitalik">anime</span>nin Japonya’yı temsil eden geleneksel bir sanat olmadığını, <span class="ideitalik">kabuki</span>, <span class="ideitalik">bunraku</span>, <span class="ideitalik">ukiyo</span> gibi sanat kollarıyla bir tutulamayacağını ileri sürdü. İşin ilginci, adı geçen bütün bu “geleneksel” sanat dalları halkın gündelik eğlence ürünleri olarak ortaya çıkmışlardı; soylu kesim tarafından aşağılanıyor, popüler ve geçici akımlar olarak görülüyorlardı. Bugün ise hepsi, Japonya’nın geleneksel sanatları olarak saygıdeğer bir konuma yerleştiler.</p>

  <p class="normal"><span class="ideitalik">Anime</span> sevdalıları da bu sanatın desteklenmesi gerektiğini ileri süregeldiler. Bazı özel üniversiteler, çizgi roman ve animasyon bölümleri açtılar. Daha oturaklı devlet üniversiteleri ise, animasyonu akademik bir dal olarak görmeyi reddettiler. Ancak zaman içinde animasyon ve <span class="ideitalik">manga</span> (Japon işi çizgi roman) Japonya’nın en önemli kültürel ihraç ürünü oldu.</p>

  <p class="normal">Bu arada, Japonya’da <span class="ideitalik">anime</span>den ekmek yiyen şirket sayısı da 450’ye çıktı. Bu şirketler, kendi çizer kadrolarını da yetiştirmeye başladılar. Bugün Tokyo’nun belli bir bölgesi (Nerima ve Suginami semtleri) Japonya’nın <span class="ideitalik">anime</span> merkezi haline dönüşmüş durumda. İş hacmi milyarlarca doların üzerine çıkınca, artık devlet de sektörün önemini kavradı. <span class="ideitalik">Anime</span> ile <span class="ideitalik">manga</span>yı da kapsayan “içerik sektörü”, Japonya’nın gelecek vaat eden yedi ana endüstrisinden birisi olarak seçildi ve desteklenmesine yönelik stratejiler geliştirildi.</p>

  <p class="normal">Tabii şirket sayısı 450’ye, sanatçı sayısı da binlere yükselince, <span class="ideitalik">anime</span> sanatı çok geniş bir yelpazede gelişti. Gerek teknikler gerekse de konu açısından çok zengin bir çeşitlenme yaşandı. Ama Japon <span class="ideitalik">anime</span>leri, daha ziyade robotlar, hayal gücünü zorlayan yaratıklar ve iyi ile kötünün sürekli mücadelesine odaklanan yapımlarla tanınır oldu.</p>

  <p class="normal">“Ghost in the Shell” gibi başyapıtlar, “Robot nerede biter, insan nerede başlar?” ya da “Hayat dediğin nedir ki?” gibi kışkırtıcı ve felsefi sorularla dimağları alt üst etti. Birtakım başka <span class="ideitalik">anime</span>lerde, Japonya’nın samuray ve <span class="ideitalik">bushido</span> kültüründen gelen geleneksel değer ve prensipler fütüristik bilimkurgularla harmanlandı. Sonuçta, farklı tarzını ortaya koyan Japon <span class="ideitalik">anime</span> sanatı, tüm dünyada fanatik bir hayran kitlesi edindi.</p>

  <p class="normal">Bu noktada küçük bir parantez açıp <span class="ideitalik">manga</span>dan da bahsetmekte fayda var. <span class="ideitalik">Manga</span>, yine Japonlara özgü, kendi tarzı, kimliği olan bir çizgi roman sanatı. Çizgi roman dünyasına Teksas-Tommiks ile girmiş, en fazlasından Tenten ve Asterix ile tanışmış bir kişilik olarak, <span class="ideitalik">manga</span>ları görünce yine kendimi tutamamış, “Vay beee... Japon yapmış!” demiştim.</p>

  <p class="normal"><span class="ideitalik">Manga</span> tarihi de <span class="ideitalik">anime</span>ler ile paralel gelişmiş. <span class="ideitalik">Manga</span>nın da en büyük üstadı yine Tezuka Osamu olup, <span class="ideitalik">manga</span>ya sinematografik bir lezzet kazandırmış. Çiziktirilmiş yayınlara büyük ilgi duyan Japon halkı sayesinde, kısa zamanda birçok <span class="ideitalik">manga</span> sanatçısı türemiş, yüzlerce değişik konuda binlerce <span class="ideitalik">manga</span> yayını raflarda yerini almış. Bugünlerde Japonya’daki manga pazarının yaklaşık 5 milyar dolar hacminde olduğu tahmin ediliyor.</p>

  <p class="normal">Akla gelebilecek her konuda <span class="ideitalik">manga</span> üretilen Japonya’da, bu çizgi roman eserleri iki ana başlıkta sınıflandırılıyor: <span class="ideitalik">shonen</span> (erkekler için) ve <span class="ideitalik">shojo</span> (kızlar için). Doğal olarak <span class="ideitalik">shonen manga</span>lar robot, <span class="ideitalik">cyborg</span>, yaratık, vurdu, kırdı odaklı giderken, <span class="ideitalik">shojo manga</span>larda aşk, meşk, romantizm temaları ağır basıyor. Yine de ana sınıflandırmanın cinsiyet üzerinden olması tuhaf ve Japonlara özgü bir durum.</p>

  <p class="normal">Bir diğer popüler <span class="ideitalik">manga</span> türü de erotik-<span class="ideitalik">manga</span>lar... Erotizm ve fantezi dünyasının derinliklerine çizgi roman tadında dalmayı seven Japonlar, Türkiye’de olsa değil poşette, ancak çuvalda satılabilecek dergileri peynir ekmek gibi satın alıyorlar. Satın almakla kalmıyorlar, metroda, trende gözünüze soka soka okuyorlar.</p>

  <p class="normal"><span class="ideitalik">Manga</span> parantezini kapatalım ve Japon animasyonu ile ilgili bir diğer noktayı açıklığa kavuşturalım. Bizdeki yaygın kanı, çizgi filmin çoluk çocuk işi olduğu şeklindedir. <span class="ideitalik">Anime</span>de ise tam tersi bir durum söz konusudur: Japon animasyonunun belki de küçük bir yüzdesi çocuklara hitap eder. <span class="ideitalik">Anime</span> her yaş için olabilir; erotik ve pornografik <span class="ideitalik">anime</span>ler de Japonya’da önemli bir iş koludur. Halen birçok televizyoncunun anlayamadığı husus budur. Çizgi film formatındaki herhangi bir ürünü görünce, çocuk kanallarında yayımlamaya başlarlar. Anne babalar da “Tüüüü! Bu ne biçim çocuk programı” diye celallenir.</p>

  <p class="normal">Ama Japonlar ilginç bir millet; çocukları korkutmaktan zevk alan (ya da sakınca görmeyen) bir anlayışları var. Üç yaşında bir çocuğu ürkünç bir karakterle yerinden hoplatmak bile normal bir durum onlar için. Bu yüzden, çocuklar için olan <span class="ideitalik">anime</span>lerde de her şeye hazırlıklı olmak lazım. Meşhur <span class="ideitalik">Pokemon</span> hikâyeleri halen zihinlerdedir; 1997 yılında <span class="ideitalik">Pokemon</span>’un belli bir bölümünün Japonya’da yayını sırasında yaklaşık 700 çocuk oradan buradan atlayarak hastanelik olmuş. <span class="ideitalik">Pikachu</span>’nun Türkiye’de de can aldığı vakidir.</p>

  <p class="normal"><span class="ideitalik">Anime</span>ler bildiğiniz gibi sadece TV ve film dünyasına özgü değil; <span class="ideitalik">anime</span> karakterlerin ticarileşmesi üzerine Japonya’da ve dünyada oluşan pazarın büyüklüğü herkesin bizzat yaşadığı bir olgu. Karakterlerin oyuncakları, bibloları, çizgi karakter süslü ev ve giyim eşyaları, mobilyalar ve daha neler neler, milyarlarca dolarlık bir pazar oluşturuyor. Örneğin, Japonya’nın sevimli karakterlerinden Hello Kitty’nin kullanıldığı ürün sayısı, çeşitliliği akıllara zarar verecek boyutlarda.</p>

  <p class="normal">Bu arada, Japonya sokaklarında animasyon karakterlerin sadece televizyon yıldızı olanları ile müşerref olmuyorsunuz. Günlük hayatın her köşesinde karşınıza <span class="ideitalik">anime</span> karakterler çıkıyor. Japonya’da birçok kamu kurumu ve özel şirketin ürün veya hizmetlerini tanıtmak için kullandığı çizgi karakterleri var ve bunların tasarımı bile büyük bir iş kolu. Örneğin, elektrik idaresinin, belediye otobüsü şirketinin, havayollarının, polisin, vergi dairelerinin sembolleri olan karakterler günün her anında karşınıza çıkabiliyor. İlk başlarda bu durumu yadırgamıştım doğrusu. Üniforma giymiş, höt höt bakışlı polisleri temsilen, ismi Pi-Po-Chan olan, turuncu renkli şirin bir fareciği karşınızda görünce bünye kabul etmiyor. Ama Japon kültürü, her olguyu idealize etme, sevimlileştirme konusunda sınırları zorluyor ve bir süre sonra doğrusunun bu olduğuna sizi ikna ediyor.</p>

  <p class="normal">Türkiye’ye döndüğümde Enerji Verimliliği ve Tasarrufu konusu ile ilgili olarak başlatılan kampanya için “En-ver” isimli bir çizgi karakter tasarlandığını görünce çok sevinmiştim. Japonya’daki bu sevimli adet bizlere de bulaşacak, Enver kardeşimizi başkaları da izleyecek mi acaba? Enver’in küçük peluş oyuncakları çocuklara dağıtılacak, çıkartmaları okul defterlerini süsleyecek mi? Vergi memurları şirket denetimine giderken pembe tavşan kostümü giyecekler mi? Hadi hayırlısı...</p>
</body>
</html>
