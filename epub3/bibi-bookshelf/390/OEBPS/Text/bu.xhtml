<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title/>
  <link href="../Styles/eldv0.6.css" type="text/css" rel="stylesheet"/>
</head>

<body>
  <p><b>kişisel toplantı notları...</b></p>

  <p><b>I./</b></p>

  <div style="text-align: right;">
     <p><em>"ayır bizi boğaziçi...ayır bizi boğaziçi... ayır bizi boğaziçi"</em></p>

    <p>bir mahalle arkadaşımın ürettiği popüler nakarat.</p>
  </div>

  <p>&nbsp;</p>

  <p>kadıköy kuralları: lodos etkisi altında, evde oturup kral tv kliplerine bakarken dikkatli olmazsanız, nakarat adı verilen seslerin etkisiyle yapmanız pek de gerekmeyen şeylerden uzaklaşıp, olabildiğince fazla sigara içerek, geçmişin dehlizlerinde gezinir, şansınız varsa uyuklayabilirsiniz, bazen bir nakarattan uzak durmak, şimdiki zamanı yaşabilmeniz için size epey süre kazandırabilir.</p>

  <p>1. gittiğimde geride ne kalacağını bilmiyordum, bu her sağlıklı erkeğin öğrenmesi gereken bir ritüel, bir tören, bilginin hiçbir işe yaramadığını gözlerine baktığımda anlamıştım, uzaklaşıp 'yeni biriyle yeniden' isteği, her şeyi kavuruyor, birtakım bar sahneleri çakıp durmakta. biranın bardağın içinde, elin bardağın üstünde duruşu, eski, anlık bir kadınımın evinden ayrılırken, erkeğinin gülümseyen elini sıkma anına benzeyen birkaç anı parçası gereksiz bir hırçınlık içinde, bazen "<em>maç bittiğinde sahadan ayni"</em> kuralını unutuyorum, kadıköy kuramları üzerine çalıştığım dönemde geliştirdiğim ve yeşil bir masa örtüsüne eğilip söylediğim "<em>kaybettiğin maçın ardından tribünlere bakma, üzülürsün"</em> sözü geçerliliğini korumakta, siyah beyaz bir şarkının içinden, saçlarını topladığın kemik çubuğu görüyorum, koyu ve biçimli bir bedenin yanından kalkarak banyoya, suya ulaştığım an, boğaziçi görevini yapıyor, her şey yeni baştan, <em>"yeni bedenlerin, eski düşlere iyi geldiğini"</em> söyleyen ben, bir nakaratın önünde başımı eğerek lodosun etkisini izliyorum, mşş şimdi asker, bense burada, balkonda, insanların hareketleriyle ve eylemleriyle sınıflandırıldığı bugünlerde, balkondan sokağa bakarak zaman geçirmeyi seçmek, gülümsemeden yollarda yürüyerek, kent kalabalığını zorlamak.</p>

  <div style="text-align: right;">
     <p>Ç-</p>

    <p>kentte yaşıyor ve hâlâ</p>
  </div>

  <p>II./</p>

  <p style="text-align: right;"><em>Haklısınız her şey çok güzeldi, sizler de güzel insanlarsınız, ama ayran için aynı şeyleri söyleyemiyeceğinı!</em></p>

  <p style="text-align: right;">Beklenmedik anlardaki serzenişler antolojisinden/1989/kış/IST</p>

  <p>&nbsp;</p>

  <p>'Okaliptüs tüm suyu emer' dedi, kızartmasına biraz daha yoğurt koyarken. Bütün gün kahvenin serin çardağı altında oturmuş, belli belirsiz esen rüzgârın kıpırdattığı küçük sarmaşık yapraklarının her tarafa düşen sonsuz gölgesi yüzlerini okşayıp durmuştu. Son birer çay isteyip kalkmaya hazırlandıklarında açılmıştı bu konu. Üstündeki tişörtte resmi bulunan adamın yıllar önce gri bir şehirde söylediği sözleri mırıldanmaya başladı "<em>some girls bigger than others",</em> bunu hiçbir zaman fark etmedi. O esnada yanından geçen adamı da. Yağmurlu bir Kadıköy akşamında yürür gibi başını omuzları arasına çekmiş, hafif öne eğilmiş, adımlarını seyrederek yürüyordu. Bakkalın önüne geldiğinde duraksayıp içeri girdi. Üç şişe koyu bira, biraz beyaz peynir ve ekmek alıp bahçe kapısından içeri girdi. Bakkaldan çıkarken 'yaşlı osuruk' diye söylenmiş, evin kapısını açarken üstüne sıçramaya çalışan köpeğe 's.ktir git' diye bağırmıştı. Üzüm, beyaz peynir, hafif esmer ekmek ve koyu biradan oluşan akşam yemeğini yediğinde, kısa bir süre önce akşam yemeği yemiş olduğunu fark etti. O esnada evinin önünden geçen grubun içindeki kadını fark etmesi zaten olanaksızdı. Yalnızca köpek yattığı yerden kalkmadan birkaç kez havladı. Üst üste yediği iki akşam yemeğinin verdiği rahatsızlıkla <em>'insanın kendini aldatamamasından daha kötü bir şey olamaz'</em> diye düşündü. Bu da çok normal.</p>

  <div style="text-align: right;">
     <p>K.</p>

    <p>K. adına</p>
  </div>
</body>
</html>