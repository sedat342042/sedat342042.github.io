<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>iizler</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_10"><br class="calibre3"/>
  İvo Andriç'in Coğrafyasında<br class="calibre3"/>
  <br class="calibre3"/>
  <br class="calibre3"/>
  <br class="calibre3"/></h1>

  <p class="normal1">Saraybosna'ya bombalar düşerken gece geç vakit, evinde kaldığım Sead Fetahagi´c'le birlikte peş peşe yuvarladığımız erik rakılarının da etkisiyle, savaş biter bitmez tekrar gelmeye söz vermiştim bu kente. Dostları bir kez daha görmek, sokaklarda korkusuzca dolaşmak, keskin nişancılara hedef olmadan Miljacka kıyısındaki bir kahvede ya da Bascarsija'nın güvercinlerine karşı bir çınarın gölgesinde İvo Andriç okumak için bile Saraybosna'ya gelmeye değerdi.</p>

  <p class="normal1">Dayton Anlaşması imzalandıktan sonra sözümü tuttum. Arayı fazla açmadan döndüm Saraybosna'ya, üzerine ölü toprağı serpilmiş kentin canlanışına, çok yavaş da olsa yaralarını sarışına tanık oldum. Savaşın izleri silinmemişti henüz, insanlar acılı ve yorgun, ülkenin geleceği belirsizdi. Yıkıntılar olduğu gibi duruyor, duvarlarda kurşun izleri kuşatma günlerini anımsatıyor, açlık ve ölüm barış zamanında da kol geziyordu sanki. İzlenimlerimi <span class="ideitalik">Gemiler de Gitti</span>'de yazdım. <span class="ideitalik">Balkanlar'a Dönüş</span>'ün "Sevgilim Saraybosna" bölümünde anlattıklarımdan farklıydılar elbet, ama aklım yine de savaşın yol açtığı yıkımda, aralarında yakın dostlarımın da bulunduğu ölülerdeydi. Söz konusu kitabı, Üsküp kökenli akrabalarım da dahil, Balkan toprağında yatan tüm ölülere adamamın nedeni de buydu.</p>

  <p class="normal1">Sonraları yolum çok sık düştü Saraybosna'ya. Mostar'a, Tuzla'ya, Zenica'ya da gittim. Savaş sırasında bu kentlere kitap taşıyan Strasbourg'lu dostum Francis Bueb'in, Saraybosna'daki André Malraux Kültür Merkezi'ne yönetici atanmasından sonra ise, düzenlediği yazar toplantılarının hemen tümüne katıldım. Saraybosna dünya gündeminden düşmüş, savaş sırasında televizyon ekranlarına çıkabilmek için buraya akın eden medyatik aydınlar ortalıkta görünmez olmuştu. Oysa asıl şimdi dayanışma göstermek gerekiyordu Bosna halkıyla, savaştan yorgun ve umutsuz çıkan insanların sorunlarını yerinde gözlemlemek, tartışmak, ortaya atılan çözümlere katkıda bulunmak gerekiyordu.</p>

  <p class="normal1">2003 eylülünde, her yıl olduğu gibi yine André Malraux Kültür Merkezi'nde bir araya gelen yazar ve gazetecilerden, yapılan konuşmalardan, içilen içkilerden sıkıldığımı fark ettim. Saraybosna da gözüme eskisi kadar güzel görünmemeye başladı. Tepelerle çevrili kentte, savaş günlerinde olduğu gibi sıkılıyor, daralan ruhumu biraz havalandırmak istiyordum. Bir gece Türkiye Büyükelçisi Sina Hanım, bazı yazar arkadaşlarımla birlikte evine yemeğe davet etti. Orada, elçilikte görevli yaman bir diplomatımızla tanıştım. Boşnak asıllıydı. Adı Kâzım'dı. Genç yaşına karşın önemli görevlerde bulunmuş, sonunda, yalnızca dillerini değil, bir ölçüde kaderlerini de paylaştığı insanların ülkesine atanmıştı.</p>

  <p class="normal1">Yemekte yanımda oturuyordu. Aramızda hemen bir sıcaklık doğdu, ikimiz de Rumeli kökenli olduğumuzdan, birbirimize ısınıverdik. Savaştan söz etmek istemiyordum Kâzım'a. O da, hiç kuşku yok benden daha iyi tanıdığı Boşnak edebiyatının bir süredir soframızda meze olmaya başladığının farkındaydı. Hanım büyükelçimizin hoşgörüsüne sığınarak kadınlardan söz etmeye başladık biz de, Boşnak kızlarının endamından, güzelliğinden, İslam'ın gereklerini yerine getirmeye çabalarken cinsel özgürlüklerinden ödün vermemek için başvurdukları "takiye"lerden dem vurduk. Sonra söz döndü dolaştı, Türk kızlarına geldi.</p>

  <p class="normal1">– Biliyor musun, dedi Kâzım, elçilikte görevli kızlara oturabilecekleri bir koltuk bile bulamıyoruz.</p>

  <p class="normal1">– Nedenmiş o ? Para mı yok.</p>

  <p class="normal1">– Koltuk alamıyoruz değil, bulamıyoruz dedim.</p>

  <p class="normal1">– Neden peki ?</p>

  <p class="normal1">– Oturunca ayakları yere değmiyor. Burada her şey Boşnak ölçülerine göre.</p>

  <p class="normal1">Ertesi gün toplantıya katılmayıp birlikte Ilıca'ya gittik. Bosna Irmağı'nın kaynağına dek yürüdük ormanda. Ilık eylül güneşi ulu ağaçların sararmaya başlayan yaprakları arasından süzülüyor, suyun dibindeki çakılları aydınlatıyordu. Alabalıklar kıvıl kıvıldı derinde. İvo Andriç'in Bosna kültürünü ve bu kültürün derinliklerinden devşirdiği söylenceleri, yalnızca belli sularda yüzen, siyah sırtlarındaki kırmızı lekeler sayesinde avlanabilen ama her balıkçının oltasına da gelmeyen alabalıklara benzettiği "Vezirin Fili" adlı öyküsünü düşünüyordum. O kitabın Fransızca çevirisini yıllar önce, ikimiz de Sorbonne Üniversitesi'nde öğrenciyken, Üsküplü İlinka vermişti bana. Bir dönem çok sık görüşürdük. Yurtta odalarımız da yan yanaydı. Esmer güzeli, boylu boslu bir kızdı. Oturunca ayakları yere değen cinsten. Alain-Robbe Grillet üzerine yapmakta olduğu doktora tezini yarıda bırakıp ülkesine döndü sonradan, Üsküp Üniversitesi'nde Fransız edebiyatı dersleri vermeye başladı. Yugoslavya parçalanıp Makedonya bağımsızlığına kavuştuğunda, devlet başkanı Gligorov'un yakın çalışma arkadaşları arasına katıldı, milletvekili seçildi. Şimdi dışişleri bakanı, bense hâlâ yazı yazıyorum. Ve İlinka Mitreva'nın hediye ettiği İvo Andriç'in <span class="ideitalik">Vezir'in Fili (Prica o vezirovom slonu)</span> adlı kitabıyla uğraşıyorum. Bir köşeye atıp bir daha da ilgilenmemiştim o kitapla. Geçenlerde elime geçti, vakit ayırıp okudum. İyi ki de okudum, çünkü bugüne dek Bosna'nın görmediğim manzaralarını, o manzaraların tarihin derinliklerinde kalmış güzelliklerini gösterdi bana. Bosna halkının davranışları hakkında ipuçları verdi, bilmediğim yönlerini gün ışığına çıkardı. Travnik'e gidip, Osmanlı döneminde uzun süre Bosna'nın vilayet merkezi olmuş, Andriç'in deyimiyle "Vezir Konağı"nı barındırmış kentin havasını soluma isteği bile uyandırdı. Behçet Necatigil'in söylediği gibi "bazı şiirler bekler bazı yaşları". Bazı kitaplar da okunmak için bazı yaşları bekliyormuş demek. Yoksa İlinka Mitreva'nın 1977 yılında Paris'te hediye ettiği kitabı ancak 2003'te, bilmem kaçıncı Saraybosna yolculuğumun arifesinde okumamın hiçbir anlamı kalmazdı. Andriç'in dünyasını keşfetmekte biraz geç kaldım belki, ama hiç yoktan iyidir. Fransızlar boşuna <span class="ideitalik">"Mieux vaut tard que jamais"</span> (Geç olması hiç olmamasından iyidir) dememiş !</p>

  <p class="normal1">Kaynağın başına vardığımızda bir kestane ağacının gölgesine oturuyoruz. Beni Travnik'e götürmesini rica ediyorum Kâzım'dan. Hemen olur demiyor. Toprağın altında yatan ölüleri görmek istiyormuş gibi uzun süre yere bakıyor, sonra karşı kıyıda bekleyen faytonlara çeviriyor bakışlarını.</p>

  <p class="normal1">– Gideriz tabiî, diyor, Ilıca'nın faytonları emrimize amade.</p>

  <p class="normal1">Bu "emrimize amade" deyimini Rumeli şivesiyle öylesine güzel, o kadar candan söylüyor ki, ona kızamıyorum.</p>

  <p class="normal1">– Evet, diyorum, bizim Üsküp türküsündeki gibi, "çifte çifte faytonlari salayim sana" demek istiyorsun. "Şişe şişe konyakları da içirecak mısun ?"</p>

  <p class="normal1">– Travnik'te değil konyak, köftenin yanında bira bile vermezler adama. Yine de, çok istiyorsan gideriz.</p>

  <p class="normal1">– Tamam gideriz.</p>

  <p class="ortayazi">* * *</p>

  <p class="normal1">Kâzım direksiyonda, Bosna'nın can damarı 5 C otoyolundan Travnik'e gidiyoruz. Yeşil tepeler, bahçe içinde iki katlı evler, tek tük fabrika bacaları sıyrılıyor sisin içinden. Sağda, dün kaynağında durup yarenlik ettiğimiz Bosna Irmağı akıyor. Bu yol gibi o da ülkenin can damarı sayılır. Çok geçmeden yağmur sularıyla kabarıp taşar, tarlalar ile bostanların, bahçelerin içinden akmaya başlar. Andriç'in o tuhaf öyküsündeki gibi boğulmuş bir kadının cesedini sürükler köylere kadar, getirip bir çocuğun önüne bırakır, çocuk ne diyeceğini bilemez bu olay karşısında, başına geleni annesine söylemek ister, ama korkudan dili tutulur, bir türlü söyleyemez. Aradan yıllar geçer. Çocuk büyür, tarikata girip derviş olur, İstanbul'da şeyh makamına kadar yükselir. Yaşlanınca, toprak çağırdığından olmalı, Bosna'ya döner yine, bir tekkede "Hakk'a yürür". Gözlerini yummadan önce çocukluğunda gördüğü boğulmuş kadının yarı çıplak bedeni düşer aklına. Oysa ne bir kadın eli tutmuş ne sevmiş ne de sevilmiştir. Tanrı'yı arayıp bulmak için kendi içinde uzun bir yolculuğa çıkmıştır o kadar. Yol, yine hareket noktasına, Bosna Irmağı'nın kıyısına getirip bırakmıştır onu.</p>

  <p class="normal1">"Sinan'ın Tekkesindeki Ölü" adlı bu öykü, İvo Andriç'in Bosna'yla ilişkisini çok iyi özetliyor. Anlaşılan yazar bir türlü kopamamış bu topraklardan, nereye gitse içinde Bosna'yı taşımış. Bu ırmağı, bu dağlık, güzel coğrafyayı, vadiye serpilmiş köylerin minareleri ile çan kulelerini. Hayatta aldığı yolun gerçekte Bosna'nın dağ yollarından, özellikle de Visegrad'daki "sıcak ve rüzgârın, kar ve yağmurun aşındırıp sildiği" o dar patikadan ibaret olduğunu kendisi itiraf ediyor bir denemesinde. Visegrad'ı terk ettiğinden beri yürüdüğü tüm yolların, menzile varmadan konakladığı tüm hanların altında, yalnız kendisinin görebildiği, yeryüzüyle bütünleşmenin, doğayla halleşip kaynaşmanın mutluluğunu yaşadığı, kenarında durup bir taşın üzerine oturduğu ya da bir ağaç gölgesinde dinlenebildiği, kimi zaman yorgun davar sürülerine, kimi zaman da sessiz ve çatık kaşlı köylülere rastladığı bu patikanın olduğunu söylüyor.</p>

  <p class="normal1">– Keşke yayan gitseydik Travnik'e, diyorum Kâzım'a. Der demez de Andriç'in patikalarından söz ediyorum. Pek oralı olmuyor. Gülümsemekle yetiniyor sadece. Sonra radyoyu açıyor. Hüzünlü, Bosna'nın tüm pazarlarında satılan güneş rengi biberler kadar acı bir türkü yayılıyor. Bir kadın sesi sevdaları, savaşları, kırımları, yoksulluk ve yalnızlığı, çaresizliği haykırıyor durmadan. Bir <span class="ideitalik">sevdalinka</span> bu. Sözlerini pek çıkaramasam da ezgisinden bir şeyler seziyorum. Mutlaka bir servi boyluya, bir keman kaşlıya, ceylan gözlü bir dilbere abayı yakmıştır. Ama türküyü söyleyen kadın. Öyleyse ya konaklar yaptıran bir beyi ya da şu dağlarda gezen haydudu sevmiştir. Evet, mutlaka öyle olmuştur. Kâzım'a türkünün ne dediğini sormak üzereyken ses kesiliyor birden. Araya giren erkek spiker haberleri vermeye başlıyor.</p>

  <p class="normal1">– Önemli bir şey var mı ?</p>

  <p class="normal1">– Hayır yok. Asayiş berkemal !</p>

  <p class="normal1">Ne tatlı çocuk şu Kâzım. Şimdi de Bekçi Murtaza gibi konuşuyor. Derken sertleşiyor yüz ifadesi. İçinde, artık benim bile kanıksadığım <span class="ideitalik">piçku</span> ve <span class="ideitalik">maternu</span> sözcükleri de geçen bir küfür savuruyor.</p>

  <p class="normal1">– Ne var, ne oldu ?</p>

  <p class="normal1">– Yok bir şey. Srebrenica anıtının açılışını Clinton yapacakmış.</p>

  <p class="normal1">– Katliam anıtının mı ?</p>

  <p class="normal1">– Evet.</p>

  <p class="normal1">– Peki ne var bunda ?</p>

  <p class="normal1">– Sırplar da kendi kurbanları için bir anıt dikeceklermiş.</p>

  <p class="normal1">Pes doğrusu. Ne söyleyeceğimi bilemiyorum bir an. Kâzım aklımdan geçeni anlamış gibi bu kez Türkçe'sini savuruyor aynı küfrün. Başta Milosevi´c olmak üzere savaşta insanlık suçu işleyenler Lahey'de hesap veriyor ama, burada değişen bir şey yok. Mladiç ile Karadzi´c, birbirinden ayrılmayan bahriyeli kardeşler gibi firardalar ya, sen ona bak. Gerçi Tudjman öldü, İzzetbegoviç can çekişmekte, savaşın oyuncuları, eski Yugoslavya'nın yıkıntıları üzerinde kurdukları ulusal devletçiklerin ardından, birer birer terk ediyorlar sahneyi, arkalarında hep aynı milliyetçi söylemi, aynı sorunları bırakarak.</p>

  <p class="normal1">Otoyoldan ayrılıp dar bir yola sapıyoruz. Az sonra bir köyün içinden geçerken, sağda bir cami, solda haçlardan bir orman (bir mezarlık ?) görüyorum. Ve köyün adını okuyorum tabelada: Ahmici. Derken bir başka ırmak kesiyor yolumuzu. Yalnızca ırmak değil, kayalık bir dağ da dikiliyor karşımıza. İkisini de aşmadan ve hiç konuşmadan, döne dolaşa Travnik'e varıyoruz.</p>

  <p class="ortayazi">* * *</p>

  <p class="normal1">Arabayı park edip, toprağa çakılmış gibi dik duran sarıklı mezar taşlarının arasından geçerek giriyoruz kahveye. Yüksek çatılı küçük yapının ön cephesi yeni onarılmış, kapısının iki yanına süslü sokak fenerleri yerleştirilmiş. Girmemizle çıkmamız bir oluyor. "Dışarıda otursak" diyor Kâzım, "bu güneş kaçırılmaz." Doğru, dışarısı günlük güneşlik, üstelik ıhlamur ağacının gölgesinde boş bir masa da var. Çevreye pek de uymayan, dağın sarp yamacından çağlayarak inen suyun kıyısında, her şeyin –yeni boyanmış kapı ile maun rengi pencere pervazlarının bile– eskiyi çağrıştırdığı bu taş avluda biraz aykırı duran plastik sandalyelere oturuyoruz. Su, adı kadar (Plava Voda) mavi değil belki, ama tertemiz. Şavkı vuruyor yüzümüze, serinliği tenimizi yalayıp geçiyor. Az öteden başlayan dağın adını soruyorum Kâzım'a. "Vlasi´c" diyor, "gerçekte Travnik kenti, Bukavitsa ile Vilenica dağlarının arasındaki vadiye kurulmuştur. Buranın halkı Vlasi´c'i dağdan bile saymaz. Yamacındaki kaleden de hâlâ korkar."</p>

  <p class="normal1">Başımı kaldırıp baktığımda, bulutsuz, mavi göğün altında, sırtını kayalara dayamış bembeyaz bir kale görüyorum. Oturduğumuz kahve gibi onun da yeni onarıldığı belli. Surları pırıl pırıl, zindanı andıran camisiyle tek şerefeli minaresi de öyle. Şerefenin izi var yalnızca, kendisi yok. Çoktan yıkılmış, yerine de yenisi yapılmamış. Kale, aşağıda devasa çatıları, ahşap evleri, dar sokakları, köprüleri, köprülerin altından akan Lasva Irmağı, ırmak boyunca sıralanan kebapçı dükkânlarıyla iki dağın arasına sıkışıp kalmış kente hâlâ meydan okuyor. Yıllarca süren Osmanlı egemenliğinin simgesi o. Zulmün, baskının, bir ara Saraybosna'dan buraya taşınan yerel hükûmetin simgesi. Babıâli'nin Bosna'daki uzantısı. Peki salt Osmanlı yüzünden mi geri kaldı Balkanlar, imparatorluğun kötü ve despot yönetimi yüzünden mi Batı uygarlığını yakalayamadı ? Buralı aydınlara sorarsan evet. Yalnızca halk değil, yazarlar da öyle düşünüyor. <span class="ideitalik">Balkanlar'a Dönüş</span>'ün Fransızca basımına bir önsöz yazma nezaketini gösteren, Hırvat kökenli olmakla birlikte milliyetçilikten her zaman uzak durmuş, kendini her türlü şovenizmden korumasını bilmiş sevgili dostum Predrag Matveyevic bile, kitapta kullandığım <span class="ideitalik">pax ottomanica</span> terimine takılmış, kanlı savaşlar sonucunda fethedilen bu talihsiz bölgede Osmanlı barışından söz edilemeyeceğini belirtme gereğini duymuştu. Oysa, bu topraklarda kaldığı sürece Balkanlar'ın etnik mozaiğini korumayı, halklar arasında karşılıklı hoşgörüye dayanan bir yönetim kurmayı başarmıştı Osmanlı. Evet, halkı vergiye bağlamış, şiddet uygulamış, başkaldıran reayanın kellesini uçurmuş, ne var ki Katolik, Ortodoks, Müslüman ve Yahudisi'yle iç içe geçmiş, birlikte yaşayan milletlerin inanç özgürlüğüne saygıda kusur etmemişti. Bu topraklardan çekilirken de geride yalnızca acı ve gözyaşı değil, yoksul ve geri kalmış bir halk da değil, tüm bölgeye damgasını vuran özgün bir mimarî bırakmıştı. Alaca Cami örneğin. Kâzım'la gidip gördük az önce. Diğer Balkan kentlerindeki benzerleri gibi onun da duvarlarında çiçekler açıyor, çayırlar göveriyor, gemiler yelken açıyordu. Üstelik, tüm Osmanlı camilerinde olduğu gibi, minaresinin girişi solda değil, sağdaydı. Ve eski, yer yer yosun tutmuş taş sütunların üzerindeki demir parmaklıklı pencereleri eylül güneşinde parıldıyordu. Aşağıda, dinsel inanç ile ticareti nasıl bağdaştırdıklarına bir türlü akıl erdiremediğim kuyumcu dükkânları sıralanmıştı. Fazla oyalanmadan geçtik önlerinden. Az ileride, kar tutmasın diye yüksek tutulmuş arduvaz çatısı ve cumbalı dört küçük penceresiyle tipik bir Bosna evi görünümündeki yapının bahçe kapısını çaldık. Açan olmadı. Bunun üzerine kapı tokmağını çevirip daldık içeriye. İvo Andriç'in evindeydik.</p>

  <p class="normal1">Yalnızca eski Yugoslavya'nın ya da Balkanlar'ın değil, XX. yüzyılın da en büyük yazarlarından biri olan Andriç 1882 yılında burada doğmuş. Önce Visegrad sonra Saraybosna'da geçen öğrencilik yılları boyunca o zamanlar Avusturya-Macaristan İmparatorluğu'nun yönetiminde olan Bosna'nın tarihi ve folkloruyla yakından ilgilenmiş. Viyana, Kraków, Graz'da tamamlamış öğrenimini, "Yeni Bosna" hareketine katıldığı için bir süre hapis yatmış. Birinci Dünya Savaşı'ndan sonra Karajorgiyeviç Hanedanı tarafından kurulan Sırbistan Krallığı'nın elçisi sıfatıyla birçok Avrupa başkentinde bulunmuş, yabancı dil bilgisini geliştirmiş (1921-1941). İkinci Dünya Savaşı patlak verdiğinde Berlin'de büyükelçiymiş. Ülkesine dönerek Belgrad'da yalnızlığına çekilip, aşağı yukarı tümü Bosna'yı konu alan yapıtlarını art arda kaleme almış (1942). Kendisine Nobel Ödülü verildiğinde altmış dokuz, Tito'nun Yugoslavyası henüz parçalanmadan öldüğünde seksen üç yaşındaymış. Predrag Matveyevic onu kökenleri bakımından Hırvat, kökleri bakımındansa Bosnalı olarak tanımlıyor. Katolik doğan, Sırplar tarafından benimsenen, ne var ki yapıtında Bosna'nın türküsünü söyleyen Andriç'in Hırvatlarca kendi ulusuna ihanetle suçlanmasının, romanlarında Türkleri despot bir yönetimle özdeşleştirdiği için Müslümanlar tarafından eleştirilmesinin, Visegrad'daki heykelinin 1991'de parçalanmasının, Sırplarca da kendi ulusal çıkarlarına alet edilmesinin hazin bir kader olduğunu düşünüyorum. Gerçekte Balkanlar'ın etnik yapısından kaynaklanan bir kültür zenginliğinin ürünüdür Andriç. Onu, Nobel Ödülü almış bir yazar olmasına karşın, Avrupa ülkelerinden önce Türk okurunun değerlendirdiğini, Bosna'nın en ünlü haydutundan söz ederken kaleminin ucuna gelen "bir Türk'ten daha kötüydü" gibi cümlelere takılmadığını, Osmanlı'yı hep olumsuz yönleriyle anlatan yapıtlarını ilgiyle okuduğunu belirtmeliyim,</p>

  <p class="normal1">Andriç'in evi ne müzeye benziyordu ne de bir yazar evinde bulunması gereken eşyadan nasibini almıştı. Kâzım da ben de biraz düş kırıklığına uğradık. Örneğin Travnik Müzesi'nin etnografya bölümünde gördüğümüz eski eşyalara benzer bir tek eşya, bir kilim bile yoktu içeride. Sofa neredeyse bomboştu. Odalar, koridorlar, arka bahçeye bakan mutfak da öyle. Yazarın çocukluğunu geçirdiği bahçeyi ayrıkotları sarmış, üzerlerine tırmandığı ağaçların dalları kırılmış, canım mürdüm erikleri ile incirler toprakta çürümeye bırakılmıştı. Viran değildi, hayır. Yap-işlet-devret anlayışıyla kurtarılmaya çalışılan her eski yapı gibi o da kâr amacının kurbanı olacaktı çok geçmeden. Bir zengin satın alıp işletmeye açacak, bahçe de, büyük olasılıkla plastik iskemle ve masalardan ibaret bir kahveye dönüşecekti.</p>

  <p class="normal1">– Nerede oturduğumuzu biliyor musun ? diye soruyor Kâzım.</p>

  <p class="normal1">– Nerede olacak, plastik iskemleli bir kahvede.</p>

  <p class="normal1">– Adı ne peki ?</p>

  <p class="normal1">Sahi, adı neydi bu kahvenin ? Az önce, içeriye girerken kapının üzerindeki lehva dikkatimi çekmiş, ne var ki yazıyı okumaya vakit bulamamıştım.</p>

  <p class="normal1">– Çok mu önemli adı ?</p>

  <p class="normal1">– Elbette. Lutvina Kahva'dayız.</p>

  <p class="normal1">– Eee, ne olmuş yani ? Lutvina da nereden çıktı şimdi ?</p>

  <p class="normal1">– Lutvina. Yani Lütfü... Lütfü'nün kahvesi burası.</p>

  <p class="normal1"><span class="ideitalik">Gün Batarken</span>'in giriş bölümündeki ilk cümle aklıma düşüyor birden: "Travnik'te Türk çarşısının ucunda, Sumec'in gölgelik kaynağının aşağısında, Lutva'nın kahvesi vardır." Evde başladığım, uçakta okumaya devam edip dün Saraybosna parkındaki ulu çınarın gölgesinde bitirdiğim romanı çıkarıyorum çantamdan, buraya gelmek için neden bunca üstelediğimi, Travnik yolculuğumuzun gerçek amacını bir çırpıda söyleyiveriyorum Kâzım'a.</p>

  <p class="normal1">– Anlamıştım zaten, diyor. Evvelsi gece yemekte sözü ikide bir Andriç'e getirmenden belliydi.</p>

  <p class="normal1">– İyi ki savaştan önce öldü üstat.</p>

  <p class="normal1">– Hangi savaştan önce ?</p>

  <p class="normal1">– Bu son savaştan canım. Doğup büyüdüğü, tutkuyla sevdiği bu toprakların kana bulandığını, öykülerini bıkıp usanmadan, eşsiz bir anlatım gücüyle dile getirdiği Bosna halkının nasıl acımasızca birbirini katlettiğini iyi ki görmedi. İyi ki "etnik temizlik" başlamadan, Saraybosna bombalanmadan, şu karşı tepelerde Hırvatlar ile Müslümanlar birbirlerine silah çekip köylerini ateşe vermeden çekip gitti bu dünyadan.</p>

  <p class="normal1">– Evet, diyor, Kâzım, haklısın. Zamanında öldü İvo Andriç.</p>

  <p class="normal1">Andriç öldü ama, yapıtı yaşıyor. Öyleyse onu okumanın, yazarın renkli dünyasına girip orada dolaşmanın, Batı ile Doğu'nun buluştuğu, ama her ikisi tarafından da ezilmiş, dışlanmış, kendi yolunu bir türlü bulamamış bu ülkeyi onun rehberliğinde keşfetmenin tam sırasıdır. Kâzım, belki savaştan söz ettiğimiz, geçmişin kötü günlerini anımsadığımız için sustu birden. Kendi dünyasına kapandı. Onu bu konuda rahat bırakmalı, eski yaraları deşmemeliyim.</p>

  <p class="normal1">1807 yılında, Napolyon savaşlarıyla birden önem kazanan Travnik'te önce Fransız, ardından da Avusturya konsolosluklarının açılmasıyla başlıyor Andriç'in romanı. Ve Moskova bozgununun ardından, Leipzig yenilgisiyle birlikte Napolyon'un tarih sahnesinden çekildiği 1814'e dek Avrupa'nın bu kuytu köşesinde olan bitenleri tüm ayrıntıları, siyasî ve toplumsal ilişkileri belli bir tarihsel yapıya oturtarak, bir vakanüvis titizliğiyle, ama hiç de sıradan olmayan, çok zengin bir dille anlatıyor. <span class="ideitalik">Gün Batarken</span>, adından da anlaşılacağı gibi, alışılmış anlamda bir roman değil. Ne hayalî bir kurgusu ne de okurun ilgisini çekmek amacıyla tasarlanmış bir entrikası var. Peş peşe sıralanan olaylar zinciri bire bir gerçek, kahramanlar da bir bakıma öyle. Andriç, yabancı konsoloslar ile onların yakın çevresindeki kişileri gerçek hayattan devşirmiş. Paris ve Viyana arşivlerinde yaptığı araştırmalar sonucunda ulaşmış onlara. Günlüklerinden, raporlarından, dönemin gazetelerinde yayımlanan makalelerinden yararlanmış. Ama kitap asıl gücünü yazarın büyük bir ustalıkla sergilediği, gözümüzün önünde tüm renkleriyle canlanan insan mahşerinden, ifadesini kentin toplumsal dokusu ile coğrafyasında bulan epik söylemden alıyor. Anlatı boyunca bir görünüp bir yiten karakterler Bosna halkını temsil ediyorlar. Davranışları, konuşma biçimleri ya da sessizlikleriyle, kadere boyun eğiş ve isyanlarıyla, onun dünya görüşünü, varoluş biçimini, zorbalık ve özgürlük karşısındaki kaderci tutumunu sergiliyorlar.</p>

  <p class="normal1">Başta Fransız konsolos Daville ve yardımcısı Des Fossés olmak üzere, Avusturya konsolosu Von Mitterer ve şıpsevdi karısı, onları gözetip denetleyen, İstanbul'da padişahlar tahttan indirildikçe değişen, ya katledilen ya da sürgüne gönderilen, hepsi de birbirinden ilginç Türk vezirleri romanın gerçek kahramanları gibi görünseler de, anlatının odak noktasında Bosna halkı var. Andriç Katolik'i, Ortodoks'u, Müslüman'ı ve Yahudi'siyle, tüm geri kalmışlıklarına karşın zengin bir iç dünyası olan bu insanların psikolojisine nüfuz etmeyi biliyor. Ve, bir bakıma, Nâzım Hikmet'in <span class="ideitalik">İnsan Manzaraları</span>'nda yaptığı gibi, siyasî olayların ardında mayalanan, yavaş yavaş kıpırdadığı, çok az devindiği için durağan sanılan günlük yaşamın ayrıntılarına yerleştiriyor onları. Travnik kentini tüm gerçekliği içinde, belki önemli, ama çok uzakta seyreden siyasî olayların yansımalarıyla birlikte ele alıyor. Bir coğrafyanın, Bosna ırmakları örneği akıp giden zaman ve tarih içindeki değişmezliğini, tüm yenilik ve reform çabalarına karşın nasıl olup da eski düzenin sürüp gittiğini anlatıyor. Onun bu yaklaşımının kaderci ve sınıf savaşını göz ardı eden, halkların mücadelesini tarihin itici gücü olarak görmeyen bir dünya görüşünden kaynaklandığını öne sürebiliriz. Ne var ki, kendisinin de itiraf ettiği gibi, "olaylardan sonuç çıkarmayıp onları gözlemlerken" yetkin bir anlatım gücüne, yerel efsane ve öyküler ile halk türkülerinden beslenen özgün bir üsluba ulaştığını yadsıyamayız. Çok kültürlü bir toplumsal yapının günlük yaşamını, bu yaşamın acı tatlı yönlerini, asıl önemlisi de, halkların ortak belleğinde iz bırakan olayları ele alıyor romanında. Yöneticilerin gaddarlığı, bitmek tükenmek bilmeyen Sırbistan seferleri, eşrafın rüşvetçiliği, reayanın korkaklığı, diz boyu yoksulluk ve hastalıklar, İstanbul Sarayı'nda dönen dolapların Travnik'teki vezir konağına dek yansıyan sonuçları, konsolosların hükûmetlerine yazdıkları raporlar ve bu raporlarda yer alan değerlendirmeler, Avrupa'nın ve Osmanlı'nın Bosna'ya farklı bakış açıları ve bu iki ayrı dünyanın karşılaştığı, sonra da birbirini dışladığı süreç, <span class="ideitalik">Gün Batarken</span>'in çoksesli içeriğini oluşturuyor. Bir tarihsel roman sunmuyor bize yazar, Tolstoy'un <span class="ideitalik">Savaş ve Barış</span>'ta yaptığı gibi, tarihin romanını yazmayı deniyor. Ayrıca kahramanların içinde yaşadıkları coğrafyayı da katıyor anlatıya. Örneğin kitabın girişinde, kent eşrafının konsolosları beklerken kendi aralarındaki konuşmalarını aktardıktan sonra, Bosna tarihinde modernizm ile geleneğin çatışmasını özetleyen görüşlerini, kentin topografyasına da değinerek ortaya koyuyor.</p>

  <p class="indentmetin">İki yandan aşağıya doğru yuvarlanırmış gibi iniyordu tepeler, vadinin ucunda yalnızca yola ve yol boyunca akan ırmağa yer bırakacak kadar dar açılı bir üçgen oluşturuyorlardı. Aralanmış bir kitaba benziyordu kent, açık sayfalarının her birinde yer alan bahçeleri, sokakları, evleri, tarlaları, mezarlık ve camileri okuyabilirdiniz.</p>

  <p class="normal1">Andriç'i okurken gerçekte bir coğrafyayı okuduğunun farkına varıyor insan. Travnik yalnızca dış mekânlarıyla değil, odaları, ahırları, avluları, vezir konağında kurulan divanı ve vişne rengi kumaşlarla kaplı sıraların üzerinde duvara çakılı duran padişah tuğrasıyla da hayalimizde canlanıyor. Yazar kahramanların dış görünüşlerini gerçekçi bir üslupla betimlerken onların iç dünyalarını da yansıtıyor. Çizdiği portreler, özellikle de Osmanlı ve Türk tipleri, davranışlarıyla olduğu kadar fizyolojik özellikleriyle de yer ediyor belleğimizde. Doğa, tekdüze akıp giden zamana koşut olarak, sürekli yeniliyor kendini. Gündüzler geceleri, mevsimler yılları, doğumlar ölümleri, isyanlar ve savaşlar barış günlerini izliyor ama, yüzyıllardır değişmeyen kaderiyle hep baş başa kalıyor Bosna. Yazarın deyimiyle "Konsoloslar Zamanı" sona erip tarihin akışı yavaşladıktan sonra da, kendi sessizliğine gömülüyor.</p>

  <p class="normal1">O günlerden bu yana Travnik pek değişmemiş. Bosna kendi kaderiyle baş başa yine. Radovan Karadzi´c yönetimindeki Sırplar, yazarın yirminci ölüm yıldönümü kutlamalarından önce, Visegrad'da katlettikleri Müslümanların cesetlerini Drina Köprüsü'nden ırmağa atmışlar, buradaysa Müslümanlar kent dışına sürmüşler Sırpları. <span class="ideitalik">Gün Batarken</span>'in Fransızca baskısına yazdığı önsözde (1996) Paul Garde, bölgenin etnik açıdan "temizlendiği"ni, İvo Andriç'in inandığı tüm değerlerin, bizzat onu yüceltenler tarafından yok edildiğini yazıyor.</p>

  <p class="normal1">Kâzım'a bakıyorum. Önümüzden akıp giden suya dalmış kim bilir ne düşünüyor. Dün Bosna Irmağı'nın kaynağında, buz gibi suya maşrapalarını daldırıp dilek dileyen sevgililerin arasında da böyle dalgın ve düşünceliydi. Sumec gibi dağın altından fışkırdıktan sonra çağlayarak akıp büyüyordu o su da. Gelecek güzel günleri, sürekli bir barışı müjdeliyordu sanki. Ama Kâzım, fayton muhabbetine daldığımızda, ormanın derinliklerine doğru bir fayton sefası yapma önerimi reddetmişti. Her an, savaştan kalma bir mayın altımızda patlayabilirdi çünkü.</p>

  <p class="normal1">Az ilerde, yol boyunca akıp giden, İvo Andriç'in deyimiyle "metal çubuk gibi ıslık çalan" Lavsa'yı oturduğum yerden göremiyorum. Uğultusunu duyuyorum ama. Evet, kentin sokaklarını bir anda dolduran Çingeneler gibi ıslık çalıyor. Eylül ayındayız, hava sıcak. Kışa çok var daha. Ama yağmurlar başlayıp ırmaklar kabardığında, biz buradan kalkıp gittikten, Kâzım Saraybosna'daki işinin başına ben ülkeme döndükten birkaç ay sonra, insanlar evlerine kapanacak, biliyorum. Bir dönem "Konsoloslar Zamanı" nasıl sona erdiyse, <span class="ideitalik">Çingeneler Zamanı</span> da bitecek. Daha sıcak yerlere gidecekler bu kenti bırakıp. Evli evine köylü köyüne, evi olmayan sıçan deliğine çekilecek. Ve Travnik'in uzun süren hain kışı başlayacak yeniden.</p>

  <p class="normal1">"Vadinin her iki yamacında da toprak çamura dönüşüyor, kaynaklarda su çoğalıyor, dereler kabarıp taşıyordu" diye yazıyor Andriç. "O güne dek göze çarpmayan seller yamaçlardan gürültüyle kopup geliyor, çağlayıp coşarak sarhoş ve kör bir köylü gibi kente dalıyorlardı. Ve Lavsa, bulana durula akıyordu Travnik'in ortasından. Bu suların gürültüsünden kaçıp kurtulmanın, rutubetinden evlere sığınmanın mümkünü yoktu. Neredeyse odalara dek ulaşıyor, yataklara bile sızıyorlardı."</p>

  <p class="normal1">Kış kıyamette, vezirin silahtarı Yunus Bey'in deyimiyle, "ayıların bile gözlerini yaşartan" soğukta, yıllar öncesinde olduğu gibi insanlar yine birbirlerine sokulup ısınmaya çalışacak, sevişip çoğalacak, belki yine birbirlerini öldürecekler. Travnik'in "kısa ve güzel" yazı, belki hiç dönmemecesine terk edecek ülkeyi. Karamsarlığımı bağışla Kâzım. Barışın yerleşmesi için savaşın bitmiş olması yetmiyor. İnsanların da değişmesi, geçmişi anımsarken kin ve intikam duygularından arınması, tarihin kötü hayaletlerinden kurtulması, diyeceğim yeniden birbirlerini sevmesi gerek.</p>

  <p class="sagnormal">2003</p>
</body>
</html>
