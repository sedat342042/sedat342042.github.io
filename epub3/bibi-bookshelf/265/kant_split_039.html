<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>kant</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<div class="chapter">
				<p class="normal"><sup class="calibre3">[<a href="kant_split_010.html#footnote-100-8-backlink" id="footnote-100-8" name="footnote-100-8">8</a>]</sup> Böylece, Kopernikus'un başlangıçta bir varsayım olarak kabul ettiği gökcisimlerinin hareketlerine ilişkin temel yasalar kuramı mutlak bir kesinlik (doğruluk) olarak kurulmuş oldu; bu genelgeçer (kesin) doğruluk, aynı zamanda, evreni bir arada tutan o görünmez güce (Newton'un genel çekim yasasına –evrensel Gravitation'a– Çev. n.) bir açıklık ve aydınlık getirdi. Kopernikus, gözlenen hareketlerin açıklanışını, duyuların tanıklığına başvurmaksızın, ki doğru olan yine de bu değildir, deneyini yalnız gökcisimlerine değil de gözlemciye de dayandırmamış olsaydı eğer, Newton'un genel çekim yasası da hiçbir zaman ortaya çıkmayacaktı. İşte serimlemiş olduğum katkısız aklın eleştirisindeki bu yeni metafizik yöntem değişikliğini, bu önsözle, tıpkı Kopernikus'un varsayımı gibi bir varsayım olarak sunuyorum. Eleştiri'nin kendisinde de bu konu hipotetik (koşullu) olarak değil, fakat apodiktik (genelgeçer) olarak, bizim uzay ve zaman tasarımlarımızın yapısından ve anlama yetisinin temel kavramlarından yola çıkarak ele alınıp kanıtlanacaktır. Burada bu tür yeniden bir biçim verişin (reformun) ilk denemelerinin daima hipotetik görünen özelliğini ortaya çıkarmak için konuyu bir varsayım olarak sunuyorum.</p>
		</div>
        <div class="calibre1" id="calibre_pb_40"/></body>
</html>