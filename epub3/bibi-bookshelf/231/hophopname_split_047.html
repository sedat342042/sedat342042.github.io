<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>hophopname</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_45">Çatlıyor, Canbacı Gamdan Yüreğim</h1>
	  <p class="normal1">Çatlıyor Canbacı gamdan yüreğim,</p>
	  <p class="normal1">Kavuşup çok acıdığından küreğim.</p>
	  <p class="normal1">N’ola koyaydız bir evde halayık,</p>
	  <p class="normal1">Vermeyeydiz beni bu eblehe helelik.</p>
	  <p class="normal1">Ben ki camdan, bacadan bakmaz idim,</p>
	  <p class="normal1">Su gibi her tarafa akmaz idim.</p>
	  <p class="normal1">Herze hezeyan konuşup gülmez idim,</p>
	  <p class="normal1">Erkek ne şey olduğun bilmez idim.</p>
	  <p class="normal1">Oturup aç, izbesinde atamın,</p>
	  <p class="normal1">Aşını hazır ederdim anamın.</p>
	  <p class="normal1">Bitler idim ninemin baş, yakasın,</p>
	  <p class="normal1">Yamalardım dedemin çul, çuhasın.</p>
	  <p class="normal1">Sabah erken sağardım ineği,</p>
	  <p class="normal1">Oda hizmetçisi getirirdi küleği.<sup class="calibre2"><a href="hophopname_split_102.html#footnote-600-206" id="footnote-600-206-backlink" name="footnote-600-206-backlink">[206]</a></sup></p>
	  <p class="normal1">Neyleyeydim bezeği, ya düzeği?</p>
	  <p class="normal1">Dama, duvara yapıştırırdım tezeği.</p>
	  <p class="normal1">Babam yemci, dedem dülger idi,</p>
	  <p class="normal1">Kardeşim bezci, amcam berber idi.</p>
	  <p class="normal1">Halam falcı, ninem iplik dokuyan,</p>
	  <p class="normal1">Bizde, haşa, yok idi bir okuyan!</p>
	  <p class="normal1">Evimizde var idi her ne desen:</p>
	  <p class="normal1">Yoğurt, ayran ile kaymak, ne yesen!</p>
	  <p class="normal1">Ne bilirdik ne zehrimardı<sup class="calibre2"><a href="hophopname_split_102.html#footnote-600-207" id="footnote-600-207-backlink" name="footnote-600-207-backlink">[207]</a></sup> kitap?</p>
	  <p class="normal1">Biz olan evde ne vakit vardı kitap?</p>
	  <p class="normal1">Büsbütün gül gibi insanlar idik,</p>
	  <p class="normal1">Ne öğretmen, ne de ders anlar idik.</p>
	  <p class="normal1">Defterin lanet olası sözünü,</p>
	  <p class="normal1">İşitip görmemiş idik yüzünü.</p>
	  <p class="normal1">Böyle bir terbiyeli evde, kibar,</p>
	  <p class="normal1">Beslediniz ben gibi bir dilber.</p>
	  <p class="normal1">Vay o güne ki adımı çıkardınız,</p>
	  <p class="normal1">Sanki beni gönlü hoş yapardınız.</p>
	  <p class="normal1">Ben de sandım ki dönüp bahtıyara,</p>
	  <p class="normal1">Gidiyorum bir erkişi insana, ere.</p>
	  <p class="normal1">Ne bileyim böyle de insan varmış,</p>
	  <p class="normal1">İnsan şeklinde de hayvan varmış.</p>
	  <p class="normal1">Er okurmuş da, yazarmış da baba!</p>
	  <p class="normal1">Er değil, fena azarmış da baba!</p>
	  <p class="normal1">Er değil, şair imiş evi yıkılası!</p>
	  <p class="normal1">Fikri yazmak, okumak, bir böylesi!..</p>
	  <p class="normal1">Saldınız yaman bir hale beni,</p>
	  <p class="normal1">Ere verdiniz bu gafile beni.</p>
	  <p class="normal1">Kâh yazar, kâh okur, kâh konuşur,</p>
	  <p class="normal1">Her gün bir saçma kitapla tanışır.</p>
	  <p class="normal1">Kâh dalıp fikre bereltir gözünü,</p>
	  <p class="normal1">Mahv olur öyle ki, unutur özünü.</p>
	  <p class="normal1">Sabaha dek geceleyin bekçi gibi,</p>
	  <p class="normal1">Uyumaz meler durur keçi gibi.</p>
	  <p class="normal1">Bazen yatsa da vaktinde eğer,</p>
	  <p class="normal1">Çekmez uyukladığı bir o kadar.</p>
	  <p class="normal1">Bir de görürsün ki karşında durur,</p>
	  <p class="normal1">Yandırıp lambasını çıplak oturur.</p>
	  <p class="normal1">Başlıyor yattığı yerde yeniden,</p>
	  <p class="normal1">Okuyup yazmaya bir de yeniden.</p>
	  <p class="normal1">Böyle od olmaz baba, böyle ateş,</p>
	  <p class="normal1">Od değil, alev değil, yangına eş!</p>
	  <p class="normal1">Kâh bakarsın masa üstüne yıkılır,</p>
	  <p class="normal1">Bakarım bu haline kalbim sıkılır.</p>
	  <p class="normal1">Bir kalem, bir iki parça kâğıt,</p>
	  <p class="normal1">Çok geçmez, yazıdan olur kapkara kâğıt!</p>
	  <p class="normal1">Hayrını şerrini kanmaz bu kişi,</p>
	  <p class="normal1">Yorulup da asla usanmaz bu kişi!</p>
	  <p class="normal1">Bizim evde bakarsan her tarafa,</p>
	  <p class="normal1">Bavula, bohçaya ya da bir rafa.</p>
	  <p class="normal1">Göreceksin bütün dolapta kâğıt,</p>
	  <p class="normal1">Tabakta, tepside, boş kapta kâğıt.</p>
	  <p class="normal1">Yığılıp dağ gibi her yanda kitap,</p>
	  <p class="normal1">Evde, dehlizde ve ayvanda kitap.</p>
	  <p class="normal1">Diyorum be adam, bir gel özüne,</p>
	  <p class="normal1">Bu ne iştir, a kül olsun gözüne!</p>
	  <p class="normal1">Bu işler etti seni hane harap,</p>
	  <p class="normal1">Paran pulun döndü bütün oldu kitap.</p>
	  <p class="normal1">Okudukça gözünün karasını</p>
	  <p class="normal1">Yitirir, bul başının çaresini.</p>
	  <p class="normal1">Paran biter, kudretin kanın da yiter,</p>
	  <p class="normal1">Üstelik o kuru canın da gider.</p>
	  <p class="normal1">Ticaretten elin kesildi, usan!</p>
	  <p class="normal1">Er olan yerde görem yok olasan!</p>
	  </body>
</html>