<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>hophopname</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_71">Okutmuyorum, El Çekin! </h1>
	  <p class="normal1">Oğul benimse eğer, okutmuyom, el çekin!</p>
	  <p class="normal1">Zararı bana değer, okutmuyom, el çekin!</p>
	  <p class="normal1">Gerçi o bedbahtın kendi bilime heveskârdır,</p>
	  <p class="normal1">Olgunlaşıp ermeye dahi çabası vardır</p>
	  <p class="normal1">Bence bu işler bütün yabancılara hastır.</p>
	  <p class="indentmetin">Dine zarardır zarar, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Yeter, çocuktur hele, iyi-kötü sanmıyor,</p>
	  <p class="normal1">Bilimin abes olduğun anlamıyor, kanmıyor,</p>
	  <p class="normal1">Başka çocuklar gibi her söze aldanmıyor.</p>
	  <p class="indentmetin">Eyliyor ömrün heder, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Acımıyorum onun gözden akan yaşına,</p>
	  <p class="normal1">Baksın kendinden büyük öz koca kardaşına,</p>
	  <p class="normal1">Ölse de vermem izin şapka koysun başına.</p>
	  <p class="indentmetin">Kâfir olan bir nefer, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Çocuk benimdir, baba, dahli nedir sizlere?</p>
	  <p class="normal1">Kim sizi kayyum edip hükmedesiz bizlere?</p>
	  <p class="normal1">Dayanmam asla böyle dine değer sözlere!</p>
	  <p class="indentmetin">Bana inan, muteber, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Bırakın da oğlumu benzeteyim kendime,</p>
	  <p class="normal1">Sanatımı öğretip uydurup ahvalime,</p>
	  <p class="normal1">Dün bu okutmak sözün arz eyledim âlime.</p>
	  <p class="indentmetin">Dedi: “Haza kâfir...”, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Yeter, cehennem olun, bunca ki aldattınız,</p>
	  <p class="normal1">On on beş yıldır ki dinime el attınız,</p>
	  <p class="normal1">Sevgili evladımı kâfire okşattınız.</p>
	  <p class="indentmetin">Duyduk işi beraber, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Satmam ben öz aklımı sizin gibi merkebe,</p>
	  <p class="normal1">Razıyım gide oğlum kabre, değil mektebe,</p>
	  <p class="normal1">Mektep adın anmayın, mezbeledir, mezbele!</p>
	  <p class="indentmetin">O hepsinden bin beter, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Yeter o bildikleri, keşki onu bilmese,</p>
	  <p class="normal1">Canım olsun feda, bir de yüzü gülmese!</p>
	  <p class="normal1">Gücenirim eğer o fikirleri silmese.</p>
	  <p class="indentmetin">Sanma olur bahtiyar, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  <p class="normal1">Fikrimi vermem elbet siz gibi nadanlara,<sup class="calibre2"><a href="hophopname_split_102.html#footnote-600-294" id="footnote-600-294-backlink" name="footnote-600-294-backlink">[294]</a></sup></p>
	  <p class="normal1">Kaptırasız oğlumu birçok hezeyanlara,</p>
	  <p class="normal1">Çünkü hıyanettesiz cümle Müselmanlara.</p>
	  <p class="indentmetin">Hedefiniz sabiler, okutmuyom, el çekin!</p>
	  <p class="indentmetin">Zararı bana değer, okutmuyom, el çekin!</p>
	  <div class="clrb"/>
	  </body>
</html>