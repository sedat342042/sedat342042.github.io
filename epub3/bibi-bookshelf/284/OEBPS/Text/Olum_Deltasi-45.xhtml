<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-45</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-40"><span class="bold bizsmart" xml:lang="tr-TR">- 31 -</span></p>

    <p class="baslik-2 bizsmart" id="toc_marker-40-1"><span class="bold bizsmart" xml:lang="tr-TR">25 Mart Pazar</span></p>

    <p class="govde-metin bizsmart">Sabah gazeteye yeni girmiştim ki, dış haberler servisinden Musa’yı, beni masamın yanında bekler halde buldum. Aklıma hemen Krasyonarks geldi. İstediğimiz bilgiler gelmiş olabilirdi.</p>

    <p class="govde-metin bizsmart">Musa’nın yanına gittiğimde yanılmamış olduğumu anladım. Evet, bilgiler gelmişti. Çok sevinmiştim. Krasyonarks’tan geçen Yenisey Irmağı’nda Kızılırmak Deltası’ndaki projenin ikizinin olduğu yerde de projeye başlandığından beri birçok ölüm olayı yaşanmıştı.</p>

    <p class="govde-metin bizsmart">Bu konuda da yanılmadığıma ve doğru bir iz üzerinde olduğumuza bir kez daha sevinmiştim.</p>

    <p class="govde-metin bizsmart">Hatta bu ölümler de, tıpkı buradakine, yani Kızılırmak Deltası’ndaki ölümlere benziyordu. Kazara meydana gelen ölümlerdi çoğu. Oysa bu bölgede daha önce hiç bu kadar çok ölüm olayı yaşanmamıştı. Son altı aydır proje bölgesinde yedi kişi ölmüştü. Yani Kızılırmak Deltası’ndaki gibi kazayla meydana gelen garip ölümler yaşanmıştı. Ama oradaki polis, bu ölümlerle ilgili herhangi bir soruşturma başlatmamıştı.</p>

    <p class="govde-metin bizsmart">Musa’ya verdiği bu altın değerindeki bilgiler için çok teşekkür ettim. Ve onu uygun olduğu bir gece yemeğe davet ettim. Memnuniyetle kabul etti. Musa yanımdan ayrılır ayrılmaz hemen Çetin’i aradım. Musa’nın verdiği bilgileri ona aktardım. “Biliyorum,” dedi. Şaşırmıştım. Çetin de önceki gece benim verdiğim bilgilerin hemen hemen aynısını elde etmişti. “Seni arayacaktım ama çok geç olmuştu. Sabah arayıp o zaman söylerim diye düşündüm, ama sen benden önce davrandın,” diye devam etti.</p>

    <p class="govde-metin bizsmart">“Çetin galiba doğru iz üzerindeyiz.”</p>

    <p class="govde-metin bizsmart">“Ben de öyle düşünüyorum.”</p>

    <p class="govde-metin bizsmart">“Müdürle görüştün mü?”</p>

    <p class="govde-metin bizsmart">“Görüştüm.”</p>

    <p class="govde-metin bizsmart">Çetin’in sesi sıkkın geliyordu. Verdiği kısa yanıtlardan bu anlaşılıyordu.</p>

    <p class="govde-metin bizsmart">“Müdürü pek ikna edemedim. Somut delil istiyor. ‘Somut delil olmadan asla izin vermem, hepinizi yakarım,’ diyor. O nedenle biraz canım sıkıldı.”</p>

    <p class="govde-metin bizsmart">“Haklısın, ne inatçı adammış yahu senin şu müdür.”</p>

    <p class="govde-metin bizsmart">“Evet, ama hepimiz deniyoruz. Bir de savcıyla konuşmayı deneyeceğim. Bakalım o ne diyecek?”</p>

    <p class="govde-metin bizsmart">“Fena fikir değil, ama anlaşılan somut delil olmadan bu iş kolay olmayacak.”</p>

    <p class="govde-metin bizsmart">“Evet, müdür, ‘önce bana uyuşturucu olduğuna dair bir delil getirin, ondan sonra izin verebilirim,’ diyor, başka bir şey demiyor.”</p>

    <p class="govde-metin bizsmart">“O da kendi açısından haklı belki. İşin içinde rezil olmak da var tabii. Garantili iş istiyor. Bu bilgileri yeterli bulmuyor. Savcı da farklı davranmayacaktır.”</p>

    <p class="govde-metin bizsmart">“Haklısın, ama yine de savcıyla konuşmak istiyorum.”</p>

    <p class="govde-metin bizsmart">“Bak aklıma ne geldi. Hiç projedeki kişilerden biriyle konuşmak, onlardan birini tavlamak gibi bir yola başvurmadınız mı?”</p>

    <p class="govde-metin bizsmart">“Adamlar birbirlerinden hiç ayrılmıyorlar. Koloni halinde yaşıyorlar. Onlardan birini tek başlarına yakalamak imkânsız. Bizim ekipten bazı arkadaşlar, farklı kimliklerle onlara yaklaşmayı denediler, ama pek bir sonuç elde edemediler.”</p>

    <p class="govde-metin bizsmart">Çetin’le konuştuktan sonra endişelerim artmaya başladı. Çünkü işler sarpa sarıyor, bizim bu bildiklerimizden yavaş yavaş birçok kişi haberdar oluyordu. Adamların kulağına giderse, bu işin sonu kötüye gidebilirdi.</p>

    <p class="govde-metin bizsmart">Gerçekten de bir baskın, bir operasyon yapmak, bir soruşturma yapabilmek için yeterli somut delil yoktu. İşin sonunda dünyaya rezil olmak da vardı. Dünyanın önemsediği böyle bir projeye çamur atmak intihar demekti. O nedenle çok daha sağlam delillere ihtiyaç vardı.</p>

    <p class="govde-metin bizsmart">Ama nasıl?</p>

    <p class="govde-metin bizsmart">Son gelişmeler hem sevindirici, hem de can sıkıcıydı. Neler olduğunu çözüyor gibiydik, ama daha fazla ileri gidemiyorduk. Biraz kafamı dağıtmak için Krasyonarsk ve Yenisey Irmağı hakkında elde ettiğim bazı bilgileri okumaya başladım.</p>

    <p class="govde-metin bizsmart">Yenisey Irmağı Arktik Okyanusu’na boşalan en büyük nehir sistemiydi. Angara ve Selenga kolları ile birlikte dünyanın en uzun beşinci akarsuyu olma özelliğine sahipti. Moğolistan’ın dağlarından doğarak, Sibirya’nın çok büyük bir alanını sulayarak Kuzey Buz Denizi’nin uzantısı olan Kara Denizi’ne sularını boşaltıyordu. Nehir, Türkler açısından da tarihi bir önem teşkil ediyordu. Birçok Türk ve Moğol devleti bu nehrin kenarlarında kurulmuştu.</p>

    <p class="govde-metin bizsmart">Sibirya’da kışlar uzun ve çok soğuk olduğu için Yenisey Irmağı’nın da ağzına yakın bölümü dokuz ay boyunca donuyordu. Güneyde ise bu süre yedi aya iniyordu.</p>

    <p class="govde-metin bizsmart">Krasnoyarsk, üç milyon nüfusu ile Rusya’nın Doğu Sibirya bölgesinde bir yönetim merkezi ve en eski yerleşim birimlerinden biriydi. Şehir, Yenisey Irmağı tarafından iki bölüme ayrılmıştı. Şehir, 1628 yılında Andrey Dubenskiy tarafından bir kale olarak kurulmuştu. Demiryolu sayesinde gelişmiş ve büyümüştü. Bugün 150 işletmeye sahip olan Krasyonarsk’ın toprakları da hammadde açısından oldukça zengindi. Şehirde sekiz tiyatro, beş müze, bir kütüphane ve 167 adet kulüp yer alıyordu. Şehir bu özelliğiyle bir kültür merkezi gibiydi. Yenisey üzerine kurulmuş çok büyük bir hidroelektrik santrali bulunuyordu.</p>

    <p class="govde-metin bizsmart">Bu yöreyle ilgili ilginç bir de makale bulmuştum. Dünya Savaşı’nda Orta Sibirya’da Krasyonarsk esir kampının, Osmanlı, Avusturya-Macaristan ve Alman ordularına mensup esir subay ve erler tarafından yatılı üniversiteye dönüştürülmesi, bilimsel bir makaleye konu olmuştu. İnsanların bulundukları mekânları yaşanabilir yapmalarının, esir olsalar bile bunu başarabilmelerinin mümkün olduğu, “Krasyonarsk’taki ölüm kampının yatılı üniversiteye dönüşmesi” başlıklı makalede gözler önüne seriliyordu. Erzurum Atatürk Üniversitesi Fen ve Edebiyat Fakültesi Tarih Bölümü öğretim üyesi Yrd. Doç. Dr. Cemil Kutlu tarafından hazırlanan ve Türkiyat Araştırmaları Enstitüsü Dergisi’nin sayısında yayınlanan makalede, tüm olumsuzluklara rağmen, bir grup esirin hayata nasıl tutunduğu anlatılıyordu.</p>

    <p class="govde-metin bizsmart">Orta Sibirya’da Trans-Sibirya demiryolu hattı üzerinde bulunan Krasyonarsk şehrinde Birinci Dünya Savaşı esirleri için kurulan kampa ilk sevkiyatın, 1914 yılında başladığı belirtilen makalede, Osmanlı, Avusturya-Macaristan ordularına mensup esir subay ve erlerin sayısının kısa sürede kapasitesinin iki katı olan 14 bine ulaştığı, kamptaki idarenin bozuk oluşu, altyapıdaki eksiklikler sebebiyle ortaya çıkan salgın hastalıkların 8 bin civarında esirin hayatını kaybetmesine sebep olduğuna dikkat çekiliyordu. Şartların düzeltilmesi ve esirler tarafından kurulan yardımcı iç idarenin duruma el koymasının ardından, ölüm kampının her türlü sosyal ve kültürel faaliyetin yaşandığı bir mekân durumuna getirildiği ifade edilen makalede, Türk esirlerin grup kıdemlisinin 29. Tümen Kumandanı Albay Arif Bey olduğu ifade ediliyordu. Kampta bulunan Türk esirlerin, Alman ve Macar subayların dillerini öğrenmeye, onlara da Türkçe ve Arapça öğretmeye başladıkları anlatılan makalede, Türk subayların öğrenmek için en fazla rağbet ettikleri dillerin Almanca ve Fransızca olduğu, çoğu esirin bir dili bazılarının ise iki dili birden öğrendiği vurgulanıyordu.</p>

    <p class="govde-metin bizsmart">Dil öğrenme dışında kamptaki esirlerin gerektiğinde üniversite diploması almak için fizik, kimya, matematik gibi fen derslerine de çalıştıkları, mühendislik, boyacılık, ziraat, bağcılık, meyvecilik, hububatçılık, koyunculuk, inekçilik, arıcılık, tavukçuluk ve sabunculuk gibi dersleri teorik olarak okudukları, en fazla ilgi çeken derslerin ise dil ve spor olduğu ifade ediliyordu.</p>

    <p class="govde-metin bizsmart">Esir kampında haftada birkaç defa bilimsel ve teknik konularda konferanslar da düzenlendiği, Türk subayların bu konferanslara hem konuşmacı hem de dinleyici olarak katıldıkları anlatılan yazıda, dekore edilen bir pavyonun tiyatro salonu haline getirildiği, sergilenen oyunlara Rus subaylarının aileleriyle geldikleri, Türk esirlerin de Hüseyin Rahmi’nin “Mürebbiye” adlı oyunu sergiledikleri kaydediliyordu.</p>

    <p class="govde-metin bizsmart">Krasyonarsk’taki 400-500 Türk subayı ile 100-150 kadar erin sosyal ve kültürel faaliyetlerini değerlendirmek düşüncesiyle çıkardıkları ilk derginin “Vaveyla” adını taşıdığı, 10 Aralık 1915’te ilk sayısı çıkarılan derginin 1 Mart 1918’e kadar 101’inci sayısına ulaştığı anlatılıyor, el yazısı ile yazılan derginin kâğıt ve mürekkep kıtlığı yüzünden tek nüsha olarak çıkarılabildiği, bu yüzden derginin kampta bulunan esirlere satılmadığı, sadece pavyonlarda dolaştırılarak okuyan ve dinleyen her esirden iki kapik toplandığı kaydediliyordu.</p>

    <p class="govde-metin bizsmart">Derginin ana amacının Türk esirleri eğitmek olduğu belirtiliyor, Rus gazetelerinden haber çevirilerinin yer aldığı dergide mizahi yazılar, bilmecelerin de yayınlandığı, ayrıca şefkat ve yardım kavramları işlenerek durumu iyi olan esirlerin zor durumda olanlara yardımları özendirdiği, ayrıca cemiyet haberlerine de yer verildiği bildiriliyordu.</p>

    <p class="govde-metin bizsmart">Gerçekten ilginç bir makaleydi.</p>

    <p class="govde-metin bizsmart">Yöreyle ilgili bir başka ilginç bilgi de, Krasnoyarsk bölgesinde Rusya Federasyonu’na bağlı bir Türk muhtar bölgesinin olmasıydı. Hakas Muhtariyeti, Yenisey Irmağı’nın yukarı kesimindeki geniş Minusinsk Havzası’nın batısında yer alıyordu. Hakas bölgesinde Kırgız kökenli Türk boyları yaşıyordu.</p>

    <p class="govde-metin bizsmart">Bu boylar için M.Ö. ikinci asırda ilk defa Çinliler bu ismi kullanmışlardı. Kırgızlar (Hakaslar) M.S. dördüncü asra kadar Çinliler ile yakın ilişkide bulunmuşlar, altıncı asırda Göktürkler ile uzun süren savaşlar yapmışlardı. Sekizinci asırda Yenisey Irmağı boylarından Sibirya’ya kadar uzanan bozkırlarda yarı bağımsızlıklarını kazanmışlardı. Cengiz Han döneminde Kırgızların yaşadığı bölge Moğol eyaleti olmuştu. On altıncı asırda dağılan Kırgız boyları, Kalmuk-Oyrat Hanlığı’na vergi vermek mecburiyetinde kalmışlardı. On dokuzuncu asırda Rus Çarlığının sömürgesi haline gelen bölgede, verimli topraklar Ruslara dağıtılmıştı. 1917 devriminden sonra Yenisey Türkleri ve Minisun Tatarları Hakas adını kabul ederek, M.Ö. ikinci asırdan beri ayrı bir millet oldukları tezini ortaya atmışlardı. Yaşadıkları bölgeye Hakasya ismini vermişlerdi. 1930’da Hakas Özerk Bölgesi kuruldu. Eski Sovyetler Birliği’nin 1991’de dağılmasından sonra Rusya Federasyonu’na bağlı bir muhtar bölge olarak kaldı.<br/>
    Yüzölçümü 61 bin 900 kilometrekare olan bölge topraklarını Yenisey Irmağı’nın kollarından olan Abakan Irmağı ve kolları sulamaktaydı. Abakan Irmağı vadisinin güneyinde Batı Seyan Dağları yer alıyordu. Bu dağ grubunun en yüksek noktası Karagoş Dağı’ydı (2930 metre). Kuzeyinde ise Abakan ve Kunetsk Alatau Dağları vardı. Bu dağların en yüksek noktası ise 2178 metre ile Verhni Zub Dağı’ydı.</p>

    <p class="govde-metin bizsmart">Kapalı bir havza görünümünde olan bölgede sert ve kurak bir iklim hâkimdi. Bu yüzden alçak kesimler bozkırlar ve bozkır ormanları ile kaplıydı. Dağlarda çam, köknar ve ladin ağaçlarından meydana gelen ormanlar yer alıyordu. 1954 yılından sonra çayırların büyük kısmı tarıma açılmıştı. Bölge nüfusu 575 bin civarındaydı. Bu nüfusun yüzde 11’ini Hakaslar, yüzde 79’unu ise Ruslar meydana getiriyordu. Başşehri Abakan’dı. Hakaslar tarih boyunca 1917 devrimine kadar küçükbaş hayvan besiciliği ile tanınmış göçebe bir Türk boyu idi. Hakas adıyla anılan Türk boyları Sapaylar, Kaçinler, Koyballar, Beltirler ve Kızıllardı. Bölgede 269 ortaokul, 7 teknik okul, 1 üniversite vardı. Bölge ekonomisinde hayvancılık önemli yer tutuyordu. Koyun ve keçi besiciliği yaygın olarak yapılıyordu. Alçak kesimlerde uygulanan sulama projeleri ile tarım alanları arttırılmıştı. Başlıca tarım ürünleri buğday, yulaf, patates ve darıydı. Ruslar bölgeye yerleştikten sonra bakır madenleri bulunmuş ve işletilmeye başlanmıştı. Abhaza ve Teyada zengin demir, yukarı Çulim’de altın, Çernogorsk’ta kömür Askız’da barit yatakları vardı ve işletilmekteydi. Ayrıca bölgede molibden, tungsten-bakır, yatakları da vardı. Ormanlar önemli kereste kaynağıydı.</p>

    <p class="govde-metin bizsmart">Kızılırmak Deltası projesinin ikizinin yapıldığı yer, işte böylesine ilginç bir yerdi. Belki birçok masum köylü de, oradaki proje yüzünden buradaki zavallı masum insanlar gibi yaşamını yitirmişti. Orada da zehirlenmeler, boğulmalar, düşerek ölümler yaşanmıştı. Ve o ölümlere kaza süsü verilmişti. Düşününce insanın tüyleri ürperiyordu.</p>

    <p class="govde-metin bizsmart">Telefonum çalınca birden oturduğum yerden sıçradım. Arayan tablo profesörüydü ve beni üniversiteye bekliyordu.</p>

    <p class="govde-metin para-style-override-4 bizsmart">Ne bulduğunu sormaya cesaret bile edemeden fırladığım gibi gazeteden çıktım. Bakalım ne bulmuştu? Meraktan çıldırmak üzereydim.</p>
  </div>
</body>
</html>
