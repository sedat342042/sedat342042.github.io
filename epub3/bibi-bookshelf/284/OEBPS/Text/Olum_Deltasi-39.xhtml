<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-39</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-34"><span class="bold bizsmart" xml:lang="tr-TR">"KÜRESEL ISINMA FELAKETİ KAPIMIZDA” - 2</span></p>

    <p class="govde-metin bizsmart"><span class="italik bizsmart" xml:lang="tr-TR">NASA'nın (Amerikan Ulusal Hava ve Uzay Ajansı) yaptığı bir araştırmaya göre, erozyonun şiddetlenerek devam etmesi ve etkili tedbirler alınmaması halinde, Türkiye'nin büyük bir bölümü 2040 yılında çöl olacak. Hükümetlerarası İklim Değişikliği Paneli'nin 2000 yılı sonlarında açıkladığı rapor ise, ülkemizin yer aldığı Akdeniz ve Orta Doğu bölgesinde kuraklık artışı ve tarımsal verimde düşüş öngörmekte, küresel ısınmanın zararlı etkilerini en önce ve en şiddetli biçimde yaşayabileceğimize dikkat çekmekte. Aynı şekilde çölleşmeyle mücadele eylem planı verilerine göre düzenlenen Dünya Çölleşme Haritası'nda Anadolu, çölleşme tehlikesi derecesi "yüksek" ve "çok yüksek" sınıfına sokulmakta.</span></p>

    <p class="baslik-2 bizsmart" id="toc_marker-34-1"><span class="bold bizsmart" xml:lang="tr-TR">Hamsi Tehlikede</span></p>

    <p class="govde-metin bizsmart"><span class="italik bizsmart" xml:lang="tr-TR">Atmosferde olduğu gibi denizlerimizde de sıcaklık yükseliyor. Denizlerimizde daha sıcak sulardan gelen ve damak tadımıza uymayan balıklar görülmeye başlandı. Daha serin Marmara ve Karadeniz gibi kuzey denizlerimizde sardalye, kupes ve salpa gibi nispeten sıcağı seven balıklara rastlanmakta. Sıcaklık artışıyla başta hamsi olmak üzere mevcut balıklarımız üreme sorunu yaşacaklarından yok olma tehlikesiyle karşı karşıya gelecek.</span></p>

    <p class="baslik-2 bizsmart" id="toc_marker-34-2"><span class="bold bizsmart" xml:lang="tr-TR">Kaplumbağalar Gelemeyecek</span></p>

    <p class="govde-metin bizsmart"><span class="italik bizsmart" xml:lang="tr-TR">Buzulların erimesi sonucu denizlerde görülecek yükselmeler, özellikle Türkiye'deki sahil kumullarını üreme alanı olarak kullanan deniz kaplumbağalarının gelecek nesilleri üzerinde oldukça büyük olumsuzluklar yaratacak. Kumulların sular altında kalması nedeniyle deniz kaplumbağaları gelemeyecek.</span></p>

    <p class="baslik-2 bizsmart" id="toc_marker-34-3"><span class="bold bizsmart" xml:lang="tr-TR">Biyoçeşitliliğimiz Yok Olacak</span></p>

    <p class="govde-metin bizsmart"><span class="italik bizsmart" xml:lang="tr-TR">Deniz seviyelerindeki yükselme sahillerde erozyon etkisi yaratacak. Bu da bitki türleri ve topraklar üzerinde olumsuz bir etkiye neden olacak. Türkiye 13 bin bitki türüne ev sahipliği yapması nedeniyle oldukça zengin bir biyoçeşitliliğe sahip. Bunun özellikle tarım ve tıp alanında önemi çok büyük. Küresel ısınmanın etkisiyle Türkiye, zengin biyoçeşitliliğini kaybedecek.</span></p>

    <p class="baslik-2 bizsmart" id="toc_marker-34-4"><span class="bold bizsmart" xml:lang="tr-TR">Harran Ovası'na Dikkat!</span></p>

    <p class="govde-metin bizsmart"><span class="italik bizsmart" xml:lang="tr-TR">Su kaynaklarındaki zayıflamaya karşın bugünkü miktarlarda ürün alabilmek için sulamada kullanılan su miktarını artırmak gerekiyor ki artan nüfusumuzun su ihtiyacı da göz önüne alındığında bu olanaksız. Ayrıca sıcak iklimde suyun yanlış kullanımı çölleşmeye yol açmakta. GAP bölgesinde özellikle en yaygın sulamaya açılan Harran Ovası'nda bu sorun belirgin şekilde görülmeye başlanmış durumda. Küresel ısınmadan oldukça fazla etkilenecek ülkeler arasında yer alan Türkiye, dikkatli davranmadığı takdirde çölleşecek. GAP topraklarının ilerideki en önemli sorunu tuzluluk olacak. Bir zamanlar "verimli ay" olarak tanımlanan Mezopotamya bölgesindeki toprakların yüzde 80'inin tuzlanarak elde çıktığı unutulmamalı.</span></p>

    <p class="baslik-2 bizsmart" id="toc_marker-34-5"><span class="bold bizsmart" xml:lang="tr-TR">En Hızlı Çölleşen Yerler</span></p>

    <p class="govde-metin bizsmart"><span class="italik bizsmart" xml:lang="tr-TR">Tarım toprakları üzerinde hızlı kentleşme ve sanayileşme yaşanan Bursa, Sakarya ovaları, Çukurova, İzmir, Manisa, Kocaeli ve İstanbul, Türkiye'nin en hızlı çölleşen yöreleri. Küresel ısınmanın etkisine girildiğinde, bu ovaları ve tarım arazilerini çok arayacağız.</span></p>

    <p class="baslik-2 bizsmart" id="toc_marker-34-6"><span class="bold bizsmart" xml:lang="tr-TR">Su İhtiyacı Artıyor</span></p>

    <p class="govde-metin bizsmart"><span class="italik bizsmart" xml:lang="tr-TR">Küresel ısınma nedeniyle şu anki üretimi gerçekleştirebilmek için yapılan hesaplamalara göre yüzde 40 daha fazla sulama yapılması gerekmekte. Ancak su kaynaklarımızın zayıflamaya başlaması, nüfusun artması ve sıcaklıktaki artışla birlikte daha fazla içme ve kullanma suyuna ihtiyaç olması bunun mümkün kılmayacak. Türkiye'de bitkisel üretim miktarı yaşanacak kuraklıkla birlikte azalacak.</span></p>

    <p class="baslik-2 bizsmart" id="toc_marker-34-7"><span class="bold bizsmart" xml:lang="tr-TR">Pamuk Kuzeye Göçecek</span></p>

    <p class="govde-metin bizsmart"><span class="italik bizsmart" xml:lang="tr-TR">Tarım ürünlerinde önemli değişimler yaşanacak. Şu anda Ege, Akdeniz ve Güneydoğu Anadolu bölgelerimizde yaygın olarak yetiştirilen pamuk, meydana gelecek sıcaklık artışıyla birlikte muhtemelen Karadeniz ve Marmara bölgelerimize doğru hareket edecek. Ancak yağışların kısa periyotta ve birden meydana geleceği düşünülürse, sık sık sel yaşanacağı da kaçınılmaz bir doğa olayı olacak. Yağıştaki bu olumsuzluklar özellikle pamuk üretimini kötü etkileyecek. Bölgesel olarak uygun olsa da sert rüzgar, yağış ve buna bağlı yaşanacak seller, ülkemizde pamuk üretimini önemli ölçüde sınırlandıracak.</span></p>

    <p class="baslik-2 bizsmart" id="toc_marker-34-8"><span class="bold bizsmart" xml:lang="tr-TR">Fındık ve Çay Bizi Terk Edecek</span></p>

    <p class="govde-metin bizsmart"><span class="italik bizsmart" xml:lang="tr-TR">Türkiye'deki tarımsal ürün ihracatı içinde fındık önemli bir yer tutuyor. 2005'te 8 milyar dolarlık tarım ürün ihracatının 2 milyar dolarlık kısmını tek başına sağlamış. Ülkemizdeki sıcaklık artışına bağlı olarak fındık da muhtemelen daha kuzeye göç edecek. Böylece Türkiye fındık üretimindeki tekel konumunu kaybedecek. Özel iklim koşullarına ihtiyaç gösteren ve ülkemizde fındıktan da daha dar bir şeritte yetiştirilebilen çay da, ülkemize getirildiği Batum ve daha da kuzeye hareket edecek tarım ürünlerimiz arasında yer alacak. Küresel ısınma Türkiye'de çay üretimini bitirecek önemli bir etken olacak.</span></p>

    <p class="baslik-2 bizsmart" id="toc_marker-34-9"><span class="bold bizsmart" xml:lang="tr-TR">Şekerimiz Düşecek</span></p>

    <p class="govde-metin bizsmart"><span class="italik bizsmart" xml:lang="tr-TR">Şekerpancarı şeker üretimimiz açısından stratejik öneme sahip bir ürün. Ülkemizin hemen her bölgesinde sulu arazilerde yetiştirilmekte. Sıcaklık, sulama, tuzlanma ve en önemlisi de su kaynaklarımızın zayıflayacağı ihtimali göz önünde bulundurulduğunda Türkiye'nin gelecekte şekerpancarı üretiminin de yetersizleşeceğinden söz edilebilir.</span></p>

    <p class="govde-metin bizsmart"><span class="italik bizsmart" xml:lang="tr-TR">Sulamada yaşanacak olumsuzluklar sebze üretimini de olumsuz etkileyecek. Genellikle düz arazilerde sebze üretimi yapılması nedeniyle ülkemizde yaşanan ve artarak yaşanacak olan sel felaketleri de üretime olumsuz etki yapacak.</span></p>

    <p class="baslik-2 bizsmart" id="toc_marker-34-10"><span class="bold bizsmart" xml:lang="tr-TR">Gıdada Dışa Bağımlı Olacağız</span></p>

    <p class="govde-metin bizsmart"><span class="italik bizsmart" xml:lang="tr-TR">Sığır, koyun ve keçi olarak hayvan varlığımız 1980'de 80 milyon baş iken günümüzde artan nüfusumuza karşın yarı yarı azalarak 40 milyon başa düşmüş. Bununla bağlantılı olarak et tüketimimiz de gelişmiş ülkelerin oldukça altında. Küresel ısınma hayvanlarımızın et ve süt verimini de kötü etkileyecek, yetersiz beslenmeyi daha da arttıracak. Ülkemizde hayvansal protein açığı baklagillerle kapatılmakta. Gerek baklagiller gerekse petrolden sonra alımına en fazla döviz ödediğimiz yağlı tohumlu bitkiler de sulu tarım alanlarında yetiştirilebildiğinden küresel ısınma baklagil ve yağlı tohumlu bitkiler üretimimizi de olumsuz yönde etkileyecek. Özetle gıdada dışa bağımlı hale geleceğiz.</span></p>

    <p class="baslik-2 bizsmart" id="toc_marker-34-11"><span class="bold bizsmart" xml:lang="tr-TR">Hastalık ve Zararlılar Artacak</span></p>

    <p class="govde-metin bizsmart"><span class="italik bizsmart" xml:lang="tr-TR">İklimde görülecek sıcaklık artışı ile hastalık ve zararlılarda artış görülecek ve tarımsal üretimde daha fazla zirai mücadele ilacı kullanmak gerekecek. Bu da toprak ve su kaynakları üzerinde kirlenmelere yol açacak, çiftçinin dikkatsizliği nedeniyle bitkiler üzerinde daha fazla ilaç kalıntısı nedeniyle insan sağlığı üzerinde olumsuzluklar yaratacak.</span></p>

    <p class="baslik-2 bizsmart" id="toc_marker-34-12"><span class="bold bizsmart" xml:lang="tr-TR">Yalıları Su Basacak</span></p>

    <p class="govde-metin bizsmart"><span class="italik bizsmart" xml:lang="tr-TR">Uzmanlar, deniz seviyesinin yükselmesiyle birlikte özellikle kıyılarda bulunan bazı ünlü yalıların da bundan etkileneceğini belirtiyorlar.</span></p>

    <p class="govde-metin bizsmart"><span class="italik bizsmart" xml:lang="tr-TR">"Su seviyesinin yükselmesiyle birlikte özellikle Boğaz kesiminde yer alan su seviyesine yakın bazı tarihi yalıların en az birinci katları sular altında kalacak."</span></p>

    <p class="govde-metin para-style-override-4 bizsmart"><span class="italik bizsmart" xml:lang="tr-TR">Anadolu’nun kurak ve sıcak bir iklime girmesiyle tarımda büyük değişimler yaşanacağı, özellikle Karadeniz'de bağcılık giderek önem kazanacak.</span></p>
  </div>
</body>
</html>
