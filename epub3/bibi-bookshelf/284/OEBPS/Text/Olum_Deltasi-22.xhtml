<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-22</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-17"><span class="bold bizsmart" xml:lang="tr-TR">- 14 -</span></p>

    <p class="baslik-2 bizsmart" id="toc_marker-17-1"><span class="bold bizsmart" xml:lang="tr-TR">27 Kasım Pazar</span></p>

    <p class="govde-metin bizsmart">Sabahleyin evden çıkarken tedbiri elden bırakmamıştım. Baretta’yı yanıma aldım. Bir bomba olasılığına karşı otomobilime binmekten de korkmuştum. Bir taksi çağırmıştım. Bu arada polise de haber verip otomobilimin kontrolünü yapmalarını istedim. Anahtarı gelen ekiplere verip onlardan otomobilimi güvenli bir otoparka çekmelerini rica ettim. Davranışlarımın biraz anormal olduğunu biliyordum. Çünkü ortada fol yok yumurta yoktu. Ama yine de tedbirli olmam gerektiğini hissediyordum. Çünkü birilerinin beni kesin olarak izlediğinden emin olmasam bile bunu seziyordum.</p>

    <p class="govde-metin bizsmart">Gazeteye geldiğimde şefin odasına gittim ama yerinde yoktu. Masama oturup gazeteyi okumaya başladım. İlk olarak seri yazımın girdiği sayfayı açtım. Seri yazı iyi gidiyordu.</p>

    <p class="govde-metin bizsmart">Tam şekersiz filtre kahvemi yudumlamaya hazırlanıyordum ki, arkadan biri önüme bir gazete fırlattı. Arkama döndüğümde şef, yüzünden düşen bin parça bir suratla bana bakıyordu. Yüzündeki ifadeyi görünce bir şeylerin kötü gittiğini hissettim.</p>

    <p class="govde-metin bizsmart">Sert bir sesle, “Oku!” dedi. Sonra da ekledi.</p>

    <p class="govde-metin bizsmart">“Okuduktan sonra da hemen odama gel.”</p>

    <p class="govde-metin bizsmart">Ne olabilirdi? Bir hata mı yapmıştım? Önümdeki gazetenin bizim gazete olmadığını fark etmem pek uzun sürmedi. Gazeteyi elime aldığımda ve sürmanşetteki haberi gördüğümde şefin yüzündeki allak bullak ifadenin ne demek olduğunu anladım.</p>

    <p class="govde-metin bizsmart">Selin bombayı patlatmıştı.</p>

    <p class="govde-metin bizsmart">Benim önceki gün ihmal ettiğim, önemsemediğim ve haber yapmak için bugüne bıraktığım İğneada haberi, ayrıntılı bir şekilde çarşaf gibi gözlerimin önünde serili duruyordu.</p>

    <p class="govde-metin bizsmart">Haberi gazetecilik deyimiyle uzun atlamıştım. Üstelik de genel yayın yönetmeninin ilgilenmemi istediği haberi yapmamış, ihmal etmiştim. Haberi yapan, yani beni atlatan da, bir zamanlar yanımda işe stajyer olarak başlayan Selin’di. İşte gazetecilik böyle bir meslekti. Atladığınız bir haberle yaptığınız bütün o güzel çalışmalar, bir anda ters yüz olabiliyordu.</p>

    <p class="govde-metin bizsmart">Selin’in “İstanbul’a hayat Istrancalar’a ölüm” başlıklı haberinde, İstanbul susuz kalmasın diye, bir cennetin nasıl yok edileceği, bu projenin arkasında Çevre Bakanlığı’nın nasıl yer aldığı ayrıntılı bir şekilde anlatılıyordu.</p>

    <p class="govde-metin bizsmart">“Dünya Bankası korunsun diye maddi destek verdi; Çevre ve Orman Bakanlığı projeyi yürüttü; şimdi aynı Bakanlık, İstanbul'a su getirmek için yürüttüğü projeyi yok etmek üzere...</p>

    <p class="govde-metin bizsmart">Çevreciler, uzmanlar ve Bakanlık mühendisleri, İSKİ'nin İstanbul'a su getirmeyi amaçlayan Istranca (Yıldız) Dereleri Projesi’nin, Küresel Çevre Fonu (GEF) ve Dünya Bankası tarafından korunması için yaklaşık 2 milyon dolar maddi destek verdiği ve dünyada sayılı birkaç yerden biri olan İğneada subasar Ormanları'nı yok edeceğini ve mutlaka bu projenin durdurulması gerektiğini söylediler. Çevreci kuruluşlar, bölgeye ‘Dikkat! hırsız var! Su hırsızları bölgemizde, suyumuza sahip çıkalım’ şeklinde ilanlar asarak kamuoyu oluşturmaya çalışıyorlar.</p>

    <p class="govde-metin bizsmart">Çevre ve Orman Bakanı Seyit Karaoğlu’nun başlatılmasını istediği İSKİ'nin projesi hayata geçerse, 2000 yılından beri Küresel Çevre Fonu ve Dünya Bankası'nın hibe katkısı ile Çevre ve Orman Bakanlığı tarafından yürütülen ‘İğneada Longoz Ormanları Biyolojik Çeşitlilik ve Doğal Kaynak Yönetimi Projesi’ de, önemini ve anlamını yitirmiş olacak…</p>

    <p class="govde-metin bizsmart">Demirköy Doğayı Kültürel Değerleri Koruma ve Tanıtma Derneği yetkilileri, İSKİ'nin bu projeyle bölgemizde kalan dereler ve Türkiye ile Bulgaristan sınırını oluşturan Rezve (Mutlu) Deresi'nden toplam 430 milyon metreküp suyu inşa edilecek baraj ve regülatörlerle toplayıp İstanbul'a pompalamayı planladığını belirterek, ‘Bulanıkdere, Madaradere, Çavuşdere, Balanbandere1 ve Balabandere2 projelerindeki sular, doğrudan doğruya İğneada subasar (longoz) ormanlarının su ihtiyacının tamamını sağlayan dereler ve subasar ormanlarının şahdamarıdır. Bu dereler olmasaydı subasar ormanları olmazdı. Çok zengin bir biyolojik arz eden subasar ormanları sanayinin gelişmesi sonucunda, Avrupa'da sadece Polonya'da az bir miktar kaldı, ülkemizde ise sadece İğneada'da mevcut’ dedi."</p>

    <p class="govde-metin bizsmart">Evet, Selin’in haberi çevrecilik adına önemli bir haberdi. Kendim adına üzülmüş, ama Selin’in adına sevinmiştim. Doğrusu biraz da kıskanmıştım.</p>

    <p class="govde-metin bizsmart">Şefin odasına gittiğimde, her türlü azarlanmaya hazırlıklıydım. Aslında bunu hak etmiştim.</p>

    <p class="govde-metin bizsmart">“Ahmet biraz sonra yapılacak toplantıya benim yerime sen girmeye ne dersin?” dedi gayet sakin bir şekilde şef. Ne diyeceğimi şaşırmıştım. Sustuğumu görünce devam etti. Aşırı sakinliğini korumaya çalışıyordu. Ama belli ki çok kızgındı. Böylesine sakin olduğu zamanlarda aslında ne kadar kızgın olduğunu bilecek kadar iyi tanıyordum şefi.</p>

    <p class="govde-metin bizsmart">“Beni ne kadar zor bir durumda bıraktığını umarım tahmin ediyorsundur. Şimdi Ender Bey’e ne söyleyeceğim­? Bildiğin geçerli bir mazeret varsa hemen söyle,” dedi yine sakin bir üslupla.</p>

    <p class="govde-metin bizsmart">“Bak şef özür dilerim, gerçekten. Bugün haberi araştıracaktım. Bu kadar hızlı davranacaklarını doğrusu hiç beklemiyordum. Ne desen haklısın.”</p>

    <p class="govde-metin bizsmart">“Madem ilgilenmeyecektin, o zaman söyleseydin de başka bir arkadaşa verseydim. Hata aslında ben de, sana güvendim.”</p>

    <p class="govde-metin bizsmart">Haklıydı. Madem yoğundum, başka bir arkadaşın ilgilenmesini isteyebilirdim. Bencil davranmıştım. Hem haberin bana verilmesine kızmıştım, hem de başka birinin ilgilenmesini istememiştim. Bu benciliğim da şimdi bana pahalıya mal oluyordu. Sadece bana değil, kendi hatamı şefe ve Ender Bey’e de pahalıya ödetiyordum.</p>

    <p class="govde-metin bizsmart">Haber asla beklemezdi. Eğer haber bir şekilde sızmışsa, o haberi ertesi güne bekletmek büyük bir riskti. Bunun bilmeme rağmen bu riski göze almıştım. Acemi bir muhabir gibi davranmıştım. Şimdi bunun ceremesini çekiyordum.</p>

    <p class="govde-metin bizsmart">“En güvendiğim insanlardan yediğim bu kazıklar çok canımı acıtıyor. Neden hala çalışıyorum, emekli olmuyorum ki?” diye söylenerek yerinden ağır ağır kalktı şef. Sabah gündem dosyasını alıp yüzüme bile bakmadan toplantı odasına doğru yürümeye başladı. Birazdan kopacak fırtınanın üzerine bile bile çaresizce giden bir tekneye benzettim şefi. Üzülmüştüm. Gerçekten bana olan güveni yüzünden onun toplantıda azarlanmasına gönlüm razı olmamıştı. Çünkü biliyordum ki, o asla suçu benim üzerime atmayacak, hatayı kendisi üstlenecek ve fırçayı da kendisi yiyecekti. Ve beni de koruyacaktı. Birden yanına doğru hızla koştum ve kolundan tuttum. Servistekiler de şaşırmış bizi izliyorlardı. Bir terslik olduğunu fark etmişlerdi.</p>

    <p class="govde-metin bizsmart">“Ben de geliyorum. Tüm hatanın ben de olduğunu söyleyeceğim. Eğer azarlanacak birisi varsa o da benim.”</p>

    <p class="govde-metin bizsmart">“Hiç gerek yok, ben hallederim.”</p>

    <p class="govde-metin bizsmart">“Hayır, sizin benim hatam yüzünden laf işitmenizi istemiyorum.”</p>

    <p class="govde-metin bizsmart">“Tamam Ahmet, teşekkür ederim. Sen merak etme, bu davranışın benim için yeterli. Şimdi eğer izin verirsen, bırak kolumu da toplantıya katılayım.”</p>

    <p class="govde-metin bizsmart">“Ama lütfen benim hatam olduğunu söyleyin.”</p>

    <p class="govde-metin bizsmart">“Nasıl istersen.”</p>

    <p class="govde-metin bizsmart">Şef toplantı odasından içeri girene kadar onu izledim. Sonra masama dönüp camekânın ardındaki büyük oval toplantı masasında olacakları izlemeye başladım. Birkaç dakika sonra Ender Bey de odaya girdi ve gazetedeki rutin sabah toplantısı başladı. Gözlerimi odadan ayıramıyordum.</p>

    <p class="govde-metin bizsmart">Bu arada telefonum çaldı. Arayan polis muhabiri Tolga’ydı.</p>

    <p class="govde-metin bizsmart">“Ahmet otomobilin temiz, otoparkta duruyor haberin olsun. Sana bildirmemi istediler,” dedi. Gözlerimi toplantı odasından ayırmadan Tolga’ya ilgisi için teşekkür ettim. O anda dünya yıkılsa umurumda değildi. Tek düşündüğüm, şefin toplantı odasındaki fırtınayı kazasız belasız atlatmasıydı.</p>

    <p class="govde-metin bizsmart">Selin yurda döner dönmez ilk golünü atmıştı. Hem de bana. Selin’in bu gazetecilik başarısı, sadece Çevre Bakanlığı’nın değil, benim de canımı fena halde acıtmıştı. Toplantı gayet sakin geçiyordu. Korktuğum başıma gelmemişti. Belki de bu konu üzerinde pek durulmamıştı. Belki şef de ben de olayı fazla büyütmüştük. Belki haber Ender Bey’in dikkatini çekmemişti. Ya da haberi görmüştü ama çok önemsememişti. Tam rahatlamış işime dönmeye hazırlanıyordum ki, şefin aniden ayağa kalkıp odayı terk ettiğini gördüm. Şef hışımla odasına girip ardından da kapıyı hızla çarparak kapadı. Servisteki herkes adeta yerlerinden sıçradı.</p>

    <p class="govde-metin bizsmart">O anda bunun nedeninin bizim haber yüzünden olduğunu anladım. Başımdan aşağı kaynar sular dökülür gibi oldu.</p>

    <p class="govde-metin bizsmart">Foto muhabirleri Rüstem ile Hakan ve sağlık muhabiri Ayşe ile eğitim muhabiri Serra yanıma geldiler. Biraz önce şefin yanına gidip kolundan tuğumu görmüş olacaklardı ki, ne olup bittiği hakkında benden bilgi almaya çalışıyorlardı.</p>

    <p class="govde-metin bizsmart">“Yok bir şey, ne olduğunu ben de bilmiyorum,” dedim. Ama onların bildiklerinden de bal gibi emindim. Gazetecilerin böyle şeyleri bilmemeleri mümkün değildi. Sadece bildiklerini bir kez de benim ağzımdan teyit etmek istiyorlardı. Herkesin Selin’in atlatma haberinden ve benim uzun atladığımdan haberleri vardı. Ama sessiz kalıp bilmiyormuş gibi yapmayı tercih ettiklerini ve kopacak fırtınayı merakla beklediklerini bilmek için gazeteci olmak gerekiyordu. Birazdan kafeteryada, sigara odalarında, yemekhanede benim şeften, şefin de genel yayın yönetmeninden yediği fırçalar hakkında kulisler yapılacak, dedikodunun tatlı keyfi çıkarılacaktı.</p>

    <p class="govde-metin bizsmart">Hiç şüphe yok ki bu olay birkaç saat içinde Selin’in de kulağına gidecek, o da bundan, adına gazetecilik hazzı denilen o hazzı duyacaktı. Çünkü bu hep böyle olurdu. Ben de böyle durumlar karşısında, zaman zaman o tatlı atlatma duygusunun keyfini çıkaranlardan biri olduğumu itiraf etmeliyim. Ama şimdi rakiplerime bu tatlı keyfi yaşatan o mağdur kişi, yani atlatılan gazeteci bendim.</p>

    <p class="govde-metin bizsmart">Bunun bir tek telafisi vardı. O da atlatmaktı. Kısasa kısas.</p>

    <p class="govde-metin bizsmart">Ama nasıl?</p>

    <p class="govde-metin bizsmart">En iyisi şimdilik bu olayı unutmaktı. Masamda seri yazımı açtığım sayfa okunmak için beni bekliyordu.</p>

    <p class="govde-metin para-style-override-4 bizsmart">Meraklı bakışlara aldırmadan seri yazımı okumaya başladım.</p>
  </div>
</body>
</html>
