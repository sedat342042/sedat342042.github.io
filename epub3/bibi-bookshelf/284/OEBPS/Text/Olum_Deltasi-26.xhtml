<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-26</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-21"><span class="bold bizsmart" xml:lang="tr-TR">- 16 -</span></p>

    <p class="govde-metin bizsmart">Seri yazıyı ancak eve döndüğümde okuyabilmiştim. Çetin’in neden zorunlu bir izne çıkarıldığını anlamak hiç de zor değildi. Gazetede yayımlanan Stephanie’nin röportajı, birilerini fena halde rahatsız etmişti. Emniyet müdürü, bu işte, yani bu röportajın yayımlanmasında muhtemelen Çetin’in parmağı olduğunu düşünüyordu. Çünkü Çetin’in benim arkadaşım olduğunu biliyorlardı. Onlara göre Çetin, tüm uyarılara rağmen hala bu olayın peşindeydi ve rahatsızlık yaratıyordu. Bu da anlaşılan birilerinin pek işine gelmiyordu.</p>

    <p class="govde-metin bizsmart">Ama o birileri, bundan rahatsızlık duyanlar kimlerdi? O hala meçhuldü. Bu belirsizlik, rahatsızlık vericiydi. İnsan aklını oynatabilirdi.</p>

    <p class="govde-metin bizsmart">Evde oturmuş bu düşüncelere dalmışken, kafamı biraz dağıtabilmek için kuantum kitabına geri döndüm.</p>

    <p class="govde-metin bizsmart">Kitaptaki bilgiler beni şaşırtmaya devam ediyordu.</p>

    <p class="govde-metin bizsmart">“Yukarı doğru akabilecek bir sıvı türü vardır… Bir binanın en üst katında, en alt katına kıyasla daha hızlı yaşlanırsınız… Bir atom aynı anda birçok farklı yerde bulunabilir; tıpkı sizin aynı anda hem New York hem de Londra’da bulunmanız gibi… Tüm insan ırkı, bir küp şekerin sahip olduğu hacme sığdırılabilir… Herhangi bir kanala ayarlanmamış televizyondaki karlanmaların yüzde biri, Büyük Patlama’nın neden olduğu elektromanyetik gürültüdür… Zamanda yolculuk fizik kurallarına aykırı değildir… Bir fincan sıcak kahvenin ağırlığı, soğuk halinden daha fazladır… Ne kadar hızlanırsanız, o kadar incelirsiniz…”</p>

    <p class="govde-metin bizsmart">Doğrusu gelecekte, insanların bunların hepsinin olabileceğini görebilmeleri ne muhteşem bir şey olacaktı. Şimdiden gelecek nesilleri kıskanmaya başlamıştım bile. Yazar da bunları sıraladıktan sonra, “Hayır, şaka yapmıyorum. Bunların hepsi de doğru!” diyordu. Örneğin zamanda yolculuk yapabilmek… Tıpkı Uzay Yolu filmindeki gibi bir yerden bir yere anında ışınlanabilmek… Tüm bunlar hala insanoğlunun en büyük hayallerini oluşturuyordu.</p>

    <p class="govde-metin bizsmart">Kitapta ilgimi çeken bir diğer konu da zamanın yavaşlatılabilmesiyle ilgili bölümdü.</p>

    <p class="govde-metin bizsmart">“…Elbette ki, Alfa Centauri’ye (dünyaya en yakın yıldız) ne denli hızlı yol alırsanız, siz ve ikizinizin yaşları arasındaki fark da aynı ölçüde artacaktır. Evrende yeterince hızlı ve yeterince uzağa gittiğiniz takdirde, geri döndüğünüz zaman siz halen genç bir insanken, ikiziniz çoktan gömülmüş olur. Daha da hızlandığınızda, ayrıldığınız dünya da hiçliğe karışmış olabilir. Hatta ışık hızına çıktığınızı düşünecek olursak, zaman sizin için öylesine yavaşlar ki, evrenin geleceğinde tüm olan bitenler sizi ileri sarılmış bir film gibi yalayıp geçer…”</p>

    <p class="govde-metin bizsmart">Eğer bu gerçekten mümkün olabilseydi, hayat bundan daha mı güzel olurdu, doğrusu pek emin olamıyordum. Ama gelecekte bunların olabileceğini düşünme fikri, belki o günleri yaşamaktan çok daha güzeldi; kimbilir...</p>

    <p class="govde-metin bizsmart">Kitabı okurken içkinin de etkisiyle uykum geldi. Yatağa kendimi adeta sürükledim.</p>

    <p class="govde-metin bizsmart">Rüyamda telefon çalıyordu. Bir türlü telefonun yanına gidip, telefonu açamıyordum. Telefona uzanmak istiyordum ama biri sanki sırtıma oturmuş, uzanmamı engelliyordu. Birden içerden gelen bir şangırtıyla uyandım. İçerde biri veya birileri olduğunu fark etmem uzun sürmedi. Salonun ışıkları da yanıyordu. Hemen yatağın altında sandığım tabancama uzandım ama yerinde yoktu. Birden onu çekmeceye koyduğumu, yatağa gelirken de almayı unuttuğumu hatırladım.</p>

    <p class="govde-metin bizsmart">Dizlerim titriyordu. Korkuyordum, ama yine de kalkıp salona doğru yürümeye başladım. İçerde siyahlar içinde yüzleri kıyafetlerinin renginde tamamen simsiyah maskeyle kapalı iki kişi vardı. Sadece gözleri açıktı. İkisinin de elinde yine siyah renkli birer torba vardı. Evdeki eşyaları, özellikle annemden kalma birtakım antika bibloları torbaya koyuyorlardı. Birisinin elinde de benim dizüstü bilgisayarımın olduğunu gördüm. Birden benim onlara baktığımı görünce, işlerini bırakıp bana bakmaya başladılar. Nutkum tutulmuştu. Ne yapacağımı bilemiyordum. Tam tabancamın olduğu çekmeceye doğu uzanıyordum ki, arkadan enseme aldığım sert bir darbeyle dünyam kararır gibi oldu. Düşmek üzereyken arkamdaki bir kişi bacaklarıma bir darbe daha indirerek yere yığılmamı kolaylaştırdı. Acıyla yerde kıvranırken, önümdeki siyahlı iki kişiden biri, yüzüme doğru şiddetli bir tekme savurdu. Yıldızları sayarken elimle yüzümü tuttum. Ellerim ıslanmıştı. Kanın o bildik kekremsi kokusunu alırken, kendimden geçiyordum ki, bu kez sağ bacağıma diğerlerinden çok daha sert bir darbe daha aldım. Gözlerim yaşardı. Kemiklerimin çıtırtısını duyarken acıyla bağırdım.</p>

    <p class="govde-metin bizsmart">Son duamı yapmak üzereyken, saldırganlardan birinin sesini duydum.</p>

    <p class="govde-metin bizsmart">“Tamam, bu kadar yeter. Çabuk olun, alacaklarınızı alın hemen gidelim.”</p>

    <p class="govde-metin para-style-override-4 bizsmart">Acıdan bayılmak üzereydim, kıpırdayacak halim yoktu. Bir ara gözlerimi araladığımda, kapının önünde Tanju Bey’in, “Ahmet, Ahmet!” diye seslendiğini duyar gibi oldum. Tanju Bey’in sesini duymak rahatlatmıştı sanki beni. Ağrı kesici gibi bir etki yapmıştı vücudumda.</p>
  </div>
</body>
</html>
