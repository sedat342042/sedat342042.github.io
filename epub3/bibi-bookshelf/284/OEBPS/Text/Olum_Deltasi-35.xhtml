<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-35</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-30"><span class="bold bizsmart" xml:lang="tr-TR">- 24 -</span></p>

    <p class="baslik-2 bizsmart" id="toc_marker-30-1"><span class="bold bizsmart" xml:lang="tr-TR">19 Mart Pazartesi</span></p>

    <p class="govde-metin bizsmart">Sabah ilk uçakla İstanbul’a geldim. Bodrum’u, Gümüşlük Köyü’nü ve Zeynep’i geride bırakmıştım. Zeynep’i artık aklımdan tamamen çıkarmıştım. O artık evli, çocuklu ve mutlu bir kadındı. Dost olarak kalabilmeyi de belki başarabilirdik.</p>

    <p class="govde-metin bizsmart">Atatürk Havalimanı’ndan doğruca gazeteye geldim. Gerek Kaan’ın eliyle yaptığı, gerekse Yıldırım’ın eliyle yazmaya çalıştığı birtakım işaretler de aklımı kurcalıyordu. Kaan’ın eliyle yaptığı işaret bana hiç yabancı gelmiyordu. Onunla birkaç yıl önce yaptığım röportajı anımsadım. Hemen bilgisayarımdan gazetenin dijital arşivine girip, Kaan’la bundan birkaç yıl önce yaptığım röportajın fotoğraflarını aramaya başladım. Yaklaşık yirmiye yakın fotoğraf arasından biri dikkatimi çekmeyi başardı. Kaan sol elinin işaret parmağı ve orta parmağıyla bir V işareti yapmıştı. Eli ve parmakları yüzünün hizasında ve yere paraleldi. Yanılmamıştım. Ama bu işaretle neyi anlattığını bir türlü bulamıyordum. Bant kayıtlarımı da silmiştim. Zaten silmiş olmasam da, eski yıllara ait bant kayıtlarını bulmak benim için zordu. O kadar çok disiplinli biri değildim. Kayıtları tasnif ederek saklayacak, dosyalar hazırlayacak, düzenli not ve randevu defteri tutacak biri olabilmeyi hiç başaramamıştım. Bu meslekteki en büyük eksikliklerimden biriydi. Öyle bir gazeteci olmayı da çok isterdim. Çünkü o şekilde düzenli çalışınca, her şey daha kolay oluyordu. Bunu yapan bazı arkadaşlarımı takdir ediyordum. Belleğimi zorluyordum, ama nafileydi. Bunun anlamını birilerine sormalıydım. Çünkü bu işaretin mutlaka bir anlamı olmalıydı. Aklıma ABD’de çalışan kuşbilimci Profesör Çağrı Arkın geldi.</p>

    <p class="govde-metin bizsmart">Telefonu vardı ve hemen numarayı çevirdim.</p>

    <p class="govde-metin bizsmart">“Merhaba profesör, ben gazeteci Ahmet Kerim.”</p>

    <p class="govde-metin bizsmart">“Ooo! Merhaba Ahmet, nasılsın?”</p>

    <p class="govde-metin bizsmart">Profesöre olayı kısaca özetledim. Kaan’ın ölümünü o da duymuştu ve çok üzüldüğünü söylemişti.</p>

    <p class="govde-metin bizsmart">“Bu V işareti deltayı anlatan bir işaret olabilir,” dedi ve devam etti.</p>

    <p class="govde-metin bizsmart">“Deltayı biz üçgen gibi düşünürüz. Zaten bir coğrafya şekli olarak da öyledir. Karadan denize doğru bir üçgen şeklinde yayılır delta.”</p>

    <p class="govde-metin bizsmart">“Haklı olabilirsiniz.”</p>

    <p class="govde-metin bizsmart">“Tabii bir de kazların uçuşunu anlatmak için yapmış olabilir.”</p>

    <p class="govde-metin bizsmart">“Kazların uçuşu mu?”</p>

    <p class="govde-metin bizsmart">“Evet, kazların uçuşu. Göç eden yaban kazlarının havada süzülürken V şeklinde bir formasyonla uçtuklarını sanırım görmüşsündür. Bilim adamları kazların neden bu şekilde uçtuklarını araştırmışlar ve sonuçta bazı verilere ulaşmışlar. Dinlemek ister misin?”</p>

    <p class="govde-metin bizsmart">“Tabii, sizi dinliyorum. Lütfen devam edin.”</p>

    <p class="govde-metin bizsmart">“V şeklinde uçulduğunda, uçan her kuş kanat çırptığında, arkasındaki kuş için onu kaldıran bir hava akımı yaratıyor. Bu sayede önde giden kuvvetli ve büyük kuşlar, karşı hava akımına karşı bir çeşit kalkan oluşturarak, daha zayıf olanların işlerini kolaylaştırıyor. Uçak mühendisi Dietrich Hummel, bu şekilde bir organizasyonun sürü genelinde yüzde yirmi üç tasarruf sağladığını ispatlamış. Sıcak hava dalgası içinde yükselen kuş, en yukarı ulaştığında kendini aşağı bırakarak süzülür. Bu kuşa büyük bir enerji tasarrufu sağlamaktadır. Bir kaz, V grubundan çıktığı anda uçmakta güçlük çeker. Çünkü diğer kuşların yarattığı hava akımının dışında kalmış oluyor. Bunun sonucunda, genellikle gruba geri dönüyor ve yoluna grupla devam ediyor. V grubunun başında bulunan kaz hiçbir hava akımından yararlanamıyor. Bu yüzden diğerlerine oranla daha çabuk yoruluyor. Bu durumda en arkaya geçiyor. Bu değişim sürekli yapılıyor; böylece her kaz grubun her noktasında yer almış oluyor.”</p>

    <p class="govde-metin bizsmart">Profesör anlatımını sürdürüyordu. Anlattıklarını büyük bir ilgiyle dinliyordum. Bir taraftan da Kaan’ın bu işaretinin anlamını bulmaya çalışıyordum.</p>

    <p class="govde-metin bizsmart">“Uçuş hızı yavaşladığında gerideki kuşlar, daha hızlı gitmek üzere öndekileri bağırarak uyarıyorlar. Gruptaki bir kuş hastalanırsa ya da bir avcı tarafından vurulup uçamayacak duruma gelirse, düşen kuşa yardım etmek üzere gruptan iki kaz ayrılıyor ve korumak üzere hasta veya yaralı kazın yanına gidiyor. Tekrar uçabilene kadar, ya da eğer ölürse, ölümüne kadar onunla beraber yaralı kuşu asla terk etmiyorlar. Daha sonra kendilerine başka bir kaz grubu buluyorlar. Hiçbir kaz grubu, kendilerine bu şekilde katılmak isteyen kazları reddetmiyor. Hatta günümüzde bu şekilde uçuş tekniği jet uçaklarında deneniyor. Bu müthiş teknik kullanılarak jet uçaklarında enerji tasarrufu sağlanmaya çalışılıyor.”</p>

    <p class="govde-metin bizsmart">Profesöre verdiği bilgiler için teşekkür etmiştim. O da Kaan’ın büyük olasılıkla bu el işaretiyle kazları anlatmak istediğini söyledi.</p>

    <p class="govde-metin bizsmart">Demek ki Kaan’ın bu el işareti ya kazları, ya da deltayı işaret ediyordu. Eğer bu bir işaretse, demek ki Kaan birtakım mesajlar iletmeye çalışmıştı.</p>

    <p class="govde-metin bizsmart">Ama bunlar ne anlama geliyordu? Hiçbir fikrim yoktu.</p>

    <p class="govde-metin bizsmart">Bilmece devam ediyordu.</p>

    <p class="govde-metin bizsmart">Çetin’i arayıp bu bilgileri onunla da paylaştım. Çok ilginç bulduğunu söyledi ve haber verdiğim için de teşekkür etti.</p>

    <p class="govde-metin bizsmart">“Bu deltada bir şeyler döndüğü konusunda galiba pek yanılmıyoruz, ne dersin?” diye sordu.</p>

    <p class="govde-metin bizsmart">“Bir şeyler dönüyor ama ne?”</p>

    <p class="govde-metin bizsmart">“Eninde sonunda bulacağız. Bu ölümler ve cinayetler, orada her ne oluyorsa, bir şeylerin ters gittiğini gösteriyor.”</p>

    <p class="govde-metin bizsmart">“Umarım haklısındır. Ama insanın keşke ters gitmese de insanlar ölmese diyeceği geliyor, her ne olursa olsun.”</p>

    <p class="govde-metin bizsmart">Tablo profesörü steganograf Turgut Soner’den de henüz bir yanıt gelmemişti. Üzerinde çalıştığını, tüm tablolarla ilgili kesin sonuca ulaşabilmek için daha birkaç güne ihtiyacı olduğunu bildirmişti. Ancak şu ana kadar, kayda değer herhangi bir bilgiye de rastlayamamıştı.</p>

    <p class="govde-metin bizsmart">Tablolardan bir şey çıkmayacağı konusunda yanılmıyordum. Sonuçta bir şey bulunamayacaktı. Çünkü bu adamlar, tabloları hemen geri verdiğine göre, anlaşılan önemli bir mesaj da içermiyordu. Ama yine de incelemenin sonunu beklemek yapılacak en doğru işti.</p>

    <p class="govde-metin bizsmart">Bunları dalgın dalgın düşünmekten şefin yanıma geldiğini fark etmemiştim.</p>

    <p class="govde-metin bizsmart">“Ahmet aklıma geldi de, yazı dizin için, Çevre Bakanı ile bir röportaj yapmaya ne dersin?”</p>

    <p class="govde-metin bizsmart">Doğrusu hiç de fena bir fikir değildi.</p>

    <p class="govde-metin bizsmart">“Tabii, iyi olur.”</p>

    <p class="govde-metin bizsmart">“O zaman hemen bakanlığı ara ve bir iki gün içinde bir randevu ayarlamaya bak. Yazı dizin iki gün sonra başlayacak.”</p>

    <p class="govde-metin bizsmart">“Tamam, hemen arıyorum.”</p>

    <p class="govde-metin bizsmart">Bakanlığın numarasını çevirdim. Beni basın müşavirliğine bağladılar. Basın müşaviri Selim Kansu adında eski bir gazeteciydi. Kendisini eskiden tanıyordum, ama fazla bir samimiyetimiz yoktu. Ona yapacağım seri yazıdan söz ettim ve bakanla görüşmemin seri yazı açısından iyi, ayrıca bakanın düşüncelerinin kamuoyuna yansıtılması bakımından da yararlı olacağını anlattım. Kısa bir sessizlikten sonra, “Tamam Ahmet, seni bir saat içinde arayacağım. Şimdi bakan toplantı halinde, çıksın hemen kendisine bizzat ben söyleyeceğim. Sen bana numaralarını ver lütfen,” dedi basın müşaviri. Doğrusu bu candan yaklaşımına sevinmiştim.</p>

    <p class="govde-metin bizsmart">Cep ve masa numaramı verdim. Eğer bakan kabul ederse, gerçekten iyi olacaktı. Ona ayrıca İğneada ve Kızılırmak Deltası projeleriyle ilgili şeyler de sorabilirdim. Daha önce böyle bir röportajı düşünmediğime hayıflanmıştım.</p>

    <p class="govde-metin bizsmart">Bu arada dış haberlerden Musa yanıma geldi. Moskova muhabirinden henüz bir bilgi gelmediğini, ama merak etmememi, çünkü araştırdığını, biri iki güne kalmaz bana bilgi verebileceğini anlattı. Musa’ya teşekkür ettim.</p>

    <p class="govde-metin bizsmart">Basın müşaviri Selim Kansu tam bir saat sonra aradı. Bakan’ın görüşmeyi kabul ettiğini, kendisinin zaten ertesi gün İstanbul’da olacağını, Çırağan Oteli’nde bir toplantıya katılacağını, orada öğleden sonra saat dört gibi görüşebileceğimizi söyledi. Selim’e de samimi ilgisi ve bu kadar kısa zamanda böyle bir görüşmeyi ayarladığı için teşekkür ettim. “Önemli değil canım, biz meslektaşız. Birbirimize yardım etmeyeceğiz de kime yardım edeceğiz,” dedi. Sesinde randevuyu tereyağından kıl çeker gibi gerçekleştirmenin gururu vardı.</p>

    <p class="govde-metin bizsmart">Ben gazeteden çıkarken, akşam yazı işleri toplantısında hararetli bir tartışma yaşanıyordu. Genel yayın yönetmeni Ender Bey sakin sakin tartışmanın bitmesini bekliyordu. Hiç kuşkusuz birazdan tartışmaya son noktayı koyacaktı.</p>

    <p class="govde-metin bizsmart">Otomobilime binmiş Emirgan’a doğru yol alıyordum. CD çalara koyduğum Latin müziğinin tatlı ve baştan çıkarıcı ezgileri, beni yeniden yaşamın içine çekiyordu. Boğaz her zamanki gibi muhteşem görünüyordu. Önceki gün Gümüşlük, şimdi de Boğazdaydım. Oturduğum yerler açısından şanslılardan biri sayılırdım. Anneme ve babama, bize bu rahat olanakları sağladıkları için bir kez daha minnet duydum.</p>

    <p class="govde-metin bizsmart">Sevgili komşum, en iyi dostum Tanju Bey, beni kapıda karşıladı.</p>

    <p class="govde-metin bizsmart">“Hadi, bir tavlaya var mısın?” dedi gülümseyerek. O kadar tatlı görünüyordu ki, hemen kabul ettim. “Nesine?” dedim.</p>

    <p class="govde-metin bizsmart">“Boğazda yemeğine.”</p>

    <p class="govde-metin bizsmart">“Neden olmasın?”</p>

    <p class="govde-metin bizsmart">“O zaman ne bekliyoruz, haydi!”</p>

    <p class="govde-metin para-style-override-4 bizsmart">İyi ki satranç oynamayı teklif etmemişti Tanju Bey. Çünkü zihnim satranca kafa yoramayacak kadar yorgundu.</p>
  </div>
</body>
</html>
