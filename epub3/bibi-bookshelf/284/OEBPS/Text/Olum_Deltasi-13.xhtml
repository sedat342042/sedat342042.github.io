<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-13</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-8"><span class="bold bizsmart" xml:lang="tr-TR">- 6 -</span></p>

    <p class="govde-metin bizsmart">Kaan, projeyi daha iyi anlayabilmem için küçük sakarca kazıyla ilgili birkaç yıl önce yapılan bir çalışmadan örnekler veriyordu.</p>

    <p class="govde-metin bizsmart">“İsveçliler, daha önce kaçak avcılık yüzünden, nesli tükenme tehlikesiyle karşı karşıya bulunan küçük sakarca kazının Türkiye ve Yunanistan'ın arasındaki Meriç Deltası'na göç etmesini engellemişler, göçlerini Hollanda'ya yönlendirmişlerdi. Ancak küçük sakarca kazı, başka ördeklerle çiftleştikten sonra saflığını yitirip melezleşince, bu göç projesi 1999'da durdurulmuştu. Daha sonra bu projeyi ele alan Almanlar, küçük sakarca kazının yine Türkiye ve Balkan ülkelerine göç etmesini engellemeyi planlamışlardı. Almanlar, mikrolight uçakları takip etmeyi öğrettikleri küçük sakarca kazlarını, Aşağı Ren kıyısına göç ettirmeyi başarmışlardı.</p>

    <p class="govde-metin bizsmart">“Gerçekten çok ilginç.”</p>

    <p class="govde-metin bizsmart">“Küçük sakarca kazının nesli tehlikedeydi. Dünyadaki nüfusu 20 ila 25 bin civarındaydı. Özellikle Avrupa nüfusu tehlikedeydi. Küçük sakarca kazı, sakarca kazına çok benziyor ve onlarla birlikte oluyor genellikle. Sakarca kazı da en çok avlanan kaz olduğu için arada küçük sakarcalar da vuruluyordu. İskandinavya'da üreyen 50'den az kaz var ve bunlar Balkanlar, Karadeniz ve Hazar Denizi çevresinde kışlıyor. Bunları korumak için büyük projeler yürütülüyor. Küçük sakarca, Afrika - Avrupa Sukuşu Anlaşması'nın (AEWA) kapsadığı alanda en hızla azalan kuşlardan biri. Türkiye'de çok ender olarak görülüyordu. 10 ila 100 bireyin kışladığı tahmin ediliyordu. Çoğunlukla da Meriç Deltası’nda. Finliler bu kuşları uydu vericisi ile takip ediyorlar. Hatta dört yıl önce Sibirya'da uydu vericisi taktıkları üç küçük sakarcadan biri, kışı geçirdiği Mezopotamya'dan Sibirya'ya dönerken Muş'un Haçlı Gölü'nde durmuştu. Bunu uydudan gelen veriler göstermişti. İsveçlilerin 1981-1999 arası yaptığı bu çalışma riskli olduğu için durdurulmuştu.”</p>

    <p class="govde-metin bizsmart">“Neden durduruldu?”</p>

    <p class="govde-metin bizsmart">"Küçük sakarca yumurtaları akyanaklı kazların altına koyuldu ve doğan küçük sakarcalar, akyanaklı kazları anneleri sanıp onlarla beraber güvenli olan Hollanda'ya göç ederek orada kışlamaya başladı. Üremek için de İsveç'e dönüyorlardı. Yaklaşık 350 küçük sakarca bu şekilde üretilip doğaya salındı ve yok olduğu İsveç'te 60 küçük sakarcalık yeni bir popülasyon oluştu. Fakat üreme başarısı düşük oldu. Ayrıca bazı küçük sakarcaların biyolojisini olumsuz olarak etkiledi. Çünkü bazı küçük sakarcalar, akyanaklı kazları kendi türü sanıp onların peşine takıldılar ve çiftleşmeye başladılar. Bu da türün devamı için büyük tehlikeydi. Kaz ve ördek türleri kolayca melezleşebilir. Bu da büyük bir tehlike, çünkü daha ender olan küçük sakarca bu şekilde melezleşip saf türü tehlikeye girebilir. Proje 1999'da durduruldu, çünkü bazı küçük sakarcaların genetik olarak saf olmadığı ortaya çıktı. Almanların yürüttüğü proje ise başarılı oldu. Almanların ‘Küçük Sakarca Operasyonu’ projesiyle, bu kuşlara mikrolight uçakları takip etmeleri öğretildi. O şekilde Almanya'da Aşağı Ren Nehri kıyısında güvenli şekilde kışlayacakları alanlara götürüldüler.”</p>

    <p class="govde-metin bizsmart">“Yani siz de böyle bir proje mi yürütüyorsunuz burada?”</p>

    <p class="govde-metin bizsmart">“Evet, bizim projemiz de aynı bunun gibi. Küçük farklar var tabii. Bizim çalışmamızda kuşlar için hiçbir risk yok. Genetikçiler de var ekibimizde. Daha ileri seviyede ve daha başarılı bir proje. Gel seni bizim mikrolight uçağının pilotu ve kaz yavrularını evcilleştiren kuş bilimcimiz Dr. Vadim Yuriyev ile tanıştırayım. Sana kazları nasıl peşine takıp uçurduğunu anlatsın.”</p>

    <p class="govde-metin bizsmart">“İyi olur.”</p>

    <p class="govde-metin bizsmart">“Vadim bu projenin olmazsa olmazıdır. Tıpkı Oleksa gibi.”</p>

    <p class="govde-metin bizsmart">Vadim’i sahile yakın yerde mikrolihgt uçağın bulunduğu düzlük alanda bulduk. Vadim, bizi güler bir yüzle karşıladı. Sarışın, uzun saçlarını at kuyruğu şeklinde arkadan toplamış, zayıf, top sakallı, 45 yaşlarında, kollarında uçak ve kaz dövmeleri olan sevimli biriydi Vadim. Uçağın biraz ilerisinde yumurtadan çıkmış kaz yavruları vardı. Bizi oraya götürdü. Sevimli kaz yavruları Vadim’in çevresinde bağrışarak dolanıyorlardı. Vadim, neler yaptığını anlatmaya başladı.</p>

    <p class="govde-metin bizsmart">“Kuşlar, uçağın motorunun sesine daha yumurtanın içindeyken alıştırılıyorlar. Yumurtadan çıkınca da, sürekli uçağın sesine ve görüntüsüne alıştırılarak, ileride ilk uçuşlarında bu aleti nasıl takip edecekleri öğretiliyor. Kuşlar daha yumurtanın içinde oldukları dönemden başlayarak, uçağa ve çıkarttığı sese yakın ortamda yetiştirilerek, adeta o aletin kendi anne-babası olduğuna, ilk uzun uçuşlarında da onu takip etmeleri gerektiğine inandırılıyorlar.”</p>

    <p class="govde-metin bizsmart">“Kuşların doğası ilginçmiş,” dedim. “Evet, ilginç,” dedi Vadim ve devam etti.</p>

    <p class="govde-metin bizsmart">“Yumurtadan çıktıklarındaki ilk büyüme döneminde, gördükleri ilk hareket eden ve ses çıkaran varlığı takip ediyorlar. Doğal ortamda bu tabii ki anneleri oluyor. Fakat eğer ortada bir anne yoksa ve yerine başka bir hareket eden ve ses çıkaran varlık yerleştirilirse, bu sefer doğaları gereği o varlığı takip ediyorlar. Uzun süren alıştırma dönemi boyunca kuşlar uçağın anneleri olduğuna inanarak büyüyor ve dolayısıyla da göç zamanı uçak uçtuğunda, doğaları gereği onlar da peşinden uçuyorlar.”</p>

    <p class="govde-metin bizsmart">Gerçekten Vadim’in anlattıkları inanılmazdı. İlgiyle dinliyordum.</p>

    <p class="govde-metin bizsmart">“Göç uçuşlarının doğasına gelince,” diyen Vadim’in sözünü, yaramaz bir kaz yavrusu kesti. Küçük yavru Vadim’in üzerine sıçramaya çalışıyordu. Vadim küçük yavruyu kucağına aldı. Kaz yavrusu gagasıyla Vadim’in yüzünü okşamaya başladı. Bu manzara beni hem heyecanlandırmış, hem şaşırtmış, hem de duygulandırmıştı. Vadim yavruyu, yere bıraktı, “Tamam artık bu kadar yeter bakalım,” dedi. Küçük kaz, Vadim’i anlamış gibi sekerek, diğer yavruların yanına gitti. Babasından gerekli şefkati aldıktan sonra, arkadaşlarının yanına oynamaya giden küçük bir kız çocuğuna benzetmiştim, sevimli kaz yavrusunu. Vadim, yeniden anlatmaya başladı.</p>

    <p class="govde-metin bizsmart">“Kuşlar göç zamanı annelerinin peşine takılarak ilk uzun uçuşlarını gerçekleştiriyorlar. Bu yolculuğu annelerinin peşinden bir kez yapmak yolu öğrenmeleri için yeterli oluyor, sonraki dönüş yolculuğunu aynı güzergahı geriye doğru kendi başlarına izleyerek geri dönebiliyorlar. Dolayısıyla kuşlar, uçak rehberliğinde bir kez göç etmeleri gereken kış ortamına götürülünce, artık doğru bir güzergâh kurulmuş oluyor ve göç mevsimi gelince aynı yolu kendileri katederek büyük oranda doğru yere geri dönebiliyorlar.”</p>

    <p class="govde-metin bizsmart">“İnanılmaz,” dedim, fısıldayarak. Vadim, bana baktı, ne dediğimi anlamaya çalışıyordu. “İnanılmaz,” dedim tekrarlayarak.</p>

    <p class="govde-metin bizsmart">“Haklısınız, insana inanılmaz geliyor ama gerçek.”</p>

    <p class="govde-metin bizsmart">Oleksandra araya girerek, Vadim’in anlattıklarını toparladı.</p>

    <p class="govde-metin bizsmart">“Kazlar yumurtadan çıktıktan itibaren uçakla yakın ilişki içinde bir ortamda yetiştirilerek uçağa alıştırılıyorlar. Uçak uçtuğunda kazlar, doğanın kendilerine öğrettiğini yaparak, ‘annelerini’ izliyorlar. Kuşlar uçağa çok yakın uçuyorlar. Uçak uçarken kuşların ailelerinin seslerini taklit eden ses bantları da yayıyor. Uçak GPS sistemi ile güzergâh çiziyor. Kuşlar uçağa iyice yaklaşarak, uçağın uçarken etrafına yaydığı sıcaklıktan da faydalanıyor ve böylece daha kolay ve uzun süre uçuyorlar.”</p>

    <p class="govde-metin bizsmart">“Uçaklar hafif malzemeden mi yapılıyor?”</p>

    <p class="govde-metin bizsmart">“Mikrolight uçaklar, çok hafif malzemelerden yapılıyorlar. İçindeki pilot ve yolcuyla birlikte ağırlıkları 450 kilogram civarında oluyor. Alman yönetmeliklerine göre en fazla 472,5 kilogram olmak durumunda. Ağırlıklarının hafifliği nedeniyle yavaş uçabiliyorlar ve uzun mesafeler gerektirmeksizin küçük alanlarda kalkış ve iniş yapabiliyorlar. Almanya'da yapılanlar, içinde insan taşıyan uçakların en sessiz motora sahip olanları.”</p>

    <p class="govde-metin bizsmart">“Mikrolight uçakla bu deneyimi ilk gerçekleştiren kim, biliyor musunuz?”</p>

    <p class="govde-metin bizsmart">“Tabii, bunu ilk gerçekleştiren kişi Kanadalı amatör kuş bilimci William Lishman. 1989 ile 1994 arasında kazlar ve mikrolight uçakla ilk deneyimlerini gerçekleştirdi. 1993'te, Kanada kazlarını yumurtadan çıktıklarından itibaren uçağa alıştırarak, mikrolight uçak eşliğinde onları Toronto yakınlarındaki doğum ortamlarından 800 kilometre uzaklıktaki Virginia'daki kış bölgesine uçurmayı başardı. Bir sonraki yıl 1994'te, başka bir Kanada kaz grubuyla 1300 kilometre mesafedeki Güney Carolina'ya uçtu. Sonuç inanılmazdı. Sonraki yıllarda, her iki grubun da kazlarının büyük bölümü, bahar geldiğinde yollarını kendileri bularak doğum bölgelerine geri dönmeyi başardılar. Lishman'ın kazlarla uçuşunun öyküsü, ‘Evden uzağa uçuş’ (Fly away home) isimli kitaba ve sinema filmine konu oldu. Sonraki yıllarda, başka cins türü azalan kuşlar da, bu yöntemle, ABD'de yönlendirildiler. Bugün artık bu yöntem, Kuzey Amerika, Avrupa ve Asya'da çeşitli kuş türleri için yaygın olarak kullanılmakta.”</p>

    <p class="govde-metin bizsmart">“Sizden başka pilot var mı burada?” diye sordum merakımı yenemeyerek. Vadim, gözlerini Oleksandra’ya dikerek, “İşte tam karşınızda duruyor,” dedi. “Bir de gor adında acemi genç bir pilotumuz var, ama o henüz öğrenme aşamasında,” diye ekledi Vadim.</p>

    <p class="govde-metin bizsmart">“Ne, Oleksandra sen de mi pilotsun?” dedim, hayranlıkla Oleksandra’ya bakarak. Oleksandra utangaç bir şekilde başını önüne eğdi, “Evet, ben de uçabiliyorum, ama amatörce,” dedi. “Artık amatör değilsin, tam bir profesyonelsin, alçakgönüllülüğü bırak,” diye şakayla karışık tepki gösterdi Vadim. Kaan da başıyla onayladı.</p>

    <p class="govde-metin bizsmart">“İşin doğrusu, ben Vadim sayesinde öğrendim uçmayı. Gerçek pilot odur. Ama kaz yavrularının uçağa alıştırılmasında birlikte çalışıyoruz. Zaman zaman ben de uçuyorum. Vadim’le yaklaşık 4-5 yıldır birlikte, kazları doğaya yeniden entegre etmek amacıyla, kuşlarla uçuyoruz. İlk uçuşumuzu 30 kaz yavrusuyla birlikte yaptık. Ve 2 bin kilometrelik bir uçuş gerçekleştirdik, onları İsveç'e taşımak için. Başka kuşlarla da uçuyoruz, mesela deniz kazları, turnalar, kuğularla. Uçuş sırasındaki olağanüstü görünümlerin fotoğraflarını çekiyoruz ve bunlar kuşların göçünü yönlendirme işimizi finanse etmeye yardımcı oluyor. Bu kuşların bizimle uçmalarını ve uçuşta bizi izlemelerini sağlamak için yumurtadan çıktıkları andan itibaren onlarla yaşamamız ve onları kendimize alıştırmamız gerekiyor. Kuşlar kışı geçirmek üzere başka yörelere göç etmeyi ailelerinden öğreniyorlar ve göçecekleri geleneksel bölgelerle oralara erişebilecekleri yolları uçuşta ailelerini izleyerek keşfediyorlar. Biz onlara, tıpkı aileleri gibi rehberlik yaparak, güvenli yeni yollar ve yeni bölgeler keşfettiriyor, dolayısıyla onları avcılar vs. gibi tehlikelerden uzak, güvende olacakları yeni bölgelere taşıyoruz,” dedi Oleksandra tüm ciddiyetiyle.</p>

    <p class="govde-metin bizsmart">Vadim, “Oleksandra iyi bir pilot,” dedi. Sonra sevgiyle Oleksandra’nın başını okşadı.</p>

    <p class="govde-metin para-style-override-4 bizsmart">Vadim’e verdiği bilgiler için teşekkür ettikten sonra yanından ayrıldık. Vadim, bizi uğurladıktan sonra yeniden sevimli kaz yavrularının yanına döndü. Kaz yavruları onu görünce, sevinçle kanatlarını çırpmaya ve çığlık atmaya başladılar. Ve hemen çevresini sardılar. Görüntü muhteşemdi.</p>
  </div>
</body>
</html>
