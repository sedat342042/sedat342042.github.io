<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-24</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-19"><span class="bold bizsmart" xml:lang="tr-TR">- 15 -</span></p>

    <p class="baslik-2 bizsmart" id="toc_marker-19-1"><span class="bold bizsmart" xml:lang="tr-TR">28 Kasım Pazartesi</span></p>

    <p class="govde-metin bizsmart">Geceyi huzurlu geçirmiştim. Otomobilimin temiz çıkması nedense içimi rahatlatmıştı. İzlendiğim fikrimi aklımdan çıkarmıştım.</p>

    <p class="govde-metin bizsmart">Ama yine de bu düşüncelerimi alt kattaki komşum, dert ortağım, sırdaşım ve bir baba gibi gördüğüm eski konsolos emeklisi Tanju Bey’le paylaşmıştım. Bir ayağı hiç tutmuyordu Tanju Bey’in. O nedenle koltuk değneklerine mahkûm yaşıyordu. Evin içinde de rahatça dolaşabilmesi için tekerlekli sandalyeyle hareket ediyordu. Karısı birkaç sene önce ölmüştü. Evde ona bakan bir bakıcı hanım vardı. İki dubleks dairelerden oluşan dört katlı ev ikimize aitti. Tanju Bey buraya geçen yıl taşınmıştı. Aslında kendi eviydi ama buraya taşınmadan önce İstanbul’da değil, Ayvalık’ta Cunda Adası’nda yaşıyordu. Sağlık sorunları nedeniyle zorunlu olarak İstanbul’daki evine gelmek zorunda kalmıştı. Bir oğlu vardı ancak yurt dışındaydı. Yaşamını orada sürdürüyordu. Yılda bir veya en fazla iki kez babasını ziyarete geliyordu; sık sık da telefonla arayıp halini hatırını soruyordu. Tanju Bey de benim gibi yalnızdı. Zamanının çoğunu okumakla geçiriyordu. Ara sıra da benimle tavla ve satranç oynamaktan keyif alıyordu. Böylece ben de kendime iyi bir satranç arkadaşı bulmuştum. Fırsat buldukça Tanju Bey’e uğruyordum. Bazen akşam yemeğini birlikte yiyorduk ve uzun uzun her konuda sohbet ediyorduk. O, bir duble rakı veya şaraptan fazla içmiyordu. Nadir de olsa onunla sahilde deniz kenarındaki çay bahçelerinde de oturuyor, tatlı sohbetlerimizi sürdürüyorduk. Çok nazik, güngörmüş, güler yüzlü, samimi, yaşamla ilgili derin deneyimlere sahip olan biriydi Tanju Bey. Yurt dışında birçok elçiliklerde, konsolosluklarda görev almıştı. Görevlerini de başarıyla tamamlamıştı.</p>

    <p class="govde-metin bizsmart">Tanju Bey beni dinledikten sonra, dikkatli olmamı tembihlemiş, “Eğer şüphelerinde haklıysan, bu tür adamlar çok tehlikelidir. İstersen bir süreliğine izin alıp buralardan uzaklaş, sana iyi gelebilir,” demişti, şefkat dolu sesiyle.</p>

    <p class="govde-metin bizsmart">Bu arada kendisinin de bundan böyle sokağa daha dikkatle bakacağını, şüpheli bir durum olursa polise ve bana haber vereceğini söylemişti. Yanından ayrılırken yanaklarından öpüp, teşekkür etmiş, “Sizinle birlikte vakit geçirmekten ve komşuluğunuzdan büyük bir keyif alıyorum, iyi ki varsınız,” demiştim. Çok hoşuna gitmiş, “Ben de oğlum,” sözleri dökülmüştü dudaklarından. İkimizin de gözleri yaşarmıştı.</p>

    <p class="govde-metin bizsmart">Gazeteye gittiğimde şef odasındaydı. Önceki günkü olaydan sonra hiç görüşmemiştik. Hışımla girdiği odasından gün boyunca dışarı çıkmamıştı. Bütün işi yardımcısı İhsan’a bırakmıştı. Koleksiyonunu yaptığı eski kartpostallarıyla oyalanmıştı. Akşama doğru da ceketini alıp gazeteden kimseyle konuşmadan ayrılmıştı.</p>

    <p class="govde-metin bizsmart">Stephanie ile ilgili yaptığım röportaj, imzam olmadan iç sayfalarda genişçe yer almıştı. Bakalım bu röportajdan sonra ne gibi tepkiler gelecekti? Çetin telefonla arayıp röportaj için tebrik etti.</p>

    <p class="govde-metin bizsmart">“Umarım bir işe yarar Ahmet.”</p>

    <p class="govde-metin bizsmart">“Umarım, bekleyip göreceğiz.”</p>

    <p class="govde-metin bizsmart">Çetin’le görüştükten sonra gazetelere göz atmaya başladım. Selin başarılı haberlere imza atmayı sürdürüyordu. Bugün de ilginç bir haberde imzası vardı. Kısaca Selin bombaları ardı ardına patlatıyordu.</p>

    <p class="govde-metin bizsmart">Haber yine birinci sayfadan, “Saroz’un projecisi hızlı çevreci çıktı” başlığıyla verilmişti. Haber şöyleydi:</p>

    <p class="govde-metin bizsmart">“Dünyanın kendi kendini yenileyen en doğal körfezlerinden biri olarak bilinen, sualtı parkı, dalgıçların uğrak yeri ve aynı zamanda Türkiye’nin en önemli bitki alanlarından biri olan Saroz Körfezi’ne yapılması düşünülen petrol boru hattı projesinin mimarlarından işadamı Hayri Koruk’un, hızlı bir çevreci olduğu ortaya çıktı.</p>

    <p class="govde-metin bizsmart">Adı sık sık ünlü bir sanatçı ile de anılan Koruk’un, 2007 ve 2008 yılları arasında Türkiye Doğal Hayatı Koruma ve Geliştirme Derneği ve Türkiye Doğal ve Kültürel Hayatı Koruma Vakfı’nın başkanlıklarını yaptığı belirlendi…”</p>

    <p class="govde-metin bizsmart">Haber, Saroz’un önemi ve sözüm ona çevreci işadamının projesinin ayrıntıları ve konuyla ilgili sivil toplum örgütlerinin görüşlerine yer verilerek devam ediyordu.</p>

    <p class="govde-metin bizsmart">Yapımı düşünülen petrol boru hattı hiç kuşkusuz Kuzey Saroz kıyılarını olumsuz yönde etkileyecekti. Çünkü Kuzey Saroz kıyıları önemli bir bitki alanıydı. Kıyı şeridi boyunca uzanan kumullar, hafif tuzlu lagün ve bunlarla bağlantılı hafif tuzlu mera, sarp kayalık, kızılçam ormanı ve maki bitki topluluklarından oluşan zengin bir habitat çeşitliliği içeriyordu. Zengin ve Türkiye’de nadir bulunan bir floraya sahipti. Doğal sit alanı olarak kısmen koruma altında olmakla birlikte Saroz kıyıları kontrolsüz ve hızlı yapılaşma nedeniyle çok büyük bir tehdit altındaydı.</p>

    <p class="govde-metin bizsmart">Nereden bakılırsa bakılsın önemli bir haberdi. Selin gerçekten çok güzel bir iş daha çıkarmıştı. İçimden Selin’i bir kez daha kutladım. Bu arada bizim çevreci bakanın Kızılırmak Deltası’nda yaptıklarıyla Saroz ve İğneada’da yaptıkları birbirine zıt şeylerdi. Bu da bakan hakkındaki olumlu düşüncelerimi yeniden gözden geçirmemi gerektiriyordu. Nasıl oluyordu da bir çevre bakanı, bir subasar ormanını korurken, bir diğerinin yok edilmesine göz yumuyordu? Bu anlaşılabilir bir şey değildi ve bu işte bir samimiyetsizlik vardı.</p>

    <p class="govde-metin bizsmart">Selin’i telefonla arayıp yaptığı haberlerden dolayı tebrik ettim. Çok sevindi. Rahat bir günümüzde yemekte bir araya gelmek üzere sözleştik. Haberi atladığım ve bu yüzden önceki gün gazetede meydana gelen tatsız gelişmelerden hiç söz etmedi. Bundan haberi mutlaka vardı ama söz etmemeyi uygun görmüştü. Belki de konuyu benim açmamı beklemişti. Ben de konuyu açmayınca, o da bundan hiç söz etmemişti. Ancak sesinde bana karşı biraz mahcup bir hali yok da değildi. Sanki sesi, “Seni atlattım ve dün yaşananlardan haberim var, ama kusura bakma,” der gibiydi.</p>

    <p class="govde-metin bizsmart">Selin’i bizimle birlikte çalıştığı zaman, yaptığı başarılı haberlerden ötürü tebrik ediyordum. Şimdi başka rakip bir gazetede başarılı işler yapıyor, hatta beni bile atlatıyor diye ona karşı bir kırgınlık, bir küskünlük duyacak halim yoktu. Bu centilmenliğe yakışmazdı. Hele bana hiç. Ne kadar kıskansam ve üzülsem de, başarılı bir iş yapan kişiyi tebrik etmek gerekiyordu. En azından ben böyle düşünüyordum.</p>

    <p class="govde-metin bizsmart">Şefin odasına girdiğimde önceki günkü kızgınlığının geçmiş olduğunu gördüm. Çünkü telefonda konuşurken oldukça keyifli görünüyor, bol bol da kahkaha atıyordu. Bu hoşuma gitmişti. Telefonu kapadıktan sonra, eliyle koltuğa oturmamı işaret ederek, “Stephanie röportajı güzel olmuş,” dedi sevecen bir sesle.</p>

    <p class="govde-metin bizsmart">Teşekkür ettim. “Umarım bir işe yarar,” diye karşılık verdim.</p>

    <p class="govde-metin bizsmart">“Şef önceki günkü toplantıda neler oldu? Lütfen anlatır mısın?” dedim, merakımı yenemeyerek, biraz da onun bu rahatlamış tavrından cesaret alarak.</p>

    <p class="govde-metin bizsmart">“Ender Bey senin ikinci seri yazının ertelenmesini istedi.”</p>

    <p class="govde-metin bizsmart">“Türkiye’de küresel ısınmanın etkisi konusundaki seri yazımın mı?”</p>

    <p class="govde-metin bizsmart">“Evet.”</p>

    <p class="govde-metin bizsmart">“Peki neden?”</p>

    <p class="govde-metin bizsmart">“Sebebini tahmin etmek zor değil sanırım.”</p>

    <p class="govde-metin bizsmart">“İğneada haberi mi?”</p>

    <p class="govde-metin bizsmart">“Başka ne olabilir ki?”</p>

    <p class="govde-metin bizsmart">“Toplantıdan bu yüzden mi ayrıldınız ve gün boyu kimseyle konuşmadınız?”</p>

    <p class="govde-metin bizsmart">“Toplantıda İğneada olayından hiç söz etmedi. Sadece, ‘Ahmet’in ikinci seri yazısını erteliyoruz’ dedi. Ben de bunun ne anlama geldiğini tabii ki bilecek kadar deneyimliyim. Eğer bana atladığımız haberle ilgili bir şeyler söylese, azarlasa bu kadar canım yanmazdı. İmalardan ve açık konuşmamaktan nefret ediyorum. Ender Bey’i ilk kez böyle bir tavır içinde görmek canımı çok sıktı.”</p>

    <p class="govde-metin bizsmart">“Belki de tepkisini böyle göstermeyi istedi.”</p>

    <p class="govde-metin bizsmart">“Beni sinirlendiren, ‘Bundan sonra daha dikkatli olun lütfen’ şeklindeki sözleri oldu. Dayanamadım tabii, ‘Biz her zaman dikkatliyiz’ dedim ve toplantıyı terk ettim.”</p>

    <p class="govde-metin bizsmart">“Şef aslında Ender Bey de pek haksız sayılmaz. Tamamen benim hatam ve ihmalim. Ama bunun sıkıntısını siz yaşadınız. Sizden ve Ender Bey’den özür diliyorum. Umarım bir gün bu hatamı telafi ederim.”</p>

    <p class="govde-metin bizsmart">“Ahmet sevgili dostum, benim bundan kuşkum yok. Ama senin de bildiğin gibi gazetecilik böyle bir şey işte. Ama bugün bunları tamamen unuttum. O nedenle sen de rahat ol.”</p>

    <p class="govde-metin bizsmart">“Teşekkür ederim, içimi rahatlattınız.”</p>

    <p class="govde-metin bizsmart">“Önemli değil sen işine bak, seri yazının ertelenmesi önemli değil, bir süre sonra tekrar gündeme getiririm.”</p>

    <p class="govde-metin bizsmart">“Sağ olun.”</p>

    <p class="govde-metin bizsmart">“Ha! Bu arada Selin de bombaları patlatıyor, ne diyorsun?”</p>

    <p class="govde-metin bizsmart">“Evet, formunda görünüyor. Selin adına seviniyorum.”</p>

    <p class="govde-metin bizsmart">“Ben de. Bu kızı rakip gazeteye kaptırmakla iyi etmedik galiba, ha ne dersin?”</p>

    <p class="govde-metin bizsmart">“Tamamen katılıyorum, isterseniz transfer teklifinde bulunalım.”</p>

    <p class="govde-metin bizsmart">Şef neşeli bir kahkaha attı.</p>

    <p class="govde-metin bizsmart">“Fena olmaz. Ama dikkat et senin pabucunu dama atmasın sonra.”</p>

    <p class="govde-metin bizsmart">Bunu dedikten sonra bir kahkaha daha attı. Ve odasından ayrılırken şefin kahkahaları sürüyordu.</p>

    <p class="govde-metin bizsmart">“Senin pabucunu dama atmasın,” sözleri kulaklarımda çınlıyordu. Gerçekten pabucumu dama atabilir miydi?</p>

    <p class="govde-metin bizsmart">Atabilirdi. Çalışkandı, hırslıydı, başarılı haberlere imza atıyordu, genç ve güzeldi. Hatta seksiydi. Her erkeğin ağzını sulandıracak cinsten biriydi. Erkeklerin çoğunlukta olduğu bir gazete yönetiminin böyle birine benden daha sıcak bakmaması için hiçbir neden yoktu.</p>

    <p class="govde-metin bizsmart">Ama tüm bunlar benim umurumda bile değildi.</p>

    <p class="govde-metin bizsmart">Akşama doğru Çetin’den sürpriz bir telefon aldım. Müdürü tarafından zorunlu olarak izne çıkarılmıştı.</p>

    <p class="govde-metin para-style-override-4 bizsmart">Bu iyi bir haber değildi ve midemi bulandırmıştı.</p>
  </div>
</body>
</html>
