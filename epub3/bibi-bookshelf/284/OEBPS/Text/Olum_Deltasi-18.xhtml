<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-18</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-13"><span class="bold bizsmart" xml:lang="tr-TR">- 11 -</span></p>

    <p class="baslik-2 bizsmart" id="toc_marker-13-1"><span class="bold bizsmart" xml:lang="tr-TR">25 Kasım Cuma (Üç Gün Sonra)</span></p>

    <p class="govde-metin bizsmart">Samsun’dan İstanbul’a döneli aradan üç gün olmuştu. Bu üç günü seri yazımı hazırlayarak geçirmiştim. Seri yazının ilk bölümüne, bir gün gecikmeyle ertesi gün başlanacaktı. Bu üç günlük süre içinde, delta, kazlar, Oleksandra, profesör ve deltadaki ölümler aklımdan hiç çıkmamıştı. Hatta İstanbul’a döndüğümün gecesi kötü bir rüya bile görmüştüm. Rüyamda bütün gece deltada silahlı adamlar tarafından kovalanmıştım. Oleksandra ile Kaan bana yardım etmeye çalışıyordu, ama ben bir türlü çıkış yolunu bulamıyordum. Kâbuslarla dolu bir gece geçirmiş, yatakta sabaha kadar dönüp durmuştum.</p>

    <p class="govde-metin bizsmart">Bu arada baş komiser Çetin’den de herhangi bir haber alamamıştım. Sadece İstanbul’a döndüğüm gün, öğle üzeri Çetin beni aramış, yolculuğumun iyi geçip geçmediğini, hal ve hatırımı sormuştu.</p>

    <p class="govde-metin bizsmart">Uzmanlarla görüşmüş müydü? Görüştüyse ne gibi sonuçlar elde etmişti. Soruşturması ne durumdaydı? Hiçbir şey bilmiyordum. Fakat aramadığına göre, fazla bir ilerleme kaydedememiş demekti. Yoksa mutlaka arardı. O nedenle ben de aramamayı tercih etmiştim.</p>

    <p class="govde-metin bizsmart">Gazetedeki masamda ertesi gün çıkacak seri yazının son hazırlıklarını yaparken, Kızılırmak Deltası’ndaki proje ile ilgili bilgi olup olmadığını öğrenmek için internette arama yapmaya başladım. Önüme oldukça uzun bir liste çıktı. Bu bilgiler eskiydi. Birçoğu projenin başlayacağına dair bilgiler içeriyordu. Sadece bir sitede proje hakkında çok kısa özet bir bilgi verilmişti. Bir başka adreste ise, destekleyicilerle, yani sponsorlarla ilgili bilgi veriliyordu. Tam adresi tıklamaya hazırlanırken, birden şefin odasında oldukça güzel bir kadının benim bulunduğum yere doğru bakmakta olduğunu gördüm. Benim baktığımı görünce odadan bana el sallamaya başladı. Kim olduğunu çıkaramamıştım. Dikkatle bakınca yüzü tanıdık gelmeye başladı.</p>

    <p class="govde-metin bizsmart">Bu Selin’di. Aşkımı bir türlü ilan edemeden başka bir sevgilisi olduğunu öğrendiğim, aynı gazeteden servis arkadaşım Selin. Sevgilim Zeynep’ten ayrılmama neden olan kadındı Selin.</p>

    <p class="govde-metin bizsmart">İki yıl kadar önce gazeteden ayrılıp sevgilisiyle yurt dışında yaşamaya başlamıştı. Ama şimdi yeniden Türkiye’ye dönmüştü. On beş gün önce döndüğünü, hatta bir hafta kadar önce de başka bir gazetede çalışmaya başladığını duymuştum. Aramaya fırsat bulamamıştım. Ama şimdi o buradaydı. Anlaşılan gazeteyi ve arkadaşlarını ziyarete gelmişti.</p>

    <p class="govde-metin bizsmart">Şefin odasına doğru yürümeye başlayınca, o da ayağa kalktı ve dışarı çıktı. Sevgiyle ve hasretle kucaklaştık. Çok değişmemişti ama eskisinden daha da güzel bir kadın olmuştu. Bu arada diğer arkadaşlar da Selin’e, “hoş geldin,” diyerek etrafını sardılar ve onunla sohbete başladılar.</p>

    <p class="govde-metin bizsmart">Masama oturduktan yaklaşık on dakika kadar sonra, Selin servistekilerin ilgisinden kendini kurtarıp yanıma gelebilmişti. Üzerinde kendisine her zaman çok yakışan blucin pantolonu, göğüslerinin enfes güzelliğini ortaya çıkaran dar keten açık mavi bir gömlek, üzerinde de kahverengi ketenden şık bir ceket vardı. Açık kestane rengi saçları yine uzundu ve öylesine arkadan toplamıştı. Seksiliği göz kamaştırıyordu. Bunu servisteki erkeklerin kaçamak ve ilgili bakışlarından da anlamak mümkündü.</p>

    <p class="govde-metin bizsmart">“Döndüğüne sevindim. Nasıl gidiyor?”</p>

    <p class="govde-metin bizsmart">“Teşekkür ederim. Yeni gazeteme alışmaya çalışıyorum. Sen nasılsın? Yine bombaları patlatıyor musun?”</p>

    <p class="govde-metin bizsmart">“Eskisi kadar hızlı değilim. Ama bulunca kaçırmıyorum.”</p>

    <p class="govde-metin bizsmart">“Ondan şüphem yok. Sizleri çok özlemişim.”</p>

    <p class="govde-metin bizsmart">Selin özlediğini söylerken gözlerimin içine bakıyordu. Aslında, “Seni özledim,” demek istemişti ve bunu söylemekten çekinmiş, genelleştirmişti. Yine yanılıyor olabilirdim. Özel yaşamıyla ilgili konuyu birden kendisi açtı.</p>

    <p class="govde-metin bizsmart">“Selçuk’tan üç ay önce ayrıldım. Yapamadık. O Londra’da kaldı.”</p>

    <p class="govde-metin bizsmart">“Üzüldüm ayrıldığınıza, belki bir süre sonra yine barışırsınız.”</p>

    <p class="govde-metin bizsmart">“Hiç sanmıyorum, çünkü onunla hiçbir konuda anlaşamadık. Tamamen bitirdik.”</p>

    <p class="govde-metin bizsmart">Selin bana, artık özgür ve serbest bir kadın olduğu mesajını veriyor gibiydi. Sonra birden Zeynep’i sordu.</p>

    <p class="govde-metin bizsmart">“Zeynep’le görüşüyor musunuz?”</p>

    <p class="govde-metin bizsmart">“Zeynep’le iki yıl önce ayrıldığımızı ve onun evlendiğini biliyorsun sanırım.”</p>

    <p class="govde-metin bizsmart">“Evet.”</p>

    <p class="govde-metin bizsmart">“Şimdi üç yaşlarında bir kızı var. Kocasıyla İzmir’de yaşıyorlar.”</p>

    <p class="govde-metin bizsmart">“Hiç görüşüyor musunuz, telefonla falan? Tabii arkadaş olarak.”</p>

    <p class="govde-metin bizsmart">“Hayır, hiç görüşmüyoruz.”</p>

    <p class="govde-metin bizsmart">“Ama takip ediyorsun anlaşılan.”</p>

    <p class="govde-metin bizsmart">“Hayır etmiyorum. Sadece bazen ortak arkadaşlarımızla bir araya geldiğimizde haberdar oluyorum o kadar.”</p>

    <p class="govde-metin bizsmart">“Biliyor musun Ahmet, şimdi yeri değil belki, ama bazen sizin ayrılmanıza ben sebep olmuşum gibi bir duyguya kapılıyorum.”</p>

    <p class="govde-metin bizsmart">“Yok canım, nereden çıkardın?”</p>

    <p class="govde-metin bizsmart">“Sizin ayrılmanıza bir anlam veremiyorum. Birden ayrıldınız, sonra birden Zeynep evlendi. O dönemi bazen düşünüyorum da bir şeyler oldu aranızda. Özellikle seninle yemeğe gittiğimiz o akşam, aranızdaki ilişkinin zedelendiğini düşünüyor, kendimi suçlu hissediyorum.”</p>

    <p class="govde-metin bizsmart">Aslında söyledikleri harfi harfine doğruydu. Selin bunun böyle olduğunu bal gibi biliyordu. Ama karşımda sanki bunlardan emin değilmiş gibi pozlar takınarak konuşması, onun karakterini daha net ortaya koyuyordu.</p>

    <p class="govde-metin bizsmart">Eğer Selin’le bir ilişkiye girersem, bu asla ciddi bir ilişki olmayacaktı. Bundan emindim.</p>

    <p class="govde-metin bizsmart">“Kendini sorumlu hissetme lütfen. Seninle bir ilgisi yok. Demek ki bitecekmiş ki bitti. Yemek falan bunlar bahane. Zaten artık o defteri çoktan kapattım ve bu konuyu düşünmeyi de yıllar önce bıraktım. Bunlar artık geçmişte kaldı, yaşandı ve bitti. Hiç açmasak daha çok sevinirim,” dedim, ama, yalan söylemiştim. Evet, ayrılmamızın nedeni Selin’di.</p>

    <p class="govde-metin bizsmart">“O zaman yaralarını deştiğim için özür dilerim.”</p>

    <p class="govde-metin bizsmart">“Sen şimdi bunları bırak da, yeni gazetende yine çevre konularına mı bakıyorsun, onu söyle?”</p>

    <p class="govde-metin bizsmart">“Tabii o da var, ama daha çok diplomasi, uluslararası ilişkiler konuları da bana verildi. İlgi alanım biraz daha genişledi, politikayla ilgili haberler de yapıyorum senin anlayacağın.”</p>

    <p class="govde-metin bizsmart">“Desene artık rakip olduk.”</p>

    <p class="govde-metin bizsmart">“Ama ben senin rakibin olamam.”</p>

    <p class="govde-metin bizsmart">“Nedenmiş?”</p>

    <p class="govde-metin bizsmart">“Çünkü seni kendime bir rakip olarak görmek küstahlık olur. Sen bizim duayenimiz sayılırsın.”</p>

    <p class="govde-metin bizsmart">“Teşekkür ederim, bunu bir iltifat olarak alıyorum. Ayrıca kendimi yaşlı hissetmeme neden oluyor.”</p>

    <p class="govde-metin bizsmart">“İltifat falan değil, gerçeğin ta kendisi. Ayrıca bunun yaşla falan ilgisi yok. Bu arada yeni dizi yazın hayırlı olsun, merakla okuyacağım.”</p>

    <p class="govde-metin bizsmart">“Okursan ve düşüncelerini söylersen sevinirim.”</p>

    <p class="govde-metin bizsmart">“Memnuniyetle.”</p>

    <p class="govde-metin bizsmart">Selin bir süre sonra izin isteyerek ayrıldı. Elimi sıkarken gözlerimin içine bakarak, davetkâr bir tavırla, “En kısa zamanda görüşelim. Lütfen beni ara. Ama arayı da uzatma,” dedi.</p>

    <p class="govde-metin bizsmart">“Arayacağım,” dedim, ben de onun gözlerinin içine bakarak.</p>

    <p class="govde-metin bizsmart">Telefon numaraları ve elektronik posta adreslerimizi paylaştıktan sonra Selin oradan ayrıldı. Ama onu aramak niyetinde değildim. Eğer o tekrar ararsa, o zaman düşünecektim. Verdiği yeni telefon numaraları ve elektronik posta adresi yazılı kartvizitini çekmeceye koyduktan sonra Zeynep’i düşündüm. Ondan ayrıldıktan sonra ciddi bir ilişkiye girmemiştim. Kadınlarla olan ilişkilerim geçici ilişkiler olmuştu. Zeynep’ten sonra aradığım aşkı bir türlü bulamamıştım. Çok da umurumda değildi. Aşk benim için yorucu bir süreçti. Yeniden o zorlu ve yorucu sürecin içine girmeye de henüz niyetim yoktu.</p>

    <p class="govde-metin bizsmart">Geçmiş anıları düşünmeyi bir kenara bıraktıktan sonra yeniden çalışmaya koyuldum. Ve o bulduğum siteyi tıkladım. Sponsorlar arasında ilginç bir isim dikkatimi çekmişti.</p>

    <p class="govde-metin bizsmart">“Sinan Karaoğlu.”</p>

    <p class="govde-metin bizsmart">İsim hiç yabancı gelmemişti. İsmi google arama motorundan araştırdığımda hatırlamıştım. Çevre ve Orman Bakanı Seyit Karaoğlu’nun kardeşiydi. Sanayici, özellikle yem sanayinin önemli bir ismiydi. Balık, tavuk, kuş başta olmak üzere her türlü hayvan yeminin üretimini gerçekleştiriyordu. Van’da göl kenarında büyük bir yem üretim fabrikası vardı. Bir fabrika da Samsun’da açmıştı. Demek ki projeye destek vermesinin nedeni, bir bakıma işiyle de ilgili olduğu içindi. Geçmişinde oldukça karanlık işler yaptığını, hatta tutuklandığını, ancak suçsuz bulanarak bırakıldığını okumuştum. Hatta bir demecinde, “Bu gibi iftiraları atanları Allah’a havale ediyorum. Ben geçmişimde kaçakçılık gibi bazı yasa dışı işlerde bulunmuştum. Ama biz o yanlışları geride bıraktık. Şimdi biz namuslu bir işadamıyız. Ailemi karalayacak, onları kötü durumda bırakacak hiçbir iş yapmam,” dediğini anımsıyorum.</p>

    <p class="govde-metin bizsmart">Demek ki ağabey ile kardeşi önemli bir projede birlikte işbirliği yapıyorlardı.</p>

    <p class="govde-metin bizsmart">Bu bana çok ilginç geldi. Kimse de bakanın kardeşinin bu işi yaptığını bana söylememişti. Sanırım Çetin de bilmiyor olabilirdi. Yalnız hangi suçtan yattığını hatırlayamamıştım. Kaçakçılıktan olabilir miydi? Yeniden internete başvurdum. Evet, suçu eroin kaçakçılığına yataklık yapmaktı. Kendi mülkiyetindeki arazide bulunan metruk bir binada, ihbar üzerine yapılan aramada yaklaşık yirmi kilo eroin bulunmuştu. Bunun üzerine sorguya alınmış, sonra da tutuklanmıştı. Ama bir süre sonra yakalanan gerçek suçlular, yaptıkları açıklamada, bakanın kardeşinin bilgisi olmadan o arazideki binayı kullandıklarını itiraf etmişlerdi. Bakanın kardeşi de serbest bırakılmıştı.</p>

    <p class="govde-metin bizsmart">Böylece adalet yerini bulmuş, gerçek suçlular yakalanmış, iftiraya uğrayan bakan kardeşi bırakılmıştı. Sonra hiç kimse, basın dâhil bu olayın peşine düşmemişti.</p>

    <p class="govde-metin bizsmart">O günden sonra bakanın kardeşi yem üreticiliği ile ilgilenmeye başlamış, üretim tesisleri olan saygın bir işadamı olmuştu. Zaman zaman gazetelerin ekonomi sayfalarında iş dünyasına yönelik verdiği demeçlerle, zaman zaman da magazin sayfalarında çapkınlıklarıyla gündeme gelmişti. Yıllar içinde zenginliğine zenginlik katmıştı.</p>

    <p class="govde-metin bizsmart">Yem işine girmeden önce Rusya’da bir ara müteahhitlik yaptığını anımsamıştım birden. Ama o işte tutunamamıştı. Bildiğim kadarıyla, daha sonra yem işine başlamıştı.</p>

    <p class="govde-metin bizsmart">Şefin yanına gidip, bildiklerimi ve öğrendiklerimi bir de ona doğrulatmak istedim. O da bu bilgileri doğruladı. Şef özellikle politik polisiyelere bayılırdı. Yani politikacıların karıştıkları polisiye veya başka bir deyimle adi olaylar onun ilgi alanına giriyordu. Bu konuda müthiş bir belleğe ve arşive sahipti. Onun bu yönünden hem çok etkileniyor, hem de ona gizli bir hayranlık duyuyordum. Gazetecilik kariyerinde böylesine ilginç alanlara sahip olabilen çok az gazeteci vardı.</p>

    <p class="govde-metin bizsmart">Sonra telefona sarılıp Çetin’i aradım. Bu konuda bir bilgisi olup olmadığını öğrenmek, eğer yoksa bu bilgileri onunla paylaşmak istedim. Evet yanılmamıştım, Çetin’in, bakanın kardeşinin deltadaki projeye sponsor olduğundan haberi yoktu. İlgiyle dinledikten sonra, “Bunu gerçekten iyi araştırmak gerekir. Böyle geçmişi karanlık bir adamın, böyle bir projeye sponsor olmasının arkasında başka nedenler de yatıyor olabilir. Ben araştıracağım ama lütfen sen de araştır, bir şey bulursan da hemen beni ara,” dedi.</p>

    <p class="govde-metin bizsmart">“Soruşturma nasıl gidiyor? Bir şeyler bulabiliyor musun?”</p>

    <p class="govde-metin bizsmart">“Henüz bir aşama kaydedebilmiş değilim. Kendimi veremiyorum, çünkü bana başka görevler veriyorlar. Ayrıca bizim müdür bu konuyu kapatmamı istiyor. ‘Boş yere uğraşma, bir şey çıkmaz’ diyor.”</p>

    <p class="govde-metin bizsmart">“Elde delil olmadığı için herhalde.”</p>

    <p class="govde-metin bizsmart">“Evet, maalesef. Ama fırsat buldukça ilgileniyorum. Şimdi senin elektronik postana bir bilgi aktaracağım, ama bunu okuduktan sonra hemen yok et, kimseyle de paylaşma.”</p>

    <p class="govde-metin bizsmart">“Nasıl bir bilgi?”</p>

    <p class="govde-metin bizsmart">“Bu ölümlerin üzerine gitmeme sebep olan bir bilgi, bir telefon mesajı.”</p>

    <p class="govde-metin bizsmart">“Gönder hemen, bekliyorum.”</p>

    <p class="govde-metin bizsmart">“Birazdan elinde olur.”</p>

    <p class="govde-metin bizsmart">“Peki, ben deltadayken bu bilgi sana gelmiş miydi?”</p>

    <p class="govde-metin bizsmart">“Evet.”</p>

    <p class="govde-metin bizsmart">“Ama bana yine söylemedin.”</p>

    <p class="govde-metin bizsmart">“Bilirsin, emin olmadığım bilgileri paylaşmaktan kaçınırım. Şimdi sana yazıyorum, çünkü birileri benim bu konuyla ilgilenmemden oldukça rahatsız. Belki sen gazeteci olarak bu bilgiyi haber yapabilirsin.”</p>

    <p class="govde-metin bizsmart">“Peki, iyi olur mu?”</p>

    <p class="govde-metin bizsmart">“Olabilir. Yalnız benim haberim olmadan yazma. Birkaç gün daha bekleyelim. Sonra ben sana yayınlayacağın zamanı bildiririm. İşine karışmak gibi olmasın ama zamanlamanın ne kadar önemli olduğunu hatırlatmama gerek yok sanırım. Bana bilgiyi veren kişinin de seni aramasını sağlarım.”</p>

    <p class="govde-metin bizsmart">“Anlaştık, postayı bekliyorum.”</p>

    <p class="govde-metin bizsmart">Birkaç dakika sonra Çetin, elektronik postayı gönderdi. Mesajı okumaya başladım.</p>

    <p class="govde-metin bizsmart">“Ahmet, bana bu bilgiyi Samsun’da ölen kuş bilimci Arda Can’ın sevgilisi ABD’li Stephanie Connor verdi. Arda ölmeden önce onu telefonla aramış, bulamayınca da şöyle bir mesaj bırakmış: ‘Bir şey buldum ama emin değilim. Duyunca sen de kulaklarına inanamayacaksın… Beni ara…’.</p>

    <p class="govde-metin bizsmart">Arda, bu mesajı bıraktıktan birkaç gün sonra ölü bulundu. Sevgilisi Stephanie, ayrıca onun mantar zehirlenmesinden öldüğüne de inanmıyor. Beni kuşkulandıran bu bilgiler olmuştu. Sen de bir düşün, sonra haberleşiriz. Çetin.”</p>

    <p class="govde-metin bizsmart">Bu gerçekten ilginç bir mesajdı. Çetin’in şimdi bu ölümlere neden kuşkuyla yaklaştığını daha iyi anlamıştım. Ve oturduğum yerde düşünmeye başladım.</p>

    <p class="govde-metin para-style-override-4 bizsmart">Acaba ölen kuşbilimci orada ne bulmuştu veya ne görmüştü? Eğer sevgilisine ulaşabilseydi ne söyleyecekti?</p>
  </div>
</body>
</html>
