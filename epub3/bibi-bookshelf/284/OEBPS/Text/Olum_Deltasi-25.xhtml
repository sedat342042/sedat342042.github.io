<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-25</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-20"><span class="bold bizsmart" xml:lang="tr-TR">“DÜNYA S.O.S VERİYOR” - 3</span></p>

    <p class="baslik-2 bizsmart" id="toc_marker-20-1"><span class="bold bizsmart" xml:lang="tr-TR">Yeryüzü Kasırgalarla Savrulacak</span></p>

    <p class="govde-metin bizsmart"><span class="italik bizsmart" xml:lang="tr-TR">Uzmanlara göre küresel ısınma yeryüzünde, dolayısıyla da okyanuslarda sıcaklık artışına neden olacak. Kimi uzmanlar, önümüzdeki yüzyılda özellikle tropikal bölgelerde fırtınalar, kasırgalar ve sellerin daha sık görüleceğini ileri sürüyor. Kimileri de sıcaklık artışının kasırgaların sıklığını değil, şiddetini ya da yağış miktarını artıracağını savunuyor.</span></p>

    <p class="baslik-2 bizsmart" id="toc_marker-20-2"><span class="bold bizsmart" xml:lang="tr-TR">Dünyanın En Riskli 5 Mega Kenti</span></p>

    <p class="govde-metin bizsmart"><span class="italik bizsmart" xml:lang="tr-TR">BM Acil Yardım Başkanı Jan Egeland, en riskli beş megakenti şöyle açıkladı:</span></p>

    <p class="govde-metin bizsmart"><span class="italik bizsmart" xml:lang="tr-TR">1. Tokyo (Japonya): Nüfusu 35,3 milyon. En büyük tehlikeleri deprem, tropikal fırtına ve hortum.</span></p>

    <p class="govde-metin bizsmart"><span class="italik bizsmart" xml:lang="tr-TR">2. Mexico City (Meksika): Nüfusu 19 milyon. En büyük tehlikeleri deprem, volkan, hortum.</span></p>

    <p class="govde-metin bizsmart"><span class="italik bizsmart" xml:lang="tr-TR">3. Bombay (Hindistan): Nüfusu 18,3 milyon. Tehlikeleri deprem, sel, tropikal fırtına.</span></p>

    <p class="govde-metin bizsmart"><span class="italik bizsmart" xml:lang="tr-TR">4. Sao Paulo (Brezilya): Nüfusu 18,3 milyon. Tehlikeleri sel, hortum.</span></p>

    <p class="govde-metin bizsmart"><span class="italik bizsmart" xml:lang="tr-TR">5. Delhi (Hindistan): Nüfusu 14,1 milyon. Tehlikeleri deprem, sel, hortum.</span></p>

    <p class="baslik-2 bizsmart" id="toc_marker-20-3"><span class="bold bizsmart" xml:lang="tr-TR">Dünyanın "Süper-Volkan" Kâbusu</span></p>

    <p class="govde-metin bizsmart"><span class="italik bizsmart" xml:lang="tr-TR">Dünyanın en korkulu 10 mega felaketinden ikisini volkan patlamaları oluşturuyor. Bilim adamları bir gün mutlaka süper-volkan patlaması yaşanacağı konusunda birleşiyor.</span></p>

    <p class="govde-metin bizsmart"><span class="italik bizsmart" xml:lang="tr-TR">Yaklaşık 50 bin yılda bir gerçekleştiği sanılan böyle bir patlama, sadece meydana geldiği bölgeyi değil, bütün bir kıtayı, hatta dünyadaki yaşamı etkileyebiliyor. Karalar külle, atmosferse güneşin geçmesini yıllarca engelleyecek olan bir sülfürik asit tabakasıyla kaplanıyor. Her yer karanlığa bürünüyor, gündüzle gece arasında fark kalmıyor. Bunu, yıllarca süren bir "volkanik kış" dönemi ve dondurucu soğuklar izliyor. Tarihte en çok hasar yaratan süper-volkan 74 bin yıl önce Endonezya'nın Sumatra adasındaki Toba'da meydana gelmiş. Daha yakın geçmişteki son süper-volkan olayı ise 26 bin 500 yıl önce Yeni Zelanda'daki Taupo'da yaşanmış. Bilim adamlarına göre, önümüzdeki 70 yıl içinde, dünyanın, yeni bir süper -volkan olayına tanık olması çok büyük bir olasılık.</span></p>

    <p class="baslik-2 bizsmart" id="toc_marker-20-4"><span class="bold bizsmart" xml:lang="tr-TR">Volkan Üzerinde</span></p>

    <p class="govde-metin bizsmart"><span class="italik bizsmart" xml:lang="tr-TR">Yellow Stone National Park (Sarı Taş Ulusal Parkı), ABD'nin kuzeyindeki "kovboy eyaleti" Wyoming'de kilometrelerce uzanan dev bir doğal alan. Her yıl dünyanın her köşesinden 3 milyon kişi ziyaret ediyor. Kanyonu, şelaleleri, göl ve nehirleri; ayrıca içinde barınan vahşi atlar, bufalolar, geyikler, boz ayılar, kurtlar, pelikanlar ve dev kuğularıyla ünlü.</span></p>

    <p class="govde-metin bizsmart"><span class="italik bizsmart" xml:lang="tr-TR">Fakat parkı asıl ilginç kılan, jeolojik yapısı. Eski bir volkanik temel üzerinde oturan park, dünyada eşine az rastlanır bazı doğa manzara ve gösterilerini de ziyaretçilerine sunuyor. Sayıları 10 bin civarında olan, belirli dönemlerde havaya roket gibi metrelerce yükseklikte kaynar su ve buhar fışkırtan kaynakları; fokurdayan çamur yatakları; eski yanardağ patlamalarının ardından lavların örtmesiyle oluşmuş "taşlaşmış ormanları", sülfür kokan "Çamur Yanardağı" bölgesi ve kızıl renkli kum tepelerinden oluşan "Kızıl Çöl"ü, bunlardan bazıları.</span></p>

    <p class="baslik-2 bizsmart" id="toc_marker-20-5"><span class="bold bizsmart" xml:lang="tr-TR">Ürküten Senaryo</span></p>

    <p class="govde-metin bizsmart"><span class="italik bizsmart" xml:lang="tr-TR">BBC'nin 13-14 Mart 2005'te yayınladığı, bilim adamlarının öngörüleri doğrultusunda senaryolaştırılmış "Süper volkan" adlı belgesel, insanı dehşete düşüren cinstendi. Yellow Stone bölgesinde dev yanardağ patlamaları meydana geliyor; kilometrekarelerce kaya, kül ve sülfürlü gaz havaya yükselip atmosferi bir bulut gibi sardıktan sonra, yağmur gibi yağarak ABD'nin dörtte üçünü kaplıyordu. Gökyüzü siyah bir perdeyle örtülmüş, güneş gözden kaybolmuş, her yer yıllarca sürecek zifiri bir karanlığa bürünmüştü. Yollar umutsuzca kaçmaya çalışan insanlarla dolarken, yüz binlerce kişi yaşamını kaybetmiş; hayatta kalanlar içinse, besin kaynaklarının yok olması nedeniyle açlık ve patlamayı takip eden dondurucu bir "volkanik kış" başlamıştı.</span></p>

    <p class="baslik-2 bizsmart" id="toc_marker-20-6"><span class="bold bizsmart" xml:lang="tr-TR">Gerçek Olabilir mi?</span></p>

    <p class="govde-metin bizsmart"><span class="italik bizsmart" xml:lang="tr-TR">Küresel doğal afetler konusundaki akademik çalışmalarıyla tanınan, İngiltere'deki Benfield Greig Kaza Araştırma Merkezi'nde görevli, Doğal Afet Çalışma Grubu üyelerine göre, süper-volkan olasılığı, büyük bir gök cismi çarpması olasılığından 12 kat daha fazla. Dünya için gerçek bir tehlike ve en güçlü adaylardan biri de Yellow Stone National Park.</span></p>

    <p class="baslik-2 bizsmart" id="toc_marker-20-7"><span class="bold bizsmart" xml:lang="tr-TR">500 Bin Kişi Tehlikede</span></p>

    <p class="govde-metin bizsmart"><span class="italik bizsmart" xml:lang="tr-TR">Araştırmacılara göre, volkanik afetler, MS 1500 - 2000 yılları arasında 260 binden fazla insanın ölümüne neden olmuş. Genç, yoğun olarak aktif volkanların Pasifik Okyanusu'nun iki yakası boyunca dizili olduğunu, bu coğrafyaya, yerbilimleri literatüründe "Pasifik Kenarı Ateş Çemberi" adı verildiğini kaydediyorlar.</span></p>

    <p class="baslik-2 bizsmart" id="toc_marker-20-8"><span class="bold bizsmart" xml:lang="tr-TR">İklimi Değiştiriyor</span></p>

    <p class="govde-metin bizsmart"><span class="italik bizsmart" xml:lang="tr-TR">Volkanlar, adını eski Roma mitolojisindeki "Ateş Tanrısı 'Vulcan'"dan alıyor. Bazı önemli volkan patlamaları ve etkileri şöyle:</span></p>

    <p class="govde-metin bizsmart"><span class="italik bizsmart" xml:lang="tr-TR">* Filipinler'de Pinatubo volkanının 1991 yılındaki püskürmesi, dünya ısısında 0.1 derece kadar düşüşe yol açmış.</span></p>

    <p class="govde-metin bizsmart"><span class="italik bizsmart" xml:lang="tr-TR">* Kolombiya’da Nevado Del Ruiz volkanının 1985'de püskürmesinde oluşan lahar (çamur) akıntısı saatte 30 km kadar bir hızla hareket ederek yaklaşık 50 km kadar uzaktaki Armero kasabasını 3 metre kalınlıkta çamur tabakası altına gömmüş; 23 bin kişi yaşamını yitirmiş.</span></p>

    <p class="govde-metin bizsmart"><span class="italik bizsmart" xml:lang="tr-TR">* Java ile Sumatra arasında yer alan Krakatua volkanının 1883'deki patlaması sırasında tsunami dalgaları meydana gelmiş; 36 bin 400 insan hayatını kaybetmiş.</span></p>

    <p class="govde-metin bizsmart"><span class="italik bizsmart" xml:lang="tr-TR">* Son 10 bin yılın en şiddetli patlaması 1815'de Endonezya’daki Tambora volkanında olmuş. Patlama sonrası 90 bin kişi yaşamını yitirmiş. Bunlardan 12 bin kadarı akıntılar, geri kalanı da depremler, patlama sonrası kaos ortamı ve açlıktan ölmüş. Patlamanın başlamasıyla volkanın çevresinde, 200 mil çapındaki bir alan 3 gün boyunca tümüyle karanlıkta kalmış. Bu patlamanın etkisiyle dünyanın bir kesiminde 1816 yılı "yaz'sız geçen yıl" olarak anılmış. Batı Avrupa’da sıcaklık 1 ila 2.5; global olarak da 0.4-0.7 derecelik bir sıcaklık düşüşü olmuş.</span></p>

    <p class="baslik-2 bizsmart" id="toc_marker-20-9"><span class="bold bizsmart" xml:lang="tr-TR">Türkiye Tehlikede mi?</span></p>

    <p class="govde-metin bizsmart"><span class="italik bizsmart" xml:lang="tr-TR">Bilim adamları Ege Denizi'nde Yunanistan'a ait turistik Santorini Adası'nın bir volkan olduğunu, patlaması halinde, başta Batı Türkiye, Girit ve Atina'nın büyük oranda etkileneceğini belirtiyorlar.</span></p>

    <p class="govde-metin bizsmart"><span class="italik bizsmart" xml:lang="tr-TR">“Volkanik afetler bakımından Türkiye'de durum sakin. Püskürme ve patlama evresinde hiçbir volkanımız yok. Bu volkanların bazıları ortaçağa kadar etkinliklerini korumuşlar, ancak uzun süredir püskürmemiş. Ancak bu volkanlara tamamen sönmüş denemez; çünkü çıkan volkanik gazlar ve sıcak sular yeraltındaki magma haznesinin tamamen soğumadığının kanıtları"</span></p>

    <p class="govde-metin bizsmart"><span class="italik bizsmart" xml:lang="tr-TR">Türkiye’deki önemli volkanlar şöyle: Büyük Ağrı, Küçük Ağrı, Tendürek, Süphan, Nemrut (Bitlis), Göllü dağ, Acıgöl, Hasandağ, Konya Ovası Karapınar, Acıgöl, Batı Anadolu Kula yöresi, Kara Dağ, Erciyes (Kayseri).</span></p>

    <p class="baslik-2 bizsmart" id="toc_marker-20-10"><span class="bold bizsmart" xml:lang="tr-TR">Volkan Tetikledi</span></p>

    <p class="govde-metin para-style-override-4 bizsmart"><span class="italik bizsmart" xml:lang="tr-TR">Fransız volkanbilimciler, Japonya'daki Asama Dağı'nın ve İzlanda'nın güneyindeki Laki Dağı'nın 1783'de püskürmesinin, dünyayı sarsan, yirmi yıl süren savaşlara ve dolaylı olarak iki asırlık bir kargaşaya yol açan Fransız devrimini tetiklediğini ileri sürüyorlar.</span></p>
  </div>
</body>
</html>
