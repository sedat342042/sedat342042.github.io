<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-43</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-38"><span class="bold bizsmart" xml:lang="tr-TR">- 29 -</span></p>

    <p class="baslik-2 bizsmart" id="toc_marker-38-1"><span class="bold bizsmart" xml:lang="tr-TR">24 Mart Cumartesi</span></p>

    <p class="govde-metin bizsmart">Emniyetteki Hırsızlık ve Gasp Masası’nda beni, daha önce hastanede ifademi alan polislerden daha yaşlıca olanı komiser Vedat Ersoy karşıladı. Tam söyledikleri gibi sabah saat onda gelmiştim. Beni odasına götürdü. Odada sivil giyimli iki polis daha vardı. Tanıştırdı.</p>

    <p class="govde-metin bizsmart">“Bu arkadaşlar komiser Kemal Kar ve komiser yardımcısı Tarkan Yılmaz. İkisi de narkotikten, lütfen oturun,” dedi komiser Vedat. Çekmeceden bir CD çıkardı ve masasındaki diz üstü bilgisayarına taktı.</p>

    <p class="govde-metin bizsmart">“Şimdi size bir kamera kaydı izlettireceğiz. Önce izleyelim sonra konuşuruz.”</p>

    <p class="govde-metin bizsmart">Bu esrarengiz tavırlar beni heyecanlandırmıştı. Dikkatle izlemeye başladım. Görüntüler gece çekilmişti. Caddeye park etmiş bir otomobile iki kişi biniyordu. İki kişi siyah Volvo marka bir otomobile bindikten sonra hızla uzaklaşıyorlardı. Otomobil uzaklaştıktan bir dakika kadar sonra aynı caddeden bu kez Seat marka yine siyah bir başka otomobil geçiyordu. Görüntüler ve kamera kaydı, hepsi bu kadardı. Hiçbir şey anlamadım. Bu kaydın ne anlama geldiğini merak etmeye başlamıştım.</p>

    <p class="govde-metin bizsmart">“Bu kayıtlar size yapılan saldırıdan yaklaşık bir on beş dakika kadar sonra kaydedilmiş. Bir bankanın mobese kamerasının kayıtları. Elimize yeni geçti.”</p>

    <p class="govde-metin bizsmart">Komiser söyleyince caddenin bizim Emirgan’daki caddelerden biri olduğunu fark ettim. Ama yine de bu görüntülerin, bana saldıranlarla ne gibi bir ilgisi olduğunu anlayamamıştım. Çünkü otomobile binen iki kişinin üzerinde takım elbise vardı. Oysa bana saldıranlar simsiyah giysili üç kişiydi.</p>

    <p class="govde-metin bizsmart">“Bunların saldırıyla bir ilgisi mi var sizce?”</p>

    <p class="govde-metin bizsmart">“Bilmiyoruz,” dedi komiser Vedat bana bakarak. Diğer polisler henüz konuşmamışlardı. Sadece izliyor ve dikkatle dinliyorlardı. Komiser Vedat, bilgisayarın düğmesine yeniden bastı ve aynı görüntüler ekrana tekrar geldi. Komiser, Volvo otomobil kameraya doğru yaklaşınca görüntüyü dondurdu. Otomobilin plakasını parmağıyla işaret ederek, “Bu bir Van plakası. Otomobil Van trafiğine kayıtlı,” dedi komiser. Sonra diğer otomobilin görüntüsünü dondurdu.</p>

    <p class="govde-metin bizsmart">“Bu da İstanbul plakalı bir otomobil.”</p>

    <p class="govde-metin bizsmart">Sonra bana bakarak devam etti.</p>

    <p class="govde-metin bizsmart">“İlk otomobil Van’da önemli bir uyuşturucu tacirine ait. Adı Şehmuz Güloğlu. İkinci otomobil ise, İstanbullu Mahmut Sercan adlı başka bir uyuşturucu tacirine ait. İlk otomobilde iki kişi var. Ardından gelen otomobilde ise bir kişi. Yani size saldıranlar da üç kişi. Bu kişiler size saldırmış, sonra da üzerlerindeki siyah kıyafetleri çıkarmış olabilirler. Şimdi size sormak istediğimiz soru şu Ahmet Bey. Hiç uyuşturucuyla ilgili haberler yapmış mıydınız o günlerde?”</p>

    <p class="govde-metin bizsmart">Düşünmeden hemen yanıt verdim.</p>

    <p class="govde-metin bizsmart">“Hayır, yapmadım.”</p>

    <p class="govde-metin bizsmart">“İyi düşünün. Unuttuğunuz bir şey olabilir. Hafızanızı zorlayın,” diye ısrar etti komiser. Bir süre düşündüm, ama hiçbir şey hatırlamıyordum. Çünkü hiç bu konuda bir haber veya röportaj yapmamıştım.</p>

    <p class="govde-metin bizsmart">“Hayır, hiç hatırlamıyorum. Yapsam mutlaka hatırlardım.”</p>

    <p class="govde-metin bizsmart">“Peki, bu adamlarla ilgili herhangi bir şey?”</p>

    <p class="govde-metin bizsmart">Hatırlamadığımı söyleyince, komiser büyük bir hayal kırıklığına uğradı. Anlaşılan bu saldırıyla bu adamların bir ilgisi olduğunu, benim de bu konuda bir haber yaptığımı falan düşünmüş olmalıydı.</p>

    <p class="govde-metin bizsmart">“O zaman sizi buraya kadar boşuna çağırdık Ahmet Bey. Ama yine de bir şey hatırlarsanız mutlaka beni arayın.”</p>

    <p class="govde-metin bizsmart">“Bir şey sormak istiyorum,” dedim tam ayrılacakken.</p>

    <p class="govde-metin bizsmart">“Buyurun,” dedi komiser Vedat.</p>

    <p class="govde-metin bizsmart">“Eğer bu adamlarla ilgili haber yapmış olsaydım, ne olurdu?”</p>

    <p class="govde-metin bizsmart">“Bu adamları araştırır, haklarında kapsamlı bir soruşturma başlatırdık.”</p>

    <p class="govde-metin bizsmart">“Uyuşturucuyla önemli ölçüde bir mücadele başlatıldı bildiğim kadarıyla,” dedim öylesine.</p>

    <p class="govde-metin bizsmart">O ana kadar hiç konuşmamış olan iki narkotik polisinden komiser Kemal, “Evet,” dedi ve devam etti.</p>

    <p class="govde-metin bizsmart">“Siz basın mensuplarının da yakından bildiği gibi uyuşturucuyla mücadelede çok önemli adımlar atıldı. Sadece bizde değil tüm dünyada. Artık alınan uluslararası önlemler sayesinde sınırlarda uyuşturucu kaçakçılığının önüne önemli ölçüde geçilmeye başlandı. Artık büyük kaçakçılıkları önlüyoruz. Tüm dünya buna artık son derece önem veriyor. Uyuşturucu baronları artık tek tek yakayı ele veriyor. Komiser Vedat’ın saydığı bu isimler için de çember artık daralıyor.”</p>

    <p class="govde-metin bizsmart">“Sınırları nasıl kontrol edebiliyorsunuz?”</p>

    <p class="govde-metin bizsmart">Yanıtını vermek için tekrar komiser Kemal söz aldı.</p>

    <p class="govde-metin bizsmart">“Tabii ki teknoloji sayesinde. Bildiğiniz gibi bu konuda her ülke işbirliği içinde çalışıyor. Birleşmiş Milletler öncülüğünde uyuşturucuyla mücadele konusunda ortak bir polis birliği oluşturuldu. Artık sınırlar çok sıkı denetim altında tutuluyor. Bu tatlı kârı kaybetme korkusu, uyuşturucu baronlarının uykularını kaçırıyor. Yine de birçok yöntem deniyorlar, ama bu kez artık işleri zor. Çünkü artık karşılarında dünya narkotik polisi var. Ben ve yardımcım Tarkan, ikimiz de bu birliğin içinde görev alıyoruz. Size az önce söylenen bu iki ismi yakın takibe aldık. Her hareketlerini gözlüyoruz.”</p>

    <p class="govde-metin bizsmart">Tüm dünyada böyle bir birliğin oluşturulduğundan haberim vardı. Yanlarından ayrılırken, fazla yardımcı olamadığım için üzülmüştüm. Komiser Kemal ve komiser Vedat, konunun aramızda kalmasını, söyledikleri iki uyuşturucu baronunun isimlerini kimseye söylememi rica ettiler. Ve ısrarla, bir daha düşünmemi istediler. Ben de, bir şey hatırlar hatırlamaz mutlaka onları arayacağımı söyledim.</p>

    <p class="govde-metin bizsmart">Gazeteye giderken hafızamı tekrar zorladım, ama yine herhangi bir şey hatırlamadım.</p>

    <p class="govde-metin bizsmart">Durumu şefe anlattım. Bana yapılan saldırıyla o görüntüler arasında o da bir bağlantı kuramadı. Sonra Çetin’i arayıp ona da bugün emniyette olan biteni anlattım. O da şef gibi bir anlam veremedi. Görüntülerin yeterli kanıt oluşturmadığını, o tip adamların her yerde olabileceğini, ancak yine de polisin her türlü olasılığı araştırmasının iyi olduğunu söyledi.</p>

    <p class="govde-metin bizsmart">Çetin’le konuşurken birden Van ve uyuşturucu kelimeleri ilginç bir çağrışım yaptı. Bunu hemen Çetin’le paylaşmak istedim.</p>

    <p class="govde-metin bizsmart">“Van ve uyuşturucu kelimeleri birden aklıma bir şey getirdi.”</p>

    <p class="govde-metin bizsmart">“Ne getirdi?”</p>

    <p class="govde-metin bizsmart">“Bizim Bakan, senin de bildiğin gibi Van’lı. Kardeşi de daha önce eroinden yargılanmıştı hatırlarsan. Belki polis haklı olabilir.”</p>

    <p class="govde-metin bizsmart">“Nasıl? Biraz daha açabilir misin?”</p>

    <p class="govde-metin bizsmart">“Bana saldıranlar eğer bu uyuşturucu tacirleri ise, bir tek sebep aklıma geliyor. Deltadaki ölümler, sonra orada bizi takip edenlerin bu uyuşturucu işiyle bir ilgileri olmasın. Kısaca deltada uyuşturucu ticareti veya kaçakçılığı yapılıyor olmasın. Proje işi belki de bir paravan. Hep aradığımız sebep bu olabilir mi?”</p>

    <p class="govde-metin bizsmart">Çetin susmuştu. Sanıyorum düşünüyordu.</p>

    <p class="govde-metin bizsmart">“Mümkün olabilir tabii.”</p>

    <p class="govde-metin bizsmart">“Bütün orada ölenler, deltada bir uyuşturucu olayına tanık olanlar olabilir. Tanık oldukları fark edilince de ortadan tek tek kaldırıldılar. Bir düşünelim istersen, kuş bilimci Arda öldürülmeden önce sevgilisine bir mesaj yolluyor. Sonra ölü bulunuyor. Kaan trafik kazasında ölüyor. Eliyle bir delta işareti yapıyor. Yıldırım evinde ölü bulunuyor. Kanıyla bir şeyler yazmak istiyor. Ölmeden önce de deltaya gitmiş. Tüm bunları ardı ardına koyduğumuzda bu ölümler bir cinayet. Cinayetin nedeni de basbayağı uyuşturucu olabilir.”</p>

    <p class="govde-metin bizsmart">“Sen gerçekten bir dedektif olmalıymışsın.”</p>

    <p class="govde-metin bizsmart">“Ama hala bir gazeteciyim.”</p>

    <p class="govde-metin bizsmart">“Ha, bu arada sana bir şey söylemeyi unuttum. Yıldırım’ın otopsi raporu tamamlandı. Raporda dikkatimi çeken el parmaklarının tırnak araları kesici bir aletle kazınmış. Bir şey daha var ki, onun gerçekten deltaya gittiğini kanıtlıyor. Üzerinde bir kaz tüyü bulunmuş.”</p>

    <p class="govde-metin bizsmart">“İlginç. Tırnak araları neden kazınmış olabilir?”</p>

    <p class="govde-metin bizsmart">“Şimdi seninle konuşunca aklıma takıldı. Eğer uyuşturucu bulaşmışsa, izleri ortadan kaldırmak için kazımış olabilirler.”</p>

    <p class="govde-metin bizsmart">“Peki, evinde hiç uyuşturucu araması yapıldı mı? Belki bir yerlere başka bir şeylere bulaşmış olabilir.”</p>

    <p class="govde-metin bizsmart">“Aslında ev didik didik arandı, ama şimdi seninle konuştuktan sonra bir daha arama yapmalarını isteyeceğim.”</p>

    <p class="govde-metin bizsmart">“Gerçekten bir uyuşturucu ticareti yapılıyor olabilir mi Çetin?”</p>

    <p class="govde-metin bizsmart">“Bilmiyorum, ama her şey olabilir. Ancak Bakan’ın kardeşi böyle bir şeye cüret edebilir mi, aklım ermiyor. Sonuçta ağabeyinin hayatını, kariyerini büyük bir riske atıyor.”</p>

    <p class="govde-metin bizsmart">“Belki de Bakan’ın bundan haberi yoktur. Eğer adam bir uyuşturucu taciriyse ağabeyinin nüfuzunu bu amaçla kullanıyor olabilir. Belki de uluslararası uyuşturucu mafyası zorlamıştır.”</p>

    <p class="govde-metin bizsmart">“Haklı olabilirsin.”</p>

    <p class="govde-metin bizsmart">“Peki, bu kadar kanıt ortadayken buraya bir baskın yapılamaz mı?”</p>

    <p class="govde-metin bizsmart">“Daha somut kanıtlar gerekiyor, yoksa bizim müdürü ikna etmem mümkün olamaz. Ve hiçbir şey bulamazsak her şey biter.”</p>

    <p class="govde-metin bizsmart">“Uyuşturucuyla ilgili bir kanıt mı?”</p>

    <p class="govde-metin bizsmart">“Evet, baskın kararını kesin olarak verebileceğimiz bir kanıt.”</p>

    <p class="govde-metin bizsmart">“Siz bildiğim kadarıyla deltayı yakın takibe aldınız.”</p>

    <p class="govde-metin bizsmart">“Aldık, ama uyuşturucuyu nasıl dışarıya çıkarıyorlar?”</p>

    <p class="govde-metin bizsmart">“Oraya gelen giden kamyon veya benzeri araçlar olabilir. Belki gelen araçlardaki uyuşturucu, oradan gemilerle taşınıyor olabilir. Bildiğim kadarıyla delta proje ekibinin, Karadeniz’de bir de küçük araştırma gemileri bulunuyor.”</p>

    <p class="govde-metin bizsmart">“Yani araştırma ekibi maskesi altında, uyuşturucuyu gemilerle mi çıkarıyorlar diyorsun?”</p>

    <p class="govde-metin bizsmart">“Aynen öyle diyorum.”</p>

    <p class="govde-metin bizsmart">“Eğer haklı çıkarsan bir madalyayı hak ettin Ahmet.”</p>

    <p class="govde-metin bizsmart">“Teşekkür ederim. Ama madalyayı sen takacaksın.”</p>

    <p class="govde-metin bizsmart">“Seve seve. O halde bu senaryo üzerine yeni bir plan yapmaya başlıyorum. Bu arada Bakan’ın kardeşini de izlemeye almalıyız. Belki bu uyuşturucu yem fabrikalarından geliyordur.”</p>

    <p class="govde-metin bizsmart">“Neden olmasın, bence olabilir.”</p>

    <p class="govde-metin bizsmart">“O zaman şimdilik bu konu aramızda kalsın. Hatta telefonla da görüşmeyelim bu konuyu, dinleniyor olabilir.”</p>

    <p class="govde-metin bizsmart">“Tamam.”</p>

    <p class="govde-metin bizsmart">“Çok dikkatli ol! Bu iş artık çok tehlikeli bir hal alıyor. Bu adamlar her şeyi yapabilir.”</p>

    <p class="govde-metin bizsmart">Çetin haklıydı. Ona merak etmemesini söyledim. Gerçekten de bu adamlar çok tehlikeliydi. Gözlerini kırpmadan adam öldürüyorlardı. Bir eksik bir fazla, bir gazeteci bir komiser, onlar için fark etmezdi. Çünkü çember daralıyor, kedi köşeye sıkışıyordu. Köşeye sıkışan kedi en tehlikeli kediydi.</p>

    <p class="govde-metin bizsmart">Aylardır düşündüğüm bu konunun üzerindeki sis perdesi nihayet yavaş yavaş aralanıyordu. Sadece bir senaryoydu şimdilik, hiçbir somut iz yoktu ama belirtiler de ortadaydı. Şimdi top artık Çetin’deydi. Bakalım bizim becerikli ve tuttuğunu koparan baş komiser, bu konuda neler yapabilecekti? Gücü yetebilecek miydi? Amirlerini, üstlerini ikna edebilecek miydi? Yoksa başı daha büyük bir derde mi girecekti?</p>

    <p class="govde-metin para-style-override-4 bizsmart">İçimi biraz korku ve endişe karışımı bir sevinç kapladı. Gazetede herkese bu cinayetlerin sırrını çözdüğümü anlatmayı çok istedim. Herkesle paylaşmak, hatta oturup haberini yapmak için ise sabırsızlanıyordum. Masamda bu düşünceler içindeyken polis muhabiri Tolga’yı gördüm. Yanına gidip, ondan uyuşturucu ticareti ile ilgili bazı bilgiler istedim. O da yüzüme, “Nereden esti şimdi bu bilgiler?” diye soran gözlerle tuhaf tuhaf baktı, sonra bir şey sormadan, “Tamam,” dedi. Birkaç dakika içinde de bilgisayarındaki bilgileri, benim elektronik postama yolladı.</p>
  </div>
</body>
</html>
