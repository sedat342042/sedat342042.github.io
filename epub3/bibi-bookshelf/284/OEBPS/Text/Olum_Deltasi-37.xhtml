<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-37</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-32"><span class="bold bizsmart" xml:lang="tr-TR">"KÜRESEL ISINMA FELAKETİ KAPIMIZDA” – 1</span></p>

    <p class="baslik-2 bizsmart" id="toc_marker-32-1"><span class="bold bizsmart" xml:lang="tr-TR">Türkiye İçin "Küresel Kâbus" Başlıyor</span></p>

    <p class="govde-metin bizsmart"><span class="italik bizsmart" xml:lang="tr-TR">Türkiye, Hükümetlerarası İklim Değişikliği Paneli (IPCC - Intergovernmental Panel of Climate Change) tarafından yapılan araştırmada, iklimin yaratacağı etkiler bakımından dünyadaki en riskli 5 bölge arasında yer alıyor.</span></p>

    <p class="govde-metin bizsmart"><span class="italik bizsmart" xml:lang="tr-TR">IPCC'nin 2002'de yayımlanan 5'inci Teknik Raporu'na göre, 1901 - 2000 yılları arasında Türkiye'de her 10 yılda sıcaklık 0.2 derece artmış, yağışta da ortalama yüzde 10 düşüş meydana gelmiş. 2071 - 2100 yılları arasında ise, Samsun'dan Adana'ya bir hat çizildiğinde bunun batı kısmının 3-4 derece, doğu kısmının ise 4-5 civarında ısınacağı tahmin ediliyor.</span></p>

    <p class="govde-metin bizsmart"><span class="italik bizsmart" xml:lang="tr-TR">Senaryolara göre, 2030'da Türkiye'nin büyük kısmı oldukça kuru ve sıcak bir iklimin etkisine girecek. Sıcaklıklar da 2 ila 3 derece artacak. Deniz seviyesi de en kötü tahminlere göre, 2030'da azami 30, 2050-2100 yılları arasında da 100 santime kadar yükselebilecek. Tabii bütün bunların da Türkiye'ye etkileri hiç de iyi sonuçlar doğurmayacak. Bilim adamlarına göre Türkiye, "kaybeden ülkeler" arasında yer alacak.</span></p>

    <p class="baslik-2 bizsmart" id="toc_marker-32-2"><span class="bold bizsmart" xml:lang="tr-TR">Atmosferi Kirletiyoruz</span></p>

    <p class="govde-metin bizsmart"><span class="italik bizsmart" xml:lang="tr-TR">Uzmanlar, iklim değişikliğinin Türkiye'de neden olabileceği çevresel ve sosyo ekonomik etkileri sıralarken pek iyi bir tablo çizmiyor. İklim kuşaklarının, yerkürenin jeolojik geçmişinde olduğu gibi, ekvatordan kutuplara doğru yüzlerce kilometre kayabileceğini, bunun sonucunda da Türkiye'nin, bugün Orta Doğu ve Kuzey Afrika'da egemen olan daha sıcak ve kurak bir iklim kuşağının etkisinde kalabileceğini söylüyorlar. İklim kuşaklarındaki bu kaymaya uyum gösteremeyen fauna ve floranın da yok olacağını ekliyorlar.</span></p>

    <p class="govde-metin bizsmart"><span class="italik bizsmart" xml:lang="tr-TR">Ayrıca, küresel ısınmaya yol açan atmosfere karbondioksit miktarı bırakma konusunda da Türkiye'nin dünya ülkeleri arasında hiç de iyi bir sırada olmadığını vurgulanıyor. Türkiye'nin yılda atmosfere 220 milyon ton civarında karbondioksit bıraktığını belirten uzmanlar, "Dünya sıralamasında ilk 20'nin içindeyiz.” diyorlar.</span></p>

    <p class="baslik-2 bizsmart" id="toc_marker-32-3"><span class="bold bizsmart" xml:lang="tr-TR">Sıcaklıklar Artacak</span></p>

    <p class="govde-metin bizsmart"><span class="italik bizsmart" xml:lang="tr-TR">Küresel iklim modellerine göre, 2030'da Türkiye'nin büyük kısmı oldukça kuru ve sıcak bir iklimin etkisine girecek. Sıcaklıklar kışın 2, yazın ise 2 ila 3 derece artacak. Bununla birlikte dünyada olduğu gibi Türkiye'de de özellikle gece sıcaklıklarında önemli artışlar şimdiden görülmeye başlandı. Çünkü atmosfere salınan fosil yakıt atıkları, yeryüzünün soğumasını önleyen bir "battaniye" görevi yapıyor.</span></p>

    <p class="baslik-2 bizsmart" id="toc_marker-32-4"><span class="bold bizsmart" xml:lang="tr-TR">Isıtma Mevsimi Kısalacak</span></p>

    <p class="govde-metin bizsmart"><span class="italik bizsmart" xml:lang="tr-TR">Yıllık ortalama sıcaklıkları artarsa İstanbul'da ısıtma mevsimi 25 Kasım'da başlayıp 2 Nisan'da sona erecek. Yani 48 gün daha kısalacak. Özellikle büyük kentlerde, sıcak devredeki gece sıcaklıkları belirgin biçimde yükselecek; bu da, havalandırma ve soğutma amaçlı enerji tüketimini arttıracak.</span></p>

    <p class="baslik-2 bizsmart" id="toc_marker-32-5"><span class="bold bizsmart" xml:lang="tr-TR">GAP'ta Alarm</span></p>

    <p class="govde-metin bizsmart"><span class="italik bizsmart" xml:lang="tr-TR">Türkiye genelinde yağışlar azalacak. GAP alanı başta olmak üzere tüm nehirlerin taşıdığı su miktarı düşecek. Nehirlerle daha az beslenen baraj göllerinin su seviyesi önemli ölçüde azalarak hidroelektrik enerji üretimi aksayacak. Van gölünde de su taşımacılığı duracak. Tropikal iklime benzer olan iklimde düzensiz, ani ve şiddetli yağışlar, seller, heyelan ve erozyonu artıracak.</span></p>

    <p class="baslik-2 bizsmart" id="toc_marker-32-6"><span class="bold bizsmart" xml:lang="tr-TR">Turizme Darbe</span></p>

    <p class="govde-metin bizsmart"><span class="italik bizsmart" xml:lang="tr-TR">Diğer Akdeniz ülkeleri gibi Türkiye için de en büyük sorun deniz seviyelerindeki yükselmeler olacak. Turistik plajlar ve yat limanları yükselen deniz suyu ile kullanılamaz hale gelebilecek. Zengin kuzey ülkeleri daha sıcak hava şartlarına sahip olunca, Türkiye gibi sıcak ülkelere daha az seyahat edebilecek.</span></p>

    <p class="baslik-2 bizsmart" id="toc_marker-32-7"><span class="bold bizsmart" xml:lang="tr-TR">Uludağ Eriyecek</span></p>

    <p class="govde-metin bizsmart"><span class="italik bizsmart" xml:lang="tr-TR">Mevsimlik kar ve kalıcı kar-buz örtüsünün kapladığı alan ve karla örtülü devrenin uzunluğu azalabilecek. Daha az kar yağışı ve çabuk erimeden dolayı, Uludağ gibi kış spor merkezlerinden daha kısa sürelerde yararlanılabilecek, ya da hiç kullanılamayacak. Kar erimelerine bağlı olarak çığ sayısında artışlar görülebilecek.</span></p>

    <p class="baslik-2 bizsmart" id="toc_marker-32-8"><span class="bold bizsmart" xml:lang="tr-TR">Kuş Cenneti Yok Olacak</span></p>

    <p class="govde-metin bizsmart"><span class="italik bizsmart" xml:lang="tr-TR">Akdeniz havzasındaki su seviyesinde 2030'a kadar 18-12; 2050 yılına kadar 38-14; 2100'e kadar da 65-35 santimlik yükselmeler bekleniyor. Deniz seviyesinin yükselmesinin yaratacağı en önemli problemlerden biri de tuzlu deniz suyunun tatlı su kaynaklarını tehdit etmesi. Tuzlu deniz suyu, nehirler ve yeraltı suları gibi, tatlı su kaynaklarını yok edebilecek. Ayrıca kıyı şeridinde ve deltalardaki tarım alanları kullanılamaz hale gelebilecek. Türkiye'de en riskli yerler Seyhan, Ceyhan, Göksu, Patara, Eşen Çayı, Fethiye, Büyük Menderes, Küçük Menderes, Bakırçay ve Gediz gibi Akdeniz deltaları olacak. Kuş Cenneti ve benzeri milli parklar tahrip olabilecek. Kuşların göç yolları ve konaklama yerleri değişebilecek.</span></p>

    <p class="baslik-2 bizsmart" id="toc_marker-32-9"><span class="bold bizsmart" xml:lang="tr-TR">50 Milyon Kişi Tehdit Altında</span></p>

    <p class="govde-metin para-style-override-4 bizsmart"><span class="italik bizsmart" xml:lang="tr-TR">Deniz seviyelerindeki yükselmelere yönelik tahminler değişebiliyor. Örneğin Ukraynalıların Karadeniz için yaptıkları tahminler 1,5 metreye kadar çıkıyor. Deniz seviyesi 10 santim yükselse bile etkileri büyük olacak. Türkiye'de maalesef büyük bir nüfus kıyılara kayıyor. İleriki yıllarda 50 milyon kadar insanın kıyılarımızdaki su seviyesinden kötü bir şekilde etkileneceği bekleniyor. Kıyılarda su seviyesi yükseldiği zaman bütün yollar ve tesisler aynı Van Gölü'nün etrafında olduğu gibi bundan kötü bir şekilde etkilenecek. Uzmanlar, denizin kıyısında yapılan Karadeniz Otoyolu'na da bu anlamda dikkat çekiyorlar.</span></p>
  </div>
</body>
</html>
