<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-38</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-33"><span class="bold bizsmart" xml:lang="tr-TR">- 26 -</span></p>

    <p class="baslik-2 bizsmart" id="toc_marker-33-1"><span class="bold bizsmart" xml:lang="tr-TR">21 Mart Çarşamba</span></p>

    <p class="govde-metin bizsmart">Bakanla yaptığım röportajdan çıktıktan sonra gazeteye dönmemiş, boğazda bir arkadaşımın işlettiği bara gitmiştim. Sohbetle birlikte içkiyi fazla kaçırdığım için, eve nasıl döndüğümü bile hatırlayamıyordum.</p>

    <p class="govde-metin bizsmart">Şimdi sabah evde ayılmaya çalışıyordum. Erken kalkıp içtiğim koyu kahveden sonra, kendime enfes bir kahvaltı sofrası hazırladım.</p>

    <p class="govde-metin bizsmart">Bir yandan da bugün başlayan yazı dizimi okuyordum.</p>

    <p class="govde-metin bizsmart">Yazı dizisi iyi başlamıştı. Gazeteye ve kişisel elektronik postama gelecek mektupları şimdiden merak etmeye başlamıştım.</p>

    <p class="govde-metin bizsmart">Evden çıkıp otomobilime doğru yürürken, pencereden dışarıyı seyretmekte olan Tanju Bey’i gördüm. Selamlaştık. Tanju Bey bana yapılan saldırıdan sonra evde adeta bir polis gibi davranıyordu. Gece ve gündüz evi devamlı kontrol ediyordu. Özellikle geceleri pek uyumuyordu. Sürekli tetikteydi. Hatta binanın çeşitli yerlerine alarm sistemleri bile kurdurmuştu. Bu kadar titiz davranmamasını, bir daha böyle bir olayın yaşanmayacağını söylemiştim, ama beni dinlememiş, “Hiç belli olmaz, biz önlemimizi alalım da,” demişti. Tanju Bey de başıma gelen bu olaydan sonra biraz paranoyakça davranışlar sergilemeye başlamıştı. Aslında onun aldığı bu önlemler sayesinde geceleri rahat uyumuyor da değildim. Yine de onun üzülmesini, korkmasını, rahatsız olmasını istemiyordum. Bu nedenle onu daha sık ziyaret ediyor, daha fazla hoşça vakit geçirmesini sağlıyordum. Kısaca yıllar sonra birbirlerine kavuşmuş baba oğul gibiydik. Bir araya geldiğimiz her anımızı, en iyi şekilde değerlendirmeye çalışıyorduk. Tanju Bey beni yurt dışında yaşayan, özlemini çektiği oğlunun yerine koyuyor, ben de onu yıllar önce kaybettiğim babamın yerine koyuyordum. Böylece birbirimizi tamamlamış oluyorduk. Her ikimiz de bu samimiyetten son derece memnun ve mutluyduk.</p>

    <p class="govde-metin bizsmart">Gazetede yine gergin bir hava vardı. Uzun süren bu gerginliğin nedeni genellikle tiraj kaygısından meydana gelirdi. Ama bu kez öyle değildi. Ender Bey’in, atlanan siyasi bir haber yüzünden canı çok sıkkındı. Ender Bey nadir de olsa, böyle atlanan bazı haberlere takılır, günlerce terör estirirdi. Şefin odasına girdiğimde, onun ise tam tersine sakin olduğunu gördüm. Ona önceki gün bakanla yaptığım görüşmeyi anlattım. Bazı sorularımın bakanı ve kardeşini çok kızdırdığını söyledim. Şef de, beni dikkatle dinledikten sonra, “Canı cehenneme, ne var bunda kızacak? Ölümlerden haberi olduğunu sormak suç mu? Gazeteciler her soruyu sorabilir,” dedi. İçime su serpilmişti. Demek ki şef de desteklediğine göre yaptığımda yanlış bir şey yoktu. Şefin yanından ayrıldıktan sonra da Çetin’i aradım. Aynı şekilde ona da röportajdan ve bakanın kardeşinin rahatsız edici bakışlarından söz ettim. Çetin de, “İyi yapmışsın, eğer bu ölüm oyununun içinde o da varsa, sana böyle tehditkâr bakmasının nedeni o olabilir. Çünkü senin delta ölümleri hakkında benimle birlikte hareket ettiğini mutlaka öğrenmiştir ve biliyordur,” dedi.</p>

    <p class="govde-metin bizsmart">“Sanırım haklısın, çünkü bakışlarında bir düşmanlık vardı. İşini bozan bir böcek gibi bakıyordu bana. Belki ağabeyinin benimle röportaj yapacağını öğrendi ve o da geldi. Amacı beni yakından tanımak, taciz etmekti belki de.”</p>

    <p class="govde-metin bizsmart">“Olabilir, çok dikkatli olmalısın.”</p>

    <p class="govde-metin bizsmart">“Peki, bu adam ne gibi karanlık işlere bulaşmış olabilir.”</p>

    <p class="govde-metin bizsmart">“Her şey olabilir. Geçmişinin pek aydınlık olduğu söylenemez. Bir kere eroin bulundurmaktan gözaltına alındığını biliyoruz. Sonra suçu başkası üstüne aldı da kurtuldu. Bu adamlar bir aşiret, aynı zamanda bir mafya örgütü gibi. Gözünü kırpmadan adam öldürebilirler. Tabii bunların hepsi elde somut delil olmadığı için, bir tahminden öte şeyler değil.”</p>

    <p class="govde-metin bizsmart">“Dr. Yıldırım Gürol cinayetinde bir ilerleme var mı?”</p>

    <p class="govde-metin bizsmart">“Maalesef yok. Ne bir düşmanı, ne daha önce sürtüştüğü herhangi birisi olmamış. Bir kız davası falan da değil. Kendi halinde işinden evine, evinden işine giden çalışkan bir akademisyenmiş. Arkadaşları tarafından da sevilen birisi olduğunu öğrendik. Şimdi otopsi sonucunu bekliyoruz.”</p>

    <p class="govde-metin bizsmart">“Anlaşılan bunlar her kimse, işlerini çok profesyonelce yapıyorlar. Profesyonel katiller. Ancak o da deltaya gitmiş. Ve akabinde öldürülmüş. Sanırım o da kuşbilimci Arda gibi deltada bir şeyler buldu veya bir şeylere tanık oldu.”</p>

    <p class="govde-metin bizsmart">“Ben de aynen senin gibi düşünüyorum. Ama o bir şeylerin ne olduğunu ne yazık ki bulamıyoruz.”</p>

    <p class="govde-metin bizsmart">“Peki, Krasnoyarsk’tan herhangi bir sonuç geldi mi?”</p>

    <p class="govde-metin bizsmart">“Hayır, ama bekliyoruz. Her an gelebilir.”</p>

    <p class="govde-metin bizsmart">“Seni müdürün rahatsız etmiyor değil mi?”</p>

    <p class="govde-metin bizsmart">“Söylediğim gibi benim gizli bir ekibim var. Biraz yavaş da olsa olayın üzerinde çalışıyoruz. Bu cinayet olayını ben üstlendim. Bu bize daha geniş bir manevra alanı sağlıyor, ama deltada soruşturma yapmaya çekiniyoruz. Müdür delta konusunda hassas. Oraya gidip soruşturma yapmamıza karşı. ‘Sizin paranoyakça teorilerinizden bıktım, usandım’ diyor, başka bir şey demiyor. Ben kendisine, orada birtakım kirli işler dönebileceğini anlatmaya çalıştım ama nafile. ‘Artık akıllan Çetin, hem kendini, hem de beni yakarsın. Deltayı da unut,’ diyerek, karşı çıkıyor.”</p>

    <p class="govde-metin bizsmart">“Anlıyorum, elin kolun bağlı.”</p>

    <p class="govde-metin bizsmart">“Ama bir şeyler bulacağımızdan eminim. Umudumu kaybetmiş değilim.”</p>

    <p class="govde-metin bizsmart">Çetin’le konuştuktan sonra elektronik postama göz gezdirdim. Seri yazımla ilgili olumlu mesajlar ve mektuplar geliyordu. Bu biraz olsun içimi rahatlattı. Hatta şefin verdiği bilgiye göre, gazetenin ana elektronik postasına da seri yazıyla ilgili kutlama mesajları yağıyordu. Sevincim ikiye katlandı. Öğlene doğru Selin aradı ve tebrik etti. Akşama da beni sevdiği arkadaşlarının katılacağı bir yemeğe davet etti. Şefi de davet etmişti ama o gelemeyeceğini, biraz rahatsız olduğunu söylemişti.</p>

    <p class="govde-metin bizsmart">İğneada, Saroz Körfezi’ne yapımı düşünülen petrol boru hattı projeleri şimdilik durdurulmuş, Ergene Islah Projesi hazırlanmaya başlamıştı. Bu Selin’in çevre adına inanılmaz bir gazetecilik başarısıydı. Böyle bir kutlama yemeğine katılmamak olmazdı. Seve seve kabul ettim. Selin de geleceğimi öğrenince çok sevindi. Eve gidip ılık bir banyo yaptım ve kıyafetimi değiştirdim. Akşamki davete hazırdım. Selin daveti boğazda bir gezi teknesinde vermeyi uygun görmüştü.</p>

    <p class="govde-metin bizsmart">Tekne, Dolmabahçe’den kalkacağı için arabamı yakınlardaki bir otoparka bıraktım. Hava güzeldi, deniz de sakin. Eğer hava kötü olsaydı, Selin’in yine boğazda, ama bu kez sahilde bir restoranda başka bir alternatifi daha vardı. Her şeyi düşünmüş, her türlü önlemi almıştı. Aslında bu organizasyonun arkasında Selin’in çalıştığı gazetenin var olduğunu benimle birlikte tekneye binen bir gazeteci arkadaşımdan öğrendim. Tüm masrafları gazete karşılayacaktı. Oysa ben bu kutlama yemeğini Selin’in yakın arkadaşlarına vereceği bir davet sanmıştım. Ama anlaşılıyordu ki, öyle değildi. Selin, bu yemeği, gazetenin düzenlediğini söyleseydi, herhalde benim gelmeyeceğimi düşünmüş olmalıydı. O nedenle de, bana bu davetin arkasında gazetesinin olduğunu söylememeyi tercih etmişti. Beni kandırmıştı, ama önemli değildi. Çünkü benim katılmamı sağlamak için böyle beyaz bir yalana başvurmasını aslında hoş bile karşıladım. Yine de ilk fırsatta, bunun hesabını şakayla karışık soracaktım.</p>

    <p class="govde-metin bizsmart">Gazetesinin onun bu başarısını böyle hoş bir şekilde kutlaması, gazetecilik adına sevindiriciydi. Başarısı göz ardı edilmemiş, tam tersine herkesin gözüne sokulmak istenmişti. Tabii bunda Selin’in başarısının yanında, çekiciliği, aktif yanı da rol oynamıştı hiç kuşkusuz. Gazete yönetiminin göz bebeğiydi Selin. Kısa sürede bu başarıya ulaşması ve gazetenin göz bebeği haline gelmesi, kıskanç bakışların da onda toplanmasına yol açıyordu. Benim adıma ise mutluluk vericiydi. Selin’in başarısını başlarda ben de biraz kıskanmıştım. Ama sonra onu neredeyse benim yetiştirdiğimi düşündüğümde, ayrıca saldırı sonrası Selin’in bana olan desteği ve yakın ilgisini görünce bu kıskançlığım hemen yok olmuştu.</p>

    <p class="govde-metin bizsmart">Teknenin kapalı kısmında yuvarlak onar kişilik on masa vardı. Masaların ortasındaki boşluk da anlaşılan dans pisti olarak düşünülmüştü. Çünkü beş kişilik bir orkestra grubu vardı ve yemek müziği çalıyordu. Anlaşılan yüz kişi davet edilmişti. Ve görebildiğim kadarıyla da herkes masalarda yerini almıştı. Selin beni görür görmez ayağa kalktı ve hızlı adımlarla yanıma geldi. Üzerinde onu her zamankinden daha seksi yapan ve pürüzsüz sırtını ortaya çıkaran askılı beyaz bir elbise vardı. Saçlarını omuzlarına dökmüştü. Parfümü de baştan çıkarıcıydı. Yanıma doğru gelirken biraz suçluymuş gibi bir havası da yok değildi. Bunu kaçamak bakışlarından anlamamak mümkün değildi. Koluma girdi.</p>

    <p class="govde-metin bizsmart">“Davet tahminimden daha kalabalık oldu. Bizim gazetedekileri de çağırmak zorunda kaldım. Kusura bakma!”</p>

    <p class="govde-metin bizsmart">“Selin bu davetin arkasında gazetenin olduğunu öğrendim, onun için canını sıkma, kendini de yorma.”</p>

    <p class="govde-metin bizsmart">Selin başını önüne eğmiş ve yüzü biraz kızarmıştı.</p>

    <p class="govde-metin bizsmart">“Gerçekten özür dilerim. Çünkü doğruyu söyleseydim sen gelmezdin, biliyorum. Yalan söyledim, çünkü senin de bu davete katılmanı çok istedim.”</p>

    <p class="govde-metin bizsmart">“Beyaz bir yalan olarak kabul edelim o zaman,” dedim ve onu yanaklarından öptüm.</p>

    <p class="govde-metin bizsmart">Selin neşeli bir kahkaha attı. Masadaki gözler bir anda bize baktı.</p>

    <p class="govde-metin bizsmart">“Evet, beyaz bir yalan. Çok masum.”</p>

    <p class="govde-metin bizsmart">“Peki, o zaman affettim.”</p>

    <p class="govde-metin bizsmart">“Ahmet, geldiğin için teşekkürler.”</p>

    <p class="govde-metin bizsmart">Selin beni kendisinin de bulunduğu, gazetesinin yöneticileri ağırlıklı protokol masasına götürdü.</p>

    <p class="govde-metin bizsmart">“Yerini ayırmıştım. Masadakilerin çoğunu sanıyorum tanıyorsun. Genel yayın yönetmenimiz Serhat Bey ve bizim gazetenin kurmay kadrosu.”</p>

    <p class="govde-metin bizsmart">Hepsine gülümseyerek bir baş selamı verdim. Onlar da selamımı başlarıyla alarak benim gibi gülümsediler.</p>

    <p class="govde-metin bizsmart">Tekne, ışıl ışıl parlayan boğazda yavaşça hareket etmişti, kemanın çıkardığı ezgiler insanın ruhuna işliyordu. Soğuk yemekler ve deniz ürünü ağırlıklı salata, soğutulmuş beyaz şarabın eşliğinde yenmiş, bu arada da masalarda sohbet koyulaşmıştı. Yemek, levrek ızgara ve karides güveçle devam edecekti. Levrek ızgara ve karides güveç sevdiğim favori yemeklerin başındaydı. Hayatımdan memnundum.</p>

    <p class="govde-metin bizsmart">Bir ara Serhat Bey, ikimizin ortasında bulunan Selin’in önünden bana doğru eğilerek, “Selin’i siz yetiştirmişsiniz Ahmet Bey. Sizden her zaman övgüyle söz eder. O nedenle bu gece sizin de aramıza katılmanıza çok sevindik,” dedi. Ben de, “Yemek davetiniz için hepinize teşekkür ederim. Ancak onu yetiştirmem konusunda Selin biraz abartmış, aslında o kendi kendini yetiştirdi. Çalışkanlığı sayesinde başardı. Ayrıca iyi bir gazeteci mayası zaten kendisinde fazlasıyla vardı,” dedim. Selin aramızda geçen bu konuşmayı kaçırmamıştı. Mutluluğu gözlerinden okunuyordu. Birkaç saniye sonra Serhat Bey, ayağa kalkarak, davetlilere Selin’in başarısını öven güzel bir konuşma yaptı. Sonra da, “Kadehimi bu başarılı gazeteci arkadaşımıza kaldırıyorum,” dedi neşeyle. Herkes kadehini Selin’in şerefine kaldırdı. Doğrusu imrendirici bir davetti. Tekne Rumelihisarı’nı geçmişti. Sarıyer’e doğru yol alıyordu. Levrek ızgara ve karides güveç mükemmeldi. Beyaz şarap gecede su gibi akıyordu.</p>

    <p class="govde-metin bizsmart">Ve dans müziği başladı. Serhat Bey, Selin’i dansa kaldırdı. Serhat Bey, kırklı yaşlarında genç bir yöneticiydi. Yakışıklı da sayılırdı. Ayrıca nazik birine benziyordu. Selin’e sanki ilgisi varmış gibi geldi bana. Bunu dans sırasında Selin’in gözlerinin içine bakışından anlamak zor değildi. Hatta vücudunu Selin’e daha fazla yaklaştırabilmek için dikkatli bir çaba içindeydi. Selin’in de bunu fark etmemesi imkânsızdı. Bütün erkekler Selin’le dans edebilmek için birbirleriyle adeta yarışıyorlardı. Selin de bu dans tekliflerinin hiçbirini geri çevirmiyordu. Bizim masadaki, ben hariç, tüm erkeklerle dans etmişti. Selin’i sevgilim olarak değil de, arkadaşım olarak gördüğüm için diğerleri gibi Selin’e bakınca ağzımın suları akmıyordu. Selin sürekli bana bakıyor, dansa kaldırmamı bekliyor, ama ben anlamamış gibi yapmayı tercih ediyordum. Çünkü biliyordum ki, bu gece onunla dans etmeye başlasam beyaz şarabın da etkisiyle kendime hâkim olamayabilirdim. Onun vücudundan yayılan kimyasallara karşı koyamayabilirdim. Belki aşık bile olabilirdim. Ama bunu istemiyordum, hele bu gece hiç. Oysa Serhat Bey, Selin’le pek sayamadım ama sanırım beşinci dansına başlamıştı bile.</p>

    <p class="govde-metin para-style-override-4 bizsmart">Çikolata soslu meyveli pastayla bu gece diyeti tamamen bozmuştum. Beyaz şarabı da fazla kaçırmıştım. Nefes alamayacak kadar şişmiştim. Biraz serin havaya ihtiyacım olduğunu hissettim. İçerisi oldukça sıcak olmuştu. Kimseye çaktırmadan masadan kalkarak, kendimi arka güverteye attım. Zaten kimsenin benim yokluğumu fark edecek hali de yoktu. Herkes sarhoş olmuştu. Ve müziğin çılgın ritmine kendilerini kaptırmışlardı. Boğazın serin rüzgârı beni kendime getirmişti. Selin ise pistte hızlı bir dansla kalçalarını sallamakla meşguldü. Beni çoktan unutmuştu.</p>
  </div>
</body>
</html>
