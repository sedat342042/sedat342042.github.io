<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-47</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-42"><span class="bold bizsmart" xml:lang="tr-TR">- 33 -</span></p>

    <p class="baslik-2 bizsmart" id="toc_marker-42-1"><span class="bold bizsmart" xml:lang="tr-TR">27 Mart Salı (İki Gün Sonra)</span></p>

    <p class="govde-metin bizsmart">Sabah uçağıyla Samsun’a delta ölümlerinden bu yana üçüncü kez uçuyordum. Bu ay içinde de bu ikinci Samsun seferim oluyordu. Şeften biraz zor da olsa izni koparmayı yine başarmıştım. Kuş gözlemciliği hakkında bir el kitabını da yanıma almıştım. Kıyafet konusunda zorluk çekmedim. Zaten spor giysileri seviyordum. Bu nedenle gardırobum da bir kuş gözlemcisini aratmayacak kadar zengin giysiler bulmam hiç zor olmamıştı. Bu arada Çetin’e de davetten söz etmiş ve geleceğimi bildirmiştim. Çetin de en az bu davete benim kadar şaşırmıştı. Ama dikkatli olmamı, etrafı iyi gözlemlememi tembih etmişti. Kendi ekibinden de bazı kişileri değişik kimliklerle bu geziye katacağını anlatmıştı.</p>

    <p class="govde-metin bizsmart">Hava biraz kapalıydı. Ancak bahar yavaş yavaş kendini hissettirmeye de başlamıştı. Bu geziye davet edilme nedenimi düşünüyordum. Profesör, beni davet etmekle delta projesi ve ekibi hakkındaki olumsuz düşünceleri yok etmeye çalışıyordu. Beni geziye davet etmekle aslında ne kadar önemli bir projeyle uğraştıklarını, bütün dünyanın ilgisinin üzerlerinde olduklarını kanıtlamak istiyordu. Gazetecilerden pek hoşlanmayan profesörün, telefonla arayıp davet etmesi ve bunda ısrarcı olması da ilginçti. Nasıl olmuştu da profesör gazetecilerden hoşlanmaya başlamış, bununla da yetinmeyip daveti bizzat kendisi yapmıştı?</p>

    <p class="govde-metin bizsmart">Nereden bakılırsa bakılsın gerçekten ilginç şeyler oluyordu ve bu bilmece giderek daha da karmaşıklaşmaya başlıyordu. Yine de bu gezi davetinde bir bit yeniği olduğunu düşünmeden edemiyordum. Bu bir tuzak olamazdı, çünkü böyle bir gezinin düzenlendiğini küçük bir araştırmayla öğrenmiştik. Gerçekten de profesörün dediği gibi Çevre Bakanı, Rusya’dan üst düzey görevliler, projeye destek veren uluslararası kuruluşların temsilcileri, yine uluslararası çevreci kuruluşların yetkilileri ile çeşitli ülkelerin kuş gözlemcilerinden bir grup ve basın mensupları bu geziye katılacaktı.</p>

    <p class="govde-metin bizsmart">El kitabımı açarak okumaya başladım.</p>

    <p class="govde-metin bizsmart">Kuş gözlemciliği, yaban hayat gözlemciliği türleri arasında en yaygın olanıydı. Bunun en önemli nedeni kuşların cezbedici özellikleri olsa gerekti. Kuşların birçok türü vardı. Değişik mevsimlerde örtündükleri değişik tüylerle, cıvıl cıvıl sesleri ile bize adeta bir gösteri yapıyorlardı. Kuşların insanlara çekici gelmesinin en büyük nedeni, bizim yapamadığımızı, yani uçma eylemini gerçekleştiriyor olmalarıydı. Bir kuşun kanadına takılıp süzülmeyi hangimiz istemezdik?</p>

    <p class="govde-metin bizsmart">İnsanların çoğu çevrelerindeki birkaç kuş türünü, örneğin serçeleri, kumruları, martıları, güvercinleri, kargaları tanıyordu. Ama kanlarına gözlemcilik girdi mi, hemen yanı başlarındaki başka güzel kuşlar olduğunun da farkına varıyorlardı. Sakayı, keten kuşunu, ispinozu, floryayı, isketeyi…</p>

    <p class="govde-metin bizsmart">Kuş gözlemcisi olmak için öyle çok şey gerekmiyordu. Temel donanıma zaten sahiptik. Dikkatli bir çift göz ve kulak yeterliydi. Ama onları uzaklarda, ormanda, bozkırda, sulak alanlarda daha rahat ve yakından görebilmek için gözlere biraz yardım gerekiyordu. Bir dürbün bunun için yeterliydi. Ama uzaklardan daha iyi görebilmek için ise bir teleskop gerekiyordu. Kuş gözlem arazilerinde insan kendini korumaya özen göstermeliydi. Giysileriniz kışın üşütmeyecek, yazın da terletmeyecek özellikte olmalıydı. Ayakkabılarınız ise uzun yürüyüşler sırasında sizi rahatsız etmeyecek türden seçilmeliydi. Siperliği geniş bir şapka kışın yağmurdan, yazın da güneşten korunmasına yardımcı oluyordu. Yazın vücudumuzun açıkta kalan bölgelerine güneş kremi sürmeyi, yürüyüşler sırasında bolca su içmeyi de unutmamamızda yarar vardı elbette.</p>

    <p class="govde-metin bizsmart">Gözlem sırasında ilk ve değişmez kural şuydu: “Kesinlikle zarar verme.” Çünkü öncelik her zaman doğanındı. Gözlem yapmak için olsa bile orada bulunuyor olmak doğaya bir müdahaleydi. Bu müdahalenin olabildiğince az zararla gerçekleşmesine mutlaka özen gösterilmeliydi. Hiçbir gözlem bir canlının barınmasından, beslenmesinden, üremesinden daha önemli değildi. Gözlem sırasında doğal yaşamın döngüsüne engel olunması, ciddi zararlara yol açabilirdi.</p>

    <p class="govde-metin bizsmart">Kuş gözlemcilerinin ve fotoğrafçılarının ilke haline getirilen etik kuralları da belirlenmişti. Doğa fotoğrafçıları veya gözlemcisi olan herkes, çevresel ve kişisel olmak üzere iki başlık altında toplanmış şu koşulları ilke edinmeliydi:</p>

    <p class="baslik-2 bizsmart" id="toc_marker-42-2"><span class="bold-italik bizsmart" xml:lang="tr-TR">Çevresel Koşullar;</span></p>

    <p class="govde-metin bizsmart">- Öncelik doğanın kendisindedir. Gözlemci doğanın konuğu olduğunu unutmaz.</p>

    <p class="govde-metin bizsmart">- Bulunduğu alan neresi olursa olsun işgalci olduğunu unutmaz ve canlı-cansız tüm ekosisteme saygı gösterir.</p>

    <p class="govde-metin bizsmart">- Varlığının, doğada hiçbir şeyin yerini değişmesine neden olmaması gerektiğini temel bir ilke olarak kabul eder.</p>

    <p class="govde-metin bizsmart">- Çevreye mümkün olan en az zararı vermek amacıyla, eğer varsa kullanılmış patikaları izler.</p>

    <p class="govde-metin bizsmart">- Doğadaki tüm canlıların yaşamlarının ve yaşam alanlarının daha iyiye gitmesini amaç edinir.</p>

    <p class="govde-metin bizsmart">- Her canlının ve yaşam alanının eşsiz olduğunu kabul eder.</p>

    <p class="govde-metin bizsmart">- Özel mülklere, mülk sahibinin izni olmadan girmez.</p>

    <p class="baslik-2 bizsmart" id="toc_marker-42-3"><span class="bold-italik bizsmart" xml:lang="tr-TR">Kişisel Koşullar;</span></p>

    <p class="govde-metin bizsmart">- Fotoğrafını çekmeye çalıştığı veya gözlemlediği canlının rahatsız olduğunu hissederse, o canlıyı kaçırmaktansa kendisi alandan uzaklaşır.</p>

    <p class="govde-metin bizsmart">- Canlının yaşam alanına herhangi bir şey fırlatmaz.</p>

    <p class="govde-metin bizsmart">- Kullanıyorsa kamuflajını, herkesin dikkatini çekecek, dolayısıyla alana ilgiyi artıracak bir yere kurmaz.</p>

    <p class="govde-metin bizsmart">- Yuvaya kesinlikle yaklaşmaz. Daha yakın poz almak için kuşu kovalamaz.</p>

    <p class="govde-metin bizsmart">- Kuşun ebeveyninin yuvaya yarım saattir uğramadığını fark ederse hemen kamuflajından uzaklaşır.</p>

    <p class="govde-metin bizsmart">- İyi fotoğraf elde etmek için dalları kırmaz.</p>

    <p class="govde-metin bizsmart">- Kuşları cezbetmek için ses çıkaran araçlar kullanmaz. Gürültü etmez, göz alıcı renklerde giysi giymez.</p>

    <p class="govde-metin bizsmart">- Yuvalardan, yuva kolonilerinden, kur alanlarından, kalabalık tüneklerden ve önemli beslenme alanlarından uzak durur.</p>

    <p class="govde-metin bizsmart">- Zorda kalmadıkça yapay ışık kullanmaz.</p>

    <p class="govde-metin bizsmart">- Nadir bir canlı görürse o canlının alanına hiçbir şekilde girmez ve alanı, yetkili kurumlar dışında kesinlikle ifşa etmez.</p>

    <p class="govde-metin bizsmart">- Hiçbir şekilde yumurtayı, yuvayı veya kuşu eline almaz.</p>

    <p class="govde-metin bizsmart">- Etik kurallara uymadığını gözlediği diğer gözlemcileri uyarır, onlara örnek olur.</p>

    <p class="govde-metin bizsmart">- Bulunduğu tüm alanlardan güzel anılar ve fotoğraflar dışında hiçbir şey almaz, bu alanlara hiçbir şey bırakmaz.</p>

    <p class="govde-metin bizsmart">Kitapta bir kuş dedektifi olmanın püf noktalarına da dikkat çekiliyordu.</p>

    <p class="govde-metin bizsmart">“Gri-kahverengi vücutlu ve parlak kırmızı göğüslü bir kuş görürseniz bir kızılgerdanla karşı karşıyasınız demektir.”</p>

    <p class="govde-metin bizsmart">“Serçeler pır pır şeklinde ses çıkaran ani kanat hareketleriyle uçarlar.”</p>

    <p class="govde-metin bizsmart">“Işıldayan tüyleri ve parlak gagalarıyla karatavukları kolayca fark edebilirsiniz.”</p>

    <p class="govde-metin bizsmart">“İspinozlar rengârenk küçük kuşlardır. Pink pink şeklindeki seslerini duymaya çalışın.”</p>

    <p class="govde-metin bizsmart">“Bir dağ bülbülünü görmek için aşağılara bakmanız gerekir. Genellikle çalıların arasında hareket ederken görülürler.”</p>

    <p class="govde-metin bizsmart">“Ağaçlarda ve kuşyemliklerinde baş aşağı yürüyebilen bir kuş olduğu için sıvacı kuşunun tanımlanması kolaydır.”</p>

    <p class="govde-metin bizsmart">“Kırmızı renk kızılgerdanları saldırganlaştırır. Üstelik söz konusu şeyin tam kırmızı olması da gerekmez, sonbahar yapraklarından kızıl bir sakala kadar her şeye saldırabilirler.”</p>

    <p class="govde-metin bizsmart">“Ebabiller havada uçarken uyuyan birkaç kuş türünden biridir. Ebabiller akşam karanlığı çökmeden önce, daha sıcak bir hava katmanında gecelemek için 1000-2000 metre kadar yükselirler. Uyurken havada mükemmel şekilde asılı kalabilirler.”</p>

    <p class="govde-metin bizsmart">“Gözlem yaparken bir çatırtı ya da kırılma sesi duyarsanız muhtemelen biraz sonra bir ardıç göreceksiniz. Ardıçlar salyangozların kabuklarını taşa vurarak parçalar ve sonra da salyangozu afiyetler yerler.”</p>

    <p class="govde-metin bizsmart">“Bazı kuşlar vücutlarında karıncaların gezmesine izin verir. Bunu yapmalarının sebebi muhtemelen karıncaların salgıladığı bir sıvının tüylerini temizlemelerine yardımcı olmasıdır.”</p>

    <p class="govde-metin bizsmart">“Kış aylarında çalı meyveleri arayan ipekkuyruklara dikkat edin. Kalabalık gruplar halinde gezer ve meyve yemek için çalı ve ağaçlara konarlar. Tek bir kuş günde 500 tane çalı meyvesi yiyebilir.”</p>

    <p class="govde-metin bizsmart">“Bazı kuşlar yuvalarını çamur kullanarak yaparlar. Eğer çamurdan yapılma bir yuva görürseniz onu kesinlikle bozmayın. Aynı kuş, yuvasına gelecek yıl tekrar gelebilir.”</p>

    <p class="govde-metin bizsmart">“Ağaçkakanlar ve sıvacılar, fıstıkları ağaçlardaki yarıklara sıkıştırarak sabitler ve depolar. Ağaç kabuklarının arasında yarı yenmiş fıstıklar bulmaya çalışın.”</p>

    <p class="govde-metin bizsmart">“Bataklık alanlarda duyacağınız seslerin bir kısmı kuş sesine benzemez. Eğer domuz sesi duyduğunuzu düşünüyorsanız muhtemelen bu bir sukılavuzudur. Eğer vapur düdüğüne benzer bir ses duyarsanız büyük ihtimalle yakınınızda bir balaban vardır.”</p>

    <p class="govde-metin bizsmart">Kuşların gagalarına bakarak nasıl tanımlanabileceği hakkındaki bilgilerde ilginçti. Kuşların gagaları beslenme şekillerine göre evrimleşmişti. Kısa gagalılar, uzun gagalılar, eğri gagalılar, kanca gagalılar olmak üzere beslenme şekillerine göre sınıflandırılıyordu. En uzun gaga rekoru Avustralya pelikanına aitti. Gagasının uzunluğu 45 santime kadar ulaşabiliyor ve gagasında karnındakinden daha fazla balık bulundurabiliyordu. Kuş dedektifi olmak için nasıl not tutulacağı, kuş çizimlerinin nasıl yapılacağı gibi teknik bilgiler de veriliyordu kitapta. Nasıl ses çıkardıkları, uçuş stilleri, ne zaman göç ettikleri, kur gösterileri, yuvalama mevsimleri, yuvalama alanları, kuşların nasıl beslenmesi gerektiği, kuşyemliğinin nasıl yapıldığı gibi, kuş gözlemciliğini ilgilendiren faydalı bilgiler bulmak da mümkündü.</p>

    <p class="govde-metin bizsmart">Bunları okurken, uçak Samsun’a inişe geçmişti. Delta uçağın sol tarafında kalmıştı. Uçak saat onda indikten sonra havaalanında beni yine her zaman olduğu gibi Çetin karşıladı. Sevgili dostuma sarıldım. Çetin’i ilk kez spor bir kıyafet içinde görüyordum. Çok da yakışmıştı. Bunu kendisine de söyledim. Memnun oldu. Havaalanından beni uğurladı ve çevrede olacağını söyledi. Müdürden sonra, savcıdan da istediği gibi bir yanıt alamadığı için biraz keyifsizdi. Kiraladığım Ford Focus marka bir otomobille deltaya doğru yola çıktım.</p>

    <p class="govde-metin bizsmart">Bakalım deltada ne gibi sürprizler bizi bekliyordu? Heyecan ve biraz da endişeyle yol alıyordum. Beni en çok sevindiren şey ise, Oleksandra’yı tekrar görebilecek olmamdı. Ama onu görüp, konuşabileceğimden de çok emin değildim. Oleksandra’yı birden çok özlediğimi fark ettim.</p>

    <p class="govde-metin para-style-override-4 bizsmart">Hüzünlü, güzel Oleksandra’yı…</p>
  </div>
</body>
</html>
