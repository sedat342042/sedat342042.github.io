<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-60</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-55"><span class="bold bizsmart" xml:lang="tr-TR">- SON SÖZ -</span></p>

    <p class="baslik-2 bizsmart" id="toc_marker-55-1"><span class="bold bizsmart" xml:lang="tr-TR">9 Haziran Cumartesi</span></p>

    <p class="govde-metin bizsmart">Sabahleyin uyandığımda yatakta Selin’in yerine, üzerinde not yazılmış olan beyaz bir kâğıt buldum. Not Selin’e aitti.</p>

    <p class="govde-metin bizsmart">“Sevgilim, dün gece muhteşemdi. Galiba sana âşık oldum. Senin kollarında uyanmayı her şeye tercih ederdim, ama sen de takdir edersin ki diğer aşkımı da ihmal etmek istemiyorum. Umarım onu kıskanmazsın. O senin de aşkın sayılır. Yani gazetecilik aşkından söz ediyorum.</p>

    <p class="govde-metin bizsmart">Aklımı başımdan aldığın için sana akşam söylemeyi unuttum, özür dilerim. Bugün bakan ve hapishanedeki kardeşiyle yapacağım özel röportaja gitmek zorundayım. Sana haber atlattığımı sakın düşünme. Biliyorum bu röportaj senin de peşinde olduğun bir röportajdı, ama kısmet banaymış. Sanırım benim teklifimi kabul etmişler. Ve o nedenle erken çıkmak zorunda kaldım. Oysa sabah senin kollarında uyanmayı daha önce belirttiğim gibi her şeyden daha çok isterdim. Ama ne yapalım bu da görev aşkı işte. Anlayışla karşılayacağından en ufak bir kuşkum bile yok.</p>

    <p class="govde-metin bizsmart">Akşam görüşmek üzere…</p>

    <p class="govde-metin bizsmart">O kadar güzel uyuyordun ki, seni uyandırmaya kıyamadım…</p>

    <p class="govde-metin bizsmart">Senin aşığın</p>

    <p class="govde-metin bizsmart">Selin”</p>

    <p class="govde-metin bizsmart">Bu nota hem çok sevinmiş, hem de biraz bozulmuştum. Selin’in bana âşık olması tabii ki beni çok mutlu etmişti. Bu benim uzun zamandır duymayı istediğim bir şeydi. Ancak gerçekten de, günlerdir peşinde olduğum bir röportajı kaptırmış olmama da doğrusu biraz üzülmüştüm. Yani gazetecilik deyimiyle, Selin beni bir kere daha atlatmıştı. Ama bunun artık hiç önemi yoktu. Çünkü artık Selin benim sevgilimdi. İkimiz de gelişen ilişkimizde bunun farkına daha iyi varacak, haber atlatmanın birbirimiz için eskisi kadar önemli olmadığını daha iyi anlayacaktık. Çünkü henüz sevgili olarak işin başındaydık ve buna alışmamız biraz zaman alacaktı.</p>

    <p class="govde-metin bizsmart">Ona bir mesaj yazmak için bilgisayarımın başına oturdum. Ben de ona âşık olduğumu, ancak diğer aşkını kıskandığımı belirten bir mesaj yazmayı düşünüyordum. Ancak âşık olduğumu yazmam konusunda çok da emin değildim. Ondan çok hoşlanıyordum ama âşık olmak biraz abartılı olabilirdi, en azından şimdilik. Belki Selin için de aynı şey söz konusuydu. Bilemiyordum. Âşık olmak konusunu zamana bırakmak en iyisiydi.</p>

    <p class="govde-metin bizsmart">Bilgisayarı açıp elektronik postama gelen maillerime baktığımda biri dikkatimi çekti. E-posta, Stephanie Connor’dan geliyordu.</p>

    <p class="govde-metin bizsmart">Connor, bana gönderdiği mesajda şöyle yazmıştı:</p>

    <p class="govde-metin bizsmart">“Sizi kutlarım. Büyük bir şebekeyi çökerttiğiniz gibi, sevgilimin ve diğer tüm masumların katillerini de buldunuz. Sizi sadece ben değil, tüm dünya unutmayacak. Bundan sonraki meslek yaşamınızda başarılarınızın devamını diler, en derin saygılarımı sunarım.</p>

    <p class="govde-metin bizsmart">Stephanie Connor”</p>

    <p class="govde-metin bizsmart">E-postanın altında Stephanie’nin şahsi bir web sitesinin de adresi bulunuyordu. Merak edip Stephanie’nin adresine tıkladım. Sitede Stephanie’ye ait birçok bilgi ve fotoğraf yer alıyordu. Bu arada sitenin kenarında bir amblem dikkatimi çekmişti. Dikkatle baktığımda bu amblemin Stephanie’nin daha önce yakasında gördüğüm ancak sormaya cesaret edemediğim rozetle aynı olduğunu fark etmem uzun sürmedi. Aynı NAA harfleri, renkli halkalar ve en küçük halkada da bir tarih yer alıyordu. Amblemi büyütüp dikkatle baktım. Sarı şeritli amblemin içinde uzunlamasına beyaz ve taba çizgiler yer alıyordu. Üstte mavi fon üzerine beyazla yazılmış bulunan N.A.A harfleri vardı. Amblemin ortasında beyaz, siyah, mavi, taba ve sarı renkte iç içe geçmiş halkalar bulunuyordu. Dikkatli bakılınca bunun bir hedef tahtası işareti olduğu anlaşılıyordu. Ortadaki sarı halkanın içine 1879 tarihi konulmuştu. Sanırım bu da bir kuruluş tarihiydi.</p>

    <p class="govde-metin bizsmart">En dıştaki beyaz halkanın içindeki yazıyı okuduğumda ise gözlerime inanamadım. Ve sonra dondum kaldım.</p>

    <p class="govde-metin bizsmart">Halkanın içinde, “National Archery Assocation of the United States” yazısı vardı. Yani Türkçesi şuydu:</p>

    <p class="govde-metin bizsmart">“Amerika Birleşik Devletleri Ulusal Okçuluk Birliği”</p>

    <p class="govde-metin bizsmart">Sitede biraz daha araştırma yapınca şu sonuca ulaştım.</p>

    <p class="govde-metin bizsmart">Stephanie, ABD’de başarılı bir okçuydu.</p>

    <p class="govde-metin bizsmart">Gözlerime inanamıyordum. Hemen aklıma Çetin’i aramak ve Oleksandra’yı kimin vurduğunu öğrendiğimi söylemek geldi. Ama sonra aniden vazgeçtim. Stephanie’ye teşekkür mesajıma şöyle yazıp gönderdim:</p>

    <p class="govde-metin bizsmart">“Bu güzel düşüncelerin için ve ayrıca hayatımı kurtardığın için teşekkür ederim. Merak etme, hayatımı kurtardığın ikimizin arasında sır olarak kalacak.</p>

    <p class="govde-metin bizsmart">Başarılar</p>

    <p class="govde-metin bizsmart">Ahmet Kerim”</p>

    <p class="govde-metin bizsmart">Sonra da, onun gönderdiği e-postayı, bilgisayarımın tuşuna basarak sildim.</p>

    <p class="govde-metin bizsmart">Bana gazete tarafından verilen, uyuşturucu konusundaki yeni yazı dizisine yoğunlaşabilmem için güne koyu sert bir kahveyle başlamak ihtiyacı duyuyordum. Mutfağın yolunu tuttum.</p>

    <p class="govde-metin bizsmart">Pencereden boğaza doğru baktığımda havada uçan göçmen kuşları gördüm. Ve yaban kazlarının seslerini duyar gibi oldum.</p>

    <p class="govde-metin para-style-override-1 bizsmart">“Eng eng eng… Kau-yau, kyu-yu-yu… Ki-kiui…”</p>
  </div>
</body>
</html>
