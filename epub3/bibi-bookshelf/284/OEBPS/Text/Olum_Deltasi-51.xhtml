<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-51</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-46"><span class="bold bizsmart" xml:lang="tr-TR">- 37 -</span></p>

    <p class="baslik-2 bizsmart" id="toc_marker-46-1"><span class="bold bizsmart" xml:lang="tr-TR">3 Nisan Salı (Bir hafta sonra)</span></p>

    <p class="govde-metin bizsmart">Sabah uyandığımda pencereden içeriye giren baharın kokusunu alabiliyordum. Güneş ışınları perdelerin aralığından odayı aydınlatmaya çalışıyordu.</p>

    <p class="govde-metin bizsmart">Nisan en sevdiğim aydı, üstelik kardeşim Duygu’nun da doğduğu aydı. Hiç unutmam, kıskanmayayım diye Duygu doğumundan bir süre sonra, hastaneden annemlerle eve geldiğinde, bacaklarının arasına sanki bana kardeşim tarafından hediye edilmiş gibi konan koca çikolatayı kapmış, sonra Duygu’nun o çelimsiz vücuduna bakmıştım. Bir şey anlamamış ve bir süre inceledikten sonra da, onu cıyaklamasıyla baş başa bırakıp, sanki hiçbir şey olmamış gibi dışarıya koşmuştum. Ve mahalledeki arkadaşlarımla oyunlarımıza kaldığımız yerden devam etmiştik. Koca çikolatayı da arkadaşlarımla paylaşıp afiyetle yemiştik. Ne tuhaftır ki, aradan yıllar geçmesine rağmen o çikolatanın tadını, hala damaklarımda hissedebiliyordum. Her nisan ayında, bu sahneyi sanki dün yaşanmış gibi hatırlamaktan da büyük keyif alıyordum. Tıpkı bugün olduğu gibi.</p>

    <p class="govde-metin bizsmart">Bugün tatil günümdü ve Büyükada’ya gitmeyi planlıyordum. Kalkıp ılık bir duş aldıktan ve hafif bir kahvaltı yaptıktan sonra spor giysilerimi giyindim. Kapının eşiğindeki dolaptan kalın kâğıda sarılı halde uzun zamandır bekleyen Kaan’ın hediye ettiği tabloyu yanıma alıp bir taksiye atladım ve Kabataş’a vapur iskelesine gittim.</p>

    <p class="govde-metin bizsmart">Her zaman olduğu gibi vapurun üst katındaki arka güvertesine oturdum. Vapur boğazın dalgaları arasında iskeleden yavaşça uzaklaşmaya başlayınca, kuzeyden esen rüzgâr yüzümde bir çelik soğuğu etkisi bıraktı.</p>

    <p class="govde-metin bizsmart">Bir ara içeri girmeyi düşündüm, ama rüzgâr arkada kalınca buna gerek kalmadı. Traş köpüğü şeklindeki beyaz bulutlar, bir sürü halinde güneye doğru hızla hareket ediyordu. Martılar yine coşkuyla, vapuru Sarayburnu açıklarında karşılamaya gelmişti.</p>

    <p class="govde-metin bizsmart">Bir süredir haber falan yapmıyordum. Ender Bey ve şef, benden heyecanlı yeni bir yazı dizisi bekliyordu, ama boşunaydı. Yeni bir yazı dizisiyle uğraşmaya hazır değildim. Yeniden yazıya yoğunlaşmak, telefon trafiği, araştırmalar, bunlarla uğraşacak gücü kendimde bulamıyordum. Ayrıca bulduğum konular da o kadar heyecanlı ve ilginç gelmiyordu. Aslında her bahar gelişinde, bende de çoğu kişi gibi, işe karşı böyle bir gevşeme oluyordu. Belki de bahar yorgunluğuydu. Bilemiyordum.</p>

    <p class="govde-metin bizsmart">Uzun zamandır adaya gitmemiştim. Aslında ada, baharda bir başka güzel oluyordu. Doğa yeşilleniyor, çiçekler açıyor, ağaçlar tomurcuklanıyordu. Adanın köşklerinin, konaklarının, o güzelim ahşap evlerinin, yalılarının bahçelerinde doğuma hazırlanan doğayı seyretmenin zevki bir başkaydı.</p>

    <p class="govde-metin bizsmart">Sonunda vapur Büyükada’ya yanaştı. Yolcuların bir kısmı diğer adalarda indiği için vapurda az yolcu kalmıştı. İner inmez yüzüme çarpan serin rüzgâr beni kendime getirdi. Aslında eve kadar yürümeyi tercih ederdim ama elimde koca tabloyla bu mümkün olmadığından faytona bindim. Maden Mahallesi’ndeki evime geldiğimde, yan komşumuz avukat Erdoğan Bey ve tatlı eşi Birsen Hanım’ı bahçede çiçeklerle, bahçelerinin vazgeçilmesi olan ortancalarla uğraşırken buldum.</p>

    <p class="govde-metin bizsmart">Adanın sarı mimozaları açmış, nefis kokularıyla ortalığa baharın gelişini müjdeliyordu. Akasyalar tomurcuklanmış, sabırsızlıkla mayıs ayını bekliyordu. Zakkumlar ise renkli görüntüleriyle adanın simgelerindendi. Begonviller henüz solgundu. Ama bir aya kalmaz onlar da canlanacaktı. Bir başka bahçeden ise, hanımelinin o mest eden kokusunu alabiliyordum.</p>

    <p class="govde-metin bizsmart">Bazen bu aylarda Erdoğan Beyler de adaya gelirdi. Beni görünce çok sevindiler. Ayaküstü konuştuktan sonra Erdoğan Bey, beni akşam yemeğine davet etti. Daveti o kadar samimiydi ki, kıramayıp kabul ettim.</p>

    <p class="govde-metin bizsmart">Erdoğan Bey epeyce ileri bir yaştaydı, ama hala çalışmaktan büyük zevk alıyordu. “Ben çalışmazsam ölürüm, “ diyor, sonra da ekliyordu.</p>

    <p class="govde-metin bizsmart">“Çalışma hayatı bana yaşama zevki veriyor, en büyük arzum duruşma salonunda ölmek,” diyordu. Onun böyle konuşmasına Birsen Hanım sinirleniyor, “Allah geçinden versin Erdoğan, bırak artık böyle sevimsiz konuşmaları, gençlere daha iyi şeylerden bahset,” diye çıkışıyordu. Sonra Erdoğan Bey, eski bir siyasetçi olduğu için geçmişten söz ediyor, Demokrat Parti’ye ve Başbakan Menderes’e büyük haksızlıklar yapıldığından bahsediyordu. Bunları bıkmadan, usanmadan anlatırdı. Anlatırken de zaman zaman gözleri yaşarırdı. Böyle olduğu anlarda, ben de bu konu hakkında tartışmaktan vazgeçerdim.</p>

    <p class="govde-metin bizsmart">Yemekte Erdoğan Bey, yine eski günlerden konuyu açtı. Biraz kendini beğenmiş biriydi, ama onun bu hali beni hiç rahatsız etmiyordu, tam tersi sevimli bile buluyordum. Erdoğan Bey gerçek bir adalıydı. Doğumu bile Büyükada’ydı. Adanın o eski günlerinin özlemiyle yanıp tutuşurdu. Rum dostlarını, komşularını her zaman sevgiyle yad ederdi. “Onlar gitti, adanın tadı kalmadı,” derdi.</p>

    <p class="govde-metin bizsmart">Bu arada pencereden gözüm bahçelerindeki manolya ağacına takıldı. Çok sevdiğim bir ağaçtı manolya. O iri canlı yapraklı manolya, beni çocukluk günlerime götürdü birden. Birsen Hanım’la annemin manolya ağacı altındaki çaylı kurabiyeli sohbetlerini hatırladım. Sohbetleri saatlerce sürerdi. Biz de çocukken oyundan yorulduğumuzda onların yanına gelir, ağacın gölgesinde dinlenir, Birsen Hanım’ın nefis ev kurabiyelerinden iştahla yerdik. Sonra da tekrar oyuna koşardık.</p>

    <p class="govde-metin bizsmart">Bizim bahçedeki ıhlamur ağacına da onlar bayılırlardı. Haziran ayının ortalarında açan ıhlamurların ortaya yaydığı o muhteşem kokuyu duyabilmek için, her fırsatta bizim bahçeye gelirlerdi. Annemle bazen ıhlamurları ağaçtan birlikte toplardık. Ve sevdiğimiz komşularımıza dağıtırdık. Erdoğan Beyler ıhlamurların en başlıca müdavimlerindendi. Her haziran sonunda ıhlamurlarını çocuklar gibi heyecanla beklerlerdi. Annem onlara torpil geçer, en büyük ıhlamur poşetini onlara verirdi. Onlar da bu kayırılmadan çok mutlu olurlardı.</p>

    <p class="govde-metin bizsmart">Birsen Hanım da tıpkı annem gibi Fransız şansonlarına bayılırdı. Yemekten sonra kahvelerimizi ve vişne likörünü, annenim de çok sevdiği ve zaman zaman evde iş yaparken mırıldandığı Edith Piaf’in “padam padam” şarkısı eşliğinde içtik. Ardından da yine annemin çok sevdiği bir Fransız şarkıcı olan Josephine Baker’ın “J’ai Deux Amours” adlı şarkısı bittiğinde, kahvelerimiz de bitmişti. İzin isteyip kalktım. Yemeği birlikte yediğimize çok memnun olmuşlardı, beni uğurlarken her zamanki sevecenlikleriyle ve tatlı güler yüzleriyle tekrar beklediklerini söylediler. “Seve seve gelirim,” dedim.</p>

    <p class="govde-metin bizsmart">Eve girdiğimde ilk işim Kaan’ın tablosunu duvara asmak oldu. Sonra kendime hafif votkalı bol buzlu bir içki hazırladım. Martılar yine kim bilir hangi nedenle yaygara koparıyorlardı. Adada olmak güzeldi. Yine annemin çok sevdiği bir şarkıcı olan Dario Moreno’nun CD’sini koydum. Ve ailecek hep birlikte söylediğimiz “Deniz ve Mehtap” şarkısını, Moreno’dan dinlemek bir başka keyifti. Bu şarkı bizim özellikle yazları söylediğimiz aile şarkımız gibiydi.</p>

    <p class="govde-metin bizsmart">Martıları belki de bu şarkı yüzünden çok daha fazla sevmiştim. Babam da severdi. Onların seslerinden hiç rahatsız olmazdı. Babamla birlikte en büyük zevkimiz, martıların yavrularına nasıl baktıklarını izlemekti. Onların mayıs ayında kuluçkaya yatışlarını, yavrularını dünyaya getirdiklerinde onları nasıl kursaklarında biriktirdikleri yiyeceklerle beslediklerini, büyük bir özveriyle bakıp koruduklarını, büyüdüklerinde onları suya girmeleri ve uçmaları için nasıl teşvik ettiklerini, hatta tembellik edip miskin miskin pinekleyenleri iskelelerden çığlık çığlığa kovaladıklarını, artık onların kendi kendine yeter hale geldiklerinden emin olunca da tekrar kendi yaşamlarına dönüşlerini, bir belgesel film izler gibi izlemekten büyük bir haz alırdık.</p>

    <p class="govde-metin bizsmart">Babam onları izlerken bana dönüp, “İşte Ahmet hayat böyle bir şey. Doğadaki hayvanlar, yavrularını büyütüp yetiştirirler, sonra da onları kendi hayatlarını yaşamaları için özgür bırakırlar. Ama büyüyünceye kadar onları en iyi şekilde eğitirler. Bu biz insanlar için de geçerli bir kuraldır. Dünyada gördüğün bütün bu canlılar, bizler de dâhil, hepimiz doğadan geldik, hepimiz aynı doğayı paylaşıyoruz. Burada yaşamak bizim olduğu kadar onların da en doğal hakkı. Bu nedenle asla onlara kötü davranmamalı, asla onları incitmemeli, asla onları bulundukları yerlerden uzaklaştırmamalısın. Böyle yapan olursa da, onlara gereken dersi vermelisin,” derdi. Babamın bu sözlerini o gün bugündür hiç unutmamıştım. Ve daima bu sözler benim hayvanları koruma açısından rehberim olmuştu.</p>

    <p class="govde-metin bizsmart">Anlaşılan bugün ailemi yad etme günümdü. Annemi, babamı çok özlüyordum. Tabii Duygu’yu da. Oturup, Erdoğan Beylerde yediğim akşam yemeğini, bahçelerindeki manolya ağacını seyrederken hatırladıklarımı, bugün nedense annemi ve Duygu’yu düşündüğümü, onları çok sevdiğimi anlatan duygulu, ama kısa bir mektup yazdım. Ve elektronik postasına gönderdim. Duygu bu yazıyı okuyunca eminin gözyaşlarına hâkim olamayacaktı. Sonra da oturup Duygu’nun yolladığı ama bir türlü fırsat bulup da tam olarak bakamadığım fotoğraf CD’sini bilgisayara koyup bakmaya başladım. Duygu’nun kocasıyla bir yıl önceki gelişlerinde Büyükada ve Bodrum’da çektiğimiz fotoğraflardı.</p>

    <p class="govde-metin bizsmart">Bu arada sevimli sarmanlar, geldiğimi fark etmiş olacaklar ki, kapının önünde tatlı tatlı miyavlamaya başladılar. Onlara daha önceden temin ettiğim hazır mamalardan verdim. Pek memnun olmasalar da yediler.</p>

    <p class="govde-metin bizsmart">Sonra tekrar fotoğraflara döndüm. Bodrum’da Duygu ile kocasının ne kadar çok fotoğrafını çektiğimi yeni fark etmiştim. İkisi de mutlu görünüyorlardı. Gerçekten de mutluydular.</p>

    <p class="govde-metin bizsmart">Moreno, “Her akşam votka, rakı ve şarap” şarkısını, kendine özgü tatlı sesiyle söylerken, Büyükada’da evin içinde çekilmiş bir fotoğraf dikkatimi çekti. Bu Duygu’nun yanında benim de olduğum bir fotoğrafıydı. Kocası çekmişti. Fotoğrafa daha dikkatli baktığımda Duygu’nun yanında bir tablo vardı. Bu tablo benim bir saat kadar önce duvara astığım Kaan’ın tablosuydu. Duygu fotoğrafta gülüyordu. Çok da sevimli bir fotoğraftı. Birden kafama dank etti. Bu fotoğraf geçen yılki bir fotoğraftı. Tabloyu büyüterek daha yakından bakmaya başladım. Sonra dizüstü bilgisayarı elime alıp duvara astığım tablonun yanına gittim. Şimdi iki tabloya çok daha dikkatle bakıyordum.</p>

    <p class="govde-metin bizsmart">“Aman Allah’ım!” diye bağırdım. Duvardaki tablo ile bilgisayardaki tablo birbirinden farklıydı. Renklerde az da olsa bir farklılık vardı. Ağaca yaslanmış iki kişi bilgisayardaki fotoğrafta iki farklı yöne bakarken, duvardaki tabloda karşıya bakıyorlardı. “Bu nasıl olur?” dedim içimden. Yoksa ben mi yanılıyordum. Bir göz aldanması mıydı? Gözlerimi ovuşturdum ve bir süre sonra yeniden baktım. Evet, kesinlikle iki tablo birbirinden farklıydı. Üstelik biraz daha dikkatle bakınca bilgisayardaki tabloda kuşların boyunlarındaki boncuk kolyeler, duvardaki tablodaki kuşların boyunlarında yoktu.</p>

    <p class="govde-metin bizsmart">Ne yapacağımı şaşırmıştım, üstelik de korkmuştum. Bu tablolar değiştirilmişti. Ama nasıl ve neden?</p>

    <p class="govde-metin bizsmart">Birileri eve girmiş tabloları değiştirmişti. Demek ki bu tabloda gerçekten önemli bir sır saklıydı. Belki Kaan, asıl vermek istediği mesajı bu tabloya gizlemişti. Sonra birden Kaan’la Samsun’daki görüşmemiz aklıma geldi. Benden evin adresini istemişti. Büyükada’ya gelip beni ziyaret edebileceğini söylemişti. Ama sonra ses seda çıkmamıştı. Peki, bana önce tabloyu verip, sonra da bunu alıp yerine başka bir tablo koymasının anlamı ne olabilirdi?</p>

    <p class="govde-metin bizsmart">Düşünceden delirmek üzereydim. Çetin’i arayıp bu durumu haber vermeyi düşündüm, ama belki telefonlar dinleniyordur düşüncesiyle vazgeçtim. Resmen korkuyordum. Belki de birileri beni izliyordu. Bir gizli kamera olup olmadığını anlamak için çevreme baktım. Bir şey göremedim. Kendimi bu evden dışarı atmak istiyordum. Eğer beni izliyorlarsa tablo olayının farkına vardığımı da görmüş olabilirlerdi. Şefi, polis muhabiri Tolga’yı aramayı düşündüm, ama sonra ondan da vazgeçtim. Onlara ne diyecektim gecenin bu saatinde? Zaten anlatsam da bir şey anlamazlardı. Vazgeçtim. Tabloyu duvardan indirdim ve kâğıda sardım. İçinde fotoğraf CD’sinin olduğu dizüstü bilgisayarımı da aldım. Üzerimi çarçabuk giyinip kapıları kapattıktan sonra sessizce dışarı çıktım. Çevrede kimsecikler yoktu. Bu saatte bir yere gidemezdim. Son vapur kalkmış olmalıydı. Erdoğan Beylerin kapısını çaldım. Birkaç saniye geçtikten sonra Birsen Hanım kapıda belirdi ve beni görünce çok şaşırdı.</p>

    <p class="govde-metin bizsmart">“Hayrola Ahmet, ne oldu?” diye sordu. Aslında ne diyeceğimi bilemiyordum, ama o anda aklıma gelen ilk şeyi adeta fısıldayarak söyledim.</p>

    <p class="govde-metin bizsmart">“Gecenin bu saatinde sizi rahatsız ettiğim için ne olur kusura bakmayın Birsen Hanım. Bu gece nedendir bilinmez kendimi çok yalnız hissettim ve eğer izniniz olursa bu gece sizinle kalmak istiyorum.”</p>

    <p class="govde-metin bizsmart">“Ne demek Ahmetçiğim. Tabii ki gel buyur. Burası senin de evin sayılır, izne ne gerek var.”</p>

    <p class="govde-metin bizsmart">İçeri girdiğimde salonun ortasında pijamalarıyla dikilmiş bir halde bana şaşkın şaşkın bakan Erdoğan Bey’le göz göze geldim. Zavallı insanları uykularından uyandırdığım için kendime çok kızmıştım. Erdoğan Bey de benim kendisine şaşkın baktığımı görünce hemen kendini toparladı.</p>

    <p class="govde-metin bizsmart">“Ahmet sevgili oğlum, yüzün sapsarı bir terslik mi oldu yoksa?”</p>

    <p class="govde-metin bizsmart">“Hayır, Erdoğan Bey, birden kendimi yalnız hissettim. Biliyorum bu biraz anormal bir durum, ama ne olur kusuruma bakmayın. Sizi de rahatsız ettim, tekrar özür dilerim.”</p>

    <p class="govde-metin bizsmart">“Ahmet o ne biçim söz, iyi ettin, bazen insan yalnızlıktan sıkılır, bilirim.”</p>

    <p class="govde-metin bizsmart">Birsen Hanım çarçabuk, salona bitişik odada bana yatak hazırlamıştı bile. Bir şey içip içmeyeceğimi, hemen ılık bir süt hazırlayabileceğini söyledi. Teşekkür ettim.</p>

    <p class="govde-metin para-style-override-4 bizsmart">Odaya girip ışıkları söndürdüğümde, yatakta korkudan kaskatı kesilmiştim. Asla uyuyamayacaktım. Sabahı zor edecektim, bunu biliyordum. Tablo değiştirilmişti. Hala inanamıyordum. Rüya falan değildi. Kalkar kalkmaz ilk işim tablo profesörünü aramak ve hemen üniversiteye gitmek olacaktı. Ama sabaha daha çok vardı. Ara sıra perdeleri aralayıp dışarıya göz gezdiriyordum. Kimsecikler yoktu. Ama korkum geçecek gibi değildi. Sanki bir anda siyah giysili adamlar tekrar saklandıkları karanlığın içinden çıkıp gelecekti.</p>
  </div>
</body>
</html>
