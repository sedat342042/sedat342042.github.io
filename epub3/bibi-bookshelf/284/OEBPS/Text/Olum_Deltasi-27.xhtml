<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-27</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-22"><span class="bold bizsmart" xml:lang="tr-TR">- 17 -</span></p>

    <p class="baslik-2 bizsmart" id="toc_marker-22-1"><span class="bold bizsmart" xml:lang="tr-TR">29 Kasım Salı</span></p>

    <p class="govde-metin bizsmart">Gözlerimi açtığımda hastanede olduğumu fark etmem uzun sürmedi. Çünkü başımda beyaz önlükleriyle üç kişi vardı. Sol koluma serum takılmış, sağ bacağım da alçılı bir şekilde askıya alınmıştı. Yüzümde de sargılar vardı. Anlaşılan durumunun pek de iç açıcı değildi. Sanki üzerimden bir silindir geçmiş gibiydi. Her yerim sızlıyor ve zonk zonk ağrıyordu.</p>

    <p class="govde-metin bizsmart">Yine de hala hayatta olmak her şeye rağmen güzeldi.</p>

    <p class="govde-metin bizsmart">Yoğun bakımdan çıkarılmış, akşamüzeri normal odalardan birine alınmıştım. Ziyaretçiler kapıda kuyruk olmuştu.</p>

    <p class="govde-metin bizsmart">Doktorlar durumum hakkında bana rapor veriyorlardı. Tekmenin şiddetiyle burnum ve birkaç dişim kırılmış, çene ve yanak kemiklerim de epey zedelenmişti. Gözlerim yumruk gibi şişmiş ve yüzüm tamamen morarmıştı. Sağ bacağım ise kaval kemiğinden kırılmıştı. Hayati bir tehlike yoktu. İç organlarım ve beynim hasar görmemişti neyse ki. Yirmi dört saat yoğun bakımda müşahede altında tutulmuştum. Anlaşılan hastanede uzun süre kalacaktım ve iyileşmem epey bir zaman alacaktı.</p>

    <p class="govde-metin bizsmart">Doktorlar kısa kalmak suretiyle ziyaretçilere izin vermişlerdi. Odaya giren ilk ziyaretçim şefti. “Ne oldu sana böyle Ahmet, çok geçmiş olsun,” dedi üzgün üzgün, yüzüme bakmaktan çekiniyordu.</p>

    <p class="govde-metin bizsmart">“Başıma geleni haber yapmayacak mısın şef?” diye takıldım. Güldü. “Yaptırdım bile,” dedi. Bu kez gülme sırası bendeydi. Ama gülerken yüzümde müthiş bir ağrı hissettim. “Siz tam bir gazetecisiniz,” dedim.</p>

    <p class="govde-metin bizsmart">“Muhabirimiz Ahmet Kerim evine giren kimliği belirsiz kişilerin saldırısına uğradı.”</p>

    <p class="govde-metin bizsmart">“Polis kimliklerini belirleyemedi henüz değil mi?”</p>

    <p class="govde-metin bizsmart">“Maalesef. Ahmet dışarıda polisler var. Hemen senin ifadeni almak istiyorlar. Doktorlar izin verdi. Ben dışarıda kapının önünde olacağım. Tekrar geçmiş olsun, çabuk iyileşmeye bak, sana ihtiyacımız var,” dedikten sonra şef dışarı çıktı. Belli ki beni böyle bir halde görmeye pek dayanamamıştı. Sonra tekrar içeri girdi, “Ha, söylemeyi unuttum. Ender Bey ile yazı işlerinden bazı arkadaşlar da ziyarete geldi, ama yoğun bakımda olduğun için geri dönmek zorunda kaldılar. Gazetedeki herkes sana geçmiş olsun dileklerini iletmemi istedi,” dedikten sonra tekrar dışarı çıktı. Bu sözleri hoşuma gitmiş, moralimi biraz olsun düzeltmişti.</p>

    <p class="govde-metin bizsmart">İçeri iki polisle birlikte, başıma geleni duyunca hemen İstanbul’a gelmiş olan baş komiser Çetin girdi. Çetin çok üzgün görünüyordu. Omuzları çökmüş, yüzü kararmıştı.</p>

    <p class="govde-metin bizsmart">Polislere gece olan saldırıyı hatırladığım kadarıyla anlatmaya çalıştım. Saldırganların siyahlar içinde üç kişi olduklarını, ellerindeki siyah bir torbaya evdeki antikaları doldurduklarını, dizüstü bilgisayarımı da aldıklarını, tabancamı almaya çalışırken fiziki bir saldırıya maruz kaldığımı ve beni feci şekilde dövdüklerini söyledim.</p>

    <p class="govde-metin bizsmart">Ayrıca saldırganlardan birinin attıkları dayaktan sonra, “Tamam, bu kadar yeter. Çabuk olun, alacaklarınızı alın hemen gidelim,” dediğini de anlattım. Bir gece önce şüpheli bir araba gördüğümü, hatta o gecenin sabahında şüphelendiğim için otomobilimde bomba araması yaptırdığımı ve arabamı otoparka çektirdiğimi de ekledim. Ancak Samsun’daki takip edilme olayına hiç değinmedim. Bunu Çetin’e danışmadan söylemek istemiyordum. Çünkü olay başka noktalara çekilebilir, istenmeyen sonuçlar doğurabilir, asıl hedef şaşabilirdi.</p>

    <p class="govde-metin bizsmart">“Neden şüphelendiniz ve bomba araması yaptırdınız? Birileri sizi izliyor muydu?”</p>

    <p class="govde-metin bizsmart">Sadece bir gazeteci şüphesi olduğunu, yaptığım bazı haberlerden ötürü doğal olarak bana düşmanlık besleyenlerin olabileceğini, ama kişi adı veremeyeceğimi, çünkü hiç kimseyi itham altında bırakmak istemediğimi söyledim.</p>

    <p class="govde-metin bizsmart">Polislerden biraz daha yaşlı ve takım elbiseli olanı , “Harun Bey, sizin son olarak, önceki gün gazetede çıkan yabancı bir kadınla ilgili imzasız bir haber yaptığınızı anlattı bize. Bu konuyla bir ilgisi olabilir mi?” diye sordu.</p>

    <p class="govde-metin bizsmart">“Bilemiyorum.”</p>

    <p class="govde-metin bizsmart">“Anladığım kadarıyla o yabancı hanım sevgilisinin ölümünde birilerinin parmağı olduğunu, olayın kaza değil bir cinayet olduğunu iddia etmiş.”</p>

    <p class="govde-metin bizsmart">“Evet, ama bu olayla nasıl bir ilgisi olabilir, hiçbir fikrim yok. Üstelik haber imzasızdı. Benim bu haberle ilgili olabileceğini, yani benim yazdığımı nereden bilebilirler ki?”</p>

    <p class="govde-metin bizsmart">“Haklısınız. İlk bulgulara göre bu olay bir hırsızlık olayı gibi gözüküyor. Evden neler alındığını ancak siz hastaneden çıktıktan sonra anlayabiliriz.”</p>

    <p class="govde-metin bizsmart">“Peki, saldırganlar veya hırsızlar hiçbir ipucu bırakmamışlar mı?”</p>

    <p class="govde-metin bizsmart">“Derinlemesine olayı araştırıyoruz. Merak etmeyin er veya geç yakalarız. Ancak şunu söyleyebilirim ki, size saldıranlar oldukça profesyonele benziyorlar. Şimdilik elde hiçbir iz yok.”</p>

    <p class="govde-metin bizsmart">Polisler ayrılırken, “Ahmet Bey eğer başka bir şey hatırlarsanız lütfen hemen bizi arayın. Her ihtimale karşı hastanede bir koruma görevlendirdik, bilginiz olsun,” dediler ve yatağımın yanındaki etajere kartvizitlerini bıraktılar.</p>

    <p class="govde-metin bizsmart">Polisler gittikten sonra Çetin’le baş başa kalmıştım. Çetin, “Çok geçmiş olsun Ahmet, bizi korkuttun,” dedi. Yüzünde gerçekten bir korku ifadesi vardı.</p>

    <p class="govde-metin bizsmart">“Sen onu bir de bana sor, korkudan ödüm patlayacak sandım.”</p>

    <p class="govde-metin bizsmart">“Senin alt komşun Tanju Bey saldırıdan önce, evin önünde bazı şüpheli kişiler görmüş. Ve seni telefonla aramış. Telefonun cevap vermeyince de evde olmadığını sanmış. Telefonun sesini duymadın mı?”</p>

    <p class="govde-metin bizsmart">“Aslında duymuştum ama telefonun rüyamda çaldığını sanmıştım. Zavallı Tanju Bey, demek beni arayıp uyarmak istemiş. Ona daha önce izlendiğimden söz etmiştim.”</p>

    <p class="govde-metin bizsmart">“Seni evde o halde bulan da oymuş. Hemen polise haber vermiş.”</p>

    <p class="govde-metin bizsmart">O haliyle benim yardımıma koşan Tanju Bey’e minnet duyuyordum. Kim bilir ne kadar heyecanlanmış ve panik olmuştu? Bana yardım edebilmek için nasıl çırpınmıştı? Ve kim bilir ne kadar üzülmüştü? Hastaneden çıkar çıkmaz ilk işim Tanju Bey’e teşekkür etmek ve onu çok sevdiği boğazda balık lokantalarından birine götürmek olacaktı.</p>

    <p class="govde-metin bizsmart">Çetin endişeliydi. Bunu yüzündeki ifadeden anlayabiliyordum.</p>

    <p class="govde-metin bizsmart">“Ahmet, polislere deltadaki ölümlerden, Samsun’daki takip edilme olayından hiç söz etmedin. İster misin, deltadaki ölümlerin arkasındakiler kimse, sana bu saldırıyı gözdağı vermek, seni korkutup sindirmek için onlar yapmış olsun.”</p>

    <p class="govde-metin bizsmart">“Sence bu mümkün olabilir mi?”</p>

    <p class="govde-metin bizsmart">“Seni şimdi, hele böyle bir durumdayken korkutmak istemem, ancak eğer seni bir tehlike olarak görüyorlarsa, olabilir tabii. Eğer beni görevden alıp zorunlu izne ayıran güçler varsa, seni de korkutup gözdağı vermek isteyen güçler olabilir. Üstelik bu olayın gazetede yer alan Stephanie röportajından sonra olması beni düşündürüyor. Ahmet seni bu olaya bulaştırdığım için biraz suçluluk duyuyorum. Ve elimden bir şey gelmemesi de beni kahrediyor.”</p>

    <p class="govde-metin bizsmart">“Sakın kendini suçlama, daha hiçbir şey bilmiyoruz. Bu basit bir hırsızlık da olabilir. Ayrıca bu şüphelerin de haklıysan yapabilecek bir şey yok. İkimizin de mesleği de kelle koltukta bir meslek. Böyle düşünürsen beni daha da üzersin. Sadece üzüldüğüm şey, bu olayın üzerine gidememek. Senin gibi bir polisin de elini kolunu bağlayabiliyorlarsa, bu işin içinde senin de dediğin gibi büyük güçler olabilir.”</p>

    <p class="govde-metin bizsmart">“Ama işin en acı tarafı hiçbir ilerleme kaydedememek. Bu beni tahmin edemeyeceğin kadar çok rahatsız ediyor.”</p>

    <p class="govde-metin bizsmart">“Sence bu işin arkasında ne gibi büyük güçler olabilir?”</p>

    <p class="govde-metin bizsmart">“Bilemiyorum. Uluslararası bir mafya ağı… Belki devletin içindeki bazı kişilerin de bulaştığı büyük bir örgüt.”</p>

    <p class="govde-metin bizsmart">“Aklından neler geçiyor peki? Bu projenin ardında başka bir şeyler olabilir mi? ”</p>

    <p class="govde-metin bizsmart">“Gerçekten bilmiyorum, çünkü hiçbir ipucu yok. Sadece, kuşbilimci Arda’nın ölümünden önce, sevgilisine yolladığı esrarengiz telefon mesajı var. Şüpheli ölümler. Başka da hiçbir ipucu yok. O mesajın anlamını da bilmiyoruz.”</p>

    <p class="govde-metin bizsmart">“Sence Stephanie de tehlikede olabilir mi?”</p>

    <p class="govde-metin bizsmart">“O kadarına cesaret edeceklerini sanmıyorum. Eğer o deltada bir şeyler dönüyorsa, Stephanie’yi ortadan kaldırıp tüm dikkatleri üzerlerine çekmek istemezler. Üstelik o bir Amerikalı. Bu nedenle Amerikalıların işin içine karışmalarını istemezler. Ama tüm bunlar tabii ki bizim tahminimizden öte gidemiyor, ne yazık ki.”</p>

    <p class="govde-metin bizsmart">“Haklısın. Ama bir gün yakayı mutlaka ele verecekler.”</p>

    <p class="govde-metin bizsmart">“Evet, ama ne zaman? Neyse bu kadar gevezelik yeter. Ben de burada oturmuş haline bakmadan seninle neler konuşuyorum. Bunları sen iyileştikten sonra daha rahat konuşuruz. Şimdi iyileşmene bak. Ben birkaç gün daha buralardayım ve sana uğrarım. Bu olayla ilgili gelişmeleri de yakından takip edeceğim, hiç merak etme.”</p>

    <p class="govde-metin bizsmart">“Geldiğin için çok teşekkür ederim Çetin. Seninle konuşmak iyi geldi.”</p>

    <p class="govde-metin bizsmart">“Umarım öyle olmuştur.”</p>

    <p class="govde-metin bizsmart">Çetin gittikten sonra doktor sırada bekleyen ziyaretçileri kısa bir süre içeri aldı. Şefle birlikte gazeteden bazı arkadaşlar, bazı yakın dostlarım da gelmişti. İnsanın böyle aciz bir durumunda ziyaretçilerinin gelmesi gerçekten çok sevindiriciydi. Büyük bir mutluluk ve moral kaynağıydı.</p>

    <p class="govde-metin bizsmart">İçeriye birden “abi” diye hitap ettiğim ve en sevdiğim yakınım olan Sami dayım heyecanla girdi.</p>

    <p class="govde-metin bizsmart">Başıma geleni öğrenince ailesiyle yaşadığı yer olan İzmir’den uçağa atladığı gibi gelmişti. Onu görmek beni çok mutlu etmişti. Sevgili dayım, halimi görünce, gözlerinin yaşarmasına zor engel olmuştu.</p>

    <p class="govde-metin bizsmart">O beni teselli edecekken, ben onu teselli ediyordum. Bu durum birden bana çok komik gelmişti. Dayımı görmek moralime moral katmıştı. “Seni burada hiç yalnız bırakmayacağım,” diyerek, yanımdan doktorun ısrarıyla zor ayrılmıştı.</p>

    <p class="govde-metin bizsmart">Herkes gidince yalnız kalmıştım. Ağrılarım da artmıştı. Neyse ki hemşire gelip, ilaçlarımı vermişti de biraz rahatlamıştım.</p>

    <p class="govde-metin bizsmart">Çetin’in söyledikleri yenir yutulur şeyler değildi. Gerçekten birileri beni korkutmak mı istemişti? Yoksa öldürmek mi? Kapıda bir koruma olduğunu bilmek güven veriyordu ama bu esrarengiz adamlar bu kadar güçlüyse, değil bir koruma on koruma olsa ne yazardı? Bu düşünceler beni korkutuyordu. Birden çalan telefonla yattığım yerde sıçradım. Arayan Londra’daki kız kardeşim Duygu’ydu. Duygu’nun sesi boğuk, heyecanlı ve ağlamaklıydı.</p>

    <p class="govde-metin bizsmart">“Ahmet, nasılsın?”</p>

    <p class="govde-metin bizsmart">“İyiyim merak etme. Kötü haber çabuk duyuluyor demek ki.”</p>

    <p class="govde-metin bizsmart">“İlk uçakla geliyoruz.”</p>

    <p class="govde-metin bizsmart">Duygu’ya gelmemelerini, hiç gerek olmadığını, iyi olduğumu, Sami dayımın geldiğini söyledim, ama biliyordum ki bu nafile bir çabaydı. Duygu ilk uçağa atlayıp gelecekti. Aslında onu çok özlemiştim. Bu vesileyle de olsa onunla bir araya geleceğim için, içten içe sevinmiştim. Hastanede bol bol dedikodu yapacaktık.</p>

    <p class="govde-metin bizsmart">Duygu’nun sesini duymak ve geleceğini öğrenmek, bu gece beni ziyarete gelenlerin üstüne bir krema etkisi yapmıştı. Aklımdaki bütün kötü ve olumsuz düşünceler sanki uçup gitmişti. Umarım, gayet başarılı giden evliliklerinin gerçek mimarı sevgili İskoç eşini de beraberinde getirirdi. Ve gelirken de, en orijinalinden İskoç viskilerinden getirirlerdi.</p>

    <p class="govde-metin para-style-override-4 bizsmart">Uykuya dalarken mutluluktan gülümsüyordum. Hayatta olmak her şeye rağmen gerçekten de güzeldi.</p>
  </div>
</body>
</html>
