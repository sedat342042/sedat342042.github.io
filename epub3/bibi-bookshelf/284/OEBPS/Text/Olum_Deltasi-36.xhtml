<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-36</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-31"><span class="bold bizsmart" xml:lang="tr-TR">- 25 -</span></p>

    <p class="baslik-2 bizsmart" id="toc_marker-31-1"><span class="bold bizsmart" xml:lang="tr-TR">20 Mart Salı</span></p>

    <p class="govde-metin bizsmart">Akşamki tavla maçını kaybetmiştim. Tanju Bey formundaydı ve beni her iki oyunda da hezimete uğratmıştı. Yemeği de kazanmıştı.</p>

    <p class="govde-metin bizsmart">Çırağan Oteli’ne randevu saatinden bir saat önce gelmiştim. Bakanın yanında yabancı bir konuğu vardı ve Ankara’dan İstanbul’a birlikte gelmişlerdi. Sabah öğlene kadar İstanbul’da bazı tarihi ve turistik yerleri gezmişlerdi. Şimdi ise birlikte baş başa özel bir görüşme yapıyorlardı.</p>

    <p class="govde-metin bizsmart">Bakanla görüşmem olduğu için randevuya farklı renklerde spor bir ceket pantolon ve yine spor bir kravat takarak gelmiştim. Gazetenin foto muhabirlerinden Hakan ise benden yaklaşık yarım saat sonra gelmişti.</p>

    <p class="govde-metin bizsmart">Birlikte kafeteryada oturmuş, boğazı seyrediyorduk. Otel doluydu. Otelde bulunduğum yaklaşık kırk dakikalık süre içinde, kendine özgü kıyafetleri içersinde Arap turistlerin daha yoğunlukta olduğunu fark ettim. Petrol zengini Araplar olduğunu düşünüyordum. Çırağan, İstanbul’un en güzel ve en pahalı otellerinden olduğuna göre, burada kalan turistler de zengin olmalıydı. Hakan da otururken, ara sıra ayağa kalkıp boğazda gözüne kestirdiği bir görüntünün fotoğrafını çekiyordu. Hatta ilginç kıyafetli bazı Arap turistlerin fotoğraflarını da çaktırmadan çekmeye çalışıyordu.</p>

    <p class="govde-metin bizsmart">Dörde on kala basın müşaviri Selim beni cep telefonumdan aradı ve gelip gelmediğimi sordu. Otelde, kafeteryada olduğumu söyledim. Bana bakanla görüşeceğimiz odanın numarasını verdi ve saat tam dörtte bakanın beni beklediğini söyledi. Bakanın randevularına sadık biri olduğunu düşündüm ve bu beni şaşırtmadı desem yalan olurdu. Genellikle bizdeki siyasiler, randevularına pek sadık insanlar değildi. Bu bakan için iyi bir puan vermeme neden olmuştu.</p>

    <p class="govde-metin bizsmart">Bakanın yanında basın müşaviri Selim’in dışında bir kişi daha vardı. Oda mükemmel bir manzaraya sahipti. Koltukların rahatlığı hemen göze çarpıyordu. Sehpanın üzerindeki sıcak kahvenin kokusu ve genişçe bir tabaktaki kurabiyeler enfesti. Selim kapıyı açmış, biz de içeri girmiştik. Bakan ayağa kalkarak, “Hoş geldiniz,” dedi ve eliyle oturacağımız yeri gösterdi. Yüzü hiç de yabancı gelmeyen diğer kişi ise oturduğu yerden kalkmadan sadece bizi başıyla selamlamakla yetindi.</p>

    <p class="govde-metin bizsmart">Selim, daha sonra izin isteyerek dışarı çıktı. Bakanın üzerinde lacivert blazer bir ceket, ayağında da sütlü kahve renginde bir pantolon vardı. Diğeri ise ince siyah çizgili gri bir takım elbise giymişti. İkisi de içine beyaz gömlek giymiş, desenleri biraz farklı bordo renk kravat takmışlardı. Diğerine dikkatli bakınca bakana çok benzediğini fark ettim. Ama bakandan daha zayıf ve daha genç görünüyordu.</p>

    <p class="govde-metin bizsmart">“Kardeşim Sinan,” dedi bakan. Nedense birden delta ölümlerini hatırladım. Çünkü bakanın kardeşi Kızılırmak Deltası’ndaki projenin sponsorlarından biriydi. “Memnun oldum,” dedim sesimdeki endişeyi gizlemeye çalışarak. “Ben de,” dedi bakanın kardeşi. Sesindeki sert ve sevimsiz ton canımı sıkmıştı. Filmlerdeki sert görünümlü ve tehditkâr bakışlı mafya karakterlerine benzettim birden bakanın kardeşini.</p>

    <p class="govde-metin bizsmart">Bakanla röportajıma küresel ısınma konusundaki düşüncelerini ve Türkiye’nin buna nasıl hazırlandığını sorarak başladım. Bakan bu konuda beni şaşırtacak derece birikimli biriydi. Sanayiyle yeni bir proje başlattıklarını, amaçlarının atmosfere salınan karbondioksit miktarını daha makul bir seviyeye çekmek olduğunu, bunun altyapısı için çalışmalara başladıklarını anlattı.</p>

    <p class="govde-metin bizsmart">Bu gerçekten önemli bir projeydi. Bakan bana bunları anlatırken, kardeşine göz ucuyla baktığımda, hiç istifini bozmadan beni sert bir şekilde süzdüğünü fark ettim. Bu bakışları sinirimi bozuyordu. Havayı röportajın sonuna doğru sorularımla biraz germeye karar verdim. Bakalım o tehditkâr bakışlar, hala aynı şekilde sürecek miydi?</p>

    <p class="govde-metin bizsmart">Bakan sorularımı, gerçekten konusuna hâkim bir uzman gibi yanıtlıyordu. Bu arada Hakan da durmadan çeşitli açılardan fotoğraflar çekiyordu. Bakan Hakan’ın her deklanşöre basışında objektife bakıyor, ama poz vermekte gecikiyordu. Hakan’ın istediği onun poz vermesi değil, bakanı doğal haliyle yakalamaktı. Bunu da başarıyordu.</p>

    <p class="govde-metin bizsmart">En sonunda bakan dayanamadı ve “Çok çektiniz ama bir de şöyle size bakarken çekseydiniz,” dedi. Hakan, deneyimliydi, çekeceğini çekmişti, “Tabii efendim, siz nasıl isterseniz,” diye karşılık verdi. Sonra da, “Ama isterseniz konuşmanız bitsin, sonra daha rahat çekeriz,” diye ekledi. Bakan bu tekliften memnun kalmıştı. “Çok iyi olur,” dedi gülümseyerek.</p>

    <p class="govde-metin bizsmart">Bakan daha sonra sözü memleketi olan Van’a getirdi. Özelikle Van Gölü ile ilgili bazı projelerini de anlattı. Van Gölü’nün çevresinin yapılarla dolduğunu, ciddi bir kirlenmeyle karşı karşıya olduğunu, bunu önlemek için birtakım projeler geliştirdiklerini söyledi. Kardeşinin soğuk bakışlarını hala üzerimde hissediyordum. Yaklaşık kırk beş dakikadır konuşuyorduk. Kardeşi henüz ağzını açmamıştı.</p>

    <p class="govde-metin bizsmart">“Efendim size sormak istediğim bir konu daha var.”</p>

    <p class="govde-metin bizsmart">“Buyurun sizi dinliyorum.”</p>

    <p class="govde-metin bizsmart">Sıra en can alıcı sorulara gelmişti nihayet. Bakanın burnundan kıl aldırmadan karşımda oturan kardeşi, bakalım bu soğukkanlılığını daha ne kadar koruyabilecekti?</p>

    <p class="govde-metin bizsmart">“İğneada projesi hakkında ne düşünüyorsunuz? İstanbul’a su getirmek için Rezve deresinin kullanılması, oradaki subasar ormanlarına zarar vermeyecek mi? Bir taraftan Kızılırmak Deltası’nda çok önemli bir proje yürüterek o bölgenin ve oradaki yaban hayatının korunmasını sağlıyorsunuz, diğer taraftan İğneada. Bu bir çelişki değil mi?”</p>

    <p class="govde-metin bizsmart">İşte sonunda taşı gediğe koymuştum. Bakalım şimdi neler olacaktı? Tabii tahmin ettiğim gibi bakanın kardeşi oturduğu yerden kıpırdanmaya başladı. Bu kez sol bacağını sağ bacağının üzerine attı. Ağabeyinden utanmasa kravatını da gevşetecekti, bundan emindim. Ama bu yetmezdi, birazdan onu gerçekten de yerinden oynatacaktım.</p>

    <p class="govde-metin bizsmart">Bakan da sanki bu sorudan biraz rahatsız olmuştu, ama hemen kendini toparladı.</p>

    <p class="govde-metin bizsmart">“Bakın Ahmet Bey, bunların ikisi birbirinden farklı şeyler. İğneada’nın öneminin gayet tabii ki farkındayım, bundan hiçbir kuşkunuz olmasın. Ama biliyorsunuz, İstanbul büyük bir şehir ve susuzluk tehlikesiyle karşı karşıya. On beş milyona yakın bir kentin susuz kalmasının ne demek olduğunu sanırım siz benden daha iyi bilirsiniz.”</p>

    <p class="govde-metin bizsmart">“Estağfurullah Sayın Bakanım.”</p>

    <p class="govde-metin bizsmart">Bakan biraz önceki serinkanlılığını kaybetmiş gibiydi, kardeşi ise heyecanla dinliyordu.</p>

    <p class="govde-metin bizsmart">“Ama, durum böyle. Sivil toplum örgütlerine kızmıyorum, onlar demokratik tepkilerini dile getiriyorlar hiç kuşkusuz. Ancak bu tepkilerinde biraz haksızlar. Nedenine gelince, onlar bu projeyle İğneada subasar ormanlarının, yani oradaki ekosistemin zarar göreceğini düşünüyorlar. Ama bu yanlış. Biz oradaki ekosisteme zarar vermeden bu suyu almayı planlıyoruz. İlk planı biraz değiştirdik ve endişeleri tamamen giderecek bazı tadilatlar yaptık.”</p>

    <p class="govde-metin bizsmart">“Nasıl?”</p>

    <p class="govde-metin bizsmart">“Şöyle ki, oradaki sivil toplum örgütlerinin en büyük endişesi suyu kanallarla subasar ormanlarından geçireceğimiz yönündeydi. Evet, ilk plan böyleydi, ama biz gelen tepkiler üzerine bunu değiştirdik. Kanalları ormanlardan geçirmeyeceğiz, denizden, yani kıyıdan geçirmeyi planlıyoruz, böylece ormanların suyuna herhangi bir zarar da gelmeyecek.”</p>

    <p class="govde-metin bizsmart">“Bundan emin misiniz? Oradakiler yine de bunun zarar vereceğini düşünüyorlar.”</p>

    <p class="govde-metin bizsmart">“Artık öyle düşündüklerini sanmıyorum. Ama biz bu projeyi zaten henüz başlatmadık. Eğer kente başka yerlerden su bulabilirsek bu projeyi yaşama geçirmeyebiliriz de, bu nedenle herkesin içi rahat olsun. Zaten bu konuda başka projelerimiz var. Çevreye zarar veren bir bakan olarak en başta ben karşısında olurum. Kısaca biz bir çelişki içinde falan değiliz. Böyle düşünmenize üzülürüm. Lütfen, eğer irtibattaysanız bunu sivil toplum örgütündeki arkadaşlara da iletin.”</p>

    <p class="govde-metin bizsmart">“Merak etmeyin iletirim.”</p>

    <p class="govde-metin bizsmart">“Diğer projeye gelince, Kızılırmak Deltası önemli bir delta. Ve bütün dünyanın gözü de bu projede. O projeyi çok önemsiyorum. Küresel ısınma nedeniyle en fazla korunması gereken yerler de sulak alanlar ve deltalar. Biz bunun gayet iyi farkındayız ve bu tarz projeleri de sürdüreceğiz. Ayrıca kardeşim de deltadaki projenin bir sponsorudur, belki biliyorsunuz.”</p>

    <p class="govde-metin bizsmart">“Biliyorum.”</p>

    <p class="govde-metin bizsmart">Bakan beni şaşırtıyordu, ama İğneada projesinin yaşama geçirilmesi demek oradaki hayatın bitmesi demekti. Ayrıca bir başka kentin sularını bir başka kente aktarmak hiç de adil değildi. Artık taşı gediğine koymanın zamanıydı.</p>

    <p class="govde-metin bizsmart">“Efendim bu deltada birtakım ölüm olayları meydana geliyor son zamanlarda, bu konuda bir fikriniz var mı?”</p>

    <p class="govde-metin bizsmart">Bakanın böyle bir soruyu hiç beklemediği yüzündeki şaşkın ve biraz da kızgın ifadeden hemen anlaşılıyordu.</p>

    <p class="govde-metin bizsmart">Ben dâhil, odadaki herkes gerilmişti. Hakan yaklaşan fırtınayı hissetmiş olacak ki, fotoğraf makinesiyle oynuyor ve dışarıyı seyrediyordu.</p>

    <p class="govde-metin bizsmart">“Bakın ben sorunuzun konumuzla ilgisini pek anlayamadım. Söylediğiniz şey polisi ilgilendirir. Ayrıca ben oradaki ölümleri takip falan etmiyorum. Neden söz ettiğinizi de anlamış değilim.”</p>

    <p class="govde-metin bizsmart">Bakan gerçekten samimi gibiydi. Belki de konudan, oradaki ölümlerden habersizdi. Kardeşi artık dayanamamıştı. Yüzü kıpkırmızı kesilmişti. Esmer teni bile bu kırmızılığı saklayamıyordu.</p>

    <p class="govde-metin bizsmart">“Sizin bu soruyu, ne maksatla sorduğunuzu öğrenebilir miyim? Siz Sayın Bakan’la küresel ısınma konusunda röportaj yapmaya mı, yoksa polisiye bir röportaj yapmayı mı geldiniz? Bana bu sorunuz maksatlı gibi geldi, umarım yanılıyorumdur.”</p>

    <p class="govde-metin bizsmart">Odadaki herkes gibi, bakan da kardeşinin böyle sert bir tepki vermesini pek beklemiyordu. Hemen müdahale etme gereği duydu.</p>

    <p class="govde-metin bizsmart">“Bir dakika beyler, Ahmet Bey belli ki bu ölümlerden bir haberim olduğunu düşünüyor. Ama sizi hayal kırıklığına uğratacağım, çünkü söz ettiğiniz ölümlerden haberim yok, sadece projede çalışan bir bilim adamının bir kaza sonucu öldüğünü öğrendim. Buna da çok üzüldüm. Dediğim gibi biz orada dünyanın da çok önemsediği ve Birleşmiş Milletler’in, Dünya Bankası’nın bile sponsor olduğu bir proje yürütüyoruz, üstelik Ruslarla. Ölümlerle bu projenin ne gibi bir ilgisi var, siz nasıl bir bağlantı kurdunuz anlamış değilim. Eğer şüphelendiğiniz bir şey varsa, söyleyin hemen gereğini yapalım.”</p>

    <p class="govde-metin bizsmart">Doğrusu ne diyeceğimi, ne söyleyeceğimi bilemiyordum. Biraz fazla ileri gittiğimi düşündüm. Bakanın kardeşi ise bana biraz terlemiş gibi geldi.</p>

    <p class="govde-metin bizsmart">“Efendim, özür dilerim sizi rahatsız ettiysem, sadece böyle ölümler sık oluyor da, o nedenle sordum, belki bir fikriniz vardır diye. Biliyorsunuz her konuda soru sormak bizim görevimiz,” diyerek konuyu toparlamaya çalıştım.</p>

    <p class="govde-metin bizsmart">“Ama haddinizi aşmamak kaydıyla,” diye araya girdi bakanın kardeşi Sinan. Eğer fırsatı olsa, beni bir kaşık suda boğacak gibiydi. Bakan tekrar müdahale etti.</p>

    <p class="govde-metin bizsmart">“Lütfen, dostça başlayan sohbetimizi böyle gereksiz bir konu yüzünden düşmanca bitirmeyelim. Ahmet Bey geldiğiniz için teşekkür ederim. Eğer konuyla ilgili başka sorunuz yoksa izninizi rica edeceğim. Çünkü konuğum beni bekliyor.”</p>

    <p class="govde-metin bizsmart">Bu röportajın bitmesi demekti.</p>

    <p class="govde-metin bizsmart">Hakan, “Efendim fotoğraf çekecektik,” dedi biraz da çekinerek. Bakan buna gerek olmadığını, geç kaldığını, yeterince çekildiğini söyledi. Ayağa kalkarak elimi sıkarken de, “Röportajınızı büyük bir ilgiyle takip edeceğim,” dedi ciddi ve gergin bir yüz ifadesiyle. Kardeşi ise elimizi sıkmadan ve o tehditkâr bakışlarını fırlatarak hışımla odadan çıktı. Oysa ben tam tersini, yumuşayacağını, çekineceğini sanmıştım. Ama yanılmıştım.</p>

    <p class="govde-metin bizsmart">Otelden çıktığımızda Hakan derin bir oh çekti. Ben de. Hakan bakanın kardeşinin sert bakışlarının farkındaydı.</p>

    <p class="govde-metin bizsmart">“Yahu, bakanın kardeşi seni yiyecek gibi bakıyordu, neredeyse silahını çekip vuracağını sandım bir an.”</p>

    <p class="govde-metin bizsmart">“Bir fırsatını bulursa çekinmeden bunu yapabilir, merak etme.”</p>

    <p class="govde-metin bizsmart">“Ne demek istiyorsun, şaka yaptım canım.”</p>

    <p class="govde-metin para-style-override-4 bizsmart">“Ben de…”</p>
  </div>
</body>
</html>
