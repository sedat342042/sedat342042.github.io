<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-20</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-15"><span class="bold bizsmart" xml:lang="tr-TR">“DÜNYA S.O.S VERİYOR” - 1</span></p>

    <p class="baslik-2 bizsmart" id="toc_marker-15-1"><span class="bold bizsmart" xml:lang="tr-TR">Kıyamet Gibi Felaketler</span></p>

    <p class="govde-metin bizsmart"><span class="italik bizsmart" xml:lang="tr-TR">Birleşmiş Milletler'in doğal afetlerin azaltılması için çalışan biriminin (UN/ISDR - United Nations International Strategy for Disaster Reduction) Ocak ayı sonunda açıkladığı can kaybı ve maddi hasar rakamları, acı bir gerçeği daha ortaya koyuyor:</span></p>

    <p class="govde-metin bizsmart"><span class="italik bizsmart" xml:lang="tr-TR">Canını en çok kaybedenler, yoksul bölgelerde yaşayanlar.</span></p>

    <p class="baslik-2 bizsmart" id="toc_marker-15-2"><span class="bold bizsmart" xml:lang="tr-TR">Afetlerde Artış</span></p>

    <p class="govde-metin bizsmart"><span class="italik bizsmart" xml:lang="tr-TR">Uzmanlara göre, artık afetlerden daha fazla etkileniyoruz. Bundan, büyük oranda yüksek nüfus artışı, göçler ve plansız şehirleşme, çevrenin tahribatı ve küresel iklim değişimi sorumlu tutuluyor. Son yıllarda, özellikle 1960’lardan sonra büyük afetlerin sıklığında artış gözlenmekte olduğu vurgulanıyor. Can kaybının 100'den fazla olduğu olay sayısında ve afetlerin neden olduğu ekonomik kayıplarda da ciddi bir yükselme var. Ülke milli gelirinin düşük olduğu yerlerdeki afet sayıları ve insani kayıplar çok fazla. Yüksek gelirli, gelişmiş ülkelerin afet sayıları ve insani kayıpları ise azalmakta.</span></p>

    <p class="baslik-2 bizsmart" id="toc_marker-15-3"><span class="bold bizsmart" xml:lang="tr-TR">10 Mega Felaket</span></p>

    <p class="govde-metin bizsmart"><span class="italik bizsmart" xml:lang="tr-TR">Peki, dünyayı bekleyen ve bilim adamlarını en çok endişelendiren, sadece meydana geldikleri ülkeyi değil, kıtaları etkileyebilecek, hatta "dünyanın sonu" anlamına gelebilecek en büyük doğal tehlikeler neler?</span></p>

    <p class="baslik-2 bizsmart" id="toc_marker-15-4"><span class="bold bizsmart" xml:lang="tr-TR">Liste Şöyle Sıralanıyor:</span></p>

    <p class="govde-metin bizsmart"><span class="italik bizsmart" xml:lang="tr-TR">1. Küresel ısınmanın önünün alınamaması</span></p>

    <p class="govde-metin bizsmart"><span class="italik bizsmart" xml:lang="tr-TR">2. İspanya'daki Kanarya Adaları'nda, La Palma'daki "Cumbre Vieja" yanardağının patlaması ve bunun yol açabileceği mega-tsunami</span></p>

    <p class="govde-metin bizsmart"><span class="italik bizsmart" xml:lang="tr-TR">3. Süper-volkan (50 bin yılda bir rastlanan devasa yanardağ patlaması)</span></p>

    <p class="govde-metin bizsmart"><span class="italik bizsmart" xml:lang="tr-TR">4. Büyük bir gökcisminin dünyaya çarpması</span></p>

    <p class="govde-metin bizsmart"><span class="italik bizsmart" xml:lang="tr-TR">5. Hipernova (uzayda kara delik oluşturarak patlamış büyük bir yıldızın gamma ışınlarının dünyaya çarpması)</span></p>

    <p class="govde-metin bizsmart"><span class="italik bizsmart" xml:lang="tr-TR">6. Dünyadaki ekonomik dengeleri altüst edecek büyük bir deprem</span></p>

    <p class="govde-metin bizsmart"><span class="italik bizsmart" xml:lang="tr-TR">7. Tacikistan'daki Sarez gölünün üzerindeki doğal barajın çökmesi</span></p>

    <p class="govde-metin bizsmart"><span class="italik bizsmart" xml:lang="tr-TR">8. Küresel salgın hastalıklar</span></p>

    <p class="govde-metin bizsmart"><span class="italik bizsmart" xml:lang="tr-TR">9. Telomere (kromozomları koruyan kapakçıklar) aşınması</span></p>

    <p class="govde-metin bizsmart"><span class="italik bizsmart" xml:lang="tr-TR">10.İnsanlığın ölümsüzlüğü ararken robotlaşması</span></p>

    <p class="baslik-2 bizsmart" id="toc_marker-15-5"><span class="bold bizsmart" xml:lang="tr-TR">Hiç Bu Kadar Isınmadık!</span></p>

    <p class="govde-metin bizsmart"><span class="italik bizsmart" xml:lang="tr-TR">Dünyamız bin yılı aşkın süredir, geçtiğimiz 30 yıl içinde ısındığı kadar hızlı ısınmadı.</span></p>

    <p class="govde-metin bizsmart"><span class="italik bizsmart" xml:lang="tr-TR">Hızla eriyen buzulların deniz seviyesini yükseltmesiyle, kıyı yerleşim alanları haritadan silinip gidecek. Ayrıca iklimlerin dengesi bozulacak ve dünya yaşanılması zor bir yer haline gelecek.</span></p>

    <p class="govde-metin bizsmart"><span class="italik bizsmart" xml:lang="tr-TR">Önümüzdeki yıllarda, okyanusların da ısınmasıyla kasırga, tropikal fırtına, tayfun, hortum, buz fırtınaları, yıldırımlı fırtına ve sel baskınları şiddetini giderek arttıracak.</span></p>

    <p class="govde-metin bizsmart"><span class="italik bizsmart" xml:lang="tr-TR">Küresel ısınma, basit tanımıyla, atmosferde bulunan karbondioksit, su buharı, ozon, metan, azotoksit ve kloroflorokarbon gazlarının miktarlarındaki artış, dünyadan atmosfere geri yollanan güneş ışınlarının daha fazla tutularak yeniden atmosfere yayılması ve bu da, ortalama sıcaklığın artması anlamına geliyor.</span></p>

    <p class="govde-metin bizsmart"><span class="italik bizsmart" xml:lang="tr-TR">Bu artışın olası sonuçları konusunda en önemli ipuçlarını, öncelikle 20. yüzyılda dünyanın başına gelenler oluşturdu. Bu yüzyılda, deniz seviyelerinde yaklaşık 25 santimlik bir artış oldu; önemli buzulların bir kısmı yitirildi; dünyanın çeşitli yerlerinde yağış miktarları değişti; göl sularının sıcaklıklarıyla dünyanın kimi bölgelerinde yaşanan fırtınalar ve seller arttı.</span></p>

    <p class="govde-metin para-style-override-4 bizsmart"><span class="italik bizsmart" xml:lang="tr-TR">Bilim adamları, gelecekte yer kürenin sıcaklığında yaşanacak 1,4 - 5,8 derecelik artışın yol açacağı sonuçları öngörebilmek için çeşitli iklim modelleri geliştirmeye başladı.</span></p>
  </div>
</body>
</html>
