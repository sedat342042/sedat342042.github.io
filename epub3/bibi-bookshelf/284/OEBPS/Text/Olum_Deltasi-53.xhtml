<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-53</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-48"><span class="bold bizsmart" xml:lang="tr-TR">- 39 -</span></p>

    <p class="govde-metin bizsmart">Polisler bizim ifademizi almışlar, daha sonra da bizi alıp emniyete götürmüşlerdi. Ben de şefi arayıp önemli bazı gelişmeler olduğunu, daha sonra uygun bir zamanda anlatacağımı söylemiştim. Şef, ne olduğunu sormamış, sadece, “Tamam,” demekle yetinmişti. Bu her zamanki gibi bana olan güveninin bir göstergesiydi.</p>

    <p class="govde-metin bizsmart">Akşamüzeri saat yedi sularında Çetin gelmişti. Beni ve profesörü tebrik etmiş, daha sonra bizi emniyete getiren polislerle birlikte bir odaya girip olay hakkında neler yapacaklarını planlamaya başlamışlardı.</p>

    <p class="govde-metin bizsmart">Anlaşılan bizi daha sonra güvenli bir yere götürüp bir süre daha alıkoyacaklardı. Bunu yapmalarındaki neden, konunun tehlikeli ve riskli oluşuydu. Bu duruma profesörün canı biraz sıkılmıştı ama sonunda o da olayın ciddiyetinin farkına varmış ve pek sesini çıkarmaz olmuştu.</p>

    <p class="govde-metin bizsmart">Daha sonra saat dokuzda Çetin ve yanında bizi getiren polislerle birlikte Sarıyer’de emniyete ait güvenli bir binaya gittik. Çetin hala birtakım yerlere telefon edip nasıl hareket edeceklerine dair planları geliştiriyordu. Narkotikten komiser Kemal, bize bu eroin ticaretinin sebepleri hakkında bazı bilgiler verdi.</p>

    <p class="govde-metin bizsmart">Eroin, Afganistan’dan geliyor, İran üzerinden Türkiye’nin Hâkkari sınırından içeri giriyordu. Van yoluyla da deltaya getirilip oradan büyük olasılıkla araştırma gemisiyle Rusya’ya taşınıyordu.</p>

    <p class="govde-metin bizsmart">Rusya son yıllarda uyuşturucudan en fazla zarar gören ülkelerin başında geliyordu. Gençlik, özellikle şehirlerde uyuşturucuya alıştırılmıştı. Hemen her gün uyuşturucu yüzünden ölen onlarca genç, medyanın birinci gündem maddesini oluşturuyordu. Bu nedenle Rus hükümeti uyuşturucuyla büyük bir mücadele başlatmıştı. Sınırlarda muazzam bir güvenlik sağlanmıştı. Birleşmiş Milletler’e bağlı uluslararası uyuşturucu polis birliği en fazla önemi Rusya’ya veriyordu. Uyuşturucu tacirleri için en büyük pazarlar arasında Rus pazarı yer alıyordu.</p>

    <p class="govde-metin bizsmart">Komiserin verdiği en can alıcı bilgi ise, bakanın kardeşi ile ilgiliydi. Polis, bakanın kardeşini uzun yıllardır yakın izlemeye almıştı, ama bugüne kadar hiçbir sonuç elde edememişlerdi. Tam sonuca yaklaşıyorlardı ki, bakanın kardeşi, ağabeyinin siyasi nüfuzunu kullanıp baskınları, operasyonları bir şekilde durdurmayı başarıyordu. Tıpkı yıllar önce kendine ait arazide bulunan eroinden bir şekilde kurtulduğu gibi kurtuluyordu. Bu işin başında hiç kuşkusuz uluslararası uyuşturucu mafyası vardı. Bakanın kardeşi de anlaşılan bu mafyanın bir üyesiydi. Polis yıllardır bakanın kardeşiyle ilgili delil aramaktan perişan olmuştu. Somut deliller bir türlü bulunamadığı için de bakanın kardeşiyle ilgili hiçbir iddiada bulunamıyorlardı.</p>

    <p class="govde-metin bizsmart">Polise göre bakanın, kardeşinin yaptıklarından haberi yoktu. Zaten olsaydı siyasete atılmaya cesaret edemez, üstelik bakanlık gibi bir görevde de bulunamazdı. Ancak kardeşi, ağabeyini istediği gibi kullanıyordu.</p>

    <p class="govde-metin bizsmart">Çetin bu arada, gerekli yerlerle görüşmelerini saat onbir gibi tamamladı. Sonra yanımıza geldi. Yoğun telefon trafiğinden oldukça yorgun düştüğü gözden kaçmıyordu.</p>

    <p class="govde-metin bizsmart">“Tamam, her şey hazırlandı. Sadece yarın Samsun’a gidip bizim müdüre elimizdeki tüm bilgileri vereceğiz. Son kararı o verecek,” dedi.</p>

    <p class="govde-metin bizsmart">Çetin, benimle birlikte profesörün de Samsun’a götürüleceğini söyledi. Müdürü mutlaka ikna etmeleri gerekiyordu, bu nedenle profesörün müdürle yüz yüze görüşmeleri önem taşıyordu. Zaten bütün ekip Samsun’da toplanacak, karar verildikten sonra da operasyon başlayacaktı. Gerçekten heyecanlı bir süreç başlıyordu. Ama aklım Oleksandra ve Vadim’e takılmıştı. Vadim’in, “Doğru yolu bulmak için Kaan’ın tablolarına bakıyor,” sözündeki anlam artık çözülmüştü. Demek ki Oleksandra ve Vadim’in tüm bu olup bitenlerin hepsinden haberleri vardı. Ama zavallı Oleksandra, oradaki korumalar tarafından yakın takip altına alınmıştı. Kim bilir ne sıkıntılar çekiyordu? Onu düşündükçe içim sızlıyordu şimdi.</p>

    <p class="govde-metin bizsmart">Sonunda tüm bu ölümlerin sırrı da artık anlaşılıyordu. Demek ki o kazada ölenlerin hepsi orada uyuşturucu bulmuşlardı. Bu nedenle susturulmuşlardı. Kaza süsü verilerek cinayete kurban gitmişlerdi. Odadaki herkes bu konuda fikir birliğindeydi.</p>

    <p class="govde-metin bizsmart">Çetin’e bir ara, “Peki, Oleksandra’ya ne olacak?” diye sordum. “Bir şey olmayacak, anladığımız kadarıyla büyük bir baskı altında, bunların hepsi soruşturmada ortaya çıkar, merak etme. Dua edelim de bu pislik herifler kıza kötü bir şey yapmasın,” diye yanıtladı. “Umarım yapmazlar,” dedim.</p>

    <p class="govde-metin bizsmart">Ama Oleksandra’yla ilgili içime bir korku girmişti. Şimdilik polisin yapacağı baskından haberleri yoktu. Ama öğrenir öğrenmez, onu diğerleri gibi öldürebilirlerdi. Çünkü bu adamlar acımasızdı. Bir insan öldürmek onlar için bir hayvan boğazlamaktan farksızdı.</p>

    <p class="govde-metin bizsmart">Eğer polisler yapacakları operasyon sırasında Oleksandra’yı hemen bulamazlarsa, kızın yaşamı daha fazla riske girecek demekti. Bu nedenle Çetin’i uyardım.</p>

    <p class="govde-metin bizsmart">“O da, “Sen merak etme, biz elimizden geleni yaparız, ben arkadaşları uyarırım,” dedi.</p>

    <p class="govde-metin bizsmart">Artık yarını beklemekten başka yapacak bir şeyimiz yoktu. Herkes biraz dinlenebilmek için odalarına çekildi. Hepimizi zorlu saatler bekliyordu.</p>

    <p class="govde-metin para-style-override-4 bizsmart">Bakalım burunlarından kıl aldırmayan profesör, ekibi ve bakanın kardeşi, foyaları iyice meydana çıkınca ne yapacaklardı?</p>
  </div>
</body>
</html>
