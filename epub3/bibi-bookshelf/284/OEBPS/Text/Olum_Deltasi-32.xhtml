<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-32</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-27"><span class="bold bizsmart" xml:lang="tr-TR">- 21 -</span></p>

    <p class="baslik-2 bizsmart" id="toc_marker-27-1"><span class="bold bizsmart" xml:lang="tr-TR">17 Mart Cumartesi</span></p>

    <p class="govde-metin bizsmart">Kaan’ın cenazesi bütün cenaze törenleri gibi üzücü geçmişti. Ailesi perişan olmuştu. Cenazeye, Kaan’ın da içinde olduğu deltadaki proje ekibinden sadece Profesör Andrey Sidorenko, yardımcıları Dr. Kirilo Vuyev ve Dr. Olga Boryanov katılmıştı. Ama Oleksandra gelmemişti ve Çetin haklı çıkmıştı. Profesör, Oleksa’nın kendini kötü hissettiği için gelemediğini ve bu nedenle herkesten özürlerini kabul etmesini istediğini söylemişti.</p>

    <p class="govde-metin bizsmart">Cenaze töreninin sonunda, Kaan’ın ailesi, Çetin’in isteği üzerine tabloları da dâhil, ne kadar eşyası varsa profesörden kendilerine verilmesini istemişti. Profesör de bu isteği anlayışla ve memnuniyetle karşılamıştı ve bu konuda yardımcılarına talimat verip gerekenin yapılmasını emretmişti. Çetin tablolarda bir mesaj varsa, bu şekilde ulaşmanın en iyi yol olduğunu düşünmüş olmalıydı. Profesörün ve yardımcılarının bu isteği hiç itirazsız kabul etmesinden, pek bir şey çıkmayacağını anlamıştım. Ama yine de denemeye değerdi.</p>

    <p class="govde-metin bizsmart">Mimar Sinan Güzel Sanatlar Üniversitesi’nden Profesör Turgut Soner, steganografi konusunda uzman bir bilim adamıydı. Yaptığım araştırmadan sonra bu isme ulaşmış ve iletişim bilgilerini Çetin’e vermiştim. Çetin de profesöre ulaşmayı başarmıştı. Şimdi sıra, Kaan’a ait olduğu ileri sürülen, hem Oleksa ile birlikte kaldığı evde, hem de deltadaki çalışma karavanında bulunarak aileye teslim edilen yirmi tablonun incelenmesine gelmişti.</p>

    <p class="govde-metin bizsmart">Benim umudum yoktu, ama yine de hiç bir şeyi atlamamak için incelenmesi gerekiyordu. Bunların incelenmesi oldukça uzun zaman alabilirdi. Çünkü profesör bu konuda ülkedeki bir iki uzmandan biriydi ve yalnız çalışacaktı.</p>

    <p class="govde-metin bizsmart">Samsun’da yapacak bir şey olmadığı için Bodrum’a gitmeye karar vermiştim. Bodrum’a İstanbul aktarmalı gidecektim. Çetin beni akşamüzeri havaalanından uğurlarken, önceki akşam benden gizlediği bilgiyi söyleme gereği duymuştu. Çetin, ekibinden bazı polislerle bu olayın üzerine gizli bir şekilde gideceğini söylemişti. Her zamanki gibi de ağzımı sıkı tutmam konusunda tembihte bulunmayı ihmal etmedi.</p>

    <p class="govde-metin bizsmart">Uçak, İstanbul’a doğru havalanırken gün batımı mükemmel görünüyordu. Güneşin son ışıkları, sol tarafıma düşen, birkaç kilometre ötedeki deltayı gizemleriyle birlikte turuncu renge boyamıştı. Oleksandra da oradaydı. Kim bilir şimdi neler yapıyordu? Hangi kuşla ilgileniyordu? Cenazeye gelmemekle belki de iyi yapmıştı. O, sevgilisine çoktan veda etmişti anlaşılan. Çalışmak hiç kuşkusuz acısını hafifletiyordu.</p>

    <p class="govde-metin bizsmart">Delta ölümleri geçen Kasım’dan bu yana sürüyordu. Acaba Oleksandra bunun nedenlerini biliyor muydu? Çetin’in dediği gibi acaba önceki günkü konuşmasında bize bir mesaj vermeye mi çalışıyordu? Aklıma bir şey gelmişti. İstanbul’a varır varmaz havalimanından ayrılmadan Çetin’i aradım.</p>

    <p class="govde-metin bizsmart">“Çetin aklıma bir şey geldi de onun için aradım.”</p>

    <p class="govde-metin bizsmart">“Seni dinliyorum.”</p>

    <p class="govde-metin bizsmart">“Bu projenin bir ayağı da Rusya’da, Krasyonarsk’taki Yenisey ırmağında öyle değil mi?”</p>

    <p class="govde-metin bizsmart">“Evet, bildiğim kadarıyla öyleymiş.”</p>

    <p class="govde-metin bizsmart">“O zaman Kızılırmak Deltası’ndaki ölümlere benzer ölümler orada da olmuş olabilir mi?”</p>

    <p class="govde-metin bizsmart">“Nasıl yani, anlamadım?”</p>

    <p class="govde-metin bizsmart">“Eğer bu ölümler bu projeyle ilgiliyse, oradaki projede de, belki buna benzer ölümler meydana gelmiştir diye düşündüm.”</p>

    <p class="govde-metin bizsmart">“İlginç, bravo, araştırmaya değer.”</p>

    <p class="govde-metin bizsmart">“Peki, nasıl yapabilirsin bu araştırmayı?”</p>

    <p class="govde-metin bizsmart">“Tabii ki Rus polisiyle irtibata geçerek.”</p>

    <p class="govde-metin bizsmart">“Süper olur, peki bu kolay olabilir mi?”</p>

    <p class="govde-metin bizsmart">“Sen orasını bana bırak, ama sen de bir şeyler yapabilirsin bununla ilgili.”</p>

    <p class="govde-metin bizsmart">“Ne gibi?”</p>

    <p class="govde-metin bizsmart">“Sizin dış haberler servisinizin aracılığıyla. Moskova muhabiriniz var sizin değil mi?”</p>

    <p class="govde-metin bizsmart">“Evet, tamam anladım.”</p>

    <p class="govde-metin bizsmart">“Moskova’daki muhabiriniz bunu rahatlıkla araştırabilir. Bunu sağlayabilir misin?”</p>

    <p class="govde-metin bizsmart">“Elbette sağlayabilirim. Şimdi hemen gazeteye gidip önce şefle görüşmeliyim, sonra da dış haberlerden Musa’yı bulmalıyım.”</p>

    <p class="govde-metin bizsmart">“Tamam, o halde ben de hemen harekete geçiyorum.”</p>

    <p class="govde-metin bizsmart">Gazeteye gidip önce şefe durumu anlattım. Şef, benim konuşmamı dinledikten sonra kendisinin de bu araştırmanın takipçisi olacağını söyledi. Sonra dış haberlerin ikinci adamı Musa’yı gazetenin kafeteryasında buldum. Yanında da kız arkadaşı Hilal adında sevimli ve güzel bir kız vardı. Birbirlerine çok yakışmışlardı. Musa, Amerika’da eğitim görmüştü. Amerika’ya gitmeden önce adli ve polisiye olaylarla ilgili haberler yapıyordu. Bu konuda oldukça deneyimli biriydi. Amerika’dan döndükten sonra da dış haberlerde çalışmaya başlamıştı. Çalışkanlığı sayesinde serviste ikinci adam pozisyonuna gelmişti. Dış dünyadaki önemli ve ilginç adli ve polisiye olayları araştırıyor, buluyor ve çevirilerini yapıyordu.</p>

    <p class="govde-metin bizsmart">Seve seve yardımcı olacağını söyledi. Santralı arayarak hemen Moskova muhabiri Doğan Kılıç’ı bağlamalarını istedi. Bir iki dakika içinde, Doğan bağlanmıştı. Doğan’la konuştuktan sonra telefonu bana uzattı.</p>

    <p class="govde-metin bizsmart">“Derdini ve ne istediğini sen de anlat.”</p>

    <p class="govde-metin bizsmart">Telefonu alarak, Doğan’a konuyu fazla detaya girmeden kısaca özetledim. O da hemen araştırmaya başlayacağını, ama bu araştırmanın birkaç gün sürebileceğini anlattı.</p>

    <p class="govde-metin bizsmart">Musa’ya teşekkür edip doğru havalimanına gittim.</p>

    <p class="govde-metin bizsmart">Akşam saat sekiz sularında Bodrum Havaalanı’na inmişti uçak. Valizimi almak için beklerken uzaktan saçları omuzlarına dökülmüş bana tanıdık gelen bir kadın gördüm. O da benim gibi valizini almak için bekliyordu. Yanındaki küçük bir kız çocuğunun elini sıkı sıkı tutuyordu. Biraz daha dikkatli bakınca kim olduğuna anladım. Heyecandan kalbim hızlı hızlı atmaya başladı. Evet, bu oydu. Hayatımda en sevdiği kadın olan Zeynep’ti bu kadın. Uğruna mücadele ettiğim, ama sonunda beni terk edip başka biriyle evlenen Zeynep. Biraz kilo almıştı. Ama hala güzel ve çekiciydi. O da beni gördü. Alanın ortasında şaşkın şaşkın birbirimize bakıyorduk. Sonra ikimiz de birbirimize doğru yürüdük. Yürürken küçük kızın elini hala sıkı sıkı tutuyordu. Sanırım kızı olmalıydı. Yıllardır ne birbirimizi görmüş, ne de konuşmuştuk. Ayrıldığımdan beri ilk kez karşı karşıya geliyorduk. Ne sarıldık, ne kucaklaştık. Sadece soğuk ve şaşkın bir şekilde el sıkıştık.</p>

    <p class="govde-metin bizsmart">“Merhaba Ahmet!”</p>

    <p class="govde-metin para-style-override-4 bizsmart">“Merhaba Zeynep!”</p>
  </div>
</body>
</html>
