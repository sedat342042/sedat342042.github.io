<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-21</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-16"><span class="bold bizsmart" xml:lang="tr-TR">- 13 -</span></p>

    <p class="baslik-2 bizsmart" id="toc_marker-16-1"><span class="bold bizsmart" xml:lang="tr-TR">26 Kasım Cumartesi</span></p>

    <p class="govde-metin bizsmart">Sabah evden çıkmadan gazeteye göz atmış, seri yazının ilk bölümünü okumuştum. “Dünya S.O.S. veriyor” başlığıyla yayımlanan dizi yazı, gazetenin birinci sayfasından anons edilerek verilmişti.</p>

    <p class="govde-metin bizsmart">Keyfim yerindeydi ve otomobilime atladığım gibi gazeteye gelmiştim. Arabada gelirken radyo kanallarında da benim yazıdan bahsediliyordu. Hatta spiker uzun uzun gazetedeki yazıyı okuyordu. Bu neşemi daha da artırmıştı.</p>

    <p class="govde-metin bizsmart">Bir gazetecinin en mutlu olduğu sabah, yaptığı bir haberin, röportajın veya seri yazının gazetesinde en iyi şekilde yer aldığını gördüğü sabahtı. Şimdi ben de böyle bir sabahı yaşıyordum. Seri yazı, dünyayı bekleyen felaketlerden söz ediyordu, ama ben mutluydum. Bu bir gazeteci mutluluğuydu. Birçok insan gazeteyi eline aldığında karamsar düşüncelere kapılıyor, dünyanın felaketler karşısında olduğunu okumaktan hiç kuşkusuz keyif duymuyorlardı, ama bu benim umurumda bile değildi. Bu ne yazık ki, gazeteciliğin temel çelişkilerinden biriydi. Çünkü o an için kıyamet saati gelmiş olsa bile, sizin yazınızın gazetede iyi bir şekilde yer alması her şeyden daha önemliydi. Belki biraz abartılı bir tespitti ama yanlış da sayılmazdı. Gazetecilik böyle bir şeydi işte. Sabah haberinizi ve imzanızı görmek, neredeyse bir orgazma benzer bir etki yaratıyordu. Hala bir deneyimli gazeteci olarak böyle duygular içinde olmak bazen beni bile şaşırtıyordu. İçimdeki gazetecilik aşkının hala devam ettiğinin en iyi göstergelerinden biriydi bu ruh hali. Bazen karamsar olduğum zamanlarda bu aşkın bittiğini hissederdim. Ama bu karamsarlık, haberimin gazetede yer almasının ardından birden sona ererdi. Bu da bu gazetecilik aşkının bende hep var olduğunun en iyi kanıtıydı.</p>

    <p class="govde-metin bizsmart">Gazetenin büyük döner kapısından içeri girer girmez emektar danışma görevlisi Şule’ye içten bir “Günaydın!” dedim. Şule de her zamanki güler yüzüyle karşılık verdi. Danışmanın arkasındaki panoda fotoğrafları asılı olan efsanevi gazetecileri de selamlamadan geçmedim. Beni hem hayran bakışlarla, hem de sanki biraz kıskançlıkla izliyorlar gibime gelmişti.</p>

    <p class="govde-metin bizsmart">Bu bakışları servise girdiğimde de hissettim. Kıskanç gözlerin, beni hayranlık ve biraz da imrenerek süzdüğünü görebiliyordum. Bazı arkadaşların masama kadar gelip beni tebrik etmesi, uygar bir davranış biçimiydi. Başarı ne kadar kıskanılsa da, centilmence davranışları elden bırakmamak gerekiyordu. Başarı herkese açıktı. Kim başarılı bir iş yapmışsa, kıskansanız dahi, o kişiye yaptığı çalışmanın güzel ve müthiş bir iş olduğunu hissettirmeniz uygar bir davranıştır.</p>

    <p class="govde-metin bizsmart">Şef de odasına çağırıp tebrik etti. Sonra da elindeki yazılı bir kâğıdı bana uzattı.</p>

    <p class="govde-metin bizsmart">“Sen daha önce İğneada longozlarıyla ilgilenmiştin değil mi?” diye sordu şef.</p>

    <p class="govde-metin bizsmart">“Evet, ne oldu?”</p>

    <p class="govde-metin bizsmart">“Ender Bey’e bir ihbar gelmiş, senin ilgilenmeni istedi.”</p>

    <p class="govde-metin bizsmart">Gazetenin genel yayın yönetmeni Ender Bey’e gelen ihbar mektubunu incelediğimde, Çevre ve Orman Bakanlığı’nın Bulgaristan sınırındaki Rezve Deresi’ndeki suyu İstanbul’a getirmek istediği, böylece şehrin susuzluk sorununu çözmek niyetinde olduğu anlaşılıyordu.</p>

    <p class="govde-metin bizsmart">Oysa İğneada subasar ormanlarıyla ilgili projeyi sürdüren aynı bakanlıktı.</p>

    <p class="govde-metin bizsmart">Dünya Bankası, bu bölge korunsun diye maddi destek vermiş, Çevre ve Orman Bakanlığı projeyi yürütmüştü. Şimdi aynı bakanlık, İstanbul'a su getirmek için yürüttüğü projeyi yok etmek üzereydi. Tabii eğer bu ihbar doğruysa. Anlaşılan Ender Bey, bu ihbarın doğru olup olmadığını, eğer doğruysa bu konuda geniş bir haber hazırlamamı istiyordu.</p>

    <p class="govde-metin bizsmart">“Tamam, bakarım,” dedim ve şefin odasından bir karış suratla dışarı çıktım.</p>

    <p class="govde-metin bizsmart">Canım sıkılmıştı. Tam yazı dizinin keyfini sürecekken ve diğer yazının bölümlerine yoğunlaşacakken, işimi bırakıp hemen böyle bir konuyla ilgilenmemi istemeleri keyfimi kaçırmıştı. Böyle bir istek genel yayın yönetmeninden de gelse, şimdi bu konunun sırası değildi. Bir ara bakmak üzere ihbar mektubunu çekmeceme koydum.</p>

    <p class="govde-metin bizsmart">Kızılırmak Deltası’nı korumak için büyük bir proje başlatan bakanlık, neden İğneada subasar ormanlarını yok etmek istesindi. Bu ihbar, iktidardan hoşlanmayan siyasi grupların veya bazı işgüzar çevreci derneklerin işi olabilirdi.</p>

    <p class="govde-metin bizsmart">Benim asıl ilgilenmek istediğim şey, seri yazının devamını yazmak ve kuşbilimcinin ölümüyle ilgilenmekti. Aslında seri yazı hazırdı. Sadece bazı kontroller yapmam gerekiyordu. Kontrolleri yaptıktan ve yazıya son halini verdikten sonra şefe gönderdim.</p>

    <p class="govde-metin bizsmart">Telefonla Çetin’i aradım. Sonra öğrendim ki, kuşbilimciyi öldüren, “ölüm meleği” adı verilen bir mantar türüydü. Önceki akşam internette mantarlarla ilgili bilgileri okuduğumda bunu tahmin etmiştim. Ölümlerin yüzde 95’inden sorumlu olan mantardan yemişti Arda Can. Gerçekten mantar, adı gibi bir ölüm meleğiydi. Ürperdiğimi hissettim. Çetin, kuşbilimci Arda Can’ın sevgilisinin İstanbul’da olduğunu, birazdan telefonla beni arayacağını ve görüşme talep edeceğini söyledi.</p>

    <p class="govde-metin bizsmart">Gerçekten de Çetin’in dediği gibi kuşbilimcinin sevgilisi Stephanie beni aradı. Öğleden sonra gazeteye gelebileceğini söyledi. Kabul ettim.</p>

    <p class="govde-metin bizsmart">Stephanie geldiğinde onu gazetenin kafeteryasına götürdüm. Minyon tipli, kumral, sempatik bir kadındı. İyi Türkçe biliyordu. Bilgisayar yazılım mühendisiydi. Babası bir diplomat olduğu için çocukluğunun bir bölümü Ankara’da geçmişti. İstanbul’a da pek yabancı sayılmazdı. Arda ile çocukluklarında Ankara’da bir aile toplantısında tanışmışlardı. Sonra ABD’de yeniden buluşmuşlardı. Yakında da nişanlanacaklardı.</p>

    <p class="govde-metin bizsmart">Arda’nın ölümüyle ilgili benim de bildiğim hikâyeyi anlattı. Arda’nın öldürüldüğünü düşünüyordu. Aradığında telefonu açamadığı için büyük bir rahatsızlık duyuyor, hatta biraz da kendini sevgilisinin ölümünden sorumlu tutuyor gibiydi.</p>

    <p class="govde-metin bizsmart">Bu arada gözüm Stephanie’nin yakasındaki küçük bir rozete takılmıştı. Rozetin üzerinde sadece NAA harflerini seçebilmiştim. Diğer yazılar ise daha küçüktü, onları hiç okuyamamıştım. Rozetin ortasında da renkli halkalar ve bir de bazı rakamlar vardı. Bu rozetin ne anlama geldiğini merak edip sormayı düşündüm, ama sonra vazgeçtim. Şimdi bunun yeri değildi. Anlamsız bulabilirdi.</p>

    <p class="govde-metin bizsmart">“Eğer telefonu açıp onunla konuşabilseydim, bana ne bulduğunu anlatacaktı. Belki de ölmeyecekti,” dedi. “Bunu bilemeyiz, bu herkesin başına gelebilecek bir kaza da olabilir,” dedim. Bu sözlerimden pek memnun olmamış gibi yüzünü ekşitince hemen ekledim.</p>

    <p class="govde-metin bizsmart">“Öldürüldüğünden neden bu kadar eminsiniz?”</p>

    <p class="govde-metin bizsmart">“Bir insan mantar zehirlenmesinden hemen ölmez. Zehirlendiğini anladığı an bunun için bir şeyler yapar. Bir sağlık kurumuna gider veya birilerinden yardım ister. Öyle değil mi? Mantar insanı hemen öldürmez. Benim edindiğim bilgiye göre 4-7 gün sonra ölüm gerçekleşiyor. Tabii çok fazla yediyse durum farklı olabilir, bilemiyorum. Ayrıca orada bir şey buluyor ve sonrasında ölüyor. Bu size bir şey ifade etmiyor mu?”</p>

    <p class="govde-metin bizsmart">“Evet, söyledikleriniz mantıklı. Şüpheli bir durum olduğu kesin.”</p>

    <p class="govde-metin bizsmart">“Bakın Ahmet Bey, o bir şey buldu ve birileri veya biri bundan pek memnun kalmadı.”</p>

    <p class="govde-metin bizsmart">“Peki, bu söylediklerinizi bir habere dönüştürmemizi ister misiniz? Tabii sizin ağzınızdan.”</p>

    <p class="govde-metin bizsmart">“Eğer bir işe yarayacaksa neden olmasın?”</p>

    <p class="govde-metin bizsmart">“Yarayıp yaramayacağını bilemem ama deneyebiliriz.”</p>

    <p class="govde-metin bizsmart">“Tamam, benimle röportaj yapabilirsiniz, ben hazırım.”</p>

    <p class="govde-metin bizsmart">Stephanie yorgun görünüyordu. Belli ki bu olay onu çok sarsmıştı. Yaklaşık bir saat süren bir röportaj yaptık. Nasıl tanıştıklarından, kuşbilimcinin şüpheli ölümüne kadar her şeyi konuştuk.</p>

    <p class="govde-metin bizsmart">Stephanie röportaj bittikten sonra, “Umarım bu olay bir an önce aydınlanır. Yoksa kendimi daima mutsuz hissedeceğim,” diyerek ayrıldı.</p>

    <p class="govde-metin bizsmart">Şefle görüşüp ona bu durumu anlattım. Şef konuyla ilgilendi ve röportajı kullanabileceklerini söyledi. Ancak bu röportajda imzamın kullanılmasını istemediğimi söyledim. Çünkü delta projesinde çalışanların, Samsun’a asıl gitme nedenimi anlamasını istemiyordum. Bu büyük bir güvensizlik yaratabilirdi. Çetin de bunu doğru buldu ve onayladı.</p>

    <p class="govde-metin bizsmart">Daha sonra sağlık muhabiri Ayşe’den bana mantar zehirlenmeleri konusunda uzman birini bulmasını istedim.</p>

    <p class="govde-metin bizsmart">Ayşe bu konuda eli çabuktu. Söyledikten yaklaşık on dakika sonra uzmanın telefon numarası masamdaydı.</p>

    <p class="govde-metin bizsmart">Uzmanın verdiği bilgi Stephanie’yi doğruluyordu. Zehirlenme belirtileri mantar yendikten 6 ile 24 saat sonra ortaya çıkıp üç evre halinde seyrediyor ve ciddi sonuçlar doğurabiliyordu.</p>

    <p class="govde-metin bizsmart">“İlk evrede bulantı, kusma, karın ağrısı, sulu ishal görülür. 72 saate kadar oluşan ikinci evrede aldatıcı iyileşme ortaya çıkmakla birlikte kan tablosu değerleri hızla bozulur. 4 ve 7 gün arasında değişen üçüncü evre ise kişiyi karaciğer büyümesi, kan şekeri düşüklüğü, sarılık ve böbrek yetmezliği çerçevesinde ölüme götürebilir.”</p>

    <p class="govde-metin bizsmart">“Peki, bir gün içinde ölüm meydana gelebilir mi?”</p>

    <p class="govde-metin bizsmart">“Mümkündür tabii, ama bu pek rastlanan bir durum değil. Hemen yani bir gün içinde ölüm olayına pek rastlanmıyor. Eğer çok miktarda alınmışsa, bunu hızlandıran, yani tetikleyen başka bir etken daha varsa olabilir tabii,” diye yanıtlamıştı uzman sorumu.</p>

    <p class="govde-metin bizsmart">Çetin’i arayıp bu bilgileri anlattığımda, o da aynı sonuçlara ulaştığını söyledi. Ardından da ekledi.</p>

    <p class="govde-metin bizsmart">“O deltada kapsamlı ve çok yönlü bir soruşturma ve inceleme yapılmazsa bu olayı aydınlatmamız asla mümkün olamaz. Ama ne yazık ki, daha önce de konuştuğumuz gibi bu olayın üzerine gitmem pek istenmiyor. Bizim müdür resmen beni tehdit ediyor. Eğer bu olayı bırakmazsam, beni buradan başka yere süreceğini söylüyor. O nedenle şimdilik elim kolum bağlı maalesef. Resmi olarak olayın üzerine gidemiyorum. Ancak kişisel olarak, senin anlayacağın gayri resmi yollardan araştırmamı sürdürmeye çalışıyorum. Ama bu da pek kolay olmuyor.”</p>

    <p class="govde-metin bizsmart">“Sana verdiğim uzmanlarla görüştün mü?”</p>

    <p class="govde-metin bizsmart">“Görüştüm.”</p>

    <p class="govde-metin bizsmart">“Bir sonuç elde edebildin mi?”</p>

    <p class="govde-metin bizsmart">“Onlar da bu ölümler konusunda şüphelerimde haklı olabileceğimi söylüyorlar ama kesin bir şey söyleyemiyorlar. Özetle beklemekten başka çare yok gibi gözüküyor.”</p>

    <p class="govde-metin bizsmart">“Savcılık ne diyor?”</p>

    <p class="govde-metin bizsmart">“Elde somut delil olmadığı için bir şey yapamıyorlar. Onlar da bu olayla ilgili baskı altında gibi geliyor bana. Kısaca bekleyeceğiz. Belki senin Stephanie ile yaptığın röportaj işleri biraz karıştırabilir. Bu röportajın yayımlanması iyi olabilir. Bekleyip görelim bakalım.”</p>

    <p class="govde-metin bizsmart">“Mantar zehirlenmelerinde ölümün süresi 4 ila 7 gün arasında değişiyorsa, o zaman kuşbilimcinin mutlaka hastalandığının, yani zehirlendiğinin farkına varması gerekiyordu öyle değil mi?”</p>

    <p class="govde-metin bizsmart">“Evet.”</p>

    <p class="govde-metin bizsmart">“Otopside başka herhangi bir bulguya rastlandı mı?”</p>

    <p class="govde-metin bizsmart">“Mantar zehirlenmesi. Çok fazla miktarda zehir almış.”</p>

    <p class="govde-metin bizsmart">“Anlıyorum, başka bir bulgu yok o zaman.”</p>

    <p class="govde-metin bizsmart">“Yok.”</p>

    <p class="govde-metin bizsmart">“Eğer bu bir cinayetse şöyle bir tablo ortaya çıkıyor. Kuşbilimci önemli bir şey buldu. Birileri onun bulduğu şeyden pek memnun kalmadı. Onu mantarla zehirledi. Belki mantarla zehirledikten sonra birkaç gün onu ellerinde tutmuş bile olabilirler. Sonra da öldükten sonra kamp yerine bıraktılar. Pişmiş mantarları kamp yaptığı yere götürdüler. Kendisi yiyip zehirlendi süsü verdiler. Çünkü Stephanie mesajdan sonra hemen sevgilisini aramış ama bir türlü ulaşamamış, telefonu cevap vermemiş. Sonraki günlerde de aramış, haber çıkmayınca polise haber vermişler. Ondan sonrasını biliyorsun zaten. Ne diyorsun, sence de olay böyle gelişmiş olabilir mi?”</p>

    <p class="govde-metin bizsmart">“Bravo! Evet, ben de aynen böyle düşünüyorum. Aynı zamanda diğer ölümler de cinayet olabilir. Kaza süsü verilmiş. Ölen bu üç kişi, orada birilerinin hoşlarına gitmeyen bir şeyler buldular.”</p>

    <p class="govde-metin bizsmart">“Bu olay giderek esrarengiz bir hal alıyor. Eğer böyleyse, durum oldukça ürkütücü, ne dersin?”</p>

    <p class="govde-metin bizsmart">“Ürkütücü, haklısın.”</p>

    <p class="govde-metin bizsmart">“Sence Samsun’dayken bizi takip etmiş olabilir mi? Hani o gece yemek yerken bir araba bizi izliyor gibiydi, sonra biz fark edince gazladı.”</p>

    <p class="govde-metin bizsmart">“Her şey olabilir.”</p>

    <p class="govde-metin bizsmart">“Bir şey yapamamak gerçekten çok can sıkıcı olmalı, özellikle senin açından.”</p>

    <p class="govde-metin bizsmart">“Maalesef…”</p>

    <p class="govde-metin bizsmart">Gazeteden çıkmak üzereyken şef beni yanına çağırarak, İğneada olayıyla ilgilenip ilgilenmediğimi sordu. Seri yazı nedeniyle ilgilenemediğimi, ertesi gün ilk işimin İğneada olayıyla ilgilenmek olduğunu söyleyerek savuşturmaya çalıştım.</p>

    <p class="govde-metin bizsmart">“Umarım ertesi gün başka gazetelerde okumayız. Yoksa Ender Bey canıma okur,” dedi şef, canı sıkkın bir şekilde yüzüme bakarak. Merak etmemesini, zaten bir gün içinde bu olayın çözümünün mümkün olmadığını söyledim.</p>

    <p class="govde-metin bizsmart">Emirgan’a geldiğimde arabamı evimin bulunduğu sokağa park ettim. Sokağın başında karanlık olduğu için markasını seçemediğim bir otomobilin içinde iki siluet dikkatimi çekti. Kıpırdamadan sanki bana doğru bakıyorlardı. Daha birkaç saat önce Çetin’le takip edilme olayını konuştuğumuzu hatırladım. Korkmadım desem yalan olurdu. Soğukkanlılığımı koruyarak ve araca doğru bakarak apartmanın kapısından içeri girdim. Girer girmez de telefonla gazeteden polis muhabiri arkadaşım Tolga’yı arayıp sokağın başında şüpheli bir otomobil gördüğümü, içinde iki kişinin olduğunu ve bir ekip göndermesini rica ettim. Tolga hemen ekiplere haber vereceğini, merak etmememi söyledi. Bir süre sonra ışıkları yakmadan salonun penceresinden dışarı baktığımda, otomobilin, içindeki iki kişiyle hala orada olduğunu gördüm.</p>

    <p class="govde-metin bizsmart">Kapı ve pencereleri sıkı sıkı kapayıp, ışıkları da yakarak beklemeye başladım.</p>

    <p class="govde-metin bizsmart">Aradan bana birkaç saat gibi gelen yaklaşık bir on beş dakika geçmişti ki, pencereden polis aracının yanıp sönen ışıklarının yansıdığını gördüm. Ekipler gelmişti. Dışarıya baktığımda o şüpheli otomobilden eser yoktu. Dışarı çıktım ve ekip otosunun yanına gittim.</p>

    <p class="govde-metin bizsmart">Polisler sokağa geldiklerinde böyle bir otomobille karşılaşmadıklarını söylediler. Demek ki otomobil gitmişti. Polisler tekrar şüpheli bir araç görürsem aramamı istediler. Onlara teşekkür edip uğurladım.</p>

    <p class="govde-metin bizsmart">Anlaşılan Samsun’daki o lokantanın önündeki otomobil ve birtakım gelişmeler, beni paranoyak bir ruh haline sokmuştu. Şüpheci biri olmuştum. Belki de o otomobilin içindekiler, benim düşündüğüm gibi birileri değildi. Karanlıkta her park eden ve içinde birileri bulunan otomobillere karşı böyle şüpheci olmamam gerektiğini düşündüm. Bu korkumu yenmeliydim.</p>

    <p class="govde-metin bizsmart">Ama Samsun’daki ölümler gerçekten birer cinayetse, komiserle bağlantımdan haberleri varsa, bugün de Stephanie ile buluştuğumu ve röportaj yaptığımı bir şekilde öğrendilerse, böyle bir şüpheye kapılmam da o kadar anormal bir durum sayılmazdı.</p>

    <p class="govde-metin bizsmart">Eve girip rahatlamak için bir duble viski içmeye karar verdim. Televizyonu açıp oyalanacak bir şeyler aramaya başladım. Bir taraftan da ara sıra sokağı izlemeyi ihmal etmiyordum.</p>

    <p class="govde-metin bizsmart">Eğer gerçekten beni izliyorlarsa ne istiyor olabilirlerdi? Amaçları neydi? Korkutup gözdağı vermek mi, başka şekilde bir zarar vermek mi, yoksa diğerleri gibi beni de ortadan kaldırmak mı? Ama hiçbir şey bilmiyordum ki, neden beni korkutmak ya da öldürmek istesinlerdi?</p>

    <p class="govde-metin bizsmart">Televizyonda bir tartışma programını izliyordum, ama, bunları düşünmeden de edemiyordum. Saat epeyce geç olmuştu. Sinirlerim bozulduğu için bir türlü uykum da gelmiyordu. Sokakta şüpheli bir otomobil yoktu. Herhangi bir kimse de. Uykum gelmeye başlamıştı, ama yatağa gitmeye halim yoktu. Koltukta adeta mıhlanıp kalmıştım. Koltuğa kıvrıldım. Salonun ışıkları ve televizyon açıktı, uykuya dalmak üzereydim. Dalar dalmaz da kötü bir kâbusla uyandım. Rüyamda birileri kapıları zorluyor, içeri girmek istiyordu. Kapının gözetleme deliğinden bakıyordum ama adamların suratları görünmüyordu. Tam kapıyı açmak üzerelerken uyanmıştım.</p>

    <p class="govde-metin bizsmart">Koltuktan kalkıp kapıları ve pencereleri tekrar kontrol ettim. Son bir kez dışarı baktım. Sokak lambasının cılız ışığının aydınlattığı sokakta in cin top oynuyordu. Salonun ışığını açık bırakıp yatağıma gittim. Giderken de Baretta marka ruhsatlı tabancamı dolaptan çıkarıp kontrol ettim ve yatağın altına soktum.</p>

    <p class="govde-metin para-style-override-4 bizsmart">Şimdi kendimi daha güvende hissediyordum.</p>
  </div>
</body>
</html>
