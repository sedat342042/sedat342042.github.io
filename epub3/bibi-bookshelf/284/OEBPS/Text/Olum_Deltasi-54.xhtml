<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Olum_Deltasi-54</title>
  <link href="../Styles/olumdeltas_idstyles.css" rel="stylesheet" type="text/css"/>
</head>

<body id="Olum_Deltasi" xml:lang="tr-TR">
  <div class="Basic-Text-Frame">
    <p class="bolum-kesme bizsmart"/>

    <p class="baslik-1 bizsmart" id="toc_marker-49"><span class="bold bizsmart" xml:lang="tr-TR">- 40 -</span></p>

    <p class="baslik-2 bizsmart" id="toc_marker-49-1"><span class="bold bizsmart" xml:lang="tr-TR">6 Nisan Cuma (Bir Gün Sonra)</span></p>

    <p class="govde-metin bizsmart">“Bana somut kanıtlar getir, yoksa bu masala inanıp, herhangi bir baskın veya soruşturma için izin vermem,” diyen Çetin’in müdürü tablo profesörünün de tablodaki gizli bilgiyi anlatmasıyla sonunda ikna olmuş, operasyon için başlama emrini vermişti. Ama Çetin’e, “Bak Çetin, eğer bu iş fos çıkarsa hem kendini, hem de beni yakarsın. O nedenle her şeyi en ince ayrıntısına kadar düşün ve öyle hareket et. Bu operasyon iznini sana, yüzde yüz başarı ihtimali üzerine verdiğimi aklından sakın çıkarma,” demişti.</p>

    <p class="govde-metin bizsmart">Şafakla birlikte ekipler harekete geçeceklerdi. Bu operasyon Kızılırmak Deltası’nın yanı sıra, Krasnoyarsk’taki Yenisey Irmağı üzerindeki proje sahasında da gerçekleştirilecekti. Operasyon, Türkiye ve Rusya’da eş zamanlı başlatılacaktı. Plan, büyük bir gizlilik içinde hazırlanmıştı.</p>

    <p class="govde-metin bizsmart">Operasyona ben de katılmaya karar vermiştim. Çetin buna şiddetle karşı çıkmıştı. Bunun çok tehlikeli olduğunu, bana herhangi bir zarar gelmemesi için beni operasyon bittikten sonra çağıracağını söylemişti. Ama sonunda ısrarlarıma daha fazla dayanamamış, kabul etmek zorunda kalmıştı. Yalnız bazı şartları vardı. Asla onun yanından ayrılmayacaktım ve üzerime çelik yelek giyecektim. Ve hiçbir zaman ön planda olmayacaktım. Tabii bu şartları seve seve kabul etmiştim.</p>

    <p class="govde-metin bizsmart">Hepimiz çok erkenden kalkmış ve emniyet müdürlüğünde beklemeye başlamıştık. Daha güneşin doğmasına iki saat vardı. Çelik yeleğimi giymiş, yanıma da iki dijital fotoğraf makinesi almıştım. Bütün ekip tam teçhizat hazırdı. Operasyonu Çetin yönetecekti. Narkotikten komiser Kemal ve yardımcısı da operasyona katılıyordu.</p>

    <p class="govde-metin bizsmart">Delta sahasına doğru araçlarla sessizce hareket ettik. Profesörün ve yaralı yüz Mikita’nın, o burunlarından kıl aldırmayan kendini beğenmiş havalarının söndüğünü ve yüzlerindeki ifadeyi görmek için sabırsızlanıyordum. Tek endişem Oleksandra’ydı. Onu mutlaka bulup koruma altına almalıydık. Çetin’e yolda bunu bir kez daha hatırlattığımda, “Merak etme o konu aklımda, arkadaşlardan iki kişiyi o kızı bulmaları için görevlendirdim,” demişti. Çetin’in söyledikleri içime su serpmişti.</p>

    <p class="govde-metin bizsmart">Deltaya giderek yaklaşıyorduk. Etrafta kimsecikler yoktu. Bazı araçlar Yörükler Köyü’nde durdu. Araçtan inen polisler, proje ekibinde çalışanların kaldığı evlerin etrafını sardı. Bütün ekip bu köyde kalıyor olmalıydı. Sahada ise sadece görevliler bulunuyordu. Baskın herkes uykudayken yapılacaktı. Diğer araçlar da delta sahasına doğru ilerlemeye başladılar. Operasyon şafak sökerken aynı anda başlayacaktı. Köy karanlığa gömülmüştü. Herkes uykudaydı. Çelik yelek yüzünden üzerimde müthiş bir ağırlık hissediyordum.</p>

    <p class="govde-metin bizsmart">Ekibin bulunduğu evler ile profesör ve yardımcılarının kaldığı taş ev, polisler tarafından tam anlamıyla bir kuşatmaya alınmıştı. Bir süre sonra Çetin’in yardımcısı Turan, telsizle deltanın da etrafının sarıldığını, operasyona hazır olduklarını bildirdi. Köyde köpek havlamaları dışında çıt çıkmıyordu. Birazdan güneş doğacak, etraf yavaş yavaş aydınlanmaya başlayacaktı. Çetin hareket için o anı bekliyordu. Hepimiz müthiş heyecanlıydık ve uyuşturucu ticareti yapıldığı konusunda yanılmamış olmamız için dua ediyorduk. Eğer yanılıyorsak, hapı yuttuk demekti. Oleksandra, Kaan öldükten sonra artık şehirde kalmıyordu. Zaten istese de kalamazdı. Çünkü onu bir tehdit olarak gördükleri için şehirde bırakmazlardı. Köyde kaldığını tahmin ediyorduk, ama hangi evde olduğunu bilmiyorduk.</p>

    <p class="govde-metin bizsmart">Şafak sökmeye başladığı sırada Çetin operasyon için düğmeye bastı. Turan’ı aradı ve “Operasyona başlayın,” talimatını verdi. Bu arada polisler yavaş yavaş evlerin çevresindeki çemberi daraltarak ilerliyordu. Hepimiz nefeslerimizi tutmuş, neler olacağını, nasıl bir tepkiyle karşılaşacağımızı heyecanla bekliyorduk.</p>

    <p class="govde-metin bizsmart">Çelik yelekli ve silahlı polisler evlerin kapılarını kırarak hızla içeriye daldılar. Çetin’le ben ise taş evin kapısının önünde duruyor ve polislerin içeriye girişlerini izliyorduk. Polislerin, içeriden gelen, “Kimse kıpırdamasın, herkes yere yatsın, bu bir baskındır,” şeklindeki bağırışlarını duyduk. Çetin birden fırladı ve taş evden içeri daldı, arkasından da ben.</p>

    <p class="govde-metin bizsmart">Profesör, yardımcıları Olga ve Vuyev üzerindeki eşofmanlarla aşağıdaki salonda şaşkınlıkla çevrelerindeki polislere bakıyorlardı. Birden Çetin’i ve yanında beni görünce şaşkınlıkları daha da arttı.</p>

    <p class="govde-metin bizsmart">Polisler tüm ekibi yakalamıştı. Şimdi tüm çevre didik didik aranıyordu. Bu arada Turan, Çetin’i telsizle aramış, “Baş komiserim ekibi yakaladık ve etkisiz hale getirdik. Her yeri aramaya başladık,” dedi. Çetin de, “tamam her yeri arayın,” diye yanıtladı yardımcısını.</p>

    <p class="govde-metin bizsmart">Çetin sonra profesöre döndü. Profesör ve yardımcıları üzerlerindeki şaşkınlığı hala atamamışlardı. “Artık her şey bitti profesör, burada ne hatlar karıştırdığınızı öğrendik,” dedi.</p>

    <p class="govde-metin bizsmart">“Ne haltlar karıştırıyormuşuz komiser?”</p>

    <p class="govde-metin bizsmart">“Siz daha iyi biliyorsunuz.”</p>

    <p class="govde-metin bizsmart">“Biz sadece yaban hayatın devamlılığını sağlıyoruz, yaptığımız iş bu, bu mu karıştırdığımız halt?”</p>

    <p class="govde-metin bizsmart">Profesör gayet soğukkanlı konuşuyordu. Onun bu kendinden emin tavrı bu kez bizi şaşırtmıştı. Çetin damdan düşer gibi sordu.</p>

    <p class="govde-metin bizsmart">“Uyuşturucu ticareti yaptığınızı öğrendik profesör, bence bizi fazla yormadan her şeyi itiraf etseniz iyi olacak. Uyuşturucuyu nerede saklıyorsunuz?”</p>

    <p class="govde-metin bizsmart">“Ne uyuşturucusu, siz delirdiniz mi?”</p>

    <p class="govde-metin bizsmart">“Birazdan kimin delirdiğini göreceğiz.”</p>

    <p class="govde-metin bizsmart">Bu arada birden Oleksandra’yı anımsadım. “Çetin, Oleksandra’yı buldular mı acaba?” dedim heyecanla. Çetin hemen telsizle görevlendirdiği adamları aradı. Gelen yanıt olumsuzdu. Oleksandra köyde yoktu. Sonra da deltadaki Turan’ı arayıp Oleksandra’yı bulup bulmadıklarını sordu. Yanıt yine olumsuzdu. Oleksandra ortalarda yoktu. Sadece o değil, güvenlik şefi Mikita da kayıptı.</p>

    <p class="govde-metin bizsmart">Çetin profesöre dönerek, “Profesör, Oleksandra nerede?” diye sordu.</p>

    <p class="govde-metin bizsmart">“Bilmiyorum, şehirde veya başka bir yerde olabilir.”</p>

    <p class="govde-metin bizsmart">“Peki, Mikita nerede?”</p>

    <p class="govde-metin bizsmart">“Bakın komiser ben onların bekçisi değilim, nerede olduklarını bilmiyorum. Bulmak herhalde sizin göreviniz. Arayan sizsiniz.”</p>

    <p class="govde-metin bizsmart">Çetin polislere, “Profesör ve yardımcılarını araçlara bindirin, hep birlikte deltaya gidiyoruz,” dedi. “Üzerimizi giyinebilir miyiz, sayın baş komiser?” diye sordu profesör.</p>

    <p class="govde-metin bizsmart">“Hayır, buna gerek yok,” dedi Çetin ve yanındaki polise, “Üzerlerine kalın bir şeyler verin, hemen araca bindirin,” diye emir verdi Çetin sert bir ses tonuyla. Profesör bu davranıştan hiç memnun kalmamıştı.</p>

    <p class="govde-metin bizsmart">“Bakın bu yaptıklarınızı size pahalıya ödeteceğiz, bütün projeyi baltalamak üzeresiniz, bu duyulunca utancınızdan yerin dibine gireceksiniz.”</p>

    <p class="govde-metin bizsmart">Çetin bir şey söylemedi ve onların dışarı götürülerek araçlara bindirilişlerini izledi. Sonra da bana dönerek, “Hadi gidiyoruz,” dedi. Bu arada köydekiler ne olup bittiğini anlamak için toplanmışlardı. Meraklı, şaşkın ve biraz da ürkek gözlerle polislere ve proje ekibindekilere bakıyorlardı. Aralarında fısıldaşıyorlardı, ama kimse tam olarak ne olduğunu pek anlayabilmiş değildi. Ama çok geçmeden öğreneceklerdi. Bu arada polisler evleri çembere almışlar, her yeri didik didik aramaya devam ediyorlardı. Çetin de orada kalan polislere emirler vermiş, aramalarına devam etmelerini istemişti. Proje ekibindekiler bir evde göz hapsine alınmışlardı. Birkaç polis de onları sorguluyordu. Ama bir sonuç elde edebilmiş değillerdi. Hepsi ağız birliği etmişçesine uyuşturucudan tek söz etmiyordu. Polisin işi giderek zorlaşıyordu. Ama eninde sonunda bir şeyler bulunacak ve onlarda itiraf etmek zorunda kalacaklardı.</p>

    <p class="govde-metin bizsmart">“Çetin, Oleksandra deltada bir yerlerde olabilir, onu mutlaka bulmalıyız. O bize her şeyi anlatabilir, tabii kızın başına bir şey gelmediyse,” dedim Çetin’e. “Olabilir ama merak etme onu bulacağız,” dedi Çetin, ama endişeli hali de gözümden kaçmadı. Profesörün kendinden emin tavrı, köyde uyuşturucu bulamamaları ve ekibin bir şey söylememesi onu biraz hayal kırıklığına uğratmış, ürkütmüştü. Bana karşı da biraz soğuktu. Ne de olsa tablodaki sırrı çözüp uyuşturucu ticareti yapıldığını haber veren bendim. Eğer yanılmışsam bu Çetin’in ve diğer polislerin sonu olabilirdi.</p>

    <p class="govde-metin bizsmart">Bu arada baskından bu yana aradan iki saat geçmesine rağmen deltadan da uyuşturucu bulunduğuna dair kayda değer bir şey gelmiyordu. Bu pek hayra alamet bir şey değildi.</p>

    <p class="govde-metin bizsmart">Sonunda proje ekibinin karavanlarının bulunduğu yere gelmiştik. Deltadaki nöbetçi ekip, polisler tarafından büyük karavanlardan birine alınmışlardı. Polisler karavanları ve çevreyi aramayı sürdürüyordu. Kimse uyuşturucu olduğuna dair bir ifade vermemişti.</p>

    <p class="govde-metin bizsmart">Çetin, yardımcısı Turan’a, “Mikita ile Oleksandra’yı bulamadınız mı?” diye sordu. Turan, “Hayır, ama arıyoruz, tüm çevreyi tarıyoruz,” diye yanıt verdi.</p>

    <p class="govde-metin bizsmart">Yer yarılmış uyuşturucu sırra kadem basmıştı sanki, aynı zamanda Oleksandra ile Mikita da.</p>

    <p class="govde-metin bizsmart">Çetin’in yanına yaklaşarak, ”Oleksandra ile Mikita’nın aynı anda ortadan kaybolması bence biraz garip, onları bulmadan uyuşturucuyu da bulamayız,” dedim. Çetin, “Haklısın ama arkadaşlar her yeri arıyorlar,” dedi.</p>

    <p class="govde-metin bizsmart">Profesör ve yardımcıları da, ekibin tıkıldığı karavana götürüldü. Karavanda Çetin’le birlikte komiser Kemal ve bir iki polis onları sorgulamaya başlamıştı. Ama kimseden çıt çıkmıyordu.</p>

    <p class="govde-metin bizsmart">Bir ara karavanın penceresinden dışarı göz attım. Oleksandra’yı son olarak gördüğüm gölete doğru baktım. Oleksandra burada bir yerlerde gizleniyor olabilirdi. Onu gizleyen de hiç kuşkusuz Mikita’ydı. Dışarı çıktım. Çetin arkamdan, “Nereye gidiyorsun? Sakın bir yere ayrılma,” diye seslendi. Ama onu duymuyordum bile.</p>

    <p class="govde-metin bizsmart">Hızla Oleksandra’yı son gördüğüm Ulugöl’e doğru koşmaya başladım. Arkamda kimse yoktu. Ulugöl’den önceki Uzungöl’e yaklaşmıştım. Yaban kazlarının seslerini duyuyordum.</p>

    <p class="govde-metin bizsmart">“Eng eng eng…”</p>

    <p class="govde-metin bizsmart">Kazları yönlendiren mikrolight uçaklardan biri göletin ortalarında bir dubaya bağlı duruyordu. Mikrolight uçaklardan biri deniz uçağıydı. Diğeri ise kara. Güneş bulutların arasından yükseliyordu. Delta yemyeşildi. Görünüm her zaman olduğu gibi büyüleyiciydi. Ve birbirinden çeşit çiçekler ortalığa rengârenk yayılmışlardı. Nisanda açan baldıranlar, çayır papatyaları, sarmaşıklar, sinir otları, alıçlar, ılgınlar, hercai menekşeler, yabani hardallar, bataklık süsenleri, düğün çiçekleri, karahindibalar, ateş dikenleri, karamuklar, öküz dikenleri, orkideler, gelincikler, siklamenler, çayır menekşeleri, ardıçlar, kum sütleğenleri, demir otları deltayı sarıp sarmalamıştı. Her birinden yayılan kokuların karışımı, değme parfümlere taş çıkartacak cinstendi.</p>

    <p class="govde-metin bizsmart">Uzun sazlıkların arasından yaban hayatı her zamanki rutin işlemine devam ediyordu. Kızıl gerdanlı dalgıçlar, batağanlar, bahriler, yelkovan kuşları, karabataklar, tepeli pelikanlar, balabanlar, balıkçıllar, leylekler, kuğular, kaşıkçı kuşları, sakarcalar, boz kazlar, angıtlar, sunalar, tepeli patkalar, kılkuyruklar, kaşık gagalar, ördekler ve daha bir sürü kuş, sabah kahvaltılarını yapıyorlardı. Uzungöl’ü geçmiş, Ulugöl’e doğru yaklaşıyordum.</p>

    <p class="govde-metin bizsmart">Ortalıkta ne Oleksandra’dan, ne de Mikita’dan eser yoktu. Nefes nefese kalmıştım. Ulugöl’ün güney ucundaydım. Biraz dinlenmek için durdum. Birden gölün batı tarafında sazlıkların arasında bir karaltı dikkatimi çekti. Etrafıma bakındım, kimseler yoktu. Karaltıyı gördüğüm tarafa doğru yavaşça yöneldim. Sessiz adımlarla yaklaşmaya başladım. Sazlıkların arasında birileri vardı. Biraz daha yaklaşıp yere uzandım. Bu Mikita’ydı. Yaralı yüzü ve dazlak kafası ve üstünden çıkarmadığı avcı kıyafetiyle uzaktan bile seçilebiliyordu. Yanında da iri yarı iki kişi daha vardı, hem de ellerinde silahlarla saklanıyorlardı. Yavaşça telefonumu çıkardım ve Çetin’in numarasını çevirdim.</p>

    <p class="govde-metin bizsmart">“Çetin, ben Ahmet,” dedim fısıldayarak. Tam devam edecektim ki Çetin avaz avaz bağırıyordu. Ellerimle telefonu kapadım.</p>

    <p class="govde-metin bizsmart">“Ahmet neredesin? Çabuk buraya gel. Müdür operasyonu durdurdu, geri dönmemizi istiyor, şapa oturduk, maalesef hiçbir şey bulamadık, sen neredesin?”</p>

    <p class="govde-metin para-style-override-4 bizsmart">Tam Çetin’e bulunduğum yeri ve Mikita’yı bulduğumu söyleyecektim ki aniden telefonum kesildi. Aksi gibi şarjım bitmişti.</p>
  </div>
</body>
</html>
