<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Gorgias1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">Türkçe Çevirinin Önsözü</p>

    <p class="normal">Felsefe tarihçileri Gorgias'ı hem boyutu hem de içeriği bakımından, Platon'un (İ.Ö. 428/427-348/347) "büyük" diyaloglarından biri olarak görürler ve Platon'un bu diyalogu yaşamının önemli bir döneminde, etkin siyaseti bırakıp tümüyle felsefeye yöneldiği yıllarda (İ.Ö. 387'ye doğru) oluşturduğuna inanırlar.</p>

    <p class="normal"><span class="ideitalik">Retorik Üstüne</span> alt başlığını taşıyan <span class="ideitalik">Gorgias</span>'da, Kallikles, Khairephon, Gorgias, Polos ve Sokrates, halka söylev verme ve sözü bir yönetim biçimi haline getirme sanatı olarak da tanımlanan retoriği hemen her açıdan, ama özellikle de siyasal ve ahlaksal değeri açısından ele alıp tartışırlar; bu tartışmalarda Sokrates'in retorik konusundaki öğretisinin, sofistlerin retorik hakkındaki görüşleriyle çatıştığı görülür.</p>

    <p class="normal"><span class="ideitalik">Gorgias</span>, içinde taşıdığı konuların zenginliği, çeşitliliği, önemi bakımından da dikkati çeker. Ama, diyalogda ana eksen, o dönemdeki retorik sanatına, anlayışına getirilen eleştiridir. Dolayısıyla bu diyalog, Platon'un kurmuş olduğu yeni okulun bir bildirgesi olarak kabul edilir.</p>

    <p class="normal"><span class="ideitalik">Gorgias</span>'ı dilimize, Émile Chambry'nin 1967'de yayımlanan Fransızca çevirisinden aktardık: Platon, <span class="ideitalik">Protagoras - Euthydème - Gorgias - Ménexène - Ménon - Cratyle,</span> Paris, Garnier-Flammarion, s. 165-284 (notlar: s. 484-488). Çeviriye eklediğimiz dipnotları da yine É. Chambry'nin açıklamalarına dayandırdık. Kendi koyduğumuz dipnotlarıysa, T.Ç.N. (Türkçe'ye Çevirenin Notu) kısaltmasıyla belirttik.</p>

    <p class="normal">Çevirimizde ayrıca, Alfred Croiset ve Louis Bodin'in 1924'te yayımlanan Fransızca çevirisinden de büyük ölçüde yararlandık: Platon, (<span class="ideitalik">Œuvres complètes</span>, cilt III, 2. bölüm, Paris (<span class="ideitalik">Gorgias-Ménon</span>), Société d' Édition "Les Belles Lettres", s. 87-224.</p>

    <p class="normal">Bu arada, gerektiğinde, bir üçüncü çeviriye, yapıtın İngilizce çevirisine de başvurduk: <span class="ideitalik">The Dialogues of Plato</span> (İngilizce'ye çeviren: B. Jowett), New York, Random House, 1. cilt, 1937 baskısı, s. 503-587.</p>

    <p class="sagitalik">Mehmet Rifat<br class="chapter"/>
    Beylerbeyi, Mart 1999</p>

    <div class="clrb"/>
  </div>
</body>
</html>
