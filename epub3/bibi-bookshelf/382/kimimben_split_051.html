<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>kimimben</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="h1baslik" id="calibre_toc_47">DİL VE DÜŞÜNCE</h1>
				<p class="normal">Kısa bir süre önce, Yıldız Üniversitesi’de, günümüzün ünlü bir dilbilimcisini: Igor Mel’cuk’u dinlemeye gitmiştim. Konuşmasına “anlam”la başladı, dilbilimi de “anlam”ın “dil”e çevrilmesi olarak tanımladı. Göründüğü kadarıyla, ona göre önce anlam vardı, dil de onun bize aktarılmasında kullanılan bir araçtı. Böylece, ünlü dilbilimci, yalnızca düşüncenin dilsel öğelerden önce geldiğini sanan büyük çoğunluğa katılmakla kalmamakta, aynı zamanda Platon’dan beri süregelen, çok eski bir geleneğe bağlanmaktaydı. François Rastier’nin vurguladığı gibi, dil yüzyıllar boyunca “basit bir belirtme aracı” olarak değerlendirilmişti, “Günümüze kadar, Batı’da anlamlama kuramlarında egemen olan iki anlayış, Augustinus ve Aristoteles’in anlayışları, dilin araç niteliği üzerinde uzlaşmakta”ydı<sup class="calibre3"><a href="kimimben_split_071.html#footnote-2037-19" id="footnote-2037-19-backlink" name="footnote-2037-19-backlink">[19]</a></sup>. Ama yüzyıllardır süregelen bu görüşü bugün de savunmaya kalkmak gülünçtü. “Neden?” derseniz, başta Ferdinand de Saussure olmak üzere, yirminci yüzyılın büyük dilbilimcileri, Louis Hjelmslev, Emile Benveniste ve André Martinet, bu çok eski önyargıya kesinlikle karşı çıkmışlar, gerekçelerini tutarlı bir biçimde sıralamışlardı.</p>
				<p class="normal">Saussure, “Önceden kesinleşmiş düşünce yoktur, dilin beliriminden önce hiçbir şey açık değildir”, diyor<sup class="calibre3"><a href="kimimben_split_072.html#footnote-2037-20" id="footnote-2037-20-backlink" name="footnote-2037-20-backlink">[20]</a></sup>, daha sonra da “Dil bir kâğıda da benzetilebilir: düşünce bu kâğıdın ön yüzü, ses arka yüzüdür; aynı zamanda arka yüzü de kesmeden ön yüzü kesemezsiniz; dilde de böyle: ne sesi düşünceden ayırabilirsiniz, ne düşünceyi sesten; ancak bir soyutlamayla başarılabilir bu, sonucu da salt ruhbilim ya da salt sesbilim yapmak olur”, diye ekliyordu <sup class="calibre3"><a href="kimimben_split_073.html#footnote-2037-21" id="footnote-2037-21-backlink" name="footnote-2037-21-backlink">[21]</a></sup>. Hjelmslev, daha önce uzun uzun Saussure’ü doğruladıktan, onun düşüncesini daha bir dizgeleştirdikten sonra, “Dillerde benzerlikler ve farklılıklar, Saussure’le birlikte biçim diye adlandırdığımız şeyin alanına girer, önceden oluşturulmuş tözün alanına değil. Önsel olarak, örgenlenen anlamın tüm dillerde ortak olanda, dolayısıyla benzerlikler alanında yer aldığı varsayılabilir belki; ama bu bir yanılsamadan başka bir şey değildir, çünkü anlam her dilde özgül bir biçimde biçimlenir; evrensel biçimlenim yoktur, yalnızca evrensel bir biçimlenim ilkesi vardır. Anlam tek başına kaldığı sürece biçimden yoksundur, ama herhangi bir biçime sokulabilir”, diyordu<sup class="calibre3"><a href="kimimben_split_074.html#footnote-2037-22" id="footnote-2037-22-backlink" name="footnote-2037-22-backlink">[22]</a></sup>. Bunun tersini söylemek anlamı evrenselleştirmek, en azından “töz” ya da “içerik” düzleminde tüm dilleri birbirleriyle özdeşleştirmek olurdu. Aristoteles’in yapıtının Hopi diline çevrilmesinin düşünülemeyecek bir şey olmadığını söyledikten sonra, “Aristoteles yapıtını Hopi dilinde tasarlamış olsaydı, Batı düşüncesi bugün olduğu şey olmayacaktı”, derken<sup class="calibre3"><a href="kimimben_split_075.html#footnote-2037-23" id="footnote-2037-23-backlink" name="footnote-2037-23-backlink">[23]</a></sup>, André Martinet de bu görüşü doğrulamaktaydı. Gene Martinet’nin genel bir dil tanımı yapmaktan kaçınarak ünlü tanımına “<span class="ideitalik">Bir </span>dil” diye girmesi de aynı saptamayı ne denli önemsediğini gösteriyordu<sup class="calibre3"><a href="kimimben_split_076.html#footnote-2037-24" id="footnote-2037-24-backlink" name="footnote-2037-24-backlink">[24]</a></sup>. Aynı saptamayı doğrulayan başka örnekler de az değildi. Ama bu konuda en kapsamlı ve en doyurucu gözlemleri Emile Benveniste’in “Düşünce ulamları ve dil ulamları” başlıklı yazısında buluruz. </p>
				<p class="normal">Bu büyük dilbilimciye göre, “Her şeyi söyleyebiliriz, hem de dilediğimiz gibi söyleyebiliriz. Dile ilişkin her şey gibi bilinçsizce benimsediğimiz şu çok yaygın kanı: düşünmeyle konuşmanın özleri nedeniyle birbirinden ayrı oldukları, bildirişim gereği bir araya geldikleri, ama her birinin kendi bağımsız alanı ve olanakları bulunduğu, dilin olanaklarının usumuza düşüncenin anlatımı denilen şey için gerekli kaynakları sunduğu kanısı bundan doğar”<sup class="calibre3"><a href="kimimben_split_077.html#footnote-2037-25" id="footnote-2037-25-backlink" name="footnote-2037-25-backlink">[25]</a></sup>. Hiç kuşkusuz, söylemek istediğimizi karşımızdakine iletmek için kullanırız dili, ama “söylemek istediğimiz”i ya da “düşüncemiz”i tanımlamak nerdeyse olanaksızdır. “Bu içerik söylendiği zaman ve yalnızca o zaman biçime kavuşur. Yalnızca dilden ve yalnızca dilin içinde biçim alır, her türlü olanaklı anlatımın kalıbı dildir; anlatım dilden ayrılamaz, dili aşamaz”<sup class="calibre3"><a href="kimimben_split_078.html#footnote-2037-26" id="footnote-2037-26-backlink" name="footnote-2037-26-backlink">[26]</a></sup>. Kısacası, “dilsel biçim düşüncenin iletiminin koşulu değildir yalnız, her şeyden önce onun gerçekleşiminin koşuludur”<sup class="calibre3"><a href="kimimben_split_079.html#footnote-2037-27" id="footnote-2037-27-backlink" name="footnote-2037-27-backlink">[27]</a></sup>. Öyleyse burada “içerik”ten ve “içeren”den söz etmek de yanıltıcı olur: “düşünce dilin biçim verebileceği bir özdek değildir, çünkü bu “içeren” hiçbir zaman “içeriği”nden yoksun (boş) olarak, “içerik” de “içeren”inden bağımsız olarak tasarlanamaz”<sup class="calibre3"><a href="kimimben_split_080.html#footnote-2037-28" id="footnote-2037-28-backlink" name="footnote-2037-28-backlink">[28]</a></sup>.</p>
				<p class="normal">Benveniste, tarihsel olarak niteleyebileceğimiz ünlü yazısında, bu konuda tam anlamıyla belirleyici bir araştırmaya girişir: Aristoteles’in düşüncenin ulamları olarak belirlediği verileri ayrıntılı bir biçimde inceleyerek bunların gerçekte düşüncenin evrensel ulamları değil, Aristoteles’in kendi dilinin, yani “içinde düşündüğü dilin”, yani yunancanın temel ulamları olduklarını ortaya koyar: “Düşünce evrensel ulamlar ortaya koyma savında olabilir, ama dilsel ulamlar her zaman özel bir dilin ulamlarıdır”<sup class="calibre3"><a href="kimimben_split_081.html#footnote-2037-29" id="footnote-2037-29-backlink" name="footnote-2037-29-backlink">[29]</a></sup>. Burada, ister istemez, birtakım sorular gelir usumuza: konuşan ya da düşünen kişi dilin, daha doğrusu kendi dilinin tutsağı mıdır, kendi dilinin ulamlarının sınırları içinde kalmaya, yalnız onlarla düşünmeye mi yargılıdır? Bu durumda, başka dillerle ilişki bir yanılsama olarak kalmayacak mıdır?</p>
				<p class="normal">Herhalde hayır. André Martinet, “her gün daralmakta olan bir dünyada, gittikçe birbirleriyle özdeşleşmeye yönelen gerçekleri belirlemek gerektiği zaman bile, dillerin birbirlerinden ne denli farklı olabileceklerini” unutmamak gerektiğini anımsatır bize<sup class="calibre3"><a href="kimimben_split_082.html#footnote-2037-30" id="footnote-2037-30-backlink" name="footnote-2037-30-backlink">[30]</a></sup>. Benveniste’in kendisi de dilin doğasının birbirine karşıt iki yanılgıya yol açtığını, bunlardan birinin “düşüncenin, özgür, yeterli, bireysel, dili kendi aracı olarak kullandığı”, ikinci yanılgınınsa, “dilin düzenli bir bütün olduğu, bir tasarım sunduğu ve dilin biçimsel dizgesinde usun özünde bulunan, dolayısıyla dilin dışında kalan ve dilden önce gelen bir ‘mantığın’ izini aramaya yöneltmesi” olduğunu söyledikten sonra, şu önemli sonuca gelir: “Anlağı bir çerçeve değil de bir gücüllük, bir yapı değil de bir diriklik olarak tasarlamak daha yararlıdır. Bilimsel yöntemlerin gereklerine uyduğu zaman, deneyimi betimlemek için seçtiği dil hangisi olursa olsun, düşüncenin her yerde aynı yaklaşımı benimsediği bir gerçektir. Bu anlamda, dilin kendisinden değil, özel dilsel yapılardan bağımsız duruma gelir. Çin düşüncesi <span class="ideitalik">tao, yin, yang </span>gibi fazlasıyla özgül ulamlar üretmiş olabilir, bu durum özdekçi eytişim ve kuantum mekaniğinin kavramlarını özümleme yeteneğini azaltmaz, çincenin yapısı da buna bir engel oluşturmaz. Hiçbir dil anlağın etkinliğini kendiliğinden ve kendi başına kolaylaştırmaz, kendiliğinden ve kendi başına engellemez”<sup class="calibre3"><a href="kimimben_split_083.html#footnote-2037-31" id="footnote-2037-31-backlink" name="footnote-2037-31-backlink">[31]</a></sup>. Öte yandan, mantığın, göstergebilimin, vb. olguları daha kesin bir biçimde açıklayabilmek için gene dilin içinde, “uygun bir yapay dil”, ya da “üst-dil” oluşturduğunu ve her dilin buna olanak verdiğini de biliyoruz<sup class="calibre3"><a href="kimimben_split_084.html#footnote-2037-32" id="footnote-2037-32-backlink" name="footnote-2037-32-backlink">[32]</a></sup>.</p>
				<p class="normal">Bu durumda, işin içine bireysel ve toplumsal etkenlerin de girdiğini belirtmek gerekir. Benveniste de yazısının sonunda bunu yapar: “Düşüncenin gelişimi dilin özel doğasından çok, insanların yeteneklerine, ekinin genel koşullarına, toplumun düzenlenimine bağlıdır. Ama düşüncenin olanaklılığı da dilsel yeteneğe bağlıdır, çünkü dil anlamla biçimlenmiş bir yapı, düşünmekse dilin göstergelerini kullanmaktır”<sup class="calibre3"><a href="kimimben_split_085.html#footnote-2037-33" id="footnote-2037-33-backlink" name="footnote-2037-33-backlink">[33]</a></sup>.</p>
  <p class="normal">Ama düşünmek dilin göstergelerini kullanmak olduğuna göre, şu ya da bu biçimde onun ulamlarını aşma olgusu “dilin kendisinden değil, özel dilsel yapılardan bağımsız duruma gelme” olgusuyla açıklanabilir mi? “Evet, açıklanabilir”, diyorsak, o zaman adını andığımız tüm büyük dilbilimcilerin, özellikle de Benveniste’in dillerin farklılığına ilişkin kesinlemeleri nerede kalır? Aristoteles düşüncenin evrensel ulamlarını ararken kendi dilinin ulamlarını belirlemekle kaldıysa, “özdekçi eytişim ve kuantum mekaniğinin kavramlarını” özümleyebilmesini bugünün Çin düşüncesinin eskil Yunan düşüncesinden üstünlüğüyle mi açıklayacağız? Böyle bir açıklamayla yetinirken, hatta Aristoteles’in yanılgısından Çin düşüncesinin açılımına gelirken, dili bir yana bırakmış olmaz mıyız? Daha da çoğaltabiliriz bu soruları. Ama gene sözünü ettiğimiz dilcilerin ortaya koyduğu bir dilsel olgu kuşkularımızı silmeye yeter: diller sözdizimsel açıdan birbirlerinden ayrıldıkları gibi içeriksel açıdan da birbirlerinden ayrılırlar. Martinet’nin “Dil gerçeğin bir kopyası (ya da çıkartması) değildir”<sup class="calibre3"><a href="kimimben_split_086.html#footnote-2037-34" id="footnote-2037-34-backlink" name="footnote-2037-34-backlink">[34]</a></sup> saptaması tüm dillerin ortak bir özelliğini ortaya koyarken, onların farklılığını da ortaya koyar, çünkü bizi her dilin gerçeği olduğu gibi değil, kendince, yani başka dillerden farklı biçimde bölümleyip kesitlediği, bir başka deyişle “ulamlara ayırdığı” gerçeğine götürür. Örneğin suların bölümlenimi dilden dile önemli ayrılıklar gösterir, renklerin bölümlenimi de öyle. Hjelmslev’in ağaç ve orman bağlamında üç Batı dili arasında belirlediği farklılıkları gösteren çizgeyi türkçenin bölümlemesini de ekleyerek sunarsak, sanırım, konu kendiliğinden aydınlanır<sup class="calibre3"><a href="kimimben_split_087.html#footnote-2037-35" id="footnote-2037-35-backlink" name="footnote-2037-35-backlink">[35]</a></sup>:</p>
				<table class="generictable">
				  <tr class="calibre4">
				    <td class="calibre5"><span class="normal1">danca</span></td>
				    <td class="calibre5"><span class="normal1">almanca</span></td>
				    <td class="calibre5"><span class="normal1">fransızca</span></td>
				    <td class="calibre5"><span class="normal1">türkçe</span></td>
			      </tr>
				  <tr class="calibre4">
				    <td class="calibre5"> </td>
				    <td class="calibre5"><span class="normal1"><span class="ideitalik">Baum</span></span></td>
				    <td class="calibre5"><span class="normal1"><span class="ideitalik">arbre</span></span></td>
				    <td class="calibre5"><span class="normal1"><span class="ideitalik">ağaç</span></span></td>
			      </tr>
				  <tr class="calibre4">
				    <td class="calibre5"><span class="normal1"><span class="ideitalik">Holz</span></span></td>
				    <td class="calibre5"><span class="normal1"><span class="ideitalik">bois</span></span></td>
				    <td class="calibre5"> </td>
				    <td class="calibre5"><span class="normal1"><span class="ideitalik">odun</span></span></td>
			      </tr>
				  <tr class="calibre4">
				    <td class="calibre5"><span class="normal1"><span class="ideitalik">trae</span></span></td>
				    <td class="calibre5"> </td>
				    <td class="calibre5"> </td>
				    <td class="calibre5"><span class="normal1"><span class="ideitalik">koru</span></span></td>
			      </tr>
				  <tr class="calibre4">
				    <td class="calibre5"><span class="normal1"><span class="ideitalik">skov</span></span></td>
				    <td class="calibre5"><span class="normal1"><span class="ideitalik">Wald</span></span></td>
				    <td class="calibre5"><span class="normal1"><span class="ideitalik">forêt</span></span></td>
				    <td class="calibre5"><span class="normal1"><span class="ideitalik">orman</span></span></td>
			      </tr>
  </table>
  <p class="normal">Buna karşın, dillerin başka başka kesitlemeleri, başka başka ulamları da yansıtmaya elverişli olduğunu eklersek, sorunun olumlu yanıtını vermiş oluruz. Ama söz konusu işlemin gerçekleştirilmesinin, Hjelmslev’in söylediği gibi, “kişilerin yetilerine” ve “ekinin genel koşullarına” bağlı kaldığını da unutmamak gerekir. </p>
				<p class="sagnormal">Kasım, 1999</p>
				</body>
</html>