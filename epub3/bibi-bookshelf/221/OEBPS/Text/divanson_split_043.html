<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>divan1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_37">AÇILAMA</h2>

  <p class="ortayazi">Bahr-i Hafîf</p>

  <p class="normal">B. 9. And olsun güneşe, and olsun kuşluk çağına. Kur’an’ın XCI. ve XCIII. sûreleri bu sözlerle başlar.</p>

  <p class="normal">B. 13. Sırça – kandil. Kur’an, XXIV. 35.</p>

  <p class="normal">B. 18. Onu anlatmak bize düşer. Kur’an, LXXV. 19.</p>

  <p class="normal">B. 24. Gerçekten de insana, zamanın bir çağı gelmişti ki… Kur’an, LXXVI. 1.</p>

  <p class="normal">B. 25. Elif, lâm. Arap alfabesinde elif, düz bir çizgidir. Bu yüzden düzgün boya benzetilir. Alfabemizdeki “l” harfinin karşılığı olan “lâm”sa düz bir çizginin bir çanakla sola ve sonra yukarıya kıvrılmış şeklidir.</p>

  <p class="normal">B. 73. Ca’fer’in eli – iz. Ca’fer-i Tayyar’ın bir dağda ve herhalde kayada elinin izi olduğuna dair bir halk inancının bulunduğunu anlıyoruz.</p>

  <p class="normal">B. 123. Acınmış ümmet. “Ümmetim, acınmış ümmettir; suçları yarlıganmıştır, tövbesi kabul edilmiştir.”, “Şu benim ümmetim, acınmış ümmettir; âhirette azap edilmez; ancak azabı, fitnelerle, depremlerle, öldürülmeyle, belâlara uğramayla dünyadadır.” (Hadis, Al-Câmi´, I, s. 54).</p>

  <p class="normal">B. 157. Doyurun. Kur’an’da geçen bir sözdür (II. 195, 254, 267; XXXVI. 47; LVII. 7; LXIII. 10; LXIV. 16).</p>

  <p class="normal">B. 168. Tanrı yemeğinden yerim. “Tanrı elçisi bir günün orucunu bozmayıp öbür güne ulamayı nehyetti; Müslümanlardan biri, sen uladın ya ey Tanrı elçisi deyince dedi ki: Hanginiz bana benzeyebilirsiniz? Gerçekten de ben Rabbime konuk olurum, Rabbim beni doyurur, suvarır.” (Hadis, Ahâdîs-i Mesnevî, s. 36).</p>

  <p class="normal">B. 182. Gönüllere yakın. “Biz ona şahdamarından da yakınız.” (Kur’an, L. 16), “Ve biz, ona sizden daha yakınız ve fakat göremezsiniz.” (LVI. 85).</p>

  <p class="normal">Bahr-i Hezec –Mekfûf–</p>

  <p class="normal">B. 220. Zün-Nûn. I. cilt, B. 2003’ün izahı; Açılama</p>

  <p class="normal">B. 279. Ferhad, Şeddad. I. cilt, B. 66; B. 26; Açılama</p>

  <p class="normal">Bahr-i Müctes</p>

  <p class="normal">B. 423. Elestü – belâ. Kur’an, VII. 172, 173; I. cilt, B. 993’ün izahı; Açılama.</p>

  <p class="normal">B. 430. Deccâl. I. cilt, B. 372’nin izahı; Açılama.</p>

  <p class="normal">B. 462. Emanet. Kur’an, XXXIII, 72.</p>

  <p class="normal">B. 466. Aydın olsun gözün. Kur’an’a göre Meryem, Cebrâil’in üfürüğüyle gebe kalmış, doğum zamanı bir kuru hurma ağacının dibine gitmiş, keşke bundan önce ölseydim de adım sanım unutulsaydı demiş. O sırada mahzun olma, Rabbin ayağının altından bir ırmak akıttı. Hurma ağacını silk, terütaze hurmalar dökülecek; ye, iç, gözün aydın olsun… diye bir ses duymuş (XIX. 22-26).</p>

  <p class="normal">B. 467. Halkı zalim olan köyden kurtuldun. Mûsa, bir şehre girmiş, kavga eden iki adamdan birisi İsrailoğullarından olduğu için ona yardım etmiş, öbürüne bir yumruk vurmuş, adamı bir yumrukta öldürmüş; bu duyulunca ürküp o şehirden çıkmış, Medyen’e, Şuayb Peygamber’in yanına gitmiş. Şuayb, olayı anlayınca, korkma, zalim kavimden kurtuldun demiş (Kur’an, XXVIII. 15-25). “Rabbimiz, bizi ahalisi zalim olan şu şehirden çıkar…” Kur’an, IV. 75.</p>

  <p class="normal">B. 476. Yaklaştı, yakınlaştı. Kur’an, LIII. 8, 9.</p>

  <p class="normal">B. 477. Mekke’yi bıraktı. Hazreti Muhammed Mekke’de doğmuş, kırk yaşında peygamber olduğunu ilân etmiş, 621’de Mekke’den Medine’ye göçmüştür. Buna hicret derler. Medine’de kuvvetlenen Müslümanlar hicretten sonra Mekke’yi zapt etmişlerdir.</p>

  <p class="normal">B. 546. Nefes. I. cilt, B. 62’nin izahı; Açılama.</p>

  <p class="normal">B. 579. İnin. Tanrı, Âdem’le Havva’ya, cennetten çıkmalarını emrederken inin demiştir (Kur’an, II. 36).</p>

  <p class="normal">B. 597. Tanrı mühürlemiştir. “Allah kalblerini, kulaklarını mühürlemiştir, gözlerinde de perde var…” Kur’an, II. 7.</p>

  <p class="normal">B. 614. Yokluk övüncümdür. Hadis, II. cilt, B. 3561’in izahı; Açılama.</p>

  <p class="normal">B. 620. İnin ordan. “Şeytan’sa ordan onların ayaklarını kaydırdı, onları bulundukları makamdan çıkarıverdi. Dedik ki: Bâzınız, bâzınıza düşman olarak inin burdan…” Kur’an, II. 36.</p>

  <p class="normal">B. 627. İndirdik. Kur’an, XXIII. 18.</p>

  <p class="normal">B. 638. Kapıları açan, rızıkları indirdik diyen. “Onlara her şeyin kapılarını açtık…” Kur’an, VI. 44. Gökten yağmur yağdırdık meâlinde gökten indirdik sözü, Kur’an’ın VII. sûresinin 57. âyetinde ve daha birçok âyetlerinde geçer.</p>

  <p class="normal">B. 642. İki yay kadar. Kur’an, LIII. 8, 9.</p>

  <p class="normal">B. 650. Bilinmeyi diledim. “Esenlik ona, Davud dedi ki: Yarabbi, halkı niye yarattın? Tanrı dedi ki: Ben gizli bir defineydim, bilinmemi sevdim, beni bilmeleri için halkı yarattım.” Hadis-i Kudsî olarak sûfiyye tarafından boyuna nakledilegelen bu söz, hadis bilginlerince mevzudur; ancak anlam bakımından hadis sayılabilir (Ahâdîs-i Mesnevî, s. 29).</p>

  <p class="normal">B. 653. Nur. “Allah, ışığıdır göklerin ve yeryüzünün…” Kur’an, XXIV. 35.</p>

  <p class="normal">B. 678. Tebâreke. Kur’an’ın XXIX. cüzü, LXVII. sûreyle başlar. “Saltanat, tasarruf ve tedbir elinde olan mabudun şanı yücedir, münezzehtir ve onun her şeye gücü yeter” diye başlayan bu sûreye Mülk sûresi dendiği gibi ilk söz olan Tebâreke adı da verilir.</p>

  <p class="normal">B. 684. Depremler. “Ey insanlar, çekinin Rabbinizden, şüphe yok ki kıyametin sarsıntısı pek büyük bir şeydir.” Kur’an, XXII. 1. “Yeryüzü, şiddetli bir depremle sarsılınca.” XCIX. 1.</p>

  <p class="normal">B. 686. Geceleri uyumazlar. Kur’an, LI. 17, 18.</p>

  <p class="normal">B. 694. Davul – doğan. Doğan, ava salındıktan sonra geri çağrılırken davul, yahut ıslık çalınır.</p>

  <p class="normal">B. 698. Âdemoğullarını üstün ettik. Kur’an, XVII. 70.</p>

  <p class="normal">B. 704. Yetmiş iki mezhep. Mezhep, inanç, ibadet ve muamelât yönlerinden anlayıştan doğan yola denir. “Yahudiler yetmiş bir, Hıristiyanlar yetmiş iki bölüğe ayrıldılar; ümmetim de yetmiş üç bölüğe ayrılır” meâlinde bir hadis de vardır (Al-Câmi´, I, s. 40).</p>

  <p class="normal">B. 719. Yahya. İsa peygamberle çağdaş bir peygamberdir. Bu peygamber, başı kesilmek sûretiyle öldürülmüştür (Ahd-i Cedîd, Matyus, bab XIV).</p>

  <p class="normal">B. 722. Kamet. Namazların sünnetinden sonra farz kılınacağı vakit aynı ezan cümlelerini “namaz başladı” cümlesinin Arapçasını da iki kere muayyen yerinde tekrarlamak sûretiyle ve yüksek sesle söylemeye kamet getirmek derler. Kamet aynı zamanda boy anlamına gelir ve bu yüzden sözün iki anlamıyla kelime oyunu yapılır.</p>

  <p class="normal">B. 736. Nizâmî. İran’ın meşhur Hamse şâiridir. Gence şehrinde doğmuş, 1195, yahut 1209 tarihinde ölmüştür. Bu beytin ikinci mısra’ı Nizâmî’nindir.</p>

  <p class="normal">B. 754. Altı yüz elli. Bu şiiri, hicretin 650. yılında (1252-1253) söylediği anlaşılıyor.</p>

  <p class="normal">B. 757. Uzeyr. Peygamberlerden biridir. Ahd-i Atıyk’te “Tevârîh-i Sânî” kısmında geçtiği gibi, Kur’an’ın IX. sûresinin 30. âyetinde de anılır.</p>

  <p class="normal">B. 765. Gelin. “Sonra bir duman halinde olan göğü yaratmayı hükmetmiştir de ona ve yeryüzüne, dileyerek, dilemeyerek meydana gelin demiştir, ikisi de dileyerek geldik demişlerdir.” Kur’an, XLI. 11.</p>

  <p class="normal">B. 767. Geciktirmede zararlar var. Arapça bir atasözüdür.</p>

  <p class="normal">B. 797. Ol. Kur’an’da Tanrı’nın bir işi irâde edince ol dediği, o işin de oluverdiği II. sûrenin 117, III. sûrenin 47, VI. sûrenin 73, XVI. sûrenin 40, XIX. sûrenin 35, XXXVI. sûrenin 82, XL. sûrenin 68. âyetlerinde bildirilir.</p>

  <p class="normal">B. 799. Kâf – nun. Ol anlamını veren “Kün”den bu sûretle de bahsedilir. Bundan önceki izaha bakınız.</p>

  <p class="normal">B. 881. Yeryüzünde bir tek kâfir bile bırakma. Kur’an, LXXI. 26.</p>

  <p class="normal">B. 883. Pisler pislerindir. Kur’an, XXIV. 26.</p>

  <p class="normal">B. 892. Eflâtun. Meşhur Yunan filozofu ve ide nazariyesinin kurucusu Platon’dur. Sokrat’ın talebesi, Aristo’nun hocasıdır. Milâttan 430 yıl önce doğmuş, Sokrat’ın öldürülmesinden sonra seyahate çıkmış, bu arada Mısır’da epeyce oturmuş, Yunanistan’a dönünce M.Ö. 388’de Akademiya’yı kurmuş, M.Ö. 348 yahut 347 tarihinde ölmüştür. Doğu edebiyatında akıl timsali olarak övülegelmiştir.</p>

  <p class="normal">B. 905. Nur – kandil. Kur’an, XXIV. 35.</p>

  <p class="normal">B. 907. Görün bana. Kur’an, VII. 143.</p>

  <p class="normal">B. 914. Fâtiha, Kâf Hâ, Yâ Sîn. Kur’an’ın I, XIX. ve XXXVI. sûrelerinin adlarıdır.</p>

  <p class="normal">B. 924. Padişah – halifenin sopası. Abbasoğullan devrinde hemen bütün Müslüman hükümdarlar onları büyük sayarlardı. Halifenin yeni padişaha hükümdarlık menşûru göndermesi âdetti. Bu beyitten anladığımıza göre halifelerin bir sopası var. Yeni padişah olanlar bizzat halifenin huzuruna giderlerse, halife bu sopayla onların herhalde arkalarına dokunuyor. Bu törenle saltanatları tasdik edilmiş oluyor.</p>

  <p class="normal">B. 929. Kapta, ne varsa dışına o sızar. Bir Arap atasözü.</p>

  <p class="normal">B. 935. Mal, can vererek alışveriş etmek. Kur’an, IX. 111.</p>

  <p class="normal">B. 937. Yaklaştı, yakınlaştı. Kur’an, LIII. 8.</p>

  <p class="normal">B. 939. Rabbime konuk olurum. B. 168’in izahına bakınız.</p>

  <p class="normal">B. 971. Gerçekten de insan Rabbine karşı pek inatçıdır. Kur’an, C. 6.</p>

  <p class="normal">B. 990-997. Şeytan – lânet. Kur’an, XXXVIII. 71, 83; VII. 16; XV. 39.</p>

  <p class="normal">B. 1014. Rableri onları tertemiz bir şarapla suvarır. Kur’an, LXXVI. 21.</p>

  <p class="normal">B. 1027. Elest. Kur’an, VII. 172.</p>

  <p class="normal">B. 1036. Geceleri kalk. Kur’an, LXXIII, 2.</p>

  <p class="normal">B. 1037. Mûsa – ateş. Kur’an, XX. 10; XXVII. 8; XXVIII. 29.</p>

  <p class="normal">B. 1041. Kâbe – siyah örtü. Kâbe’nin üstüne, yukarı tarafında, içine altın ve gümüş sırmayla âyetler işlenmiş bir siyah atlas örtü geçirilir ki, bu Abbasoğullarından kalmadır. Abbasoğulları siyahlar giyerler, siyah sarık sararlardı, bayraklarının rengi de siyahtı.</p>

  <p class="normal">B. 1110. İlliyyîn. Yücelik, yükseklik anlamına gelen alâ kökündendir; cennetlerin en yüce yeridir; cehennemin en aşağı yeri olan “Siccîn” karşılığıdır. İnananların amel defterlerinin bulunduğu göktür diyenler de vardır (Al-Müfredât, 351, 223, 224). Kur’an’ın LXXXIII. sûresinin 18 ve 19. âyetlerinde geçer.</p>

  <p class="normal">B. 1146. Namaz uykudan hayırlıdır. Ehl-i sünnette bu söz, sabah ezanında iki kere söylenir.</p>

  <p class="normal">B. 1160. Vîs. Râmîn adlı delikanlının sevdiği kızın adıdır; Vîse diye tanınmıştır.</p>

  <p class="normal">B. 1200. Nerde olursanız… Kur’an, II. 144, 149, 150.</p>

  <p class="normal">B. 1251. Süheyl – deri. Yemen’den pek iyi göründüğü için “Yemânî” diye tanınan bu yıldız, eski inanca göre akıyka renk verir. Kırmızıya boyanan deriler de yere yayılır, boyayı bu yıldızın tesiriyle emdiğine inanılırdı.</p>

  <p class="normal">B. 1254. Rabbiniz değil miyim? Kur’an, VII. 172.</p>

  <p class="normal">B. 1261. Ebabil kuşları. Kur’an, CV. 3-5.</p>

  <p class="normal">B. 1263. Ay – bölünmek. Kur’an, LXXXIV. 1.</p>

  <p class="normal">B. 1299. Rey – yeraltında ev. Şimdiki Tahran şehrinin yakınlarında bulunan Rey şehrinde, evlerin serdapları, yâni yeraltı odaları olduğu ve Bağdat’ta olduğu gibi yazın, sıcak günlerde orda barınıldığı anlaşılıyor.</p>

  <p class="normal">B. 1301. İ’tizâl. Mu’tezile mezhebini benimsemek. Mu’tezile denen ve inançta bir mezhep olan bu yol, Tanrı sıfatlarını ve şerrin de Tanrı tarafından yaratıldığını inkâr esaslarına dayanır. Tanrı’nın zatı, hiçbir sıfatla mukayyet olamaz. Sıfatlar kadîm olmadığından Kur’an da mahlûktur. Kaderi inkâra “adl” demişlerdir. Bu inanca göre kul, işlediği işleri kendi irâdesiyle, kendi ihtiyârıyla yapar. Hayır işlerse mükâfatını, şer işlerse mücâzatını görür, aksi takdirde, yâni kötülüğü Allah yaptırdığı takdirde yapma demesi abes, mücâzat vermesiyse zulüm olur. Gene Mu’tezile’ye göre Allah kimseye görünmez; çünkü cismi, mekânı, şekli, heyeti yoktur. Mu’tezile, bütün bu inançlarda aklı esas tutmuştur. Bu bakımdan bunlara Müslümanların rasyonelleri denebilir.</p>

  <p class="normal">B. 1319. Zengibar – Rum. Zengibar, Habeş ve Hindu mürâdifidir; karanlık anlamını verir; Rum da Türk mürâdifidir; aydınlık, güzellik anlamlarına kullanılır.</p>

  <p class="normal">B. 1321. Zenci – Rum. B. 1319’un izahına bkz.</p>

  <p class="normal">B. 1382. Bâyezîd. I. cilt, B. 168’in izahı; Açılama.</p>

  <p class="normal">B. 1383. Şeytan – azgın. Kur’an, XIX. 44.</p>

  <p class="normal">B. 1385. Ebû Saîd. 1049 yılının başlarında ölen Melâmet erenlerinden Ebû Saîd Ebû’l Hayr-ı Mîhenî’dir.</p>

  <p class="normal">B. 1387. Husrev – Şirin. I. cilt, B. 66’nın izahı; Açılama.</p>

  <p class="normal">B. 1392. Eflâtun – Ebû’l Hasan. Eflâtun, Yunan filozoflarındandır. Doğu-İslâm şiirinde aklı temsil eder. Ebû’l Hasan 653-4’te ölen ve Mu’tezile’denken Sünnî olan ve Aş’ariyye sistemini kuran Ebû’l Hasan-ı Aş’ari, yahut 1033 sonlarında vefat eden Şeyh Ebû’l Hasan-ı Harkaanî’dir. Bilginlerden ve şeyhlerden Ebû’l Hasan künyesini taşıyan başkaları da vardır; fakat bizce burdaki Ebû’l Hasan, doğrudan doğruya ve gelişigüzel söylenmiştir, kimse kastedilmemiştir.</p>

  <p class="normal">B. 1398. Damışk. Şam ülkesinin merkezi olan Şam şehrinin asıl adıdır.</p>

  <p class="normal">B. 1471. Ölmeden önce ölün. Sûfiyye bu sözü hadis olarak kabul eder; muhaddislerse mevzu olduğunu söylerler (Ahâdîs-i Mesnevî, s. 116). Sözün anlamı; ferdiyetten, ferdiyetçilikten, varlıktan, ululuktan ölün, toplum için yaşayın tarzında anlaşılırsa, buna ait hadisler bulunduğundan bu söz meâlen hadis sayılabilir.</p>

  <p class="normal">B. 1488. İbret alın. Kur’an, LIX. 2.</p>

  <p class="normal">B. 1490. Un ufak olur. Kur’an, XXXIX. 21.</p>

  <p class="normal">B. 1519. Duadaki dal. Arap alfabesiyle yazılan “dua” sözünün ilk harfi “dal” adıyla anılır. Bu harf, sağdan sola doğru küçük bir çizginin bükülerek sola doğru eğrice çekilip ucunun kıvrılmasıyla yazılır, bu bakımdan iki büklüm boya benzetilir.</p>

  <p class="normal">B. 1521. Susan kurtuldu. Hadis (Al-Câmi’a’l-Sagıyr, II, s. 159).</p>

  <p class="normal">B. 1534. Tanrı’ya borç verin. Kur’an, LVII. 18; LXIV. 17.</p>

  <p class="normal">B. 1547. Üzümünü ye de bağını sorma. Türk atasözü.</p>

  <p class="normal">B. 1589. İneği kesin. Kur’an’ın II. sûresinin 67-73. âyetlerinde Tanrı’nın İsrailoğullarına kart ve genç olmayan, sapsarı renkte, çift sürmemiş, tarla sulamamış bir inek kurban etmelerini Mûsa vasıtasıyla emrettiği bildirilir. Bir kocakarıda böyle bir inek bulunmuş, kesilmiş, uzuvlarıyla, kimin tarafından öldürüldüğü bilinmeyen adama dokunulmuş, adam dirilip kendisini öldüreni haber vermiş ve tekrar ölmüş.</p>

  <p class="normal">B. 1596. Evrâd. Muayyen zamanlarda okunan ve âyetlerle hadislerden, dualardan meydana gelen mürettep dua-senâ. Dervişler, bunu muayyen vakitlerde, bilhassa sabah namazından sonra okurlar.</p>

  <p class="normal">B. 1603. On dört. Ahd-i Atıyk’te Yusuf’un on bir kardeşi olduğu, rüyasında on bir yıldızla Güneş’in, Ay’ın kendisine secde ettiği hikâye edilir (Tekvin, bab XXVII. 9, 10). Kur’an da XII. sûrenin 4. âyetinde aynı rüyayı anlatır. Halbuki bu beyitte “on dört”ten bahsediliyor. Yusuf ve kardeşleri on iki kişidir, anası ve babasıyla on dört olurlar ki Mevlânâ hepsini birden anmaktadır.</p>

  <p class="normal">B. 1637. Rableri suvarır. Kur’an, LXXVI. 21.</p>

  <p class="normal">B. 1655. Mağara gençleri. I. cilt, B. 2175’in izahı; Açılama. Kur’an, XVIII. 9-26.</p>

  <p class="normal">B. 1656. Büyücüler. Kur’an’ın birçok sûresinde büyücülerin Mûsa’ya inandıkları, Firavun’un da ellerini, ayaklarını kırdırıp hurma dallarına astırarak onları öldürttüğü anlatılır (Meselâ bakınız: XX. 56-76).</p>

  <p class="normal">B. 1657. Mısırlı kadınlar. I. cilt, B. 429’un izahı; Açılama. Kur’an, XII. 30, 31.</p>

  <p class="normal">B. 1658. Circîs. I. cilt, B. 1407’nin izahı; Açılama.</p>

  <p class="normal">B. 1660. Ahmed-i Muhtâr. Ahmed, Hazreti Muhammed’in adıdır; Muhtâr, seçilmiş anlamına gelir ve Hazreti Muhammed’in lâkaplarındandır.</p>

  <p class="normal">B. 1662. Edhemoğlu. I. cilt, B. 722’nin izahı; Açılama.</p>

  <p class="normal">B. 1663. Kendimi tenzih ederim. Ben Hakk’ım. İlk sözü söyleyen Bâyezîd-i Bıstâmî, ikincisini söyleyen Huseyn ibni Mansûra’l-Hallâc’tır. I. cilt, B. 168 ve B. 1657’nin izahı; Açılama.</p>

  <p class="normal">B. 1678. Sayıya sığmaz. Kur’an, XIV. 34; XVI. 18.</p>

  <p class="normal">B. 1711. Görün bana. Kur’an, VII. 143.</p>

  <p class="normal">B. 1722. Haraç – nal parası, Ateş – nal. Haraç ve nal parası iki vergidir. Birisinin sevgisini kazanmak, gelmesini sağlamak için nalı ateşe koyup kızdırmak ve bu sırada bâzı şeyler okumak âdetmiş.</p>

  <p class="normal">B. 1738. Nil. Firavun, İsrailoğullarını Mısır’dan koyuvermeyince, Tanrı Mısırlılara belâlar vermişti ki, bu belâların biri de Nil ırmağının İsrailoğullarına su olduğu halde Mısırlılar alınca kana dönmesiydi. Bu belâlar, Ahd-i Atıyk’te etraflı (Hurûc, bab VII, XII), Kur’an’da kısaca anlatılmaktadır (VII. 133).</p>

  <p class="normal">B. 1751. Dört üstün dost. Ebû Bekr, Ömer, Osman, Ali.</p>

  <p class="normal">B. 1766. İbret alın. Kur’an, LIX. 2.</p>

  <p class="normal">B. 1770. Fil – Ebabil. Kur’an, CV.</p>

  <p class="normal">B. 1773. Cehennem – ayak basmak. Cehennemle cennet birbirleriyle konuşur, birbirlerine delil getirirler. Cehennem, ben ululananlara, zorlulara verilmişim der. Cennet de, bana insanları arıkları, sakatları, âcizleri girer, der. Allah cennete, sen rahmetimsin benim, kullarımdan dilediğime seninle acırım ben der. Cehenneme de sen azabımsın der, kullarımdan dilediğimi seninle azaplandırırım; ikinize de girecekler var. Fakat cehennem dolmaz da dolmaz, sonucu Tanrı kudret ayağını basar üstüne, onun üzerine yeter, yeter, doydum der (Müslim, s. 151. Bu meâlde dört hadis daha vardır; s. 151, 152).</p>

  <p class="normal">B. 1796. Ölmeden önce. B. 1471’e bakınız.</p>

  <p class="normal">B. 1800. Fârûkıy macun. Zehrin öldürücülüğünü gideren bir macun.</p>

  <p class="normal">B. 1806. Cisim – araz. Cisim, boşlukta yer kaplayandır. Araz için I. cilt, 1268. beytin izahı; Açılama.</p>

  <p class="normal">B. 1833. Yâ Sîn – Bu, ancak bir bağrış. Yâ Sîn, Kur’an’ın XXXVI. sûresidir. Tayy lûgatında “Sîn” insan demektir. Bu bakımdan “Yâ Sîn”, “Yâ Muhammed” anlamına gelir. Beyitte anlamı verilen âyet, bu sûrenin 49. âyetidir.</p>

  <p class="normal">B. 1837. Zebur. Davud’un Mezâmîr’ine verilen addır.</p>

  <p class="normal">B. 1887. Zümrüt – ejderhâ. Zümrütün yılanın gözünü aldığı, kamaştırdığı hakkında eski bir inanç vardır.</p>

  <p class="normal">B. 1891. Ciğer – merhamet. Eskilere göre merhamet ciğerden meydana gelir.</p>

  <p class="normal">B. 1958. Safiyy. Tertemiz anlamına gelir; Âdem peygambere Tanrı’nın tertemiz kulu anlamına Safiyy-Allah denir.</p>

  <p class="normal">B. 1980. Cüneyd. 909’da, yahut 911’de Bağdat’da vefat eden meşhur sûfîdir.</p>

  <p class="normal">B. 1996. Eyaz, yahut Ayaz. Gazneli Mahmud’un sevgili delikanlı kölesi.</p>

  <p class="normal">B. 2026. Mûsa – taş. Kur’an, II. 60; I. cilt, B. 1418’in izahı; Açılama.</p>

  <p class="normal">B. 2029. Tanrı, kimin göğsünü… Kur’an, VI. 125; XXXIX. 22.</p>

  <p class="normal">B. 2079. Hüthüt. Kur’an’da XXVII. 20. âyetten itibaren, hüthütün Süleyman’ın meclisinde bulunmadığı, derken gelip Seba ülkesinden, Belkıys’ten haber getirdiği anlatılır.</p>

  <p class="normal">B. 2118. Liîlâfi. Kur’an’ın CVI. sûresidir ve bu sözle başlar; asıl adı “Kureyş Sûresi”dir.</p>

  <p class="normal">B. 2133. Tatar. Moğol akınını anlatıyor.</p>

  <p class="normal">B. 2210. Âdemoğullarını… Kur’an, XVII. 70.</p>

  <p class="normal">B. 2224. Tanrı arslanı – Düldül. Tanrı arslanı Ali’dir. Düldül, Hazreti Muhammed’in ona verdiği beyaz atın adıdır.</p>

  <p class="normal">B. 2225. Söyle. Kur’an’ın birçok âyetlerinde geçer, o cümleden olarak son sûreleri olan CXII, CXIII ve CXIV. sûrelerin 1. âyetleri de bu sözle başlar.</p>

  <p class="normal">B. 2228. Âmul. İran’ın güneyinde, Mâzenderân ülkesindeki bir şehirdir. Bu şehirden birçok bilgin yetişmiştir. Vaktiyle pek mamûrmuş. Beyitte, “emel” kelimesiyle anılarak bir söz sanatı yapılmıştır.</p>

  <p class="normal">B. 2232. Kulaklar baştan sayılır. Hadis (Al-Câmi’a’l-Sagıyr, I, s. 102).</p>

  <p class="normal">B. 2239. Geri dön de gel. Kur’an, LXXXIX. 28.</p>

  <p class="normal">B. 2248. Sağ elinle. Kur’an, XVII. 71; LXIX. 19; LXXXIV. 7.</p>

  <p class="normal">B. 2274. Rabbiniz değil miyim? Kur’an, VII. 172, 173.</p>

  <p class="normal">B. 2299. Kelîm – ağaç, Halil – ateş. I. cilt, B. 27 ve B. 30’un izahı; Açılama. Kur’an, XX. 39; XXVIII. 7, 12, 23-29 ve XXI. 57-70, XXXVII. 91, 98.</p>

  <p class="normal">B. 2301. Adn cenneti. Adn, biteviyelik, daimîlik anlamlarına gelir ve cennetin vasfıdır (Al-Müfredât, s. 328). Aynı zamanda Adn’in, cennette bir şehir olduğunu, peygamberlerle şehitlerin orda oturacaklarını, öbür cennetlerin bu cennetin çevresinde bulunduğunu, burda inciden, yakuttan köşkler olduğunu, Arş altından esen bir yelin buraya vurduğunu, misk gibi koktuğunu söyleyenler de vardır (Kur’an, IX. 72; Abdülbâki Gölpınarlı: Kur’an-ı Kerim ve Meâli, İst. Remzi Kitabevi-Matbaası, 1374-1955, II, Açılama, s. LXIX).</p>

  <p class="normal">B. 2310-2312. Habîb-i Neccâr. İsa’ya inandığı için öldürülen bir zat. XXXVI. sûrenin 20-27. âyetlerinde adı anılmaksızın hikâye edilir ve ölümünden sonra kendisinin, ne olurdu, kavmim de bilseydi ne yüzden Rabbimin beni yarlıgadığını ve yüce derecelere ermişler arasına kattığını dediği bildirilir.</p>

  <p class="normal">B. 2324. Kıbtî – Nil. I. cilt, B. 27’nin izahı; Açılama.</p>

  <p class="normal">B. 2331. Behrâm. Mirrîh yıldızıdır. I. cilt, B. 279’un izahı; Açılama.</p>

  <p class="normal">B. 2347. Yahudice içiş. Gizli şarap içiş.</p>

  <p class="normal">B. 2365. Semender. Ateşte yaşadığına, ateşten çıkarılınca öldüğüne inanılan bir hayvan.</p>

  <p class="normal">B. 2376. Elest. Kur’an, VII. 172, 173.</p>

  <p class="normal">B. 2442. Ateş – güllük. Kur’an, XXI. 69.</p>

  <p class="normal">B. 2446. Ebced – elif, dal, cim. Arap alfabesinde elif, düz ve yukardan aşağıya çekilmiş bir çizgidir. Bu bakımdan bâzı kere hiçbir varlığı olmayan kişiye benzetilir. Burdaysa baş çeken, kendini beğenen birisine benzetiliyor. Dal, evvelce de söylediğimiz gibi eğri bir şekildedir. Cim harfiyse soldan sağa düz bir çizgiden sonra sola, sonra da sağa ve yukarı doğru kıvrılan bir yuvarlaktır, bu yuvarlağın içinde bir de nokta bulunur. Ebced için I. cilt, B. 2849’un izahı; Açılama.</p>

  <p class="normal">B. 2456. İsa – gökten yemek. Kur’an, V. 114.</p>

  <p class="normal">B. 2464. He gibi. Allah kelimesi Arap alfabesiyle yazılınca sonunda “he” harfi vardır, ona işaret ediliyor.</p>

  <p class="normal">B. 2466. Kul huvallah. Tenzih – teşbih. Kul huvallah, Kur’an’ın CXII. sûresinin başıdır. Tenzih, Tanrı’yı her türlü benzetişten arı bilmek, kuldan, kul sıfatlarından mukaddes tanımaktır. Teşbih, Tanrı’yı insana benzetmek, Allah Arş’tadır, Allah’ın eli, onların elleri üstündedir gibi birer istiareyi belirten âyetleri tevil etmeyip olduğu gibi kabul ederek onu insan şeklinde kabul etmek, fakat keyfiyetinden bahsetmemektir. Bu inancı benimseyenlere Müşebbihe derler.</p>

  <p class="normal">B. 2486. Afsun – şerbet. Bir bardak şerbete bâzı dualar okunur, üfürülürse içen adamı yılan, akrep gibi zararlı hayvanların sokmayacağına inanılırdı; hattâ bu adamlara “şerbetli” denirdi.</p>

  <p class="normal">B. 2488. Rûhumdan rûh üfürdüm. Kur’an, XV. 29.</p>

  <p class="normal">B. 2505-2508. Yusuf. I. cilt, B. 42’nin izahı; Açılama. Kur’an, XII. 62-66.</p>

  <p class="normal">B. 2516. Saltanat ver. Kur’an, XXXVIII. 35.</p>

  <p class="normal">B. 2547. Dört tekbir. Cenaze namazı.</p>

  <p class="normal">B. 2552. Dört mezhep. Dört Sünnî mezhebi: Hanefî, Şafiî, Mâlikî, Hanbelî.</p>

  <p class="normal">B. 2579. Kil. Eskiden ve şimdi de Anadolu’nun birçok yerlerinde baş kille yıkanır.</p>

  <p class="normal">B. 2596. Boyundaki damardan da yakın. Kur’an, L. 16.</p>

  <p class="normal">B. 2614. Dört ırmak. Seyhan, Ceyhan, Fırat ve Nil’in cennet ırmakları olduğu hadiste bildirilmiştir (Müslim, VIII, s. 149).</p>

  <p class="normal">B. 2615. İki denizin kavuştuğu yer. İskender’in Hızır ve İlyas’la abıhayatı aramaya gittiği, fakat Hızır’la İlyas’ın buldukları halde Tanrı emriyle ona haber vermedikleri, halk rivayetlerindendir. I. cilt, B. 15’in izahı; Açılama. Kur’an, XVIII. 60.</p>

  <p class="normal">B. 2616. Yecüc-Mecüc. Kur’an, XVIII. 94; XXI. 96. Ahd-i Atıyk’ın Tekvin bölümünde Nuh’un oğlu Yâfes’in oğulları arasında Comer ve Macuc vardır (X. 2). Hızkıyâl’e ait bölümde Macuc bir ülkedir (XXXVIII. 1). Aynı kitapta, birinin adıdır (XXXIX. 1). Maksat Karadeniz kıyılarında yaşayan ve arada bir Kafkas dağlarını aşarak Asya’ya saldıran boylardır (Aynı kitap, 85-91).</p>

  <p class="normal">B. 2686. Yusuf – gömlek. Yusuf’un ayrılığıyla babası Yakub’un gözlerine ak düşmüş, sonradan Mısır’da malî işlere memur olan Yusuf, kardeşlerine kendisini bildirmiş, babasına gömleğini yollamıştır. Yakub, daha kervan yoldayken Yusuf’un kokusunu almış, gömlek kendisine verilince yüzüne gözüne sürmüş, gözleri açılmıştır (Kur’an, XII. 93-96; I. cilt, 42. beyitin izahı; Açılama.</p>

  <p class="normal">B. 2723. İnciler çal. “Çalacaksan inci çal, zina edeceksen hür kadınla zina et” meâlindeki Arap atasözünden. Mevlânâ, bu atasözünü Mesnevî’de de anar (Tercememiz, İst. Maârif Mat. 1942, cilt I, s. 279).</p>

  <p class="normal">B. 2735. Kaymaz, Sencer. İki Türk adı.</p>

  <p class="normal">B. 2759. Cübbemde Tanrı’dan başka kimse yok. Bâyezîd-i Bıstâmi’nin sözü.</p>

  <p class="normal">B. 2789. Hasancağız. Rastgele bir ad.</p>

  <p class="normal">B. 2803. Yedi deniz. I. cilt, B. 161’in izahı; Açılama.</p>

  <p class="normal">B. 2822. Rabbiniz değil miyim? Kur’an. VII, 172, 173.</p>

  <p class="normal">B. 2912. Arefe – bayram. Arefe, halk deyimiyle arife, bayramdan önceki gündür.</p>

  <p class="normal">B. 2915. Kocakarı – doğan. Mevlânâ, bu beyitte geçen hikâyeyi Mesnevî’de etraflıca anlatır (Tercememiz, İst. Maârif Mat. 1943, II, s. 30-35).</p>

  <p class="normal">B. 2919. Gulyabani. Çöllerde bulunduğuna ve yolcuların yollarını azdırdığına inanılan cinler.</p>

  <p class="normal">B. 2982. Öşür. Onda bir anlamına gelir. Eskiden, ekilen ekinin onda biri devletin hakkıydı. Devlet bu hakkı iltizam yoluyla satardı. İltizamcı, yâni bu hakkı tahminî bir değerle satın alan, satın aldığı bölgedeki, yahut köydeki tarlalara hasat zamanı adamlarını yollar, onda birini alır, satardı. Mahsul iyi olur, yahut verdiği para az olursa kâr ederdi. Fakat mahsul olmasa da, verdiği para çok olsa da ölçek hileleriyle, tehditlerle, inancı istismarla, hasılı çeşitli yollarla köylü zulüm görür, âşarı alan mutlaka kâr ederdi.</p>

  <p class="normal">B. 2983. Beşr, Cüneyd-i Bağdadî. 841’de Bağdat’da ölen Mervli Beşr-ibna’l-Hâris ibni Abdurrahmana’l-Hâfî’dir. Ayrıca Beşr-i Hâfî’den sonra ölen Beşra’l-Tabrânî adlı bir şeyh de vardır. Cüneyd için B. 1980’in izahına bakınız.</p>

  <p class="normal">B. 2988. Vaadinde hiç hilâf olmayan. Kur’an, III. 9.</p>

  <p class="normal">B. 3019. Tanrı’ya ödünç verin. Kur’an, LVII. 18; LXIV. 17.</p>

  <p class="normal">B. 3021-3022. Arslan, Öküz, Yengeç. Burçlar.</p>

  <p class="normal">B. 3024. Nuh – tandır. Kur’an’ın XI ve XXIII. sûrelerinin 40 ve 27. âyetlerinde tandırın altından su fışkırmaya başlayınca Nuh’un kendisine inananlarla gemiye girdiği ve her cins hayvandan da birer çifti gemiye aldığı anlatılmaktadır. Tandırın benzetme yoluyla yeryüzü olduğunu söyleyenler, tandırdan su fışkırdı ve tandır kızıştı sözlerinin, iş işten geçti, işin tam kıvamı geldi çattı anlamına olduğunu bildirenler bulunduğu gibi, bu tandırın Nuh’un evindeki tandır, yahut bir kocakarının evindeki tandır olduğunu söyleyenler, hattâ yerinin şimdi Kufe mescidinde bulunduğunu bildirenler de vardır.</p>

  <p class="normal">B. 3069. Büyük kutluluk yıldızı. Müşteri yıldızıdır. I. cilt, B. 115’in izahı; Açılama.</p>

  <p class="normal">B. 3070. Büyük kutsuzluk yıldızı. Zühal. I. cilt, B. 715’in izahı; Açılama.</p>

  <p class="normal">B. 3071. On sekiz bin âlem. I. cilt, B. 2682’nin izahı; Açılama.</p>

  <p class="normal">B. 3106. Cebrî – Kaderi. Cebrî, yahut Ceberî, kulda küllî, cüzî bütün irâdeyi kabul etmeyen Ceberîyye mezhebi inancını benimseyen kişidir. Kaderî ise tam bunun aksi olan İ’tizâl mezhebidir. B. 1301’in izahına bakınız.</p>

  <p class="normal">B. 3154. Sırlar meydana dökülmüş. Kur’an, C. 9, 10.</p>

  <p class="normal">B. 3162. Halife. Kur’an, II, 30. Kur’an-ı Kerim ve Meâli adlı eserimizin Açılamasına da bakınız; s. XXIX-XXX, Halife maddesi.</p>

  <p class="normal">B. 3168. Fağfur. Çin hükümdarlarına verilen ad. Burda hüküm sahibi anlamına gelir.</p>

  <p class="normal">B. 3174. Allah’la konuştu. Kur’an, II. 253; IV. 164. I. cilt, B. 27’nin izahı; Açılama.</p>

  <p class="normal">B. 3210. Davud – güzel. Ahd-i Atıyk, Mülûk-i Sâni (XI-XII); Kur’an, XXXVIII. 21-25 (Kur’an-ı Kerim ve Meâli adlı eserimizin Açılamasına da bakınız, s. XCI-XCII).</p>

  <p class="normal">B. 3211. Başak. I. cilt, B. 6’nın izahı; Açılama.</p>

  <p class="normal">B. 3227. Nesr-i Tâir. I. cilt, B. 1164’ün izahı; Açılama.</p>

  <p class="normal">B. 3269. Somak. Arapçası “summak”tır. Bâzı yerlerde etlere, kebaplara ekilir, küçük ve kırmızımtırak taneciklerdir. Tıpta da kullanılır. Yunancada “rhus”, Latincede “coriara” denir.</p>

  <p class="normal">B. 3292. Gölge – Güneş. Kur’an, XXV. 45, 46.</p>

  <p class="normal">B. 3315. Dağ – Tecelli. Kur’an, VII. 143.</p>

  <p class="normal">B. 3330. Yusuf – Bünyâmîn. Kur’an, XII. 69-83. 1. cilt, B. 42’nin izahı; Açılama.</p>

  <p class="normal">B. 3380. Hırka. Derviş olan kişiye şeyh hırka giydirir ki bu halini ona vermek demektir.</p>

  <p class="normal">B. 3413. Oku. Kur’an’ın XCVI. sûresi olan El-Alâk sûresi, bu sözle başlar.</p>

  <p class="normal">B. 3433. İnanan kişiyi deve say. “İnananlar yumuşak, mülâyim olurlar; deveye benzerler âdeta; bağlanırlarsa râm olurlar, ıhlarlar, bir taşın kıyısına çöküp otururlarsa rahata kavuşurlar” (Al-Câmi´, II, s. 171).</p>

  <p class="normal">B. 3459. Ebû Yahya. Can alıcı melek, Azrail.</p>

  <p class="normal">B. 3465. Tûbâ ağacı. Tanrı’nın kudret eliyle diktiği, rûhundan rûh üfürdüğü hadislerde bildirilen bir ağaç. Bu ağacın dallarının, yapraklarının bütün cenneti doldurduğuna, cennetin sınırından öte yandan da göründüğüne, uzunluğunu ancak Tanrı’nın bildiğine, bir dalının gölgesinde yetmiş yıl at koşturulsa gene aşılamayacağına dair de hadisler vardır (Al-Câmi´, II, s. 46).</p>

  <p class="normal">B. 3472. Uyumayan. Kur’an, II. 255.</p>

  <p class="normal">Bahr-i Remel</p>

  <p class="normal">B. 3625. Emîr-hac. Padişahlar tarafından Mekke’ye hac mevsiminde gönderilen ve hac töreninde memleketlilerine önderlik eden zat.</p>

  <p class="normal">B. 3628. Dokumacı Hoca. XI. yüzyıl şeyhlerinden Tûslu Ebû Bekra’l-Nassâc’dır (Nafahât tercemesi, Matbaa-i Âmire 1290, s. 404).</p>

  <p class="normal">B. 3745. Sidre. Kur’an, LIII. 14, 16 (Abdülbâki Gölpınarlı, Kur’an-ı Kerim ve Meâli, Açılama, s. XCIX-CI).</p>

  <p class="normal">B. 3747. Uhud. Medine civarında bir dağdır. Orda önce Müslümanların bozguna uğradığı bir savaş olmuştur. Hazreti Muhammed’in “Beni görmedikleri halde inanan kardeşlerimi pek özlemedeyim” dediği rivayet edilmiştir.</p>

  <p class="normal">B. 3800. Kitabın aslı katında olan. Kur’an, XIII. 39.</p>

  <p class="normal">B. 3839. Şiddetle çekip alanlar. Kur’an, LXXIX. 1.</p>

  <p class="normal">B. 3873. Taraz. Çin sınırında bir şehirdir. Güzelleriyle meşhurdur. Bu bakımdan güzeli Taraz mumuna benzetirler.</p>

  <p class="normal">B. 3879. Cudi. Ararat dağı tepelerinden birinin adıdır. Kur’an’a göre Nuh Peygamber’in gemisi bu tepeye oturmuştur (Kur’an XI. 44).</p>

  <p class="normal">B. 3882. Un ufak olmuş kemikler. Kur’an, XXXVI. 78.</p>

  <p class="normal">B. 3901. Rableri suvarır. Kur’an, LXXVI. 21. beyitteki yedi, göklerdir; beş, duygulardır; dört de unsurlardır.</p>

  <p class="normal">B. 3903. Kıyılarında ırmaklar akan cennetler. Kur’an’da II. sûrenin 15. âyetinden itibaren 33 âyette cennet böyle vasıflandırılır.</p>

  <p class="normal">B. 3959. Un ufak olmuş kemikler. Kur’an, XXXVI. 78.</p>

  <p class="normal">B. 3961. Yüce yazıcılar. Kur’an, LXXX. 15; LXXXII. 11.</p>

  <p class="normal">B. 3962. Terazi. Kur’an. VII. 8.</p>

  <p class="normal">B. 3981. Keşke kavmim bilseydi. Kur’an, XXXVI. 26.</p>

  <p class="normal">B. 4004. Kur’an’ı belleten. Kur’an, LV. 2.</p>

  <p class="normal">B. 4010. Çeng. Bu beyitten Mevlânâ’nın çeng çaldığını öğreniyoruz.</p>

  <p class="normal">B. 4069. İçtihat. Lûgatta çalışıp çabalama anlamına gelirse de terim olarak kitaptan, sünnetten, bâzılarına göre sahabenin ittifakı ile veya kıyastan hüküm ve rey çıkarma işine derler. Bu işi yapana müçtehit, kurduğu yola mezhep denir.</p>

  <p class="normal">B. 4160. And olsun soluya soluya koşanlara. Kur’an, C. 1.</p>

  <p class="normal">B. 4202. Kedi – arslan. Kedinin arslanın burnundan düştüğüne dair bir halk inancı vardır. Güya Nuh’un gemisinde pislik artmış, Nuh’a şikâyet etmişler; Nuh domuzun sırtını sıvazlamış, domuz aksırmış, burnundan fare düşmüş; fareler pislikleri yemişler, fakat bu sefer erzaka dokunmaya başlamışlar; bunun üzerine arslanın belini sıvazlamış, arslan aksırmış, burnundan kedi düşmüş.</p>

  <p class="normal">B. 4277. Yokluk, yoksulluk övüncümdür. Sûfîler bu sözü hadis olarak kabul ederler.</p>

  <p class="normal">B. 4335. En hayırlı elbise. Kur’an, VII. 26.</p>

  <p class="normal">B. 4415. Ashab-ı Kehf. I. cilt, B. 2175’in izahı; Açılama. Kur’an’ın XVIII. sûresinde bunlardan bahsedilir ve sûrenin adı da Kehf sûresidir.</p>

  <p class="normal">B. 4420. Nahil. Eskiden gelin alayının önünde, üstüne çeşitli kumaşlar takılmış adam boyundan uzun, iki, yahut daha fazla mum taşınırdı. Bu mumlara “nahil” adı verilirdi. Mevlânâ zamanında da bu âdetin bulunduğunu bu beyitten anlıyoruz. Bu âdetin Falizm’den geçtiğinde şüphe yoktur.</p>

  <p class="normal">B. 4463. Zün-Nûn. Balık sahibi anlamına gelir ve Yunus Peygamber’in adıdır (Kur’an, XXI. 87).</p>
</body>
</html>
