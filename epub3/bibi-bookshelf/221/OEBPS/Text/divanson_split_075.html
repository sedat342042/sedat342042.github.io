<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>divan1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_59">Altıncı Ciltteki Şiirler Hakkında Birkaç Söz</h2>

  <p class="normal">Sunduğumuz şiirlerden ilk bahirdeki iki gazel, Salâhaddin’in dükkânı önünden geçerken biteviye vurulan çekiç sesinden vecde gelerek semâ’ ederken söylenmiştir (Sipeh-sâlâr, s. 181-182; Eflâkî, 178 a-178 b). V. şiir ramazan ayı ve oruç münasebetiyle inşâd edilmiştir; bu çeşit şiirlere sonradan “Ramazaniye” de denmiştir; Mevlânâ’nın ramazan ayı ve oruç dolayısıyla yazılmış başka şiirleri de vardır, meselâ CXCVII. şiir de bu türdendir. VIII. şiir, bir “Miraciye”dir. XIX. şiirde Gor - Harezm savaşından söz eder ki, doğum yılı hakkındaki mülâhazalarımızda bu şiire de dokunmuştuk. XXIV. şiirde, kendilerini vecde gelmiş gösteren, coşup sarıklarını atan sûfîleri kınar. Bu şiirdeki</p>

  <p class="normal">“Altın ne oluyor, can ne oluyor; inci, mercan da nedir ki bir sevgiliye harcanmadıktan, bir güzel dosta feda edilmedikten sonra?</p>

  <p class="normal">Git a meyvesiz dal, gökyüzü gibi boşuna dönedur; altın bekçisi olmuşsun, var yılan gibi kıvran gitsin.</p>

  <p class="normal">Benimle aynı derde tutulmuşlara, neden gümüşümü feda etmeyeyim erler gibi? Niçin bir hasta içmesin beni şifa veren şerbet gibi?</p>

  <p class="normal">Mermerin, granitin bile her damarından bir bağış kaynağı coşuyor; a sevgili, bağışlamayı mermerden öğren, kayadan belle.”</p>

  <p class="normal">beyitleri ve bütün bu şiir, gerçekten de beşerî şiire örnek olacak güzellikte. LIII. şiir bir tercî-i bend ve aynı mahiyette. İkinci bahirdeki X. şiir, insan birliğini, insanlığı anlatıyor. XXXII. ve XXXIII. şiirler semâ’dan söz etmekte, semâ’ hakkındaki fikirlerini belirtmekte. Mevlânâ’nın semâ’, semâ’a davet mevzuunda bir hayli şiiri vardır; nitekim CXCVIII. ve CCI. şiirler de bu çeşit. XXXVII. şiir bir taşlama; son beytinde Haçlı Seferlerinin ilhamıyla Kudüs ve Frenk’ten söz ediliyor. CCLXXI. şiir de birisine bir taşlama. L, CII. şiirler, Kalenderîler ve Kalenderîliği övmekte. LV. şiir, bugün Sultanü’l Ulemâ’nın üstünde duran Mevlânâ’nın sandukasının alt kısmında oyuludur. (Mevlânâ’dan Sonra Mevlevîlik, s. 352 - 353). LXII. ve LXXVI. şiirler, anlaşılıyor ki Şems’in gidişinden sonra söylenmiş; C. şiir de öyle. CXCVI. şiirin her mısra’ı, âyet ve hadislerle örülmüş. CCXVI. şiir, Şems’in şahâdetinden ve şehit olduğuna tamamıyla inandıktan sonra ona yazılmış bir ağıt. LXXXV. şiir, Moğol saldırısının yavaşlaması dolayısıyla yazılmış; CCLVII. şiir de Moğol akınından söz ediyor. CIII. şiir yalancı şeyhler hakkında. CIX. ve CX. şiirler, dünya görüşünü aksettiriyor. CXVII. şiir, insan sevgisini, gerçek sevgiyi anlatan eşsiz bir şaheser. CXLVII. şiir ve buna benzer şiirleri, Şems’le buluşmadan önceki haliyle buluştuktan sonraki halini belirtmekte ve bu bakımdan gerçekten de pek güzel ve önemli. CLVIII, CLXX. ve CLXXI. şiirler, birer Bahariye. CLIV. şiirde, bilhassa 2514. beyitten şiirin sonuna kadar olan kısımda “Âli Yasîn”e, yâni Hz. Muhammed soyuna ne kadar candan bağlı olduğunu belirtmekte. CCLVI. şiir, Ulu Arif Çelebi’nin doğumu dolayısıyla söylenmiştir (Eflâkî, 208 b). CCLXXX. şiir, Kerbelâ şehitlerini anmakta, onları ve onlar gibi kendilerini topluma feda edenleri övmekte; bu bakımdan hem mersiye, hem de talîmi bir şiir.</p>

  <p class="normal">Bu şiirler, bizce Dîvân-ı Kebîr’in en sağlam nüshası olan ve Konya Mevlânâ Müzesi’nin müze kısmında 68, 69 no.larında kayıtlı bulunan nüsha esas tutularak Türkçeye çevrilmiştir. Bu nüsha, 768 Şevval’inin ikisinde (1. VI. 1367) Osmanoğlu Hasan tarafından yazılmaya başlanmış, 770 Rebiülâhır’ının ilk günü (13. X. 1368) yazılması ve karşılaştırılması bitmiştir. Ketebesi, II. cildin 286. sahifesinde bir satır olarak yazılmıştır; Türkçesi şudur:</p>

  <p class="normal">“Bu mukaddes Dîvân nüshasının yazılmaya başlanışı, yedi yüz altmış sekiz yılı Şevval’inin ikinci günüdür; bu zaif, arık ve yüce Allah’ın rahmetine muhtaç Mevlevî Osmanoğlu Hasan tarafından, şanı yüce Allah’ın yardımıyla karşılaştırılması, düzeltilmesi ve yazılması, yedi yüz yetmiş yılı Rebiülâhır’ının ilk günü bitti.”</p>

  <p class="normal">Nüshanın 290. sahifesindeki müzehhep zahriyede dîvânın Emir Satı adına yazıldığı, kenardaki yazıdan da, Satı’nın oğlu ve Erzincan Emiri Müstencid tarafından 812 Muharrem’inde (Mayıs-Haziran 1409) türbe kütüphanesine vakfedildiği kayıtlıdır. (bkz. Mevlânâ Celâleddin; III. basım, s. 29 - 30. Dîvân-ı Kebîr c. I. Sunuş)</p>

  <p class="normal">Tercemeyi İst. Üniv. Kütüphanesi Farsça yazmaları arasında 334 no.da kayıtlı nüsha ile ve Konya Mevlânâ Müzesi’ne vakfettiğimiz kitaplar arasında bulunan, 1079 hicrîde Bağdat’ta yazılmış nüshayla karşılaştırdık; nüsha farklarını not olarak kaydettik. Ayrıca metinde geçen Arapça, Türkçe, Rumca sözleri de not olarak gösterdik; kitaba, izahı gereken beyitlere ait bir “Açılama” ekledik.</p>

  <p class="sagnormal">abdülbâki gölpınarlı</p>
</body>
</html>
