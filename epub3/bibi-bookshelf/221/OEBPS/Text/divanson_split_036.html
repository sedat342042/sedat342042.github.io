<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>divan1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_31">Üçüncü Ciltteki Şiirler Hakkında Birkaç Söz</h2>

  <p class="normal">Bu ciltle en önemli şiir, Mevlânâ’nın hayatının en mühim bir safhasını aydınlatan Bahr-i Hezec Mekfûf’taki XIII. şiirdir. Mevlânâ, bu şiirin beşinci beytinde, “Kırk yıllık akıl beni düşüncelere gark etti; altmış iki yaşımda av oldum, avlandım da tedbirlerden, düşüncelerden kurtuldum” diyor. Bu şiirin dokuzuncu beytinde, ana karnında kanla, doğunca sütle beslendiğini, dişleri çıkınca sütten kesildiğini, onuncu beytinde, hayatında bir müddet ekmek peşinde gezdiğini, fakat sonra Tanrı’nın kendisine ekmek peşinde koşmadan da vazgeçirecek bir gıda verdiğini söylüyor.</p>

  <p class="normal">Bâzı sözler vardır, deyiş sırasında mübalağa için söylenir; kırk yıldır aynı yoldasın, bin kere söyledim, duymadın gibi. Fakat altmış sayısının, hele altmış ikinin böyle bir özelliği yoktur. Altmış iki; dört, beş, altı gibi dört unsuru, beş duyguyu, altı yönü hatırlatan, yahut on gibi kâmil sayılan, on sekiz gibi on sekiz bin âlemi îmâ eden, yetmiş gibi yetmiş bin hicabı andıran, yahut ebced hesabıyla “Hay” adını tutan, yahut da meselâ altmış altı gibi gene ebcedde “Allah” adına müsavi olan bir sayı da değildir. Mevlânâ, bu şiirle âdeta hayatının en büyük hadisesinden önceki haliyle sonraki halini kıyaslamadadır. Altmış iki yaşında bir avcıya av olduğunu; ondan sonra düşüncelerden, tedbirlerden kurtulduğunu apaçık söylemededir. Yaşını kaydettirecek kadar mühim bir olay olan bu olay nedir, hangi alıcı doğan Mevlânâ’yı altmış iki yaşında avlamıştır?</p>

  <p class="normal">Bu şiiri okuyup bu soruları sorduğum Mevlânâ âşıklarının, yahut şark edebiyatıyla uğraşanların hepsi de tereddütsüz şu cevabı verdiler:</p>

  <p class="normal">— Şems’le buluştuğunu söylüyor.</p>

  <p class="normal">Evet, Şems’le buluştuğunu söylüyor. Şems Konya’ya 1244 Ekim ayının yirmi üçüncü Cumartesi sabahı gelmiştir ve Mevlânâ bu tarihte altmış iki yaşındadır; şu halde doğumu 1182’dir.</p>

  <p class="ortayazi">*</p>

  <p class="normal">Evvelce Mevlânâ’nın Fîhi mâ-Fîh’teki şu sözleri üzerinde durmuştuk:</p>

  <p class="normal">“Semerkand’daydık; Harezmşah Semerkand’a asker çekmiş, şehri kuşatmıştı. O mahallede pek güzel bir kız vardı. Öylesine güzeldi ki o şehirde eşi yoktu. Duyuyordum, her solukta yarabbi diyordu, revâ görür müsün beni bu zalimlerin ellerine vermeyi? Biliyorum ki asla revâ görmezsin. Sana dayanmışım ben. Şehri yağma ettiler; bütün halkı tutsak edip götürdüler. O kızın cariyeciklerini bile esir edip götürdüler de ona hiçbir elem erişmedi; o kadar güzel olduğu halde kimsecik ona bakmadı bile…” (Bedî’uz zaman Firûzanfer basımı; Tehran Üniv. yayın. Tehran -1330 şemsî hicrî, s. 173). Bu sözler birisinden nakil ve rivayet olamaz. “Semerkand’daydık; mahallede pek güzel bir kız vardı; duyuyordum” diye bizzat bir hâtırasını nakletmekte. Semerkand, İbnü’l-Esîr’e göre 1207’de (Mısır, 1290, c. XII. s. 112), Cihan-guşâ’ya göre 1212’de (E. J. W. Gibb Memorial, 1916, s. 125) Muhammed Harezmşah tarafından zapt edilmiştir. Sultan Veled, Mevlânâ’nın doğum tarihi hakkında hiçbir şey söylemiyor. İlk olarak onun 6 Rebiülevvel 604’te, yâni 30 Ekim 1207’de doğduğunu söyleyen Sipeh-sâlâr’dır. Fakat 1207’de Semerkand zapt edilmiştir ve Mevlânâ Semerkand şehrindedir, o tarihte olan bir olayı, sonradan nakletmededir. Bir insanın doğduğu, yahut beş yaşında bulunduğu yıla ait bir olayı hatırlamasına, hem de bütün teferruatıyla birisinden rivayet yollu değil, bizzat nakletmesine imkân yoktur. İşte biz, bu mülâhazaya dayanarak Mevlânâ’nın bu tarihten hiç olmazsa beş on sene önce doğmuş olması icap edeceğini söylemiştik (Mevlânâ Celâleddin, II. basım, İnkılâp Kitabevi, İst. 1952, s, 43). Halbuki 1182’de doğduğuna göre Semerkand’ın zaptında Mevlânâ yirmi beş, yahut otuz yaşındadır.</p>

  <p class="normal">Mevlânâ’nın, “Semerkand’daydık” dediğine göre bu tarihte bütün aile ordadır. Bu gidiş ne yüzden olmuştur, bunu bilemiyoruz. Günün birinde belki bu da aydınlanır. Ancak göç, İran yoluyla olduğundan, Belh’le Semerkand’ın yerleri düşünülürse göç sırasında olmadığı kanaatindeyiz.</p>

  <p class="normal">Mevlânâ, bir başka gazelinde de “Kul kocayınca sahibi azat eder onu; bense kocaldım, yeni baştan kul etti beni. Kıyametin şiddetinden çocukların bile saçları ağarır da mezarlarından saçları ak pak kalkmazlar mı? Halbuki senin kıyametin ihtiyarların bile saçlarını karartır, gençleştirir onları” beyitleriyle âdeta aynı şeyi tekrar ediyor. Sipeh-sâlâr’ın yılı doğru olmayan rivayetindeki Ay tarihi doğruysa Mevlânâ, 10.VII.1182’de doğmuştur.</p>

  <p class="normal">Mevlânâ, gene bir gazelinde, candan ayrılalı otuz yıl olduğunu söyler ve bu yıl sayısının kırka çıkmamasını ister (Dîvân-ı Kebîr tercemesi, c. II, Bahr-i Muzâri Ahrab-ı Mekfûf – LXXVIII; “Dîvân-ı Kebîr’in İkinci Cildindeki Şiirler Hakkında Birkaç Söz”). Şems’in şahâdeti 1247’dedir. Mevlânâ, ölümsüzlük âlemine 17 Aralık 1273’te göçmüştür. Ay yılına göre arada yirmi yedi küsur yıl var: Herhalde Mevlânâ, toparlak hesap olarak bu ayrılık müddetini otuz yıl olarak söylüyor. Bütün bunlardan sonra Mevlânâ’nın, babasının vefatında kırk dokuz yaşında bulunduğunu, ebedîlik âlemine de doksan bir yaşında göçtüğünü söyleyebiliriz.</p>

  <p class="normal">Şems, Konya’ya geldiği vakit kaç yaşındaydı?</p>

  <p class="normal">Gene bu ciltte, Bahr-i Remel’de LII. gazeli okuyun. Mevlânâ, ihtiyar bir adamdan bahsediyor. Saçı sakalı süt gibi bembeyaz. Gökler birbirinden ayrılıyor, kavgadan gürültüden Güneş kâsesi de kırılıyor, Ay kâsesi de. Sarhoşların sağrakları adamakıllı dolu. Kutlu cana bu haller nedir diye soruyor. Can, kendimde değilim diyor, ben de bilmiyorum, fakat hep o ihtiyarın fitnesi bunlar. Mevlânâ, gazeli şu beyitle bitiriyor:</p>

  <p class="normal">“A Tebrizli Şems, sarhoşlarının halini gene sen bilirsin; a efendim, bir kusur ettiysem bağışla; ne gönlüm var, ne elim.”</p>

  <p class="normal">Görülüyor ki burdaki ihtiyar, Şems’tir. Gerçekten de 1210’da ölen Fahr-i Râzî’den, Makaalât’ında, zamanını idrâk etmiş, onu görmüş gibi bahseden, 1237’de ölen Evhadeddin-i Kirmânî ile Bağdat’da görüşen, 1191’de şehit edilen Şihâbeddin Sühreverdî-i Maktûl’den, onunla görüşmüş gibi söz açan, 1241’de Şam’da vefat eden İbni Arabî ile buluşan ve onunla tartışan Şems’in de aşağı yukarı aynı yaşlarda olması gerekir.</p>

  <p class="ortayazi">*</p>

  <p class="normal">Bahr-i Müctes’te XXIX. gazel, rebâba söylenmiş çok güzel bir gazel.</p>

  <p class="normal">XXXII. gazel, Nizâmî’ye nazîre; son beyitte de adını anarak onu tazmîn ediyor.</p>

  <p class="normal">XXXV. gazel, hicrî 650 yılında yazılmış (1252). İkinci beyitten anlıyoruz.</p>

  <p class="normal">XXXVII. gazelin son beytinde Şems’in şahâdetine îmâ var.</p>

  <p class="normal">XLVII. gazeli bir berat günü söylediği anlaşılıyor; LIV. gazel de bir bayram günü söylenmiş.</p>

  <p class="normal">LXIII. gazelin son beytiyle ölümsüzlüğünü, şiirlerinin yüzyıllar boyunca okunup duracağını ne güzel anlatıyor.</p>

  <p class="normal">LXX. gazel, Şems gelmeden önceki haliyle sonraki halini kıyaslayan bir gazel.</p>

  <p class="normal">LXXVI. ve LXXVIII. gazeller söze ait.</p>

  <p class="normal">LXXX. gazeli Şems’in gidişinden sonra Şam’da bulunduğunu haber alınca söylemiş, XC. gazeli de onun şahâdetine tam inanmadan ve bulmak umusuyla Şam’a gittiği zaman söylemiş olacak.</p>

  <p class="normal">C. gazel, sandukasına oyulmuştur.</p>

  <p class="normal">CVII. gazeli gece söylemiş.</p>

  <p class="normal">CXXIV. gazelde Şems’ten ayrıldığını anlatıyor ve saçlarının kâfur gibi ağardığını da bu gazelde bildiriyor.</p>

  <p class="normal">CXXVI. gazel, Şems’in gidişinden sonra söylenmiş.</p>

  <p class="normal">CXXXII. gazel, cedele dayanan, mübahaseyi seven birisine hiciv gibi bir şey.</p>

  <p class="normal">CLI. gazel, Moğol akınından ve bu akının sonucu hakkında bir tahminden söz açıyor.</p>

  <p class="normal">CLIV. gazel, Şems’e bir mektup olsa gerek.</p>

  <p class="normal">CLXV. gazel, son beytinden de anlaşıldığı gibi Şems’in şahâdetine inandıktan sonra söylenmiş olacak.</p>

  <p class="normal">CLXXI. gazeli Şam’a gitmeyi kurarken söylemiş olacak.</p>

  <p class="normal">CLXXXI. gazel semâ’ hakkında.</p>

  <p class="normal">CXC. gazel, ihtimal Şems’e bir mektup.</p>

  <p class="normal">CCXXIII. gazel bir mersiye.</p>

  <p class="normal">Bahr-i Remel’deki XXXVI. gazel, bir taşlama.</p>

  <p class="normal">LXXII. gazel, Şems’in Konya’dan gitmeyi tasarladığı, kurduğu sıralarda söylenmiş olacak.</p>

  <p class="normal">LXXXII. gazel, Şems’in gidişinden sonra yazılmış.</p>

  <p class="normal">LXXXVIII. gazel, realizme âdeta bir örnek.</p>

  <p class="ortayazi">*</p>

  <p class="normal">Şimdi Eflâkî’nin rivayetlerine gelelim:</p>

  <p class="normal">Bahr-i Hezec Mekfûf’ta V. gazeli bir gün çarşıda sohbet ederken dostlar başına üşüşünce söylüyor (İst. Üniv. K. 31 b, Menâkib-ül Ârifîn terc. Tahsin Yazıcı: Ariflerin Menkıbeleri, c. I, Ankara 1953, Millî Eğitim Basımevi, s. 173).</p>

  <p class="normal">Bahr-i Müctes’te XVIII. gazeli 656 yılında (1258), Dânişmendiye eyaletinin kadısı Kemâleddin Kâbî’nin Konya’ya geldiği zaman, bir semâ’ meclisinde ve semâ’ ederken okuyor. (3, 5 b, s. 196).</p>

  <p class="normal">XXVII. gazeli Salâhaddin Zer-kûb-i Konevî’nin kızı Fâtıma Hatun’la Sultan Veled’in düğün gecesi söylüyor (39 a; T. Yazıcı terc. c. II, Ankara, 1954, s. 165).</p>

  <p class="normal">LII. gazeli Rükneddin Kılıçarslan’ın şehit edilmesi dolayısıyla okuyor (29 a, I, s. 159).</p>

  <p class="normal">LXXIX. gazeli Sadreddin-i Konevî’nin Muineddin Pervane’ye miracını anlatması üzerine, rüyası doğru amma biz şeyhi orda görmedik deyip inşâd ediyor (79 a-b; I, s. 451).</p>

  <p class="normal">CLXX. gazeli (s. 250), gene Rükneddin Kılıçarslan’ın Moğollar tarafından öldürülmesi üzerine söylüyor (29 a; I, s. 159).</p>

  <p class="normal">CLXXXIII. gazelin on birinci beytini bir kere Sırâceddin-i Tatarî’ye (56 a; I, s. 317), bir kere de bir sûfînin, şeyhine hizmetlerde bulunduğunu söylemesi üzerine, peki, o sana ne yaptı diye sorup o sûfîye okuyor (90 b, s. 515).</p>

  <p class="normal">CCLIX. gazel Hacı Bektaş, Baba İshak adlı bir dervişini, ne iştesin, meramın ne, âleme ne diye velvele saldın diye sormak üzere Konya’ya gönderiyor. Baba İshak gelince, Mevlânâ semâ’ etmede ve bu gazeli okumadadır. Baba İshak, gazeli duyunca, bu benim soracağım soruya cevap diyor ve bir şey sormadan dönüp gidiyor (73 b: I, s. 411-414).</p>

  <p class="normal">Bahr-i Remel’deki X. gazeli Salâhaddin’in hastalığında yazıyor ve mektup olarak ona yolluyor (141 a; II, s. 175-176).</p>

  <p class="normal">abdülbâki gölpınarlı</p>
</body>
</html>
