<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>divan1</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_73">BAHR-İ REMEL<br class="chapter"/>
  –MÜSEDDES MAHBÛN–</h2>

  <p class="ortayazi">feilâtün feilâtün feilât</p>

  <h3 class="h2baslik" id="calibre_toc_3092">— A —<br class="chapter"/>
  I</h3>

  <p class="indentmetin">Ey dil-i refte zi câ bâz meyâ</p>

  <p class="indentmetin">Be fena sâz-o derin sâz meyâ</p>

  <p class="normal">A yerinden kalkıp gitmiş gönül, tekrar gelme… Yoklukla uzlaş da, burasıyla uzlaşmak için geri gelme.</p>

  <p class="normal">Cana can dünyası daha yeğ… Candan bir bedene bürün, geri gelme.</p>

  <p class="normal">Suyun dirildiği suya at kendini; gelme artık.</p>

  <p class="normal">Aşkın sonu, önünden iyidir; sonundan kalkıp da önüne gelmeye kalkışma.</p>

  <p class="normal">Cansızlar gibi donup buz kesmemek için o ateşte eri, sız; geri gelme.</p>

  <p class="normal">Canların yokluktan gelen seslerini işit; yokluk gibi hiç seslenme.</p>

  <p class="normal">Sır seslendi mi sırlığı kalmaz… a sır, seslenme, gelme.</p>

  <h3 class="h2baslik" id="calibre_toc_3093">II</h3>

  <p class="indentmetin">Men resîdem be leb-i cûy-ı vefâ</p>

  <p class="indentmetin">Dîdem oncâ senemi rûh-efzâ</p>

  <p class="normal">Yokluk ırmağının kıyısına ulaştım; orda cana canlar katan bir güzel gördüm.</p>

  <p class="normal">Ordusu tümden Güneş’e tapmada… Güneş gibi hepsi de başsız-ayaksız.</p>

  <p class="normal">Benim sözüme inanmıyorsan kadri yüce Kur’an’ın âyetini dinle:</p>

  <p class="normal">* Onlara bir kadın, padişahlık etmedeydi… her şey de verilmişti ona.<sup class="calibre2"><a href="../Text/divanson_split_115.html#footnote-900-14" id="footnote-900-14-backlink">[14]</a></sup></p>

  <p class="normal">Güneş yüzünü gösterdi mi, hepsi de gölge gibi secde ediyordu Güneş’e.</p>

  <p class="normal">Ben de hüthüt gibi havalara uçtum da ta Seba şehrine ulaştım.</p>

  <h3 class="h2baslik" id="calibre_toc_3094">— T —<br class="chapter"/>
  III</h3>

  <p class="indentmetin">Enderin cem’ şererhâ zi kocâst</p>

  <p class="indentmetin">Dûd-ı sovdâ-yı hunerhâ zi kocâst</p>

  <p class="normal">Şu toplulukta görülen kıvılcımlar nerden gelmede? Hünerler sevdasından çıkan duman nerden tütmede?</p>

  <p class="normal">İpimin ucunu kaybettim gitti… şu birbirine aykırı düşünceler nerden peydahlanmada başlarda?</p>

  <p class="normal">Savaştan eserler var bende; gönülleriniz aykırı değilse bu tesirler neden ileri geliyor?</p>

  <p class="normal">Zincirin halkaları gibi birbirimize geçmiş, kenetlenip birleşmişsek, şu kapıları kapamak da neden?</p>

  <p class="normal">Burda birbirine aykırı yüzlerce kuş yoksa, şu savaş, şu kanat yolma neden, niçin?</p>

  <p class="normal">Sâkî, şarap sun ki şarap söyler şu başkalıklar, şu ayrılıklar neden oluyor?</p>

  <p class="normal">Toprağa bir yudumcuk dökmezsen toprağın nerden haberi olacak senden?</p>

  <h3 class="h2baslik" id="calibre_toc_3095">IV</h3>

  <p class="indentmetin">Hem beber in bot-i zîbâ hoşekest</p>

  <p class="indentmetin">Men neşestem ki hemîncâ hoşekest</p>

  <p class="normal">Kucağımda şu güzel dilber hoşça bir şeyceğiz… Ben oturdum kaldım; burası güzelce bir yerceğiz.</p>

  <p class="normal">Çalgıcı, sevgilim, mum, şarap… Böyle hazırlanmış zevk, neşe hoşça bir şeycik.</p>

  <p class="normal">Sen de, ben de burdan hiç gitmeyelim… şekerle helvanın yanı başında oturmak hoşça bir şeyceğiz.</p>

  <p class="normal">Terütaze gül bile sevgilimin yüzünü görünce utanmış… Hoşça bir şeycik böyle bir yüze, göze sahip olmak.</p>

  <p class="normal">Her sabah onun yüzüyle, onun güzelliğiyle sarhoşuz… hele bugün bizimle de; hoşça bir şeyceğiz bu.</p>

  <p class="normal">Sıçrayıp kalkayım da saçlarının halkasına yapışayım; o halkadan dünyayı seyretmek hoşça bir şeyceğiz.</p>

  <p class="normal">Tebrizli Şems, gönüller ışığı… boyuna sarı-kızıl gülle düşüp kalkmak hoşça bir şeycik.</p>

  <h3 class="h2baslik" id="calibre_toc_3096">V</h3>

  <p class="indentmetin">Her ki bâlâst mer orâ çi gamest</p>

  <p class="indentmetin">Her ki oncâst mer orâ çi gamest</p>

  <p class="normal">Yücelerde olana ne gam var? Orda bulunanın derdi mi olur hiç?</p>

  <p class="normal">Çünkü bu yanda tümden can var, yaşayış var… bu yanda boyuna lûtuf var, kerem var.</p>

  <p class="normal">Zâti bu yanda ne yan var, ne yer… önsüzlük içinde önsüzlüktür, sonsuzluk içinde sonsuzluk burası.</p>

  <p class="normal">Şu yokluk ne de kutlu bir yerdir ki varlığa yardım hep yokluktandır.</p>

  <p class="normal">Bütün gönüller yokluğa bakmada, yokluğu beklemede… yokluk değil bu, İrem bağı.</p>

  <p class="normal">Bütün şu gönül ordusu, yokluk süvarilerinin bir bayraklı bölüğü ancak.</p>

  <p class="normal">Senden gizlilik dünyasına varmaya yıllarca yol var; fakat gönül yolundan gittin mi, bir adımlık yol.</p>

  <h3 class="h2baslik" id="calibre_toc_3097">— D —<br class="chapter"/>
  VI</h3>

  <p class="indentmetin">Merk-i mâ hest erûsî-i ebed</p>

  <p class="indentmetin">Sırr-ı on çîst Huv’Allahu ahad</p>

  <p class="normal">* Bizim ölümümüz sonsuz bir düğün dernektir… Onun sırrı nedir: “Tek, bir Allah’tır o.”</p>

  <p class="normal">Güneşin ışığı pencerelerden bölünür de girer; fakat pencereler kapandı mı sayı da ortadan kalkar.</p>

  <p class="normal">Üzümlerde de sayı vardı hani; fakat üzümden meydana gelen şırada sayı yoktur.</p>

  <p class="normal">Tanrı ışığıyla diri olan kişinin canına bir yardımdır ölüm.</p>

  <p class="normal">Onlara kötü de deme, iyi de deme… onlar iyilikten de geçmişlerdir, kötülükten de.</p>

  <p class="normal">Gözünü gerçeğe harca; görmediğini söyleme de gözüne bir başka göz, bir başka görüş versin.</p>

  <p class="normal">O verilen göz, gözün de gözüdür; hiçbir gizli şey ona gizli kalamaz.</p>

  <p class="normal">* Bakışı Tanrı ışığıyla olunca böylesine göze gizli kalan nedir ki?</p>

  <p class="normal">Işıkların hepsi de Tanrı’nındır ama tümüne birden ihtiyaçsız Tanrı ışığı deme.</p>

  <p class="normal">Ölümsüz ışıktır Tanrı ışığı; geçici ışık bedenin sıfatıdır.</p>

  <p class="normal">Halkın şu gözlerindeki ışık ateş ışığıdır; ama Tanrı bir göze sürme çekerse o başka.</p>

  <p class="normal">Halil’e onun ateşi ışık kesildi… fakat akıl gözü tıpkı eşek gözüdür.</p>

  <p class="normal">A Tanrım, senin ihsanını görmüştür de göz kuşu senin havanda uçmadadır.</p>

  <p class="normal">Gökleri kaplayan göğe dek ağmıştır da seni arayıp durmadadır, seni gözetip yatmadadır.</p>

  <p class="normal">Ya cemalinden bir göz ver ona; yahut da bu ayıp yüzünden kovma; sürme kapından onu.</p>

  <p class="normal">Canın gözünü her solukta ağlat; usûl boydan, güzel yüzden sen koru, sen gözet onu.</p>

  <p class="normal">Uykuda senin yüzünden bir uyanıklıktır gördü; gerçekten de bu olgunluk rüyasıdır, doğru yolu buluş görgüsü.</p>

  <p class="normal">Fakat rüya, rüyada yorulamaz ki… hasetçilerin inadına sen uyandır onu.</p>

  <p class="normal">Yoksa çalışır, çabalar; coşar, köpürür, tek Tanrı’nın sevgisiyle mezara dek böyle gider durur.</p>

  <h3 class="h2baslik" id="calibre_toc_3098">VII</h3>

  <p class="indentmetin">Hakeme’l-beyni bi mevtî va amad</p>

  <p class="indentmetin">Radıya’s-saddı bi haynî va kasad</p>

  <p class="normal">Ayrılık, ölümüme hükmetti, kastetti bana… beni öldürmeyi kurdu, razı oldu buna.</p>

  <p class="normal">Bahtın gözlerini zaman açtı; açtı ama beni kapınızın eşiğinde bir kalıp olarak gördü ancak.</p>

  <p class="normal">Aşk kan dökmekten hiç çekinmez; aşkın ne yakını vardır, ne çocuğu.</p>

  <p class="normal">Fakat ölüm yaşayıştır size… yokluk-yoksulluk zenginliktir, dayançtır size.</p>

  <p class="normal">Ne uymazlıkta bulunup yol yitirin, ne bir şey gözetlemeye kalkın; gelin benimle, yola düşün, aşk dağına çıkalım.</p>

  <p class="normal">Uzaklaşmanız korkutmasın sizi; ardında toy var, buluşma var, yardım var size.</p>

  <p class="normal">Bu yolda önce zevk ve neşe yeli eser; yolcuya da güç kuvvet verir.<sup class="calibre2"><a href="../Text/divanson_split_116.html#footnote-900-15" id="footnote-900-15-backlink">[15]</a></sup></p>

  <h3 class="h2baslik" id="calibre_toc_3099">VIII</h3>

  <p class="indentmetin">Ez dil-i refte nîşan mîyâyed</p>

  <p class="indentmetin">Bûy-ı on cân-o cehon mîyâyed</p>

  <p class="normal">Varıp gitmiş gönülden bir iz görünmede… o canın, o cihanın kokusu gelmede.</p>

  <p class="normal">O sarhoşların naraları, gürültüleri, açık-gizli kulağa gelip durmada.</p>

  <p class="normal">İnci her yandan parlıyor; ayağını vura oynaya cana doğru geliyor.</p>

  <p class="normal">Gökyüzü meşalelerini taşıyanların kapısından gönül ateşi ağza gelmede.</p>

  <p class="normal">Pervanenin canı, beline kemer kuşanıyor… apaydın mum, ortaya geliyor.</p>

  <p class="normal">Bizden gizli olan güneş, nurlar saça saça bize doğru geliyor.</p>

  <p class="normal">Gizlilik âleminden bir ok uçup gelmiyorsa ne diye kulağımıza yay sesi gelmede?</p>

  <h3 class="h2baslik" id="calibre_toc_3100">IX</h3>

  <p class="indentmetin">Ger nehosbî şebekî con çi şeved</p>

  <p class="indentmetin">Ver nekûbî der-i hicron çi şeved</p>

  <p class="normal">A benim canım, bir gececik uyumasan ne olur; bir gececik ayrılık kapısını çalmasan ne çıkar?</p>

  <p class="normal">Dostların gönülleri olsun diye bir geçeceğiz gündüze dek otursan n’olur.</p>

  <p class="normal">Şeytanın gözü kör olsun diye iki gözümüz, seninle aydınlansa ne çıkar?</p>

  <p class="normal">Güller saçsan da lûtfunla bütün dünyayı güller, reyhanlar kaplasa n’olur?</p>

  <p class="normal">O karanlıktaki abıhayatla bütün şehir, bütün ova sulansa, dolsa ne çıkar?</p>

  <p class="normal">Hızır gibi, ta abıhayatın kaynağına dek bize kılavuz olsan n’olur yâni?</p>

  <p class="normal">İki üç konuk, senin kerem sofranda, senin nimetlerinle dirilse ne çıkar bundan?</p>

  <p class="normal">Senin gönül alıcılığınla, can bağışlamanla iki üç cansız canlansa ne olur ki?</p>

  <p class="normal">Ata binsen de meydana gelsen, göğsümüz meydana dönse ne çıkar ki?</p>

  <p class="normal">Ay gibi yüzünü göstersen de Zühre, Terazi burcuna girse n’olur ki?</p>

  <p class="normal">Kadehi dudağına dek doldursan da mahmurların başlarına döksen n’olur yâni?</p>

  <p class="normal">Biz kullarız, sen padişahsın; senden yeni bir elbise giyinsek ne çıkar ki?</p>

  <p class="normal">Mûsa gibi eline bir sopa alsan da sopa yılan kesilse n’olur?</p>

  <p class="normal">Mûsa’nın eli gibi elini açıp uzatsan da denizin dibinden toz koparsan ne çıkar?</p>

  <p class="normal">Süleyman, karıncaların yanına gelse de karınca Süleyman’a dönse n’olur?</p>

  <p class="normal">Sus, derlen, toplan; yeter artık… darmadağın söylenmesen ne çıkar?<sup class="calibre2"><a href="../Text/divanson_split_117.html#footnote-900-16" id="footnote-900-16-backlink">[16]</a></sup></p>

  <h3 class="h2baslik" id="calibre_toc_3101">X</h3>

  <p class="indentmetin">Gol-i hendon ki nehended çi koned</p>

  <p class="indentmetin">Alem ez muşk nebended çi koned</p>

  <p class="normal">Güleç gül gülmez de ne yapar? Miskten bir bayrak bağlayıp açmaz da ne eder?</p>

  <p class="normal">Gülüp duran nar ağzını açtıktan sonra derisine sığmaz da ne yapar?</p>

  <p class="normal">Parıl parıl parlayan Ay güzellikten, nazdan başka ne gösterir, nesini beğendirir, ne edebilir?</p>

  <p class="normal">Güneş parlamaz, ışık saçmazsa şu görülmemiş gök kubbede ne yapabilir?</p>

  <p class="normal">Gölge güneşin yüzünü görünce secdeye kapanmaz da ne eder?</p>

  <p class="normal">Âşık gömleğinin güzel kokusunu duyunca gömleğini yırtmaz da ne yapar?</p>

  <p class="normal">Ölmüş beden onun yanından geçersen dirilip kalkmaz da ne eder?</p>

  <p class="normal">Gönlüm gamınla savaşma yüzünden çenge dönmüş… coşmaz, nağmeler ırlamaz da ne yapar?</p>

  <p class="normal">Tanrı arslanı padişah Salâhaddin’dir; avlanmaz, kükremez de ne eder?</p>

  <h3 class="h2baslik" id="calibre_toc_3102">XI</h3>

  <p class="indentmetin">Her kocâ bûy-ı Hodâ mîyâyed</p>

  <p class="indentmetin">Helk bin bî ser-o pâ mîyâyed</p>

  <p class="normal">Seyret de gör, Tanrı kokusu nereye gelirse orda halk başsız-ayaksız bir hale gelir.</p>

  <p class="normal">Çünkü canların hepsi de ona susamıştır… susayanın kulağına sakanın sesi gelir.</p>

  <p class="normal">Süt emer çocuk ağlar, annem nerden, ne yandan gelecek diye gözetir durur.</p>

  <p class="normal">Herkes ayrılığa düşmüştür; buluşma, kavuşma nerden doğacak, sevgilinin yüzü nerden belirecek diye bekler durur.</p>

  <p class="normal">Müslüman’dan, Yahudi’den, Hıristiyan’dan her seher çağı ses yücelir, dualar göğe ağar.</p>

  <p class="normal">Ne mutlu o akla fikre ki gönül kulağına gökyüzünden bir davet sesidir gelir.</p>

  <p class="normal">Kulağını cefadan arıtır… çünkü gökten bir sestir gelir ona.</p>

  <p class="normal">Pisliklere bulanmış kulak, o sesi içemez… herkese lâyık olduğu şey gelir.</p>

  <p class="normal">Gözünü yanakla, benle bulaştırma… çünkü o ölümsüz padişahlar padişahı geliyor.</p>

  <p class="normal">Bulaşmışsa gözyaşlarıyla yıka onu… çünkü o gözyaşında devâlar var.</p>

  <p class="normal">Mısır’dan şeker kervanı erişti; dama, kaleye çan sesleri gelmede.</p>

  <p class="normal">Kendine gel, sus… gazelin geri kalanını söylemek için bizim söyleyen padişahımız geliyor.</p>

  <h3 class="h2baslik" id="calibre_toc_3103">— R —<br class="chapter"/>
  XII</h3>

  <p class="indentmetin">Sâkıyâ bade-i gol-reng beyâr</p>

  <p class="indentmetin">Dâru-yı derd-i dil-i teng beyâr</p>

  <p class="normal">Sâkî, sun gül renkli şarabı… getir daralmış gönlün ilacını.</p>

  <p class="normal">Meclis günü; savaş günü değil… savaş hançerini götür, çeng getir.</p>

  <p class="normal">Dert çekenler senden tortulu şarap içerler… beni şaşırtan, beni benden alan, o tortulu şarabı getir.</p>

  <p class="normal">Her şarapla kendimden geçmem ben… o levent sâkînin bize sunduğu şarabı sun bana.</p>

  <p class="normal">Şarap içilecek, kadeh sunulacak gün; ad san, âr namus günü değil… adı sanı götür gitsin; ârı, ayıbı getir.</p>

  <p class="normal">Bir kimyadır ki taşı akıyk haline sokar… bir sına, getir taşı.</p>

  <p class="normal">Dokuz göğün de cilâsıdır o; sınamak için paslanmış demiri getir de bak.</p>

  <p class="normal">Hızır’ın kaynağı seni çağırmada… testiyi al da iki üç fersahlık yola git.</p>

  <p class="normal">Ne yüzden enseni kaşıyıp duruyorsun? İşte üstünlük şuracıkta, bir davran, yürü.</p>

  <p class="normal">Kokusu güzel bile olsa harf renktir… sen şekilsiz, renksiz canı getir.</p>

  <p class="normal">Rengi yitirdin mi canına canlar katılır; o şuh, o güzel canın kokusunu getir.</p>

  <p class="normal">Hileye, düzene yum dudaklarını… hilesiz, düzensiz canı getir sen.</p>

  <h3 class="h2baslik" id="calibre_toc_3104">XIII</h3>

  <p class="indentmetin">Ez leb-i yâr şekerrâ çi heber</p>

  <p class="indentmetin">Ve’z roheş şems-o kamerrâ çi heber</p>

  <p class="normal">Sevgilinin dudaklarından şekerin ne haberi var? Yüzünden Güneş’in Ay’ın ne haberi var?</p>

  <p class="normal">Soluğuna karşı ilkbahar yeli ne söz edebilir? Selvi boyundan ağacın ne haberi olabilir?</p>

  <p class="normal">Dünya onun yüzünden altüst olmuş… altüst olmuş âşıkın haberi mi olur bundan?</p>

  <p class="normal">Can bile onun sırlarına mahrem değilken, haberi olanların ne haberleri olacak onun yolundan?</p>

  <p class="normal">Nerkis, bahçeye bakar durur ama çayırdan çimenden ne haberi vardır onun?</p>

  <p class="normal">Her toplum sarhoş olmuştur da başka toplumların bizden ne haberi var ki demiştir.</p>

  <p class="normal">Nasılsın, gönlün nasıl dedi… şu ciğeri yaralanmışın gönülden ne haberi var ki?</p>

  <p class="normal">Padişah taç urunur, kemer kuşanır ama tacın, kemerin padişahtan ne haberi var?</p>

  <p class="normal">Şu feryadı azalt, kimsenin haberi bile yok… âşıkların ahından seher çağının ne haberi olabilir?</p>

  <h3 class="h2baslik" id="calibre_toc_3105">XIV</h3>

  <p class="indentmetin">Sâkıyâ bâde-i çün nâr beyâr</p>

  <p class="indentmetin">Def’-i gamrâ tu zi esrâr beyâr</p>

  <p class="normal">Sâkî, nar gibi şarabı getir… gizlilikler âleminden o gamı gideren şarabı sun.</p>

  <p class="normal">A gönüller alan sâkî, çabuk, gönülden coşup köpüren o şarabı sun.</p>

  <p class="normal">A aşk kâfiri, gel de şarabı gör… şarapla yok ol da aşkı ikrar et.</p>

  <p class="normal">A sâkî, bütün sarhoşların ellerini tut da öylece gül bahçesine götür onları.</p>

  <p class="normal">Bizim güzelimizin tapısına, bütün güzelleri, boyunları bağlı, Bulgar ilinden getirilen tutsaklar gibi getir.</p>

  <p class="normal">İnananların hepsini de çırçıplak ettin; kâfirlerden de rehin al, getir.</p>

  <p class="normal">A Tebrizli Şems, devlete de ki: Azı kabul et, çoğu da getir gitsin.</p>

  <h3 class="h2baslik" id="calibre_toc_3106">— M —<br class="chapter"/>
  XV</h3>

  <p class="indentmetin">Yek demî hoş çu goliston konedem</p>

  <p class="indentmetin">Yek demî hemçu zemiston konedem</p>

  <p class="normal">Bir soluk beni gül bahçesi gibi hoş bir hale sokar; bir soluk, kış mevsimine döndürür.</p>

  <p class="normal">Bir solukta üstün eder, usta yapar beni; bir solukta mektep çocuğu eder gider.</p>

  <p class="normal">Bir an olur taş atar, kırar beni… bir an olur gerçeklere padişah eder beni.</p>

  <p class="normal">Kimi güneş kaynağı yapar; kimi tümden geceye döndürür beni.</p>

  <p class="normal">İki elimle eteğine yapıştım… bakayım, göreyim, ne düzenler edecek bana?</p>

  <p class="normal">O, beni sarhoşlara sâkî yapar ama onun tortulu şaraba benzeyen derdine kadehim ben.</p>

  <p class="normal">Bana şekerkamışlığı adını takar diye gece gündüz onun şekerini övüp dururum.</p>

  <h3 class="h2baslik" id="calibre_toc_3107">XVI</h3>

  <p class="indentmetin">Men eger por gam eger şâdânem</p>

  <p class="indentmetin">Âşık-ı dovlet-i on sultânem</p>

  <p class="normal">İster gamlarla dolayım, ister neşeli olayım; o padişahın devletine âşıkım ben.</p>

  <p class="normal">Ayağını bastığı toprak, başıma taç oldukça, bana taç bile versen almam.</p>

  <p class="normal">Güzel bir şekere benzeyen dudakları bana öğüt vereli, her dişimin dibinden şeker bitmede.</p>

  <p class="normal">Ayağımda diken varsa da gülüm; şu zindandayım ama Yusuf’um.</p>

  <p class="normal">Kim bana Yakub kesilirse, ona hüzünler bucağında eş dost olurum ben.</p>

  <p class="normal">Onun buluşma dudağında neye dönmüşüm… şekerler yerim, gene de feryat ederim.</p>

  <p class="normal">Ayağım şu balçığa kakılmış kalmıştır ama böylesine bir gül bahçesinin selvisi değil miyim?</p>

  <p class="normal">Dünyadan gizlenirsem şaşılır mı buna? Can gizli olur, ben de canım.</p>

  <p class="normal">Baştan ayağa dek dikenlerle doluyum ama dikenler kör olsun diye de gül gibi gülmedeyim.</p>

  <p class="normal">Şimdi Tanrı birliğine iman etmişim; bundan sonraysa inananlara imanım ben.</p>

  <p class="normal">Onun gölgesiyim, onun boyuncayım… boyu ne kadarsa onun, o kadarım ben.</p>

  <p class="normal">Gökyüzü gibi kimin gölgesi yoksa, o bilir ki güneşlerdenim ben.</p>

  <p class="normal">Altınım ama değerim yok… çünkü pazarda değilim, madendeyim ben.</p>

  <p class="normal">Şu taş yüreklilerin gönüllerinde altınla toprak gibi madenle birim ben.</p>

  <p class="normal">Cihan madeninden kurtulunca, varlık âleminden, mekân dünyasından geçince, ne olacağımı ben bilirim, ben.</p>

  <h3 class="h2baslik" id="calibre_toc_3108">XVII</h3>

  <p class="indentmetin">Men eger mestem eger huşyârem</p>

  <p class="indentmetin">Bende-i çeşm-i hoş-ı on yârem</p>

  <p class="normal">İster sarhoş olayım, ister ayık… o sevgilinin güzel sözlerine kulum köleyim.</p>

  <p class="normal">O canın, o cihanın yüzünün hayali olmadıkça kendimden de bezerim, candan da, cihandan da.</p>

  <p class="normal">Hani onun yüzünden gece gündüz güllerle eşim, gül bahçesindeyim ya; işte onun kuluyum, onun kölesi.</p>

  <p class="normal">Böyle bir ayna görmedeyim; gözümü bu aynadan nasıl ayırabilirim ki?</p>

  <p class="normal">Soluğumu kesmişim, sözden kalmışım; ateş üstündeyim; gürültü edip durma; üfürme bana.</p>

  <p class="normal">Güzelim dedi ki: Güzellerin canıyım ben… evet ey güzelim dedim, benim ikrarım da bu.</p>

  <p class="normal">Dedi ki: Başında benim coşkunluğum varsa senden kıl kadar ayrılmam, bırakmam seni.</p>

  <p class="normal">O mumum ki ben, pervane olanı tutar, ateşime tapşırıveririm.</p>

  <p class="normal">Ona dedim ki: Benden ne yakarsan yak… zâti izim senin aşk dumanından ibaret.</p>

  <p class="normal">Gözünle gör de sözümü gerçekle… işim bundan başka bir şeyle düzene girmez.</p>

  <p class="normal">Ben pergelden çıktım ama şaşılacak şey şu ki bu değerimde pergele döndüm gitti.</p>

  <p class="normal">Sâkî geldi de payına düşeni ver dedi; işte sarığım; al rehin olarak dedim.</p>

  <p class="normal">Hayır, hayır dedim, yanlış söyledim… başımı al gitsin; fakat biraz dur, birazcık aklım başımda.</p>

  <p class="normal">O gizli dünyayı göster de şu cihanı yok sayayım gitsin.</p>

  <h3 class="h2baslik" id="calibre_toc_3109">XVIII</h3>

  <p class="indentmetin">Men ezin hâne beder mînerevem</p>

  <p class="indentmetin">Men ezin şehr sefer mînerevem</p>

  <p class="normal">Ben bu evden çıkmam; ben bu şehirden çıkıp yollara düşmem.</p>

  <p class="normal">Bir benim, bir de güzelim… ömrüm oldukça onu bırakıp da bir başka yere gitmem ben.</p>

  <p class="normal">And olsun Tanrı’ya, duduyum, dudu yavrusuyum; şeker denginden başka bir yere gitmem de gitmem.</p>

  <p class="normal">Bir zamancağız benden uzaklaşsa, ciğer kanına bulanırım ancak, başka yere gitmem, başka şeye karılmam.</p>

  <p class="normal">Dünya deniz olsa dalgaların dövdüğü, inciden başka yere gitmem,<sup class="calibre2"><a href="../Text/divanson_split_118.html#footnote-900-17" id="footnote-900-17-backlink">[17]</a></sup></p>

  <p class="normal">Sarhoş bülbülüm; neşe bağında terütaze gülün bulunduğu yerden başka yere gitmem.</p>

  <p class="normal">Başıma bir şarap kokusudur düşmüş… şarap gibi baştan başka bir yere gitmem.</p>

  <p class="normal">Böyle bir bahçeyi, böyle bir selviyi, böyle bir yeşilliği bırakıp da nerelere gideyim? Böyle bir yer var mı ki?</p>

  <h3 class="h2baslik" id="calibre_toc_3110">XIX</h3>

  <p class="indentmetin">Men ki heyran zi mulâkaat-ı tuem</p>

  <p class="indentmetin">Çün heyâlî zi heyâlât-ı tuem</p>

  <p class="normal">Seninle buluştum da şaşırdım kaldım; senin hayallerinden bir hayal oldum gitti.</p>

  <p class="normal">Hatırımı sayıyor da gönlümü alıyorsun… ah, bu hatır saymana gönül verdim gitti ben.</p>

  <p class="normal">Varlığım senin güzel sıfatlarının bir şeklinden ibaret… yoksa ben senin zatının bir sıfatı mıyım?</p>

  <p class="normal">Keremin lûtfeder de kerametler bağışlarsa, her kılım senin bir lûtfun olur, kerametin kesilir.</p>

  <p class="normal">Şeklim de senin soluğunla meydana gelmede, düşüncem de… sanki senin sözlerinim ben.</p>

  <p class="normal">Kimi padişahtım, kimi de kuldum sana… şimdi ikisi de değilim; sana karşı mat oldum gitti.</p>

  <p class="normal">Gönül sırçaya döndü, ışığınsa kandil… bense bir âşıkım ki kandilinin konduğu yer olmuşum gitmiş.</p>

  <p class="normal">A mühendis, sana bir üstü düz taş kesilmişim; yapı kuracağın yere döşenmiş, toprak olmuşum… döktüğün rakamlara dönmüşüm, dilersen yazarsın, dilersen bozarsın.</p>

  <p class="normal">Kimi anayım; anışla ne işim var? Zâti senin anışın kesilmişim. Ne diye tedbire girişeyim; senin tedbirlerine dönmüşüm; senin bayrakların olmuşum.</p>

  <p class="normal">* “Delillerimizi dolaylarda da göstereceğiz onlara, kendilerinde de.” Beni sen oku, senin delillerinim ben, senin âyetlerin.</p>

  <h3 class="h2baslik" id="calibre_toc_3111">XX</h3>

  <p class="indentmetin">Men eger nâlem eger özr ârem</p>

  <p class="indentmetin">Penbe der gûş koned dildârem</p>

  <p class="normal">İster ağlayayım, ister özür getireyim… sevgilim kulağına pamuk tıkar.</p>

  <p class="normal">Bana ne cefa ederse, o cefa kendisine varır, ulaşır; ama ben gene de ne cefa ederse etsin, dayanırım.</p>

  <p class="normal">Beni yoka sayarsa saysın… sitemini kerem sayarım onun ben.</p>

  <p class="normal">Gönül derdimin devâsı, derdidir onun… ne diye derdime gönül vermeyecekmişim.</p>

  <p class="normal">Onun aziz aşkı beni horladı mı, o vakit yücelik bulurum; o vakit saygı görmüş olurum.</p>

  <p class="normal">Üzüme benzeyen bedenim, beni ezen, çiğneyen sevgilimin ayakları altında ezilir, sıkılırsa o vakit şaraba döner.</p>

  <p class="normal">Ayaklar altında üzüm gibi can veririm de sırlarım neşeler bulur, zevke erer.</p>

  <p class="normal">Üzüm boyuna kan ağlar, bu cevirden, bu cefadan bezdim der ama.</p>

  <p class="normal">Onu ezen, ben seni bilgisizlikten ezmiyorum diye kulağına pamuk tıkar, aldırış bile etmez.</p>

  <p class="normal">Sen inkâr edersen mazursun der; fakat bu işi ben bilirim, ben buyururum.</p>

  <p class="normal">Şimdi benim savaşmamdan, çalışmamdan baş çekersin ama sonra çok şükredersin bana.</p>

  <h3 class="h2baslik" id="calibre_toc_3112">XXI</h3>

  <p class="indentmetin">Men eger por gam eger hendânem</p>

  <p class="indentmetin">Âşık-ı dovlet-i on sultânem</p>

  <p class="normal">İster gamlarla dolayım, ister güleyim, o padişahın devletine âşıkım ben.</p>

  <p class="normal">Padişahın aşkına heves etmek benim tacımdır… bundan başka bir taç verse bile almam ben.</p>

  <p class="normal">Onun gül dalının rengi, benim varım yoğumdur… çünkü o gül bahçesinin bülbülüyüm ben.</p>

  <p class="normal">Kapısının toprağından başka bir yere oturmam ben; gönlümden, canımdan başka bir yere oturtmam onu.</p>

  <p class="normal">Gece gündüz süte, şekere dalmışım; güller, yaseminler, reyhanlar içindeyim.</p>

  <p class="normal">Dünya ister yıkık olsun, ister mamûr; onun yıkılmış kuluyum ben, bunu bilirim ancak.</p>

  <p class="normal">Yeryüzünün toprağıyla birim ama padişahın gene de lûtfu var bana.</p>

  <p class="normal">Toprakla karışmış altınım ama varsın olsun; ne çıkar bundan? Madendeyim ama ocağa gideceğim zâti.</p>

  <h3 class="h2baslik" id="calibre_toc_3113">— N —<br class="chapter"/>
  XXII</h3>

  <p class="indentmetin">Rov karâr-ı dil-i meston bisiton</p>

  <p class="indentmetin">Rov herâc ez gol-o boston bisiton</p>

  <p class="normal">Yürü, sarhoşların gönüllerinden kararı, huzuru al gitsin… yürü, gül bahçesindeki bülbülden haraç alagör.</p>

  <p class="normal">Ay’ın başından külâhını kap; gül bahçesinden rehin olarak gül al.</p>

  <p class="normal">Dün akşam, bir yol canın sözünü etmiştin hani… senindir o, hele al, al.</p>

  <p class="normal">A yüzüne, yanağına yol bulan, kış mevsiminde taze güller devşir.</p>

  <p class="normal">A padişahların nazından korkan, aşkta daha çocuksun sen; hele bir memeyi al ağzına.</p>

  <p class="normal">Sevgiliye ulaşmak istiyorsan gönlünü sıkı tut… gevşek kişilerden al gönlünü.</p>

  <p class="normal">Aşk yolunda tez yürü, çevik ol… zarı kap çevik kişilerden.</p>

  <h3 class="h2baslik" id="calibre_toc_3114">XXIII</h3>

  <p class="indentmetin">Mât-ı hodrâ senemâ mât mekon</p>

  <p class="indentmetin">Be coz ez lutf-o murâat mekon</p>

  <p class="normal">A güzel, sana mat olanı mat etme… ona lûtuftan, riayetten başka bir şey yapma.</p>

  <p class="normal">Hani bâzı kusurlarda bulundu, edepsizlikler etti ya… bağışla, cezasını vermeye kalkışma.</p>

  <p class="normal">Acımak çağıdır; acı; kin tutma… kulunu belâlara uğratıp da yok etme.</p>

  <p class="normal">Başın için olsun, ayrılık düşüncesine dalma; buluşmaktan, kavuşmaktan başka bir şey düşünme.</p>

  <p class="normal">Kendi toprağını yerlere saçma… göklerden başka bir yeri durak olarak verme ona.</p>

  <p class="normal">Önceden kendinden başkasına çekme onu… sonunda da kutluluklardan başka bir şey verme ona.</p>

  <p class="normal">Neye alıştıysa lûtfunla ona ulaştır onu… kendi başına bırakma; beslemekten, yetiştirmekten usanma onu.</p>

  <p class="normal">Senin meyhanendekilere kulum köleyim ben; meyhaneye ardımızı döndürme.</p>

  <p class="normal">Biz kim oluyoruz ki yapma, etme diyelim? Fakat mademki dedik, suçumuza bakma.</p>

  <h3 class="h2baslik" id="calibre_toc_3115">XXIV</h3>

  <p class="indentmetin">Ey be inkâr suy-ı mâ negeron</p>

  <p class="indentmetin">Men neyem bâ tu du dil çün degeron</p>

  <p class="normal">A inkâr ederek bize bakıp duran, sana karşı başkaları gibi iki gönüllü değilim ben; özüm sözüm bir.</p>

  <p class="normal">A bütün şekerlerin sermayesi, ne diye acı söz düşünür durursun?</p>

  <p class="normal">Yanmış yakılmış gönlüme su serp… çünkü ciğerleri kanlarla dolanların güzelisin sen.</p>

  <p class="normal">Yay gibi gamlarla oklama beni… kalkanı olmayana ne diye ok atar durursun?</p>

  <p class="normal">Senden güle şikâyetler ettim; dedi ki: Ben de onun yüzünden elbisemi paralamadayım.</p>

  <p class="normal">Nerkis, onu benden sor, dedi; bakış-görüş ıssı olanların kuluyum ben.</p>

  <p class="normal">Benim gibi bir uçtan ta öbür uca dek bütün çayır çimen, onun ateşiyle yanmış gitmiş.</p>

  <p class="normal">Ay’la Güneş bile onun yüzünün parıltısıyla şu gök kubbede altüst olmuş.</p>

  <p class="normal">Deniz bu yakıcı ateşle coşmuş, köpürmüş… gökyüzünün beli bükülmüş bu ağır yükten.</p>

  <p class="normal">Dağ onun beli kemerli kullarından sayılsın diye hizmet kemerini kuşanmış.</p>

  <p class="normal">Şu şekle sığmayanlardan bir haber ver diyen canların sesleri geliyor kulağıma.</p>

  <p class="normal">Fakat kime söyleyeyim? Cihanda mahrem nerde? Haberi olmayanlara neyi haber vereyim?</p>

  <p class="normal">Denizin dışı, çerçöpe yerdir… denizin özüyse incilere duraktır.</p>

  <p class="normal">Benim içim dışımsa çerçöpe sıvışmış bir toprak ki şu denize bir yol bulmuş, geçip gitmede.</p>

  <p class="normal">Şu başsız-ayaksız gazelimize bak ki ayağımızdan tutmuş, bizi sana doğru çekmede; ta başa dek götürmede.</p>

  <h3 class="h2baslik" id="calibre_toc_3116">— V —<br class="chapter"/>
  XXV</h3>

  <p class="indentmetin">Be herîfon menişin hâb merov</p>

  <p class="indentmetin">Hemçü mâhî be tek-i âb merov</p>

  <p class="normal">Erlerle otur, gidip uyuma… balık gibi tutup da denizin dibine dalıverme.</p>

  <p class="normal">Deniz gibi bütün gece coş, köpür; seller gibi dağılarak gitme.</p>

  <p class="normal">Abıhayat karanlıkta değil mi? Sen de onu geceleyin ara… acele etme, tezce gitme.</p>

  <p class="normal">Gökyüzünün gece yolcuları ışıklar içindedir… sen de dostların sohbetini bırakıp gitme.</p>

  <p class="normal">Uyanık mum, altın leğenin altında değil mi? Sen de yeraltına gir, cıva gibi yuvarlanıp gitme.</p>

  <p class="normal">Geceleyin yol alanlara Ay, yüzünü gösterir… Ay ışığının bulunduğu geceyi bekle; gitme.</p>

  <h3 class="h2baslik" id="calibre_toc_3117">— Y —<br class="chapter"/>
  XXVI</h3>

  <p class="indentmetin">Tu çerâ comle nebât-o şekerî</p>

  <p class="indentmetin">Tu çerâ dilber-o şîrin-nezerî</p>

  <p class="normal">Sen neden böyle tüm balsın, tüm şekersin? Sen neden böyle güzel bakışlı bir dilbersin?</p>

  <p class="normal">Neden gülen güle benziyorsun? Neden ağacın dalı gibi böyle terütazesin?</p>

  <p class="normal">Bir gülüşte ne diye böyle yol vurmadasın? Bir bakışta neden akılları çelip gitmedesin?</p>

  <p class="normal">Neden gökyüzü alanı gibi arı durusun? Ay değirmisi gibi neden tez gidersin?</p>

  <p class="normal">Neden deniz gibi dibin, ucun yok? Neden inci gibi aydınsın, güzelsin?</p>

  <p class="normal">A bütün hüneri fitnecilik olan düzenci, akıllıları ne diye deli divane edersin?</p>

  <p class="normal">İnsan olsun, melek olsun, dev olsun, peri olsun… ne diye oturup duranları oyuna sokarsın?</p>

  <p class="normal">Ne diye insanlara tövbelerini bozdurursun… ne diye adamların perdelerini yırtarsın?</p>

  <p class="normal">Bütün gönüller seni düşünmede… nerdesin, ne düşüncedesin sen?</p>

  <h3 class="h2baslik" id="calibre_toc_3118">XXVII</h3>

  <p class="indentmetin">On çi der sîne nehan mîdârî</p>

  <p class="indentmetin">Derneyâbend tu mîpendârî</p>

  <p class="normal">Sanıyor musun ki gönlünde gizlediğini kimsecikler bilmeyecek?</p>

  <p class="normal">Tanrı sana uyanıklık versin… gönülleri uyuyor mu sandın sen?</p>

  <p class="normal">Gül, yahut diken… her ağaç, gönlünde ne varsa onu belirtir.</p>

  <p class="normal">Seni hasta sansınlar diye yarasa gibi gündüzden saklanan kişi,</p>

  <p class="normal">And olsun Tanrı’ya, gizliliğe dalmışsın ama herkesten daha da fazla meydandasın sen.</p>

  <p class="normal">Düşünceye dalmış, bû-tîmâr kuşuna dönmüşsün ama güneşe karşı gene o yarasasın sen.</p>

  <p class="normal">Çeng feryat etmese de feryada gelince ne olur, ne hal alır… herkes bilir.</p>

  <p class="normal">Bir gamla feryat etse de gene herkes bilir ki aklı başında değildir onun.</p>

  <h3 class="h2baslik" id="calibre_toc_3119">XXVIII</h3>

  <p class="indentmetin">Ey heyâlî ki be dil mîgozerî</p>

  <p class="indentmetin">Nî heyâlî ni perî nî beşerî</p>

  <p class="normal">A gönüle gelip geçen hayal; ne hayalsin, ne perisin, ne de insan.</p>

  <p class="normal">Ayak izini aramadayım… fakat ne yeryüzünde izinin tozu var, ne gökyüzünde.</p>

  <p class="normal">Haberi olanların senden haberleri yok ama haberi olmayanlardan haberin yok mu senin?</p>

  <p class="normal">Ya gönlün eşi dostusun, sevgilisisin; yahut da gönülsün sen… ya bakışta, görüşte yer yurt edinmişsin; yahut da bakışsın, görüşsün sen.</p>

  <p class="normal">A gönül, bir iyilik et de bir zamancağız göz önünde dur, n’olur?<sup class="calibre2"><a href="../Text/divanson_split_119.html#footnote-900-18" id="footnote-900-18-backlink">[18]</a></sup></p>

  <p class="normal">Acele edip de geçip gitme… seher ışığıyla geceyi gündüze döndür.</p>

  <p class="normal">* Güzel tedbirin heyûlâyı güzelim şekillere soktu da gösterdi bize.</p>

  <p class="normal">Şekiller başkadır, akıl başka… fakat senin aşkın da başka, sen de bir başka şeysin.</p>

  <p class="normal">Bu heyûlâ, şekillerin babasıdır a babalara babalık eden güzel.</p>

  <p class="normal">Heyûlâ, sudan ibaret değil mi? Fakat suyun suyunu çekip alırsan su ne yapabilir?</p>

  <p class="normal">Heyûlâ ile şekiller, cana can katıyorsa aldatma beni; gene de sen başkasın.</p>

  <p class="normal">Şekiller, heyûlâ yüzünden akıp giden kuma benzer… ne diye boş yere kumu sayar durursun?</p>

  <h3 class="h2baslik" id="calibre_toc_3120">XXIX</h3>

  <p class="indentmetin">Gadara’l ışkı fezellet kademî</p>

  <p class="indentmetin">Mazac’al furkat-i dam’î bi demî</p>

  <p class="normal">Aşk aldattı beni, ayağım kaydı gitti… ayrılık, gözyaşlarımı kanlara buladı.</p>

  <p class="normal">Bana ne miras kaldıysa, ne elde ettiysem, gönlüm onun yerine pişmanlık içinde pişmanlık devşirdi gitti.</p>

  <p class="normal">Aşk, varlığımı hoş görmedi, düşman oldu ona… n’olurdu varlığım yok olup gitseydi.</p>

  <p class="normal">Aşk şarap sundu bana, esritti beni… gönlüm içti, fakat ağzım tatmadı bile.</p>

  <p class="normal">A güzelim, senin lûtfunu bilirim ben; o kadar yabancı değilim yâni.</p>

  <p class="normal">Öylesine lâtifsin ki sana şükretmeyi gönlümden kursam kaçıp gideceğinden ürkerim.</p>

  <p class="normal">Ben kim oluyorum ki? Güzellik tahtına kurulmuşsun… padişahlar da sana haset etmede, ordu da, halk da.</p>

  <p class="normal">Eğri sözlerime parmak basma… eğri sözler yazarım ama kalemim gene sensin.</p>

  <p class="normal">A nimetler ıssı, önüne ön bulunmayan bir zamandan beri varlığıma lûtuflarda bulundun, cömertçe ihsanlar ettin.</p>

  <p class="normal">Varlığının cömertliği hakkı için bu lûtfu benden kesme… işte andım bu.</p>

  <p class="normal">Lûtfet, ayırma beni kendinden, beni öldürmeyi mubah sayma… Haremdeki avım ben, bağışla beni.<sup class="calibre2"><a href="../Text/divanson_split_120.html#footnote-900-19" id="footnote-900-19-backlink">[19]</a></sup></p>

  <h3 class="h2baslik" id="calibre_toc_3121">XXX</h3>

  <p class="indentmetin">Zi koca âmedeî mîdânî</p>

  <p class="indentmetin">Zi meyân-ı herem-i rûhânî</p>

  <p class="normal">Nerden gelmişsin, biliyor musun? Noksan sıfatlardan arı olan Tanrı’nın hareminden gelmişsin sen.</p>

  <p class="normal">Bir hatırla… hiç hatırına geliyor mu o rûhanî, o güzelim dudaklar?</p>

  <p class="normal">Demek ki onları unuttun da böyle şaşırıp kaldın; başın dönüp durmada.</p>

  <p class="normal">Bir avuç toprağa can satıyorsun… bu ne ucuz satış böyle?</p>

  <p class="normal">Geri ver o toprağı; değerini bil… sen kul değilsin, beysin, padişahsın.</p>

  <p class="normal">Senin için gökyüzünden güzel yüzlüler gizlice gelmişler.</p>
</body>
</html>
