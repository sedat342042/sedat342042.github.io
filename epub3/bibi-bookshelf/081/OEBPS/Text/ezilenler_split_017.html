<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ezilenler</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_19">XIV</h2>

  <p class="normal">Nataşa’ya pek geç, ancak saat onda gidebildim. O sıralar Fontanka’da<sup class="calibre2"><a href="../Text/ezilenler_split_053.html#footnote-600-24" id="footnote-600-24-backlink">[24]</a></sup>, Semyonov Köprüsü civarında tüccar Kolotuşkin’e ait pis bir “apartman”ın dördüncü katında oturuyordu. Evini terk ettikten sonra ilk zamanlar Alyoşa’yla Liteynaya Sokağı’nda, üçüncü katta ufak, ama güzel ve rahat bir daireye yerleşmişlerdi. Ama Genç Prens’in parası çabuk tükendi. Müzik öğretmenliği işi suya düştü, ödünç para almaya başladı ve gırtlağına kadar borca battı. Parasını hep evin süsüne ve israfı yüzünden onu azarlayan, hatta bazen ağlayan Nataşa’ya armağan almaya harcıyordu. İnce, duygulu bir kalbi olan Alyoşa, sevgilisinin hoşuna gidecek bir armağanı haftalarca düşünmekten, sevincinin hayalini kurmaktan zevk alırdı; bundan söz açarak zevkini benimle paylaşırdı, ama Nataşa’nın azarlaması ve gözyaşlarıyla karşılaşınca mahzunlaşır, acınacak hale gelirdi. Daha sonraları armağanlar, keder, sitem, kavga sebebi olmaya başladı. Alyoşa, Nataşa’dan gizli olarak da epey para harcıyordu; arkadaşlarına uyarak geziyor, kızcağızı aldatıyordu. Onu çok sevdiği halde birtakım Jozefinalarla, Minnalarla düşüp kalkıyordu. Nataşa’ya aşkı onun için neredeyse bir ıstırap kaynağıydı; kaç kere bana gelerek keder, üzüntü içinde Nataşa’nın bir tırnağına bile layık olmadığından, kabalığı, hırçınlığı yüzünden onu anlayamayacağından, aşkına hiçbir zaman layık olamayacağından dert yanmıştı. Bir açıdan hakkı da vardı: Birbirlerine denk değildiler; Alyoşa, kızın yanında pek çocuktu ve Nataşa da ona o gözle bakıyordu. Alyoşa bana Jozefin’le serüvenini ağlayarak, pişmanlık duyarak anlatıyor, bir yandan da Nataşa’ya bundan söz etmemem için yalvarıyordu; içini dökünce de kös kös eve yollanıyordu. Ama bu suçlu haliyle tek başına gitmeye cesaret edemiyor, beni de peşine takıyordu. Sözde ona cesaret veriyordum. Nataşa yüzüne bakar bakmaz durumu anlardı. Çok kıskançtı. Alyoşa’nın çapkınlıklarını daima bağışlaması garibime gidiyordu. Genellikle şöyle oluyordu: Alyoşa benimle birlikte eve döner, onunla çekinerek konuşur, süt dökmüş kedi gibi sevgi dolu gözlerini Nataşa’ya dikerdi. O da sevgilisinin suçlu olduğunu sezmekte gecikmezdi ama ayıbını yüzüne vurmaz, ağız aramaz, tam tersine, şefkatli davranır, daha neşeli olurdu; hem de bütün bunları kendini zorlamadan, bir kurnazlık düşünmeden, içten yapardı. Bu kalbi sevgi, şefkat dolu sevimli kız, başkalarının ve hele Alyoşa’nın suçlarını bağışlamaktan kendine has, ince bir zevk duyardı. Zaten o sıralar Jozefinlerden başka suç konusu yoktu. Nataşa’yı böyle uysal, merhametli gören Alyoşa’nın dili çözülür, sırf içini boşaltıp “eskisi gibi olmak için” kendiliğinden her şeyi olduğu gibi anlatıverirdi. Bağışlanınca sevinçten kabına sığamaz, hatta bazen duygulanarak ağlar, kızın boynuna atılıp şapır şupur öper, sarılırdı. Hemen ardından neşelenip, kendine has çocukça bir gevezelikle Jozefin’le serüvenini anlatmaya koyulur, kahkahalarla gülerek Nataşa’yı göklere çıkarır, gece de huzur ve neşe içinde sona ererdi. Parası tükenince Alyoşa bazı eşyalarını elden çıkarmaya başladı. Nataşa’nın ısrarıyla Fontanka civarında ufak, ucuz bir ev buldular. Eşya satışı da bir yandan devam ediyordu; hatta Nataşa elbiselerinden bazılarını satılığa çıkarmış, kendine iş aramaya başlamıştı. Alyoşa bunu öğrenince tarifsiz bir kedere kapıldı; kendi kendine lanetler yağdırdı, adından bile nefret ettiğini bağırdı, ama yine de durumunu düzeltmedi. Eşyanın satışından sağladıkları gelir kesilince çalışmadan gelen kazanca kaldılar. Ama bu da devede kulaktı.</p>

  <p class="normal">Birlikte oturmaya başladıkları ilk gün Alyoşa, babasıyla fena bozuşmuştu. Prens’in, oğlunu Kontes’in üvey kızı Katerina Fyodorovna Filimonova’yla evlendirmek niyeti henüz tasarı halindeydi fakat bunda epey ısrarlıydı. Alyoşa’yı müstakbel nişanlısının evine götürdü; kâh sertlikle, kâh kandırmaya çalışarak kendini kıza beğendirmesi için üsteledi, fakat Kontes yüzünden iş bozuldu. Prens de oğlunun Nataşa’yla ilişkisine aldırmaz oldu. Alyoşa’nın havailiğini, vurdumduymazlığını bildiği için, aşkının çabuk geçeceğini umuyor, her şeyi zamana bırakıyordu: İki gencin evlenmeleri ihtimalini yakın zamana kadar aklından bile geçirmiyordu. Sevgililer de henüz kesin bir harekette bulunmuyor, bir yandan Nataşa’nın babasıyla resmen barışmasını, bir yandan da genel durumda değişiklik olmasını bekliyorlardı. Galiba Nataşa da bu konuya pek yanaşmak istemiyordu. Alyoşa bir gün bana babasının bu serüvenden biraz da memnun olduğunu ağzından kaçırdı: İhmenev’in küçük düşmesi hoşuna gitmişti. Oğluna laf olsun diye kızmış görünüyordu; zaten çok düşük tuttuğu aylığını da büsbütün kısmıştı, oğluna karşı son derece hasisti. Sonraları parayı büsbütün kesmekle tehdit etti. Kısa süre sonra da Polonya’da işleri olan Kontes’in ardından gitti; kafasındaki evlilik tasarısından büsbütün vazgeçmiş değildi. Alyoşa’yı evlenmek için henüz pek genç saydığı halde, kızı kaçırılmayacak bir fırsat olarak görüyordu. Kulağımıza gelen söylentilere göre, sonunda Prens işi düzene koydu. Anlattığım olay sırasında Petersburg’a yeni dönmüştü. Oğlunu iyi karşılamıştı ama çocuğun Nataşa’ya karşı ilgisinde diretmesi ona hiç de hoş gelmeyen bir sürprizdi. Bir yandan da bunu şüpheyle karşılamaya, korkmaya başlamıştı. Önce sert, kesin bir dille ayrılmalarını istedi, ama sonradan daha iyi bir çare buldu. Alyoşa’yı Kontes’in evine götürdü. Kontes’in üvey kızı neredeyse kusursuz bir dilberdi. Genç kızdan daha çok çocuk sayılırdı ama eşine az rastlanır bir açık kalpliliği, tertemiz bir ruhu vardı; üstelik şen, zeki ve müşfikti. Prens’in hesabına göre, aradan geçen altı ayda Alyoşa’nın Nataşa’ya aşkı hızını kaybedecek, üzerindeki etkisi azalacak, delikanlı müstakbel nişanlısına başka gözle bakmaya başlayacaktı. Prens tahminlerinin bir bölümünde haklı çıktı... Alyoşa, gerçekten etkilenmişti. Öte yandan Prens de ansızın değişmiş, oğluna daha sevecen davranmaya başlamıştı; yalnız para bakımından hareket şeklinde hiçbir değişme yoktu. Alyoşa, babasının sevgisinin kesin bir kararı gizlediğini hissediyor, üzülüyordu; Katerina Fyodorovna’yı her gün görmese üzüntüsü daha artacaktı. O sıralar Nataşa’ya ardı ardına beş gün uğramadığını biliyordum, İhmenevlerden ona giderken, kaygıyla bana ne söylemek istediğini düşünüyordum. Ta uzaktan pencerede ışık gördüm. Yaptığımız anlaşmaya göre, Nataşa beni mutlaka görmesi gerektiğinde pencereye mum koyuyordu, böylece evinin yakınlarından geçersem, ki bu hemen hemen her akşam demekti, penceredeki ışıktan beklendiğimi, bana ihtiyacı olduğunu anlıyordum. Son zamanlarda Nataşa’nın penceresi sık sık aydınlanmaya başlamıştı...</p>
</body>
</html>
