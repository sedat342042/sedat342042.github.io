<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x8.html" xml:lang="tr-TR">
    <div class="Basic-Text-Frame">
      <p class="bolumbasligi-1" id="toc_marker-4">3. Bölüm</p>

      <p class="bolum-adlari">2007<br/>
      Valentinus</p>

      <p class="metin para-style-override-30"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-1"><span class="Strong-1">1</span></p>

      <p class="konubasligi2"><span class="Strong-1">30 Aralık 2007</span></p>

      <p class="kanubasligi3"><span class="Strong-1">21:52 (Yargı Gecesi’ne 26 saat, 8 dakika kala)</span></p>

      <p class="metin para-style-override-29"/>

      <p class="metin para-style-override-30"><span class="char-style-override-12">Darian telefonun bir an önce çalmasını dileyerek otel odasında bir ileri, bir geri yürüyordu. O işe tekrar bulaşmış olduğuna inanamıyordu. Kahrolası Laszlo. Adamın dersini almamış olması yetmezmiş gibi, kendinin de hiç bir mazereti yoktu.</span></p>

      <p class="metin para-style-override-30"><span class="char-style-override-12">Daha aklı başında düşünebilmeyi isterdi. Ama tüm duyguları yok olmuş, yerlerini hep Laszlo ile özdeşleştirdiği o donuk, sancımsı hisse bırakmıştı. Onca yıldan sonra bile onu hâlâ seviyordu.</span></p>

      <p class="metin para-style-override-30"><span class="char-style-override-12">Birden cep telefonundan bir Patti Smith gitar melodisi geldi. Telefonu hemen kaptı. “Evet?”</span></p>

      <p class="metin para-style-override-30"><span class="char-style-override-12">“Sizin kayıp oğlanı buldum.”</span></p>

      <p class="metin para-style-override-30"><span class="char-style-override-12">Darian soluğunu koyuverdi. Laszlo’nun bulduğu dedektif pisliğin teki olabilirdi, ama işinde iyiydi.</span></p>

      <p class="metin para-style-override-30"><span class="char-style-override-12">“Bellevue’de.</span><span class="char-style-override-18"><a class="footnote-link" href="#footnote-225-1" id="footnote-225-1-backlink">1</a></span> <span class="char-style-override-12">Psikiyatri koğuşunda.”</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-20" xml:lang="en-US">ABD’nin psikiyatri hizmetleriyle de tanınmış en eski devlet hastanesi (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">“Harika,” diye iç geçirdi Darian midesi korkuyla burularak. “Bundan sonrasını ben hallederim.”</span></p>

      <p class="metin para-style-override-30"><span class="char-style-override-12">Telefonu kapatırken Laszlo’ya yardım etmekle hata yapıp yapmadığını bir kez daha düşündü. Sonra hüzünle güldü. Tabii ki hata yapıyordu. Tek soru, sonrasında ne kadar pişmanlık duyacağıydı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt103.png" width="54"/></p>

      <p class="metin para-style-override-30"><span class="char-style-override-12">Hemşire anahtarı kilide sokarken, Darian da küçük deri sırt çantasını omzuna astı. Sonra ağır metal sürgü çekildi ve kolu olmayan kapı dışa doğru açıldı.</span></p>

      <p class="metin para-style-override-33"><span class="char-style-override-12">“Size nasıl yardımcı olabilirim?” diye sordu hemşire.</span></p>

      <p class="metin para-style-override-33"><span class="char-style-override-12">Zihnini açan Darian neredeyse yere düşecekti. Çılgına dönmüş zihinlerin tüm o gelişigüzel karmaşası mide bulandırıcı bir örgü halinde onunkine üşüştü. Keskin ve iğneleyici korku, sert ve baskıcı melankoli, yumuşak ve ıslak öfke, gıdıklayıcı gerginlik, orgazma özgü mutluluk. Ve hepsinin arasından ortaya çıkan, ilaç kaynaklı bir zihin bulanıklığı sisi.</span></p>

      <p class="metin para-style-override-33"><span class="char-style-override-12">Derin bir nefes aldı. Tüm o hasta zihinleri engellemeye çalışırken hemşirenin zihnine uzandı. Dikkatli olmak zorundaydı… Kontrolü yitirirse, kendini hastalardan biri olarak Elijah’ın yanında bulabilirdi. Ağzına kadar yükselen sıcak safrayı yutarak hemşireye baktı.</span></p>

      <p class="metin para-style-override-33"><span class="char-style-override-12">İsim kartında Marıa Sanchez</span> <span class="char-style-override-12">yazıyordu. Başının gerisinde sıkı bir topuz halinde toplanmış, grileşmeye başlamış saçlarında tek bir tel bile dağınık değildi. Kadının her şeyi neredeyse zihni kadar düzenliydi: Kaçamağın kaygan örgüsünden uzak, cesur, bangır bangır bağıran duygular. Hemşire Sanchez düzene saygı duyuyordu. Ve hiyerarşiye de. Ve işlerin kitabına göre yürümesi gerektiği düşüncesine.</span></p>

      <p class="metin para-style-override-33"><span class="char-style-override-12">1.70’lik boyu ve beş santimlik topuklu çizmelerinin avantajını kullanan Darian sırtını dikleştirdi. Sonra güçlü, düzgün bir güven duygusu yaydı. Otoriter bir hava.</span></p>

      <p class="metin para-style-override-33"><span class="char-style-override-12">“Adım Darian Wright. Eyalet Psikiyatrik Hastalıklar dairesinden geliyorum.”</span></p>

      <p class="metin para-style-override-33"><span class="char-style-override-12">Photoshop’ta yirmi dakika önce yaratmış olduğu kimlik kartını gösterir gibi yapıp çekti. Hemşire düzmece kimliğe bakmak için eğilince de ona kabullenişle karışık hafif bir mahcubiyet gönderdi. Sanchez düzmece kimliği sorgulamaya utanacaktı.</span></p>

      <p class="metin para-style-override-33"><span class="char-style-override-12">“Sizinle özel olarak konuşabilir miyim?” dedi Darian yakınlarında duran şişman bir hademeye bakarak.</span></p>

      <p class="metin para-style-override-33"><span class="char-style-override-12">“Tabii ki,” diyen hemşire onu içeri aldı ve kapıyı hemen kilitledi. Anahtarı kilitten çıkartırken, Darian üstündeki mor etiketi zihnine not etti. Onun bakışlarının farkında olmayan Sanchez salonun uzak köşesini işaret etti.</span></p>

      <p class="metin para-style-override-33"><span class="char-style-override-12">“Hemşire odasında konuşabiliriz.”</span></p>

      <p class="metin para-style-override-33"><span class="char-style-override-12">Hemşire odasına doğru çabuk adımlarla yürüyen Sanchez, kemerinde takılı kocaman halkadaki anahtarlardan biriyle kapının kilidini açtı. İçeri girince kırılmaz kalın çift camdan dışarıya bakan Darian, bulduğu zaman Elijah’ın nasıl bir durumda olacağını düşündü.</span></p>

      <p class="metin para-style-override-33"><span class="char-style-override-12">“Hemşire Sanchez,” dedi gizemli bir şekilde ona doğru eğilerek, “Size güvenebilir miyim?”</span></p>

      <p class="metin para-style-override-33"><span class="char-style-override-12">“Elbette ki!” dedi Sanchez. Heyecanlanmış</span> <span class="char-style-override-16">(bir sırrı paylaşacağı için)</span><span class="char-style-override-12">, gururlanmış</span> <span class="char-style-override-16">(karşısındaki kadın ona güvendiği için)</span> <span class="char-style-override-12">ve biraz da alınmıştı</span> <span class="char-style-override-16">(öyle bir soruya gerek duyulduğu için)</span><span class="char-style-override-12">.</span></p>

      <p class="metin para-style-override-33"><span class="char-style-override-12">“Bu kurumla ilgili…” Darian duralayıp işitilmekten korkar gibi bakışlarını boş odada göz gezdirdi. “…bazı yolsuzluk iddiaları var.”</span></p>

      <p class="metin para-style-override-33"><span class="char-style-override-12">Hemşire Sanchez bunun ortaya çıkmasının an meselesi olduğunu bilir gibi başını salladı.</span></p>

      <p class="metin para-style-override-33"><span class="char-style-override-12">“Özellikle de, tedaviye ihtiyaç duymayan bazı hastaların buraya alındığına dair raporlar var.”</span></p>

      <p class="metin para-style-override-33"><span class="char-style-override-12">“Örneğin kim?”</span></p>

      <p class="metin para-style-override-33"><span class="char-style-override-12">“Elijah Glass.”</span></p>

      <p class="metin para-style-override-33"><span class="char-style-override-12">Kaşlarını çatan Sanchez başını salladı. “Neredeyse on beş yıldır burada çalışıyorum ve sizi temin ederim ki, Bay Glass ciddi şekilde hasta. Bir adamı neredeyse döverek öldürecekti.” Sonra durdu ve kaşlarını çattı. “Bay Glass daha bu akşam geldi. Siz nasıl…”</span></p>

      <p class="metin para-style-override-33"><span class="char-style-override-12">“Onu kendim görüp karar vermek isterim.”</span></p>

      <p class="metin para-style-override-33"><span class="char-style-override-12">Şimdi tam anlamıyla otoriter bir tavır takınmış, zavallı kadının zihnini iyice baskı altına almıştı. Hemşire itiraz etmek için ağzını açtı, ama sonra hemen kapattı.</span></p>

      <p class="metin para-style-override-30"><span class="char-style-override-12">“Beni izleyin.”</span></p>

      <p class="metin para-style-override-30"><span class="char-style-override-12">Darian’ı hemşire odasından çıkartıp başka bir kilitli kapıdan geçirdi. Ayak sesleri uzun gri-yeşil koridorda yankılanarak Elijah’ın odasına doğru yürüdüler. Darian kapının çelik takviyeli cam takılmış küçük penceresinden içeri baktı.</span></p>

      <p class="metin para-style-override-30"><span class="char-style-override-12">Elijah’a bir deli gömleği giydirilmiş ve bağlanmıştı. Başını şiddetle bir ileri, bir geri sallarken boynundaki kaslar geriliyordu. Bacaklarını savuruyor, yattığı ağır yatak güçlü tekmelerle sallanıyordu. Ağzı açıktı, ama çığlıkları yalıtılmış kalın kapı tarafından boğuluyordu.</span></p>

      <p class="metin para-style-override-30"><span class="char-style-override-12">“Eğer bu da deli değilse,” dedi Hemşire Sanchez, “Kimse değildir.”</span></p>

      <p class="metin para-style-override-30"><span class="char-style-override-12">“İçeriye girebilir miyim?”</span></p>

      <p class="metin para-style-override-30"><span class="char-style-override-12">İstek her ne kadar bir soru şeklinde yönetilmiş olsa da, Sanchez aslında ne olduğunu gayet açık şekilde anlamıştı: Bir emir.</span></p>

      <p class="metin para-style-override-30"><span class="char-style-override-12">“Sanırım girebilirsiniz,” dedi sesinde bir kararsızlık ifadesiyle. “Yalnız, çok yakınına gitmeyin. Buraya getilirilirken hastabakıcılardan birini ısırdı.”</span></p>

      <p class="metin para-style-override-30"><span class="char-style-override-12">İçeriye girmek için sabırsızlanan Darian başını salladı. Hemşire Sanchez kapının kilidini açtı. Soğuk odaya giren Darian, burnuna çarpan yoğun idrar kokusuyla irkildi. Koku o kadar güçlüydü ki, Elijah’ın insanlıktan çıkmış çığlığını duymakta zorlanıyordu. Cansız kırmızı saçları tere bulanmış, tel tel yüzüne yapışmıştı. Gözleri fal taşı gibi açıktı, ama alabildiğine irileşmiş göz bebeklerine bakılırsa, etrafındakileri gördüğü söylenemezdi.</span></p>

      <p class="metin para-style-override-30"><span class="char-style-override-12">Darian avucunu yavaşça onun yüzüne yaklaştırdı. Elijah çığlıklarını artırarak başını çekti. Kendini hazırlayan Darian onun başını kavradı. Duygu dalgaları o kadar güçlü çarptı ki, neredeyse bayılacaktı. Karmakarışık, çığlık çığlığa bağırarak beynini doldurdular.</span></p>

      <p class="metin para-style-override-30"><span class="char-style-override-12">Öfke, acı, aşağılanma, dehşet, akıl karışıklığı, nefret, hüzün, çoşku… İlaçların getirdiği tüy gibi bir uyuşukluk pusunun gerisinde azgın duygu patlamaları. Çok geç olmadığını ümit etti Darian. Empatik yetenekleri ve körelmiş savunması nedeniyle öteki hastaların psikozlarının Elijah’ın zihnine sızıp onu titreyen bir et torbasına indirgemesi fazla zaman almazdı. Fiziki bedenini geride bırakıp kendini yavaşça onun deliliğine daldırdı.</span></p>

      <p class="metin para-style-override-30"><span class="char-style-override-12">Duygular artık benliğini sarsarak etrafında dönüyordu. Ama Darian boyun eğmedi. İstilacıları yavaş yavaş dışarı atıp, onları bir sakinlik bulutunun ardında maskelemeye başladı. Ve sonra onu –o keskin, delici acıyı– hissetti: Gerçek Elijah. Bitkin ve korkmuş, zihinsel olarak bir cenin gibi büzülerek sinmiş Elijah.</span></p>

      <p class="metin para-style-override-30"><span class="char-style-override-12">Onu nazikçe okşayıp güç aşıladı. Son istilacıyı da –ateşli bir öfke, dehşet ve ölüm saçan bir zihin– dışarı atınca Elijah iç geçirdi. Darian yavaşça onun zihni etrafında oluşturduğu buzumsu kalkandan sıyrılıp çıktı.</span></p>

      <p class="metin para-style-override-30"><span class="char-style-override-12">Etraftaki çılgın zihinlerin geri gelmesinden korkan Darian onu tümüyle bırakmadı, ama kendi duygularıyla baş başa kalmasına olabildiğince özen gösterdi. Benliğine geri döndüğünde, vücudu ter içinde kalmış, dişlerini sıkmaktan çenesi ağrımaya başlamıştı.</span></p>

      <p class="metin para-style-override-30"><span class="char-style-override-12">“Elijah.” Onu omzundan hafifçe sarstı. “Beni duyabiliyor musun?” Çok geç kalmış olmaktan, bir girdap gibi kıvrılıp bükülen duyguların onun benliğini çoktan ezip geçmiş olmasından korkuyordu.</span></p>

      <p class="metin para-style-override-30"><span class="char-style-override-12">Sonra Elijah hızla gözlerini kırpıştırdı ve ağzından tek bir sözcük çıktı: “Evet.”</span></p>

      <p class="metin para-style-override-30"><span class="char-style-override-12">“Hangi yıldayız?”</span></p>

      <p class="metin para-style-override-30"><span class="char-style-override-12">“Neden soruyorsun bunu?” diye sordu Elijah kafası karışmış bir şekilde. “Kahretsin… Bana gelecekten geldiğini söyleme sakın.”</span></p>

      <p class="metin para-style-override-30"><span class="char-style-override-12">Darian güldü. İyileşecekti. Eğilip onun bağlarını çözdü.</span></p>

      <p class="metin para-style-override-30"><span class="char-style-override-12">“Sorularını yanıtlamaya vaktim yok. Sadece bana güven; senin tarafındayım.”</span></p>

      <p class="metin para-style-override-30"><span class="char-style-override-12">“Kime karşı?”</span></p>

      <p class="metin para-style-override-30"><span class="char-style-override-12">“Seni burada tutmak isteyenlere.”</span></p>

      <p class="metin para-style-override-30"><span class="char-style-override-12">Elijah’ın zihninden bir korku ve felç edici bir hüzün dalgası geçti.</span></p>

      <p class="metin para-style-override-30"><span class="char-style-override-12">“Ben buraya aitim,” dedi zorlukla soluyarak. “Birini öldürdüm.”</span></p>

      <p class="metin para-style-override-30"><span class="char-style-override-12">“Bir adamı öldüresiye dövdün, ama sen bir katil değilsin. Epey uzun süre hastanede kalacak, ama ölmeyecek.”</span></p>

      <p class="metin para-style-override-30"><span class="char-style-override-12">“Gerçekten mi?” dedi Elijah serin ve esintili bir ümit içinde.</span></p>

      <p class="metin para-style-override-30"><span class="char-style-override-12">“Gerçekten.” Darian rahatlatıcı bir dinginlik ve ılık bir kesinlik yaydı. “Şimdi bu kahrolası yerden çekip gitmeye ne dersin?”</span></p>

      <p class="metin para-style-override-30"><span class="char-style-override-12">“Yolu göster.”</span></p>

      <p class="metin para-style-override-30"/>

      <p class="metin para-style-override-30"/>

      <p class="metin para-style-override-30"/>

      <p class="metin para-style-override-29"/>

      <p class="konubasligi1" id="toc_marker-4-2"><span class="Strong-1">2</span></p>

      <p class="konubasligi2"><span class="Strong-1">30 Aralık 2007</span></p>

      <p class="kanubasligi3"><span class="Strong-1">22:48 (Yargı Gecesi’ne 25 saat, 12 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">“Hemşire!” Darian sertçe kapıya vurdu. “Hemşire!”</span></p>

      <p class="metin para-style-override-30"><span class="char-style-override-12">Sanchez pencerede belirince kapıyı açmasını işaret etti. Hemşire anahtarı kilide soktu ve kapı aralandı. Darian kapıyı hızla çekerek sonuna kadar açtı. Elijah’ı gören Sanchez’in gözleri irileşti.</span></p>

      <p class="metin para-style-override-30"><span class="char-style-override-12">“Bay Glass’ın burada olmaması gerekiyor,” dedi Darian.</span></p>

      <p class="metin para-style-override-30"><span class="char-style-override-12">Her ne kadar zavallı hemşireye zarar vermek istemese de, nazik olmak için vakti yoktu. Zihnini açtı ve bastırdı. Diğer hastaların keskin ve hastalıklı çılgın zihinleri onunkine girmeye çalıştı.</span></p>

      <p class="metin para-style-override-30"><span class="char-style-override-16">Sadece birkaç dakika daha. Bunu yapabilirsin.</span></p>

      <p class="metin para-style-override-30"><span class="char-style-override-12">Acısını göz ardı eden Darian kadını bileğinden yakaladı.</span></p>

      <p class="metin para-style-override-30"><span class="char-style-override-12">“Size bu hastanın taburcu edilmesinde bana yardımcı olmanızı</span> <span class="char-style-override-16">emrediyorum,</span> <span class="char-style-override-12">Hemşire.”</span></p>

      <p class="metin para-style-override-30"><span class="char-style-override-12">Darian’ın kalp atışları hızlandı, solukları sıklaştı. Bir yandan Sanchez’i bükerken, bir yandan da tüm o psikotik zihinleri Elijah’dan uzakta tutmaya çalışmanın yarattığı gerilim neredeyse dayanabileceğinden fazlaydı. Hemşire hemen boyun eğmezse, onu daha da sert bir şekilde büküp zihnini parçalamaktan başka seçeneği kalmayacaktı.</span></p>

      <p class="metin para-style-override-30"><span class="char-style-override-12">“P-p-p-peki,” diye kekeledi Sanchez.</span></p>

      <p class="metin para-style-override-30"><span class="char-style-override-12">Darian kadının bileğini bıraktı ve koridoru işaret etti. Hemşire tedirgin bir şekilde gri-yeşil koridorda yürümeye başladı. Darian ter içindeki alnını sildi ve zihinsel tutuşunu gevşetti; kadın kararını verdiğine göre, fikrini değiştirmesi pek olası değildi.</span></p>

      <p class="metin para-style-override-30"><span class="char-style-override-12">Ziyaretçi salonundan geçerlerken yerleri silen görevli durdu ve onlara baktı. Darian adama yoğun bir aldırmazlık duygusu gönderdi. Panik içindeki hemşireye, otoriter kadına ve boş gözlerle bakan ter içindeki kızıl saçlı adama duyduğu ilgiyi bir anda kaybeden görevli bakışlarını tekrar yere çevirdi.</span></p>

      <p class="metin para-style-override-30"><span class="char-style-override-12">Darian bitkin bir halde hızla çıkış kapısına yöneldi, ama önlerinde iki nöbetçi vardı.</span></p>

      <p class="metin para-style-override-30"><span class="char-style-override-12">“Maria, ne yapıyorsun?”</span></p>

      <p class="metin para-style-override-30"><span class="char-style-override-12">“Önümüzden çekil, Pete.” Sanchez adamlardan birisini itip geçmeye çalıştı, ama adam kıpırdamadı.</span></p>

      <p class="metin para-style-override-30"><span class="char-style-override-12">“Elbette ki çekilmeyeceğim,” dedi adam onu kolundan tutarak.</span></p>

      <p class="metin para-style-override-30"><span class="char-style-override-12">Paniğe kapılan hemşire Darian’a baktı. Dişlerini sıkan Darian ona bir cesaret dalgası gönderdi.</span></p>

      <p class="metin para-style-override-30"><span class="char-style-override-12">Sanchez diklendi. “Bu hanım Eyalet Psikiyatrik Hastalıklar Dairesi’nden geliyor ve bana Bay Glass’ın buraya yanlışlıkla getirildiğini söyledi.”</span></p>

      <p class="metin para-style-override-30"><span class="char-style-override-12">“Şaka mı yapıyorsun sen?” dedi öbür nöbetçi. “Bu kahrolası kaçık beni</span> <span class="char-style-override-16">ısırdı</span><span class="char-style-override-12">.” Sargılar içindeki kolunu uzattı. “Hiç bir yere gitmiyor.”</span></p>

      <p class="metin para-style-override-30"><span class="char-style-override-12">“Ama… Ama…” Sanchez bakışları Darian ile güvenlik görevlileri arasında gidip geldi. Zihnindeki çelişkili istekler kakofonik bir şamataya dönüştü. Gözleri yuvalarında döndü ve yere yığıldı.</span></p>

      <p class="metin para-style-override-30"><span class="char-style-override-12">Darian birden öfkeli bir bilinç daha hissetti ve beyaz önlük giymiş bir doktor hızla odaya girdi. “Burada neler oluyor?” dedi yüzü kızarmış bir halde. “Ve Glass odasının dışında ne arıyor?”</span></p>

      <p class="metin para-style-override-30"><span class="char-style-override-12">Diğer hastaların zihinleri kendi zihninde yaygaralar kopartırken, Darian akıl sağlığının iyice yıprandığını hissetti. Çabuk hareket etmek zorundaydı. Bir iyi niyet duygusu yaymak için elinden geleni yaptı.</span></p>

      <p class="metin para-style-override-30"><span class="char-style-override-12">“Tüm sorularınızı benim yanıtlamam daha doğru sanırım.”</span></p>

      <p class="metin para-style-override-30"><span class="char-style-override-12">Doktor ve nöbetçiler beklenti içinde ona doğru döndü. Darian olacaklara dayanabileceğini umarak Elijah’ın zihni etrafındaki engeli güçlendirdi ve ardından tüm çabasını ötekilere yönlendirdi.</span></p>

      <p class="metin para-style-override-30"><span class="char-style-override-12">Çelişkili duygularla yüklü dört zihinle birden uğraşmanın en etkili yolu duyguların en şiddetlisini göndermekti: Dehşet.</span></p>

      <p class="metin para-style-override-30"><span class="char-style-override-12">Her birinin zihninde yuvalanmış en büyük fobiyi ortaya çıkartacaktı.</span></p>

      <p class="metin para-style-override-30"><span class="char-style-override-12">“Kahretsin!” diye bağırdı Pete. Hayali örümceklerden kaçmaya çalışırken neredeyse düşüyordu.</span></p>

      <p class="metin para-style-override-30"><span class="char-style-override-12">Anında bambaşka korkulara kapılan doktor, “Tanrı aşkına!” diye bir çığlık attı. Felç olmuş halde ve sessizce ağlayan ikinci görevliyi omzundan kavrayıp çekerek kendini hemşire odasına attı; onları hemen Pete izledi.</span></p>

      <p class="metin para-style-override-30"><span class="char-style-override-12">Dişlerini sıkan Darian bir yandan dehşet bulutunu pompalamaya devam ediyor, bir yandan da Elijah’ın zihnini ayrı tutmaya çalışıyordu. Eğilip Sanchez’in kemerindeki zincire bağlı anahtar destesini aldı ve telaşla mor etiketli anahtarı aramaya başladı. Bulunca kilide ulaşabilmek için hemşirenin baygın bedenini kapıya kadar sürükledi. Anahtarı kilide sokmaya çalıştı, ama eli çok fazla titriyordu. Tükenmenin eşiğindeydi.</span></p>

      <p class="metin para-style-override-30"><span class="char-style-override-12">Ve birden, omuzundaki bir dokunuşla irkilip çığlık attı.</span></p>

      <p class="metin para-style-override-30"><span class="char-style-override-12">Bir el uzanıp tutmakta olduğu anahtarı aldı. Parmaklar onunkilere temas edince Darian tüy gibi bir dinginlik hissetti. Sonra anahtarı alan kişi toparlanmasına yardım etti.</span></p>

      <p class="metin para-style-override-30"><span class="char-style-override-12">“Haydi gel!”</span></p>

      <p class="metin para-style-override-30"><span class="char-style-override-12">Darian gözlerini açınca, kendisine bakan Elijah’ı gördü. Son derece sakindi. Kendini hareket etmeye zorladı ve kapıdan çıkan Elijah’ı takip etti.</span></p>

      <p class="metin para-style-override-30"><span class="char-style-override-12">Kapıyı arkalarından kapatan Elijah, duvardaki kare biçimindeki kırmızı metal kutuya uzandı ve içindeki kolu çekti. Doğal olmayan bir sessizlik anından sonra yangın alarmı çalmaya başladı.</span></p>

      <p class="metin para-style-override-30"><span class="char-style-override-12">Alarmın sireni havayı yırtarken Darian kendi zihnine uzandı ve Elijah’ın puslu sakinliği haricinde her şeye kapattı. Birlikte yangın merdivenlerine koştular ve yanmayan bir binadan kaçmaya çalışan panik içindeki görevli, doktor, hemşire ve hasta kalabalığıyla birlikte basamakları ikişeri ikişer atlayarak sokağa indiler.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt104.png" width="54"/></p>

      <p class="metin para-style-override-30"><span class="char-style-override-12">Darian taksi şoförüne Elijah’ın kaldığı otelin adresini verdi. “Laszlo bizi orada bulacak,” dedi.</span></p>

      <p class="metin para-style-override-30"><span class="char-style-override-12">Elijah tam Laszlo’nun kim olduğunu sormak üzereyken zihninde bir anı canlandı. “Laszlo… Kör mü?”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-3"><span class="Strong-1">V. Ara</span></p>

      <p class="konubasligi2"><span class="Strong-1">23 Mayıs 2007</span></p>

      <p class="kanubasligi3"><span class="Strong-1">20:07 (Yargı Gecesi’ne 222 gün kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Kendi acısını paylaşıp diğerlerininkini de dinledikten sonra, Susan Collins dünyaya yepyeni bir gözle bakmaya başlamıştı. Kendi dışındaki insanlar da ilk kez ona gerçek gibi görünüyordu artık. Her çift gözün gerisinde kendisininki gibi yürek paralayıcı bir öykü olduğunun bilinciyle etrafına baktı.</span></p>

      <p class="metin para-style-override-30"><span class="char-style-override-12">Valentinus öksürerek boğazını temizledi ve herkes kendisine yaşadığı en insanca anı vermiş olan adama doğru dönerken oda sessizliğe büründü. Valentinus dönüp gözlerine bakınca Susan o güne kadar duymadığı kadar engin bir sevecenlik ve anlayış hissine kapıldı.</span></p>

      <p class="metin para-style-override-30"><span class="char-style-override-12">“Hepiniz diğerlerinin öyküsünü dinlediniz,” dedi Valentinus. “Her biri yaşamınız boyunca hayatınızda yankılanmaya devam eden bir ızdırap örgüsü yaratıyor. Size biçim veren bir örgü. Sizi değiştiren bir örgü.”</span></p>

      <p class="metin para-style-override-30"><span class="char-style-override-12">Telaşsız, sakin bir tonda ve herkesin gözlerinin içine teker teker bakarak konuşuyordu.</span></p>

      <p class="metin para-style-override-30"><span class="char-style-override-12">“Ve her biri benzersiz de olsa, sizin suçunuz olmadan, dışınızda gelişerek başınıza gelen bir felaket öyküleriydi bunlar. Öyle bir belayı hak etmek için hiçbir şey yapmadınız. Sadece… Oldu.”</span></p>

      <p class="metin para-style-override-30"><span class="char-style-override-12">Susan farkında olmadan başını salladı. Doğruydu. Evet, her zaman oğlanlarla biraz serbest olmuştu, ama o gece tecavüze uğramayı hak etmemişti.</span></p>

      <p class="metin para-style-override-30"><span class="char-style-override-16">Senin suçun değildi. Değildi. Değildi.</span></p>

      <p class="metin para-style-override-30"><span class="char-style-override-12">Bu mantrayı</span><span class="char-style-override-18"><a class="footnote-link" href="#footnote-225-2" id="footnote-225-2-backlink">2</a></span> <span class="char-style-override-12">zihninde tekrarladı. Ve bunu ilk kez yapıyor olmasa da, doğruluğuna ancak şimdi inanıyordu.</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-20" xml:lang="en-US">Sürekli tekrarlandığında ruhani güçlerin uyandırılmasını sağlayan kutsal söz(ler) (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">“Burada kimler Tanrı’ya inanıyor?” diye sordu Valentinus birden.</span></p>

      <p class="metin para-style-override-30"><span class="char-style-override-12">Bir elips oluşturacak şekilde oturmuş yirmi beş kişiden on beşi el kaldırdı. Susan onların arasında değildi. Valentinus inananlara birer birer baktı.</span></p>

      <p class="metin para-style-override-30"><span class="char-style-override-12">“Söyleyin bana: O korkunç şeyler başınıza gelirken inandığınız Tanrı neredeydi?”</span></p>

      <p class="metin para-style-override-30"><span class="char-style-override-12">Kimse yanıt vermedi. Valentinus başını üzüntüyle salladı.</span></p>

      <p class="metin para-style-override-30"><span class="char-style-override-12">“Ve siz inanmayanlar. Tanrı’nın hepinizi tek tek tasarlamadığı düşüncesinde ısrarlı mısınız? Bilincinizin doğmasına evrimin olasılık dışı bir hatasının neden olduğunu mu düşünüyorsunuz? Yaşamın –</span><span class="char-style-override-16">sizin</span> <span class="char-style-override-12">yaşamınızın– sadece bir kaza olduğuna inanmaya razı mısınız?”</span></p>

      <p class="metin para-style-override-30"><span class="char-style-override-12">Susan her ne kadar bir Katolik olarak yetiştirilmiş olsa da, uzun zaman önce Tanrı’ya inanmayı bırakmıştı. Her ne kadar çocukluğunda yaşadığı o kâbus gibi olay bu sonucu hızlandırmışsa da, o sonuca zaman içinde öyle ya da böyle zaten geleceğine inanıyordu. Yine de, çocukluğunda geçtiği dinsel beyin yıkama yaşamın ilkel bir protein çorbasından öylesine ortaya çıkmış olduğuna inanmasına izin vermeyecek denli güçlüydü.</span></p>

      <p class="metin para-style-override-30"><span class="char-style-override-12">“Bu ülkenin bölünmüş olmasına şaşmamak gerek,” dedi Valentinus. “Her iki kuram da eşit derecede zayıf. Bizi kendi suretinde olmasına rağmen kusurlu olarak yaratan bir Tanrı’ya inanabiliriz. O kusurdan</span> <span class="char-style-override-16">dolayı</span> <span class="char-style-override-12">bizleri binlerce yıldır cezalandıran bir Tanrı’ya. Milyonların açlıktan, hastalıktan ve savaşlardan kırılmasına izin veren bir Tanrı’ya. Bize gençliği bağışlayıp, sonra onu geri alıp bizleri yaşlı, yıpranmış bedenlerin içinde kapana kısılmış bir şekilde yalnız ölümlere terk eden bir Tanrı’ya.”</span></p>

      <p class="metin para-style-override-30"><span class="char-style-override-12">Duralayıp bir tepki gelip gelmeyeceğini tarttı, ama zaten öyle bir şey olmasına imkân yoktu.</span></p>

      <p class="metin para-style-override-30"><span class="char-style-override-12">“Ya da başımızı kuma gömebiliriz. Kökenimizdeki</span> <span class="char-style-override-16">yaratığın</span> <span class="char-style-override-12">bir dizi gelişigüzel mutasyon sonucunda evrimleştiği konusunda ısrar ederiz. Yaşamın amaçsız olduğu konusunda kör bir direnişe kapılır ve etrafımızı saran sayısız mucizeyi görmezden geliriz. Öldüğümüzde yok olup gideceğimizi düşünürüz. Ve ruh diye bir şeyin olmadığını kabul ederiz. Ve yaşamın hiçbir anlamı olmadığını dayatırız kendi kendimize.”</span></p>

      <p class="metin para-style-override-30"><span class="char-style-override-12">Valentinus yerinden kalktı.</span></p>

      <p class="metin para-style-override-30"><span class="char-style-override-12">“Söyleyin bana: Hangi safsatayı seçiyorsunuz? Bunun hakkında hiç</span> <span class="char-style-override-16">gerçekten</span> <span class="char-style-override-12">düşündünüz mü? Yanıtın çoğunuz için, ‘</span><span class="char-style-override-16">hayır</span><span class="char-style-override-12">’ olduğunu biliyorum. Hangi televizyon programını seyredeceğiniz, hangi arabayı alacağınız, ne zaman terfi edeceğiniz, hangi üniversiteye gideceğiniz gibi saçma sapan şeyleri saplantı haline getiriyor, yaşamda öylece yuvarlanıp gidiyorsunuz.</span> <span class="char-style-override-16">Asıl</span> <span class="char-style-override-12">sormanız gerekenler dışında, yaşamınızdaki tüm ıvır zıvırla derinlemesine ilgileniyorsunuz. Ya asıl sorular?”</span></p>

      <p class="metin para-style-override-30"><span class="char-style-override-12">O soruların cemaatin beyninde şekillenmesini bekler gibi duraladı.</span></p>

      <p class="metin para-style-override-30"><span class="char-style-override-12">“Neden buradayız? Amacımız ne? Öldükten sonra ne oluyor? Dünyaya gelmenin sadece bir kaza olduğunu düşünen inançsızlar için bunlar anlamsız sorulardır. Öldüğünüz zaman her şeyin bittiğine inanıyorsunuz. Dünyanız, yaşamınız, bilinciniz yok olup gidiyor. Ama inançsızların çoğu yine de, sanki ölümden sonra bir yaşama</span> <span class="char-style-override-16">inanır gibi yaparak</span> <span class="char-style-override-12">yaşıyor. Reddettikleri bir dinin dayattığı etik yasaya uyarak yapıyorlar bunu: Yalan söyleme. Hile yapma. Çalma. Vesaire.”</span></p>

      <p class="metin para-style-override-30"><span class="char-style-override-12">Yirmi beş kişinin çoğu çeşitli şekilde başını salladı.</span></p>

      <p class="metin para-style-override-30"><span class="char-style-override-12">“İyi, ama neden? Ölümden sonra hiçbir şey yoksa o zaman ‘iyi insan’ olma çabaları neden? Mümkün olan her türlü aşırı zevkin içinde kaybolmalarını engelleyen ne? Evet, bazıları o tür şeylerin peşinde koşuyor. Ama şunu bilin ki, inançsızların çoğu içten içe duyulan korkuyla yaşar. Korku içinde, ama asla doğru yoldan ayrılmadan.”</span></p>

      <p class="metin para-style-override-30"><span class="char-style-override-12">Final bölümü yaklaşıyordu. Asıl darbeyi indirme zamanı yani.</span></p>

      <p class="metin para-style-override-30"><span class="char-style-override-12">“Ama siz inananlar… Siz daha büyük bir ikiyüzlülük yapıyorsunuz. O’nun öğretilerinden hangilerini izleyeceğinizi açık büfeden meze seçer gibi alıp, ‘nabza göre din’ uyguluyorsunuz. Ve tüm o</span> <span class="char-style-override-16">şeyle</span> <span class="char-style-override-12">yaşarken de, kendinizi Tanrı’nın bağışlayıcı olduğuna, O’nun emirlerine karşı gelmiş olmanıza</span> <span class="char-style-override-16">gerçekten</span> <span class="char-style-override-12">aldırmayacağına ikna ediyorsunuz. Üstelik Tanrı’nın öfkesine ve en küçük bir pervasızlığın intikamını alacağına dair İncil’de o kadar çok kanıt varken.”</span></p>

      <p class="metin para-style-override-30"><span class="char-style-override-12">Valentinus mırıldanmaların dinmesini bekledi ve söylemek için onca girizgah yaptığı şeyi dile getirdi.</span></p>

      <p class="metin para-style-override-30"><span class="char-style-override-12">“Bu iki karşıt görüşün ikisi de saçmadır. Mantıklı değillerdir. Ne bir inanç sistemi olarak kabullenilmelidirler, ne de yaşam şekli olarak.”</span></p>

      <p class="metin para-style-override-30"><span class="char-style-override-12">Duralayıp gülümsedi.</span></p>

      <p class="metin para-style-override-30"><span class="char-style-override-12">“Ama ben size doğruyu göstermek için buradayım. Size daha iyi bir yol göstermek için.”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-4"><span class="Strong-1">3</span></p>

      <p class="konubasligi2"><span class="Strong-1">30 Aralık 2007</span></p>

      <p class="kanubasligi3"><span class="Strong-1">23:27 (Yargı Gecesi’ne 25 saat, 33 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Winter kör adamın yanında kendini ne kadar rahat hissettiğine şaşırdı; sanki onu tüm yaşamı boyunca tanıyormuş gibiydi. Asansör yavaşlayarak durdu, kapılar kayarak açıldı. Kabinden ilk çıkan nereye gideceğini tam olarak bilircesine mavi halı kaplı koridorda ilerlemeye başlayan Sascha oldu.</span></p>

      <p class="metin para-style-override-30"><span class="char-style-override-12">Adam tasmasına asılarak ona ayak uydurur gibi görünüyordu ilk bakışta. Oysa köpek her ne kadar önde olsa da, tasmanın kayışına uyguladığı hafif asılmalara bakılınca yönlendirmeyi yapanın sahibi olduğu anlaşılıyordu.</span></p>

      <p class="metin para-style-override-30"><span class="char-style-override-12">1408 numaralı odanın önünde durdular.</span></p>

      <p class="metin para-style-override-30"><span class="char-style-override-12">Çalmaya gerek kalmadan kapıyı kızıl saçları dağınık, uzun boylu bir adam açtı. Geçirmekte olduğu bir sinir krizinin ortasında yakalanmış gibiydi.</span></p>

      <p class="metin para-style-override-30"><span class="char-style-override-12">“S-s-siz Laszlo’musunuz?” diye sordu.</span></p>

      <p class="metin para-style-override-30"><span class="char-style-override-12">“Evet,” dedi Laszlo. Sesi tehlikeli bir hayvanla konuşuyormuş gibi hafif ve ölçülüydü. “Solumdaki sevimli bayanın adı Winter Zhi. Ve bu da Sascha,” Eğilip köpeğin kulaklarının arkasını kaşıdı.</span></p>

      <p class="metin para-style-override-30"><span class="char-style-override-12">“Sen… Elijah mısın?” diye sordu Winter zihninde birden beliriveren isme şaşırarak.</span></p>

      <p class="metin para-style-override-30"><span class="char-style-override-12">“Evet,” dedi Elijah. “Daha önce karşılaştık mı?”</span></p>

      <p class="metin para-style-override-30"><span class="char-style-override-12">Winter bir yanıt bulmak için kendini zorladı. Karşılaşmamış olduklarından emin olmasına rağmen adamda ona tanıdık gelen bir şeyler vardı. “Ben... Ben bilmiyorum.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt105.png" width="54"/></p>

      <p class="metin para-style-override-30"><span class="char-style-override-12">Elijah gözlerini karşısındaki kör adamla ceylan gözlü kadından alamıyordu. Kadınla tanıştırılmasına gerek yoktu; adı beyninde çakmıştı; sanki başka bir yaşamdan tanıyordu onu.</span></p>

      <p class="metin para-style-override-30"><span class="char-style-override-12">Laszlo ile Winter odaya girerken Darian da deri ceketini giydi. “Ben üzerime düşeni yaptım, Laszlo. Bundan sonrası sana kalıyor.”</span></p>

      <p class="metin para-style-override-30"><span class="char-style-override-12">“Darian, bekle!”</span></p>

      <p class="metin para-style-override-30"><span class="char-style-override-12">Darian duralayıp Laszlo’yu çabucak öptü. “Üzgünüm. Kalamam.” Elijah ile Winter’a hiç bakmadan çıktı, kapıyı arkasından yavaşça çekerek gitti.</span></p>

      <p class="metin para-style-override-30"><span class="char-style-override-12">Laszlo başını bunu bekliyormuş gibi salladı ve Winter’e döndü. “Beni oturabileceğim bir yere götürür müsün, lütfen?”</span></p>

      <p class="metin para-style-override-30"><span class="char-style-override-12">“Elbette.” Laszlo’nun koluna girdi ve onu bir koltuğa götürdü, kendi de kanepeye oturdu.</span></p>

      <p class="metin para-style-override-30"><span class="char-style-override-12">Onların karşısına bir sandalye çeken Elijah ise birden</span> <span class="char-style-override-16">déjà vu</span> <span class="char-style-override-12">hissiyle irkilmişti.</span></p>

      <p class="metin para-style-override-30"><span class="char-style-override-16">Hayır. Déjà vu değil. Bu bir anı.</span></p>

      <p class="metin para-style-override-30"><span class="char-style-override-12">Laszlo hafifçe öksürdü. “Sizlere gerçeği söylemenin zamanı geldi.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt106.png" width="54"/></p>

      <p class="metin para-style-override-30"><span class="char-style-override-12">Laszlo öyküsünü anlatmayı bitirdiğinde Winter bir şeyler söylemek istedi, ama sözcükleri bulamadı. Her şey yerine oturmuştu. Dokunmadan, hiçbir erkekle iletişim sağlayamaması… Müzik dünyasındaki popülerliği... Takipçilerinin ona yönelik saplantıları...</span></p>

      <p class="metin para-style-override-30"><span class="char-style-override-12">Winter ona teşekkür etmesi mi, sövmesi mi gerektiğini düşünerek Laszlo’ya döndü. “Tüm bunlar karşısında ne demem gerek?” diye sordu.</span></p>

      <p class="metin para-style-override-30"><span class="char-style-override-12">“Hiçbir şey söylemen gerekmiyor,” dedi Laszlo sakin ve ifadesiz bir ses tonuyla.</span></p>

      <p class="metin para-style-override-30"><span class="char-style-override-12">“Ah, elbette! Zihnimi okuduğuna göre konuşmaya ne gerek var ki!”</span></p>

      <p class="metin para-style-override-30"><span class="char-style-override-12">“Düşüncelerini okuyamam. Tek yapabildiğim…”</span></p>

      <p class="metin para-style-override-30"><span class="char-style-override-12">“Dur! Duymak istemiyorum. Sadece… Sadece biraz düşünmem gerek.”</span></p>

      <p class="metin para-style-override-30"><span class="char-style-override-12">Laszlo alçak bir sesle yanıtladı: “Anlıyorum.”</span></p>

      <p class="metin para-style-override-30"><span class="char-style-override-12">“Nasıl anlayabilirsin ki?” diye patladı Winter. “Sana hiç …” Dudakları tiksintiyle gerildi. “</span><span class="char-style-override-16">Sana hiç tasma taktılar mı?</span><span class="char-style-override-12">”</span></p>

      <p class="metin para-style-override-30"><span class="char-style-override-12">“Hayır.”</span></p>

      <p class="metin para-style-override-30"><span class="char-style-override-12">Winter başını salladı. “Kolyelerin üzerinde neden Hıristiyan haçı vardı?”</span></p>

      <p class="metin para-style-override-30"><span class="char-style-override-12">“Sizleri şartlandırmak için güçlü, kimsenin yadırgamayacağı bir imge gerekiyordu. Ve haç da öyledir.”</span></p>

      <p class="metin para-style-override-30"><span class="char-style-override-12">“Ama kolye umduğun şekilde çalışmadı, değil mi?” diye sordu Winter. “Onu hiç çıkartmadığım halde çalarken insanlar benim… Projeksiyonlarımı hissetti, öyle değil mi?”</span></p>

      <p class="metin para-style-override-30"><span class="char-style-override-12">“Evet,” dedi Laszlo başını sallayarak. “Cep telefonları, kablosuz Internet, GPS ve bunlar gibi sistemlerin çoğalmasıyla on yedi yıl önce olmayan radyo frekanslarında yayın yapan milyonlarca aygıt var artık. Tüm bu sinyallerin bileşimi bir şekilde insanların düşünceleri algılama yeteneklerini güçlendirmiş olmalı. Yani sadece bilinçaltı düzeyinde de olsa, gerçek duyguları birbirlerine açık hale geldikçe insanlık gittikçe kutuplaşma eğilimi gösterdi. Bunun kanıtlarını dünyanın her tarafında görüyoruz. Soykırım ve etnik temizlik kavramlarını işaret eden şiddet belki on misli çoğaldı. Kendi ülkemizde bile bundan önce hiç olmadığı şekilde birbirimizin boğazına sarılıyoruz.”</span></p>

      <p class="metin para-style-override-30"><span class="char-style-override-12">Laszlo devam etmeden önce başını öne eğdi.</span></p>

      <p class="metin para-style-override-30"><span class="char-style-override-12">“Bu değişimi yılardır hissediyorum. Ama sizi yeniden bulana kadar bunun kolyelerinizin yarattığı elektromanyetik kalkanları zayıflatacağını düşünmemiştim. Kendi becerileriniz zaman içinde kalkanlarla olan mücadelenizle birleşerek güçlenince kolyelerin etkinliğini azalmış olmalı. Çektiğiniz sıkıntılara neden olduğum için gerçekten çok üzgünüm.”</span></p>

      <p class="metin para-style-override-30"><span class="char-style-override-12">Sersemleyen Winter dudağını sırdı. “Hafızalarımızı neden sildiniz?”</span></p>

      <p class="metin para-style-override-33"><span class="char-style-override-12">“Aslında o Dietrich’in fikriydi. Ama ben de, zihinlerinizi olanlardan uzağa odaklamak için yeteneklerimi kullanarak ona yardım ettim.” Laszlo durdu. “Nedenine gelince, Organizasyon’un sizi tekrar bulmasından korkuyordum. Güç yaymaya devam ettikçe sizi aramaları için benim gibi birini bulabilirlerdi. Sizi saklamanın tek yolu izleri tam olarak silmekti. Kendinizin bile bulamayacağı şekilde.”</span></p>

      <p class="metin para-style-override-33"><span class="char-style-override-12">“Sadece üçünüz mü biliyordunuz?”</span></p>

      <p class="metin para-style-override-33"><span class="char-style-override-12">Laszlo başını önüne eğdi. “Bir de ebeveynleriniz.”</span></p>

      <p class="metin para-style-override-33"><span class="char-style-override-12">“Annem,” dedi Winter nefesi kesilerek. “Bunca zaman boyunca… Biliyordu. O nedenle ben çalarken hep o kadar gergin oluyordu. Birinin beni teşhis edeceğinden korkuyordu. Ve kolyemin çalındığını öğrenince …”</span></p>

      <p class="metin para-style-override-33"><span class="char-style-override-12">Yere yığılmadan önce annesinin yüzünde beliren dehşet dolu ifadeyi anımsayan Winter dudaklarına kadar yükselen hıçkırığı tuttu. Annesini o öldürmüştü. Korkusunu kalbi dayanamayıp durana kadar ona göndermiş olmalıydı. Ölümü onun hatasıydı.</span></p>

      <p class="metin para-style-override-33"><span class="char-style-override-12">Derin bir sessizlik oldu.</span></p>

      <p class="metin para-style-override-33"><span class="char-style-override-12">Sonunda Winter başını kaldırıp, “Şimdi ne yapmamız gerekiyor?” diye sordu. Bir şeyler söyleyeceğini ümit ederek Elijah’a baktı ama kendi dünyasına gömülmüş olan çocukluk arkadaşı gözlerini yerden ayırmadı.</span></p>

      <p class="metin para-style-override-33"><span class="char-style-override-12">“Şimdi size yeteneğinizi nasıl kullanacağınızı öğreteceğim,” dedi Laszlo. “Valentinus’un neler planladığını bilmiyorum, ama onu durdurmak görevim. Ve bunu da ancak sizin yardımınızla yapabilirim. Yardım ederseniz elbette.”</span></p>

      <p class="metin para-style-override-33"><span class="char-style-override-12">Winter derin bir soluk aldı. Tüm erişkin yaşamı boyunca bilincinin bir köşesinde eksik bir şeyler olduğu düşüncesini taşımıştı. Laszlo’ya baktı. İstediği son şey, artık bildiği ve iki kişiyi öldüren, en az yirmisini yaralayan o yeteneği kullanmaktı. Ama kendinden kaçamazdı. Artık kaçmayacaktı.</span></p>

      <p class="metin para-style-override-30"><span class="char-style-override-12">“Tamam,” dedi yanağından süzülen bir damla gözyaşını silerek. “Size yardım edeceğim… Eğer yapabilirsem.” Sonra gözleri kısıldı. “Bunun benim kendi kararım olduğunu nasıl bileceğim? Yani sizin etkiniz...”</span></p>

      <p class="metin para-style-override-30"><span class="char-style-override-12">“Bilmeyeceksin,” dedi Laszlo. “Henüz o kadar iyi değilsiniz. Ama işimiz bitince o soruyu bir daha asla sormak zorunda kalmayacaksın.”</span></p>

      <p class="metin para-style-override-30"><span class="char-style-override-12">Winter birden devasa bir çanın çalması gibi tok, gök gürültüsü andıran bir ses duydu/hissetti. Yarım saniye sonra da Elijah sandalyesinden fırlayıp Laszlo’nun boğazına sarıldı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt107.png" width="54"/></p>

      <p class="metin para-style-override-30"><span class="char-style-override-12">Sascha homurdandı, ama Elijah kendisini duvara çarparken Laszlo köpeği sakinleştirdi.</span></p>

      <p class="metin para-style-override-30"><span class="char-style-override-12">“Bana kolyemi geri ver!”</span></p>

      <p class="metin para-style-override-30"><span class="char-style-override-12">“Onu ben almadım.”</span></p>

      <p class="metin para-style-override-30"><span class="char-style-override-12">“Kim aldı öyleyse?”</span></p>

      <p class="metin para-style-override-30"><span class="char-style-override-12">“Bilmiyorum,” dedi Laszlo inanılmayacak kadar sakin bir sesle. “Ya Organizasyon sonunda kimliklerinizi anladı...” Duraladı, “Ya da Valentinus.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt108.png" width="54"/></p>

      <p class="metin para-style-override-30"><span class="char-style-override-12">Elijah, gözünün önünden bir makaradan boşalır gibi geçen parlak renkli duygulara daldı.</span></p>

      <p class="metin para-style-override-30"><span class="char-style-override-12">Winter’den merak, şaşkınlık ve korku.</span></p>

      <p class="metin para-style-override-30"><span class="char-style-override-12">Laszlo’dan hüzün ve kararlılık.</span></p>

      <p class="metin para-style-override-30"><span class="char-style-override-12">Kendindeyse şaşkınlık ve öfke.</span></p>

      <p class="metin para-style-override-30"><span class="char-style-override-12">“Sadece normal biri olmak istiyorum,” dedi sonunda Laszlo’yu bırakarak. Kararsızlık içinde geri çekildi ve derin bir soluk aldı.</span></p>

      <p class="metin para-style-override-30"><span class="char-style-override-12">Sonra silahlı iki adam kapıyı kırıp içeri daldı ve Elijah’ın yaşamındaki en korkunç gece daha da kötüleşti.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-5"><span class="Strong-1">4</span></p>

      <p class="konubasligi2"><span class="Strong-1">30 Aralık 2007</span></p>

      <p class="kanubasligi3"><span class="Strong-1">23:59 (Yargı Gecesi’ne 24 saat, 1 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Laszlo hatasını hemen farketti.</span></p>

      <p class="metin para-style-override-30"><span class="char-style-override-12">Gelebilecek katilleri saldırıya geçmeden hissedebileceğini düşünmüştü, ama onları gönderecek kişi ya da kişilerin önlem alabileceğini atlamıştı. Adamların psişik duvarlarını hissettiği anda onları durdurmanın olanaksız olduğunu kavradı; en azından empatik olarak mümkün değildi bu.</span></p>

      <p class="metin para-style-override-30"><span class="char-style-override-12">Sascha’ya acımasız bir saldırganlık gönderdi ve ilk silah patlarken Winter’in üstüne atlayıp onu yere yıktı. Ve ciğerine giren mermi onu anında nefessiz bıraktı.</span></p>

      <p class="metin para-style-override-30"><span class="char-style-override-12">Göğsünden kan fışkırırken Ölüm’ün sonunda onu yakaladığını anladı.</span></p>

      <p class="metin para-style-override-30"><span class="char-style-override-12">Bir yığın birbiriyle bağlantısız düşünce zihninden kopuk kopuk aktı.</span></p>

      <p class="metin para-style-override-30"><span class="char-style-override-16">Onları kim gönderdi?</span></p>

      <p class="metin para-style-override-30"><span class="char-style-override-16">Darian’ı hayatıma yeniden sokmuş olmayı isterdim.</span></p>

      <p class="metin para-style-override-30"><span class="char-style-override-16">Elijah ile Winter’i yine yüzüstü bıraktım.</span></p>

      <p class="metin para-style-override-30"><span class="char-style-override-16">Charlie... Çok üzgünüm.</span></p>

      <p class="metin para-style-override-30"><span class="char-style-override-16">Keşke Sascha’nın kulaklarının arkasını son bir kez kaşıyabilseydim.</span></p>

      <p class="metin para-style-override-30"><span class="char-style-override-12">Sonra ikinci mermi kafatasını deldi. Laszlo beyni dağılırken kafa derisindeki keskin acıdan başka bir şey hissetmedi. Tüm duyuların merkezi olan beynin acı hissetmeyen tek organ olması ona hep garip gelmişti. Ama şimdi o gerçeğe şükrediyordu.</span></p>

      <p class="metin para-style-override-30"><span class="char-style-override-12">Yaşamında zaten çok fazla ızdırap çekmişti; o son anında gereğinden fazla acı olmamasını minnetle karşıladı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt109.png" width="54"/></p>

      <p class="metin para-style-override-30"><span class="char-style-override-12">Elijah’ın gözleri iki adam –biri sarışın, iri yarı ve uzun boylu, diğeri keçisakallı ve kel kafalı– ateş ederek kapıdan içeri daldığı anda açıldı. Beynindeki bir şey onu bir saniye önce tehlikeye karşı uyarmış olduğundan düşünmek için vakit kaybetmedi. Onun yerine kaslarının kendiliğinden gösterdiği tepkiye uyarak komodinin üzerindeki boş bira şişesini kapıp kel kafalıya doğru fırlattı.</span></p>

      <p class="metin para-style-override-30"><span class="char-style-override-12">Şişe adamın iki gözünün ortasına isabet etti. Bir an için olduğu yerde sallanan adam baygın halde yere yığıldı. Elijah öteki katile saldırmak için sehpanın üzerinden atladı, ama Sascha çoktan odanın öbür köşesinden koşarak gelmiş, göğsüne yüklenerek onu yere indirmişti bile.</span></p>

      <p class="metin para-style-override-30"><span class="char-style-override-12">Köpek dişlerini yanağına batırınca adam bir çığlık atarak onun kafasına vurmaya başladı. Ama Sascha çok güçlüydü. Elijah onun mor öfkesinin sıcaklığını hissedebiliyordu. Kafasını yana eğen köpek dişleriyle boğazını parçalayınca adamın sesi birden kesildi.</span></p>

      <p class="metin para-style-override-30"><span class="char-style-override-12">“Sascha! Hayır!”</span></p>

      <p class="metin para-style-override-30"><span class="char-style-override-12">Elijah fırlayıp onu tasmasından yakaladı ve adamın boğazından çekti, aynı anda adam da son kez silahını ateşledi.</span></p>

      <p class="metin para-style-override-30"><span class="char-style-override-12">Mermi Sascha’nın başına isabet etti. Hayvan sanki tekme yemiş gibi havaya sıçradı, döndü ve yığıldı. Yerdeki adamın boğazından bir hırıltı çıktı, soluk borusundan köpüklü kan geldi. Tüm bedeni kasıldı, sonra gevşedi ve gözleri donuklaştı. Ölmüştü.</span></p>

      <p class="metin para-style-override-30"><span class="char-style-override-12">Üstündeki gevşek bedenin ağırlığından sıyrılan Winter, “Aman Tanrım!” diye inledi. Hemen Laszlo’nun yüzüne doğru eğildi. Başının etrafında bir kan gölü oluşmuştu. Siyah gözlükleri bir kenara savrulmuş, görmeyen gözleri ortaya çıkmıştı. Şekilsiz ve sarımtırak göz bebekleri cansızdı. Winter ağlayarak uzandı, gözlükleri yerden aldı ve yavaşça onun yüzüne yerleştirdi.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt110.png" width="54"/></p>

      <p class="metin para-style-override-30"><span class="char-style-override-12">Yüzünü Elijah’ın göğsüne gömen Winter’in sessiz gözyaşlarına şimdi hıçkırıklar eşlik ediyordu.</span></p>

      <p class="metin para-style-override-30"><span class="char-style-override-12">Elijah kızın dokunuşuyla birlikte derin bir hüzünle irkilmiş ve içine büzülmüştü. Göğsüne bir ağrı saplandı, tüm gücü çekildi; kendini geri çekmekten bile acizdi. Duyduğu bu felç edici üzüntünün nedenini anlamaya çalışırken yanaklarından aşağı sıcak yaşlar süzüldü.</span></p>

      <p class="metin para-style-override-30"><span class="char-style-override-12">Kız kardeşinin cenazesinde bile tek damla gözyaşı dökmemişti, ama orada daha sadece birkaç saat</span> <span class="char-style-override-16">(ya da on yıl)</span> <span class="char-style-override-12">önce tanımış olduğu garip bir adam için ağlıyordu. Zihnini sarsan yoğun üzüntü dalgalarıyla boğuşurken gerçeği anladı: Duyduğu kendi üzüntüsü değil, Winter’inkiydi.</span></p>

      <p class="metin para-style-override-30"><span class="char-style-override-12">Kollarını bir zamanlar sevmiş olduğu kadına sardı.</span></p>

      <p class="metin para-style-override-30"><span class="char-style-override-12">Ve onu teselli etti.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt111.png" width="54"/></p>

      <p class="metin para-style-override-30"><span class="char-style-override-12">Winter kimin için ağladığını bilmiyordu.</span></p>

      <p class="metin para-style-override-30"><span class="char-style-override-12">Onu kurtarmak için ölen Laszlo için mi?</span></p>

      <p class="metin para-style-override-30"><span class="char-style-override-12">Onun yüzünden ölen Michael için mi?</span></p>

      <p class="metin para-style-override-30"><span class="char-style-override-12">Sonunda korkunç gücüne yenik düşene kadar sırrıyla yaşamış olan annesi için mi?</span></p>

      <p class="metin para-style-override-30"><span class="char-style-override-12">Organizasyon’un laboratuarında hapsedilmiş çocukluğu için mi?</span></p>

      <p class="metin para-style-override-30"><span class="char-style-override-12">Yoksa olup çıktığı, garip yetenekler ve saklı anılarla lanetlenmiş kadın için mi?</span></p>

      <p class="metin para-style-override-30"><span class="char-style-override-12">Titreyen bacaklarla yavaşça Elijah’dan uzaklaştı. Yerde yatan ölü katile bakınca bayılacak gibi oldu. Bakışlarını kaçırmayı reddederek dilini ısırdı. Adamın parçalanmış boğazından sarkan kanlı et parçalarına odaklanıp, kendini güçlü olmaya zorladı.</span></p>

      <p class="metin para-style-override-30"><span class="char-style-override-12">Sonra da baygın yatmakta olan kel kafalıya döndü. Alnının ortasında kıpkırmızı, yumruk büyüklüğünde bir şiş belirmişti, ama onun dışında görünür bir hasar yoktu.</span></p>

      <p class="metin para-style-override-30"><span class="char-style-override-12">“Şimdi ne olacak?” diye sordu hâlâ titreyerek. “Polis mi çağırsak?”</span></p>

      <p class="metin para-style-override-30"><span class="char-style-override-12">“Hayır,” dedi Elijah sakin bir sesle. “Onu bağlamalıyız. Bazı cevaplar almamız lazım.”</span></p>

      <p class="metin para-style-override-30"><span class="char-style-override-12">“İp olarak kullanabileceğimiz bir şeyler ara,” dedi Winter. “Ben de üzerini yoklayayım.”</span></p>

      <p class="metin para-style-override-30"><span class="char-style-override-12">Elijah başını sallayarak yatak odasına gitti. Winter yerde baygın yatan adamın yanına eğildi ve görmüş olduğu tüm korku filmleri zihninden birer birer geçti: Kendinden</span> <span class="char-style-override-16">(görünürde)</span> <span class="char-style-override-12">geçmiş halde yatan katilin fazla yakınına sokulan narin genç kız. O kadınların neden kaçmadıklarını hep merak etmişti, ama şimdi biliyordu. Kaçmak bazen seçenekler arasında yer almıyordu.</span></p>

      <p class="metin para-style-override-30"><span class="char-style-override-12">Derin bir soluk aldı ve bir silah arayarak ellerini adamın vücudunda dolaştırdı. Onu yüzüstü çevirdi; omuzlarını, sırtını ve belini yokladı. Bir şey bulamayınca rahatlaması mı, yoksa korkması mı gerektiğine karar veremedi.</span></p>

      <p class="metin para-style-override-30"><span class="char-style-override-12">Sonra bir el omzuna dokununca bir çığlık attı.</span></p>

      <p class="metin para-style-override-30"><span class="char-style-override-12">“Sakin ol,” dedi Elijah. Sonra gözü yerdeki adamın boynuna ilişti. “Kolyem.” Eğilip kanlı gümüş zinciri çekip aldı.</span></p>

      <p class="metin para-style-override-30"><span class="char-style-override-12">Elijah o şeye dokunduğu anda zihni Winter’in psişik ses sahnesinden silinmişti. Winter kolyeye baktı. “Laszlo geldiklerini bu yüzden anlamadı.”</span></p>

      <p class="metin para-style-override-30"><span class="char-style-override-12">Gümüş zinciri boynuna geçiren Elijah rahatlayarak derin bir nefes aldı. Sonra masa lambasının kordonunu uzattı.</span></p>

      <p class="metin para-style-override-30"><span class="char-style-override-12">Adamın ellerini bağlamak yarım dakikalarını aldı. Ayakları için de banyodaki bornozun kuşağını kullandılar. Sonra Winter yatak odasına gidip çarşafları topladı. Salona dönünce çarşaflardan birini yavaşça Laszlo’nun bedenine, birini onu öldüren adamın, sonuncusunu da Sascha’nın üstüne örttü. Çarşaflarda hemen kızıl lekeler oluştu.</span></p>

      <p class="metin para-style-override-30"><span class="char-style-override-12">Winter’in gözleri o parlak kırmızılıklara takıldı. Başka koşullar altında güzel denilebilecek bir kompozisyondu. Ama çarşaflar kanı emmeye devam ettikçe lekeler birleşti. Az sonra neyi örttükleri hakkında hiçbir kuşku kalmamıştı. Yine de, altlarındaki gerçekliğe bakmaktan daha iyiydi.</span></p>

      <p class="metin para-style-override-30"><span class="char-style-override-12">Hatta her şey o gerçekten daha iyiydi.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-6"><span class="Strong-1">VI. Ara</span></p>

      <p class="konubasligi2"><span class="Strong-1">23 Mayıs 2007</span></p>

      <p class="kanubasligi3"><span class="Strong-1">21:24 (Yargı Gecesi’ne 222 gün kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">“Ya size sorgulamamanız istenen dayatmalar yalnızca daha büyük gerçeği görmenizi engelleyecek bir yalanlar ağı ise?”</span></p>

      <p class="metin para-style-override-30"><span class="char-style-override-12">Valentinus elleri çenesinin altında kavuşturarak arkasına yaslandı.</span></p>

      <p class="metin para-style-override-30"><span class="char-style-override-12">“Ya size Eski Ahit’te anlatılan Tanrı’nın her şeye gücü yeten bir varlık</span> <span class="char-style-override-16">olmadığını</span> <span class="char-style-override-12">söylersem? Ve mükemmel</span> <span class="char-style-override-16">olmadığını...</span> <span class="char-style-override-12">Hatta</span> <span class="char-style-override-16">Tanrı</span> <span class="char-style-override-12">bile olmadığını söylersem?”</span></p>

      <p class="metin para-style-override-30"><span class="char-style-override-12">Kimse konuşmadı. Sonunda genç ve güzel bir sarışın kız sordu. “Kanıtınız var mı?”</span></p>

      <p class="metin para-style-override-30"><span class="char-style-override-12">“Kanıt mı?” Valentinus’un sesi bir anda öfkeden titremeye başlamıştı. “Herkesin öyküsünden yeteri kadar</span> <span class="char-style-override-16">kanıt</span> <span class="char-style-override-12">çıkartamadın mı?</span> <span class="char-style-override-16">Kendi</span> <span class="char-style-override-12">öykünde</span> <span class="char-style-override-16">kanıt</span> <span class="char-style-override-12">bulamıyor musun? Gazeteyi okuyup, televizyonda haberleri seyrettiğinde ne görüyorsun?”</span></p>

      <p class="metin para-style-override-30"><span class="char-style-override-12">Valentinus kendi öfkesinden saklanmak ister gibi sesini alçaltarak devam etti. “Size benim ne gördüğümü söyleyeyim: Savaş görüyorum. Hastalık görüyorum. Acı çeken insanlar görüyorum. Sözde adalet adına yapılan zulmü görüyorum. Kötülüğü görüyorum. Kendinden zevk alan, kendi dehşeti içinde yüceltilen kötülüğü. Nefrete sarılmış, dinle örtülmüş kötülüğü. Sevgi kılığına girmiş, ama aslında yargılayan ve öfke dolu kötülüğü.”</span></p>

      <p class="metin para-style-override-30"><span class="char-style-override-12">Başını tiksintiyle salladı. Sonra sanki nerede olduğunu yeni anımsamış gibi bakışlarını kaldırdı. Buruşmuş yüzü bir hiddet ve hüzün maskesi gibiydi.</span></p>

      <p class="metin para-style-override-30"><span class="char-style-override-12">“Benim gördüklerim</span> <span class="char-style-override-16">bunlar</span><span class="char-style-override-12">. Ve buna rağmen… Tanrı’nın iyi ve merhametli olduğuna inanmam gerekiyor. Ve</span> <span class="char-style-override-16">onun</span> <span class="char-style-override-12">çocukları olan bizleri kolladığını sorgulamamam gerekiyor. Ama sonra dünyaya bakıyorum ve kendime bunların nasıl doğru olabileceğini soruyorum. O gerçekten iyi olsa bizim bu kadar acı çekmemize izin verir miydi?”</span></p>

      <p class="metin para-style-override-30"><span class="char-style-override-12">“Verir miydi?” Valentinus’un sesi birden acı bir nefretle doldu. Dönüp gözlerini Susan’a dikti. “</span><span class="char-style-override-16">İzin verir miydi?</span><span class="char-style-override-12">”</span></p>

      <p class="metin para-style-override-30"><span class="char-style-override-12">Valentinus’un öfkesi karşısında hazırlıksız yakalanan Susan soluğunu tuttu. “Ben… Ben… Bilmiyorum,” dedi kekeleyerek.</span></p>

      <p class="metin para-style-override-30"><span class="char-style-override-12">“Bilmiyor olabilirsin, ama ne</span> <span class="char-style-override-16">düşünüyorsun?</span><span class="char-style-override-12">”</span></p>

      <p class="metin para-style-override-30"><span class="char-style-override-12">Valentinus yanıt vermesini, tüm grup adına konuşmasını istiyordu. Susan ise onun ne aradığını bilmiyordu. “Kötülük olmadan iyilik de olmaz...”</span></p>

      <p class="metin para-style-override-30"><span class="char-style-override-12">“Bana basmakalıp kilise mektebi lafları etme!” diye bağırdı Valentinus. “Toplumumuzu dolduran yalanları yineleme! Kendi içine,</span> <span class="char-style-override-16">gerçek benliğine</span> <span class="char-style-override-12">bak ve bana</span> <span class="char-style-override-16">gerçekten</span> <span class="char-style-override-12">ne düşündüğünü söyle!”</span></p>

      <p class="metin para-style-override-30"><span class="char-style-override-12">Susan dünyanın daha birkaç dakika önce onu sarmalayan sevecen, cana yakın havadan o kadar hızlı çıkmasına şaşarak yerinde büzüldü. “Her şeyin bir nedeni vardır,” diyerek bir denemede bulunmak istedi, ama televizyon dizilerinden alıntı bu klişe laf kendisini bile tatmin etmedi.</span></p>

      <p class="metin para-style-override-30"><span class="char-style-override-12">Valentinus yumruğunu avucuna o kadar şiddetli bir şekilde vurdu ki, Susan olduğu yerde zıpladı.</span></p>

      <p class="metin para-style-override-30"><span class="char-style-override-12">“</span><span class="char-style-override-16">Her şeyin bir nedeni vardır</span><span class="char-style-override-12">, ha? Yanıtın bu mu?” Susan’ın karşısında oturan yaşlı zenciyi işaret etti. “Yani sen gerçekten de Leon’un iyi bir nedenden ötürü mü</span> <span class="char-style-override-16">öldüresiye</span> <span class="char-style-override-12">dövüldüğünü düşünüyorsun?” Parmağını çilek tenli sarışına yöneltti. “Ya da Megan’ın kızının iyi bir nedenden ötürü</span> <span class="char-style-override-16">öldüğünü</span> <span class="char-style-override-12">mü?” Duraladı. Gözleri birer lazer ışını gibiydi. “Ya da senin iyi bir nedenden ötürü</span> <span class="char-style-override-16">tecavüze uğradığını</span> <span class="char-style-override-12">mı? Öyle mi düşünüyorsun?</span> <span class="char-style-override-16">Böyle mi?</span><span class="char-style-override-12">”</span></p>

      <p class="metin para-style-override-30"><span class="char-style-override-12">Yüz ifadesi birden öfkeden sevecenliğe dönüştü. Susan’ın eline uzandı. “Sana olanları</span> <span class="char-style-override-16">hak ettin</span> <span class="char-style-override-12">mi? Gerçekten öyle düşünüyorsan, bunu söylemeni istiyorum.”</span></p>

      <p class="metin para-style-override-30"><span class="char-style-override-12">Susan birden on yedi yaşına döndü. Danny’nin Volvo’sunun arka koltuğunda... Oğlan zorla içine girip onu parçalarken altında sıkışmış halde... Derin bir nefes aldı ve başını salladı.</span></p>

      <p class="metin para-style-override-30"><span class="char-style-override-12">“Hayır,” dedi ancak duyulur bir sesle. “Hak etmemiştim.”</span></p>

      <p class="metin para-style-override-30"><span class="char-style-override-12">Valentinus zenci adama döndü. “Ya sen, Leon? Sen o vahşeti hak etmiş miydin?”</span></p>

      <p class="metin para-style-override-30"><span class="char-style-override-12">“Hayır,” dedi kısaca Leon dizlerinin üstündeki yumruklarına bakarak.</span></p>

      <p class="metin para-style-override-30"><span class="char-style-override-12">“Ye sen Megan?” diye sordu Valentinus çilek tenli sarışına doğru yürüyerek. “Senin kızın</span> <span class="char-style-override-16">iyi bir nedenden</span> <span class="char-style-override-12">ötürü mü öldü?”</span></p>

      <p class="metin para-style-override-30"><span class="char-style-override-12">“Hayır. Daha iki yaşındaydı. Hiç kötü bir şey yapmadı… Yapmadı… Yapmadı…” Sözcükler kadının boğazında düğümlendi. “Ölmeyi hak etmemişti.”</span></p>

      <p class="metin para-style-override-30"><span class="char-style-override-12">“Öyleyse Tanrı’ya ne oldu?” dedi Valentinus.</span></p>

      <p class="metin para-style-override-30"><span class="char-style-override-12">“Tanrı’ya</span> <span class="char-style-override-16">ne mi</span> <span class="char-style-override-12">oldu?” diye bağırdı Megan. “O asla kızımın yanında olmadı!”</span></p>

      <p class="metin para-style-override-30"><span class="char-style-override-12">“Bunun sebebinin ne olduğunu düşünüyorsun?”</span></p>

      <p class="metin para-style-override-30"><span class="char-style-override-12">“Bilmiyorum, tamam mı!” diye haykırdı Megan boğuk bir sesle ve gözyaşları içinde. “Düşündüm ki… Düşündüm ki,</span> <span class="char-style-override-16">ben</span> <span class="char-style-override-12">yanlış bir şey yapmış olmalıyım. Eğer her şeyin bir nedeni varsa, Julie’nin de ölümünün bir nedeni olmalı… Çünkü… Çünkü ben bir şekilde kötüydüm.”</span></p>

      <p class="metin para-style-override-30"><span class="char-style-override-12">“Ve</span> <span class="char-style-override-16">hâlâ</span> <span class="char-style-override-12">böyle mi düşünüyorsun?”</span></p>

      <p class="metin para-style-override-30"><span class="char-style-override-12">“Hayır,” dedi Megan meydan okuyarak. “Öyle düşünmüyorum.”</span></p>

      <p class="metin para-style-override-30"><span class="char-style-override-12">“O zaman tekrar soruyorum: Sence Tanrı kızının ölmesine neden</span> <span class="char-style-override-16">izin verdi</span><span class="char-style-override-12">?”</span></p>

      <p class="metin para-style-override-30"><span class="char-style-override-12">“Çünkü…” dedi Megan yavaşça. Kendi sözcüklerini duymak için kulak kabartır gibiydi. “Çünkü Tanrı gerçek değil. Ya da eğer gerçekse, o zaman iyi ve merhametli değil. Acımasız ve karanlık ve… Hata...”</span></p>

      <p class="metin para-style-override-30"><span class="char-style-override-12">Valentinus yüzünde hüzünlü bir gülümsemeyle ayağa kalktı.</span></p>

      <p class="metin para-style-override-30"><span class="char-style-override-12">“Doğru. Tanrı</span> <span class="char-style-override-16">gerçekten de</span> <span class="char-style-override-12">acımasız. Tanrı</span> <span class="char-style-override-16">gerçekten de</span> <span class="char-style-override-12">hatalı.”</span></p>

      <p class="metin para-style-override-33"><span class="char-style-override-12">“Ama nasıl?” Kadın irkilmişti. “O</span> <span class="char-style-override-16">Tanrı</span><span class="char-style-override-12">. O hata yapmaz.”</span></p>

      <p class="metin para-style-override-33"><span class="char-style-override-12">“Biraz önce yaptığını söyledin,” diye karşılık verdi Valentinus. “Kendi sözlerine inanmıyor musun?”</span></p>

      <p class="metin para-style-override-33"><span class="char-style-override-12">“Hayır. Yani... Evet, inanıyorum. Ama bunun nasıl olabileceğini anlayamıyorum.”</span></p>

      <p class="metin para-style-override-33"><span class="char-style-override-12">“Çünkü hâlâ sana öğretilenlerin oluşturduğu duvarlar arasında tutsaksın.” Valentinus şimdi onların önünde bir kaplan gibi dolaşıyordu. “Siz. Hepiniz! Yapın o sıçramayı! Size söylenenleri unutun ve yanıtı kendi</span> <span class="char-style-override-16">içinizde</span> <span class="char-style-override-12">arayın. Basmakalıp yanıtı değil. Klişe yanıtı değil.</span> <span class="char-style-override-16">Gerçek</span> <span class="char-style-override-12">yanıtı.”</span></p>

      <p class="metin para-style-override-33"><span class="char-style-override-12">Herkes gözleri Valentinus’un üzerine dikilmiş, kendilerine yolu göstermesini bekler –buna ihtiyaç duyar– halde nefesini tuttu.</span></p>

      <p class="metin para-style-override-33"><span class="char-style-override-12">“Bana bakmayın,” dedi Valentinus. “Kendinize bakın.”</span></p>

      <p class="metin para-style-override-33"><span class="char-style-override-12">Susan odaklanmaya çalıştı. Başı dönüyordu. Gözlerini yumdu. Ve sonra kapalı göz kapaklarının ardında parıldayan altın sarısı ışığın içinden, yaşamının o korkunç geceden sonra izlediği yola baktı.</span></p>

      <p class="metin para-style-override-33"><span class="char-style-override-12">Hiçbir zaman bir azize olmamıştı, ama tecavüzden sonra… Değişmişti. Soğuk biri olmuştu. Hep kendini öne koyan biri. Asla birine gerçekten güven duymayan, sevdiklerini inciten, istediğini elde etmek için cinselliğini kör bir bıçak gibi kullanan biri.</span></p>

      <p class="metin para-style-override-33"><span class="char-style-override-12">Ve her zaman o tecavüze bir neden yakıştırmaya çalışmış, yaşadığı olayın onu daha güçlü kıldığını kendi kendine telkin etmişti. Ve bulduğu o yeni gücün onu başarılı olmaya ittiğini.</span></p>

      <p class="metin para-style-override-33"><span class="char-style-override-12">Ama yine de… Bu asla yeterli olmamıştı? Elde ettikleri Danny’nin ondan aldığı şeyin yerini asla dolduramamıştı. Tek bir gece onu yıkmıştı. Her şeyi berbat etmişti. Onu tek başına bırakmıştı. Tek başına</span> <span class="char-style-override-16">yapmıştı</span><span class="char-style-override-12">. Başına gelenlerin ‘iyi bir nedeni’ yoktu.</span></p>

      <p class="metin para-style-override-33"><span class="char-style-override-12">Eğer Tanrı bunların olmasına izin verdiyse…</span></p>

      <p class="metin para-style-override-33"><span class="char-style-override-12">Sonunda gerçeğin bilincine vararak, “Eğer Tanrı mükemmel değilse,” dedi yüksek sesle; “O zaman... Öyleyse Tanrı, Tanrı değildir.”</span></p>

      <p class="metin para-style-override-30"><span class="char-style-override-12">Dolaşmayı kesen Valentinus bakışlarını ona dikti.</span></p>

      <p class="metin para-style-override-30"><span class="char-style-override-12">“Ama…” Susan duraksadı. “Eğer Tanrı, Tanrı değilse, o zaman nedir?”</span></p>

      <p class="metin para-style-override-30"><span class="char-style-override-12">“Bir hata,” dedi Valentinus elini sanki bir sineği kovarmış gibi kayıtsızca sallayarak. “Bir türev.”</span></p>

      <p class="metin para-style-override-30"><span class="char-style-override-12">“Neyin türevi?”</span></p>

      <p class="metin para-style-override-30"><span class="char-style-override-12">“</span><span class="char-style-override-16">Gerçek</span> <span class="char-style-override-12">Tanrı’nın.”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-7"><span class="Strong-1">5</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">12:05 (Yargı Gecesi’ne 23 saat, 55 dakika kala)</span></p>

      <p class="metin para-style-override-33"/>

      <p class="metin para-style-override-33"><span class="char-style-override-12">Tetikçi –Ed Norton’un kel hali– başını yana çevirdi ve gözlerini açtı. Kanlı çarşafları gördü, saydı ve soluğunu tuttu.</span></p>

      <p class="metin para-style-override-33"><span class="char-style-override-12">Üzüntü ve kıskançlıkla dolu bir sesle, “Beni arkada bıraktı,” dedi. “İlahi kıvılcımı Tek Gerçek Tanrı ile birleşmeye gitti.” Sonra bakışları öteki cesede kaydı. “Archon’u öldüren keşke</span> <span class="char-style-override-16">ben</span> <span class="char-style-override-12">olsaydım.”</span></p>

      <p class="metin para-style-override-33"><span class="char-style-override-12">Winter’in eli bir kamçı gibi suratında şaklayınca adamın başı yana savruldu.</span></p>

      <p class="metin para-style-override-30"><span class="char-style-override-12">Winter yumruğunu sıkıp tekrar vurmak için kolunu geri atarken, Elijah uzanıp onu engelledi. Beyninde birden parlak, bembeyaz bir öfke bulutu patladı. Bunun kendisine değil, Winter’e ait olduğunu biliyordu, ama bu kendini nasıl hissettiği gerçeğini değiştirmiyordu. Birisini öldürmek gibiydi.</span></p>

      <p class="metin para-style-override-30"><span class="char-style-override-12">Dönüp parmaklarını adamın boğazına doladı. Norton’un tenine dokunduğu an mide bulandırıcı, yeşil bir korku zihnini sardı. Ellerini çekince kör edici dehşet geride yalnızca belli belirsiz bir korku bırakarak yok oldu.</span></p>

      <p class="metin para-style-override-30"><span class="char-style-override-12">“Kahretsin,” dedi Elijah soluk soluğa.</span></p>

      <p class="metin para-style-override-30"><span class="char-style-override-12">“Benim yüzümdendi, değil mi?” diye mırıldandı Winter. “Benim hissettiklerimden ötürü ona saldırdın.”</span></p>

      <p class="metin para-style-override-30"><span class="char-style-override-12">“Evet.” Elijah ellerini onları serbest bırakmaktan korkarcasına ovuşturuyordu. “Ve ona dokunduğum zaman…”</span></p>

      <p class="metin para-style-override-30"><span class="char-style-override-12">Elijah’ın tüm kişisel geçmişi bir anda zihninde berraklaştı. Kolyeyi hiç takmamış olsaydı, büyük olasılıkla yeteneğini kontrol etmeyi öğrenmiş olacaktı. Ama onun yerine, kalabalık bir kaldırımda yürümenin ya da başka bir insana değmenin korkusuyla yaşamıştı.</span></p>

      <p class="metin para-style-override-30"><span class="char-style-override-16">Ve hepsi Laszlo Kuehl yüzünden.</span></p>

      <p class="metin para-style-override-30"><span class="char-style-override-12">“İyi misin?” diye sordu Winter.</span></p>

      <p class="metin para-style-override-30"><span class="char-style-override-12">“Evet.” Yalan söylüyordu.</span></p>

      <p class="metin para-style-override-30"><span class="char-style-override-12">Derin bir nefes alıp tekrar Norton’a döndü. Yavaşça elini uzattı ve adamın boynuna dokundu. Tenleri birbirine değince onun duyguları zihnine doldu. Korku bulmayı beklerken Elijah’ın tek gördüğü, imrenmeyle karışık açık mavi bir pişmanlıktı.</span></p>

      <p class="metin para-style-override-30"><span class="char-style-override-12">“Seni kim gönderdi?” diye sordu Winter. “Valentinus mu?”</span></p>

      <p class="metin para-style-override-30"><span class="char-style-override-12">Kel kafalı yanıt vermedi, ama Elijah’ın yanıta ihtiyacı yoktu. Valentinus’un adı geçince adamın zihninden kör edici bir sevgi kıvılcımı geçmişti. Winter’e bakarak başını salladı.</span></p>

      <p class="metin para-style-override-30"><span class="char-style-override-12">“Laszlo’nun ölmesini neden istiyordu?” diye sordu bu kez Winter.</span></p>

      <p class="metin para-style-override-30"><span class="char-style-override-12">“Demiurgos’un elçisi olduğu için.”</span></p>

      <p class="metin para-style-override-30"><span class="char-style-override-12">“Kimin?” dedi Elijah.</span></p>

      <p class="metin para-style-override-30"><span class="char-style-override-12">“Yarım-yaratıcı. İnandığınız sahte Yaratıcı Tanrı,” adam duraladı. “Ve o Laszlo’yu kurtaramadı. Ve öteki Archon’u da kurtaramayacak.”</span></p>

      <p class="metin para-style-override-30"><span class="char-style-override-12">Elijah kalbinin durduğunu sandı. “Darian.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt112.png" width="54"/></p>

      <p class="metin para-style-override-30"><span class="char-style-override-12">Kolyesini çıkartma fikri Elijah’ı dehşete düşürüyordu, ama başka seçeneği yoktu. Darian onun hayatını kurtarmıştı. Eğer kendisinin de onunkini kurtarma olanağı varsa, her yolu denemek zorundaydı.</span></p>

      <p class="metin para-style-override-30"><span class="char-style-override-12">Kendini toparlamaya çalışarak bakışlarını aşağıya indirdi. İçinde oldukları berbat durumu anımsatacak başka bir şeye ihtiyacı varmış gibi yerdeki kanlı çarşaflara baktı. Düşünmek zorundaydı. Laszlo ne demişti?</span></p>

      <p class="metin para-style-override-30"><span class="char-style-override-12">Devrilmiş bir sandalyeyi düzeltip kanepenin önüne koydu. “Otur.”</span></p>

      <p class="metin para-style-override-35"><span class="char-style-override-12">Winter ses çıkarmadan kırmızı deri minderin üstüne oturdu. Elijah da karşısına geçti. Şimdi birbirlerine o kadar yakınlardı ki, dizleri birbirine değiyordu.</span></p>

      <p class="metin para-style-override-35"><span class="char-style-override-12">“Kolyemi çıkartınca ellerimi tut.”</span></p>

      <p class="metin para-style-override-35"><span class="char-style-override-12">Winter irkildi. “Ne yapacaksın?”</span></p>

      <p class="metin para-style-override-35"><span class="char-style-override-12">“Darian’ı bulacağım.”</span></p>

      <p class="metin para-style-override-35"><span class="char-style-override-12">“Nasıl?”</span></p>

      <p class="metin para-style-override-35"><span class="char-style-override-12">“Laszlo’nun Jill’i bulduğu yolla,” dedi Elijah. Aslında bunu yapıp yapamayacağını bilmiyordu. “Ben Darian ile iletişim kurar kurmaz ona bir mesaj göndermeye odaklan.”</span></p>

      <p class="metin para-style-override-35"><span class="char-style-override-12">“Ama Laszlo karmaşık düşünceleri iletemeyeceğimizi söyledi. Sadece duygular.”</span></p>

      <p class="metin para-style-override-35"><span class="char-style-override-12">“Tamam. Öyleyse onu korkut. Tedirgin et; iğne üstünde olmasını sağla. Ona zamanında ulaşamasak bile, en azından uyarabiliriz.”</span></p>

      <p class="metin para-style-override-35"><span class="char-style-override-12">“Anladım,” dedi Winter. “Hazırım.”</span></p>

      <p class="metin para-style-override-35"><span class="char-style-override-12">Elijah derin bir nefes aldı ve zincirin kopçasını açtı. Kolyeyi bırakmaya korkarak, elinde sıkıca tutuyordu. Onun çalınmasından o yana olan her şey zihninde canlandı. Metrodaki isteri nöbeti. Stevie’nin delirtici açlığı. Sinemadaki gülme krizi. Psikiyatri servisindeki çılgınlık.</span></p>

      <p class="metin para-style-override-35"><span class="char-style-override-12">Korunmasız halde dışarıya çıkıp tüm o duygularla yeniden karşılaşmak istemiyordu. Zihnine hücum edecek duyguları anımsayınca ürperdi. Yapamayacaktı. Fazlasıyla korkuyordu. Üstelik...</span></p>

      <p class="metin para-style-override-35"><span class="char-style-override-12">Winter eline dokununca onun duygularını hemen hissetti: Korku, belirsizlik, kuşku, kaygı. Her biri benzersizdi, ama hepsinin içinde alev alev yanan magenta kırmızısı bir ışın demeti vardı. Cesaret. Tüm olanlara rağmen Winter hâlâ korkusuyla savaşıyordu.</span></p>

      <p class="metin para-style-override-35"><span class="char-style-override-12">“Hadi yap,” diye fısıldadı Winter.</span></p>

      <p class="metin para-style-override-35"><span class="char-style-override-12">Elijah başını salladı. Sonra da fikrini değiştirmeden yumruğunu açtı ve zinciri bıraktı. Kolyenin yere düşüşünü izlerken dünyası bir renk cümbüşü haline dönüştü.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt113.png" width="54"/></p>

      <p class="metin para-style-override-30"><span class="char-style-override-16">Mavi. Aman Tanrım… Winter, mavi.</span></p>

      <p class="metin para-style-override-30"><span class="char-style-override-12">Karşısında her biri kendine özgü bir tonda parlayan başka renkler de vardı, ama bunlar bir yabancı güruhunun karmaşık, kakofonik duyguları değildi. Hepsi temiz ve saftı. Titreşen turkuaz kuşku benekleri bile senfonik bütünün bir parçasıydı. Ve tüm o renklerin her tarafına işlemiş, gerisinde sevecen bir azim yatan parlak mavi ışık. Deneyimlediği hiçbir şeye benzemiyordu.</span></p>

      <p class="metin para-style-override-30"><span class="char-style-override-16">(Eski zamanlar hariç.)</span></p>

      <p class="metin para-style-override-30"><span class="char-style-override-12">Winter’in muhteşem güzelliğinden hiç istemeden ayrılıp, başka bir duygu kümesi aramaya başladı. Zihnini açtı ve ulaşabildiği tüm renkleri içine çekmeye başladı. Aynı anda kulağına bağıran bir milyon insanın görsel karşılığı olan öylesine fazla bilgi vardı ki, bir an delireceğini sandı.</span></p>

      <p class="metin para-style-override-30"><span class="char-style-override-12">Yavaş yavaş renklerdeki farklılıkları ayrımsamaya başladı. Her insanın içinden günün her saniyesinde geçen duygusal karmaşaları kavrarken, görsel ses duvarının içindeki bireysel temaların farklılıklarını belirledi. Heyecanla karışık korku. Kuşku ile gölgelenmiş azim. Parlak ve titrek ümitle sarmalanmış dayanılmaz melankoli.</span></p>

      <p class="metin para-style-override-30"><span class="char-style-override-12">Düşer gibi bir hisse kapılmıştı, ama 360 derecelik bir açıyla her yöne bakıyor, hızla geçen manzarayı algılamaya çalışıyordu. Ne yaptığından çok emin olmadan, yine de ne aradığı hakkında içgüdüsel bir duyguyla</span> <span class="char-style-override-16">(bilgiyle)</span> <span class="char-style-override-12">donanmış halde parlak renk kuşaklarının arasından hızla geçti.</span></p>

      <p class="metin para-style-override-30"><span class="char-style-override-12">Psişik kırıntıları takip edip, orada burada izler bularak Darian’ın düşüncelerinin yansımalarını aradı. Ve sonra o zihinsel koşu birden bitti. Karşısında büyüleyici bir zihin duruyordu. Enerji ve güçle zonklayan koyu, ürkütücü bir kırmızı; birbirleriyle çelişen bir maviler ve sarılar, morlar ve turuncular hengâmesi.</span></p>

      <p class="metin para-style-override-37"><span class="char-style-override-12">“Bu o mu?”</span></p>

      <p class="metin para-style-override-37"><span class="char-style-override-12">Winter’in sorusu parlak renklerle kaplı boşluktan süzülerek Elijah’a ulaştı. “Evet,” dedi Elijah sesi uzaktan gelir gibi. “Şimdi yap.”</span></p>

      <p class="metin para-style-override-37"><span class="char-style-override-12">Winter onun elini tırnakları etine batacak kadar sıktı. Psikotik bir korku ve haykıran bir beklenti ansızın Elijah’ın benliğini delip geçti.</span></p>

      <p class="metin para-style-override-37"><span class="char-style-override-12">Darian’ın kırmızı zihni bir bukalemun gibi değişim geçirdi; çok kısa bir an için Winter’in duygularını tümüyle yansıttı, sonra kendi etrafında gümüşi bir kalkan oluşturdu. Darian projeksiyonu savuşturmaya çalıştı, ama Winter bir gelgit dalgası gücüyle onun zihnine çarptı.</span></p>

      <p class="metin para-style-override-37"><span class="char-style-override-12">Darian ne kadar gerilerse gerilesin, içinde parlayan güneşten kaçacak yer yoktu. Sonra ürkmüş psişik hayvan kaçmayı bıraktı ve savaşmaya başladı. Onları birbirlerine bağlayan görünmez iplikten elektrik akımına benzer bir güç geçti.</span></p>

      <p class="metin para-style-override-37"><span class="char-style-override-12">Elijah kendini hazırlamaya çalıştı, ama bunu nasıl yapacağını bilmiyordu. Sonra akım ona da ulaştı; olamayacak kadar karanlık bir bulutla çevrelenmiş mor patlamalar. Kısa bir çığlık attı, sonra her şey geçti. Soluklanmaya çalışarak gözlerini kırpıştırdı. Odadaydı. Bağlantı kopmuştu.</span></p>

      <p class="metin para-style-override-37"><span class="char-style-override-12">“Tanrım!” dedi Winter nefes nefes göğsünü tutarak. “Hayatımda hiç bu kadar korkmamıştım.”</span></p>

      <p class="metin para-style-override-37"><span class="char-style-override-12">“Ben de.” Elijah konuşabildiğine şaşırdı.</span></p>

      <p class="metin para-style-override-37"><span class="char-style-override-12">“Onun nerede olduğunu biliyor musun?”</span></p>

      <p class="metin para-style-override-37"><span class="char-style-override-12">“Evet… Hayır. Yani... Açıklaması çok zor.” Elijah nasıl olduğunu anlamamıştı, ama onu nerede bulabileceğini biliyordu. Çok geç olmamasını diledi. Bir eliyle Laszlo’un trençkotunu sandalyeden aldı, ötekiyle de Winter’in elini tuttu. Elleri birbirine değince kadının gücünü hissetti.</span></p>

      <p class="metin para-style-override-30"><span class="char-style-override-12">O güce ihtiyaçları olacaktı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt114.png" width="54"/></p>

      <p class="metin para-style-override-30"><span class="char-style-override-12">Darian ağzından bir kusmuk seli fışkırırken tuvalete ulaştı. Birkaç kuru öğürtüden sonra lavaboya gitti ve yüzüne soğuk su serpti.</span></p>

      <p class="metin para-style-override-30"><span class="char-style-override-12">Yatak odasına döndü ve çantasında sigara aradı. Eli öylesine titriyordu ki, sigarayı yakmak neredeyse yarım dakikasını aldı. Derin bir nefes çekti, dumanı bir süre ciğerlerinde tuttu, sonra yavaşça bıraktı.</span></p>

      <p class="metin para-style-override-30"><span class="char-style-override-12">Birkaç nefesten sonra olanları zihninde yinelemeye çalıştı. Başka bir zihin onunkine girdiğinde uyuyordu. Ama neden gelmişti? Bir saldırı mıydı? Yoksa başka bir şey mi? Kesin olarak bildiği tek şey, zihnine sokulmuş olan duyguydu.</span></p>

      <p class="metin para-style-override-30"><span class="char-style-override-16">Korku.</span></p>

      <p class="metin para-style-override-30"><span class="char-style-override-12">Bir şey olmuştu bir yerlerde.</span></p>

      <p class="metin para-style-override-30"><span class="char-style-override-12">O işe hiç bulaşmamalıydı. Daha başından bunun bir hata olduğunu biliyordu, ama yine de Laszlo’yu izlemişti. Ve bunu sadece hâlâ onu bağışlamasını istediğinden yapmıştı.</span></p>

      <p class="metin para-style-override-30"><span class="char-style-override-12">Ama onun korkmasını neden istemiş olabilirdi ki Laszlo? Duygularını istemeden mi bulup çıkartmıştı, yoksa onu bir şeye karşı uyarmaya mı çalışıyordu?</span></p>

      <p class="metin para-style-override-30"><span class="char-style-override-16">Biri geliyor. Valentinus ya da Organizasyon. Sen seç.</span></p>

      <p class="metin para-style-override-30"><span class="char-style-override-12">Gergin bir şekilde zihnini etrafına yaydı, ama olağan dışı herhangi bir şey hissetmedi. Sadece psişik yarıçapındaki birkaç yüz insanın uyurkenki duyguları. Bunlarda kötü niyet olmaması onu biraz rahatlattı, ama o tür duyguları maskelemenin yolları da vardı.</span></p>

      <p class="metin para-style-override-30"><span class="char-style-override-12">Yüreği ağzına gelmiş halde ve paltosunu almak için bile durmadan koşarak kapıdan çıktı. Sahip olduğu tek silah zihniydi. Ve savunması için yeterli olmak zorundaydı.</span></p>

      <p class="metin para-style-override-30"/>

      <p class="metin para-style-override-49"/>

      <p class="metin para-style-override-49"/>

      <p class="konubasligi1" id="toc_marker-4-8"><span class="Strong-1">6</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">00:13 (Yargı Gecesi’ne 23 saat, 47 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Darian asansörü çağırmak için düğmeye bastı. On saniye bekledikten sonra, içine kötü bir his geldi. Filmin asansör kapılarının açılıp başrol oyuncusu kadının kendini katilin kollarına atıldığı bölümü... Merdiveni kullanmaya karar verdi. Basamakları ikişer ikişer atlayarak gri boyalı merdiven boşluğundan hızla aşağıya indi.</span></p>

      <p class="metin para-style-override-30"><span class="char-style-override-12">Apartman girişine vardığında başı dönüyordu. Okuduğu gazeteden başını kaldıran iri yapılı görevli ona garip bir şekilde baktı. Darian kendini aptal gibi hissetti. Saçmalamaya başlama...</span></p>

      <p class="metin para-style-override-30"><span class="char-style-override-16">Geçen sefer de böyle düşünmüştün.</span></p>

      <p class="metin para-style-override-30"><span class="char-style-override-12">Tek kelime söylemeden kendini sokağa attı. Kaldırımda koşarken, birden sanki biri onu izliyormuş gibi bir hisse kapıldı. Koşmayı kesmeden arkasına göz attı, ama kaldırım boştu.</span></p>

      <p class="metin para-style-override-30"><span class="char-style-override-12">Başını tekrar öne çevirdiği anda iri yarı, koyu renk elbiseli bir adamla çarpıştı. Çarpışmanın etkisiyle sendeleyince adam onu iki kolundan tuttu. Bağırmak üzereyken adamın göğsündeki gümüş yıldızı gördü.</span></p>

      <p class="metin para-style-override-30"><span class="char-style-override-12">“İyi misiniz, bayan?” diye sordu polis memuru.</span></p>

      <p class="metin para-style-override-30"><span class="char-style-override-12">“Evet,” dedi Darian büyük bir rahatlama duygusuyla. Arkasına bir kez daha baktı, ama yine kimse yoktu.</span></p>

      <p class="metin para-style-override-30"><span class="char-style-override-12">“Sizi izleyen birisi mi var?”</span></p>

      <p class="metin para-style-override-30"><span class="char-style-override-12">“Hayır.” Darian kalp atışlarını yavaşlatmaya çalışıyordu.</span></p>

      <p class="metin para-style-override-30"><span class="char-style-override-12">“Gideceğiniz yere götürebilir miyim?”</span></p>

      <p class="metin para-style-override-30"><span class="char-style-override-12">Darian birden adamı hissedemediğini farketti. Zihninin olması gereken yerde soğuk, sert bir kabuk vardı. Uzun zamandır öyle bir şey hissetmemişti. Bakışları hemen onun boynuna gitti. Ve ince gümüş zinciri gördü. Midesi buruldu.</span></p>

      <p class="metin para-style-override-33"><span class="char-style-override-12">Polis memuru en azından 1.90 boyundaydı. Ondan kaçabilmesi ya da onunla başa çıkabilmesi mümkün değildi. Tek bir şansı vardı. Adamın elini kavradı. Ama parmakları ona değdiği an zihninin etrafındaki kalkanın çatladığını hissetmesi gerekirken hiçbir şey olmadı. Darian tepki vermeye fırsat bulamadan adam elini kurtardı ve onun karnına bir yumruk indirdi.</span></p>

      <p class="metin para-style-override-33"><span class="char-style-override-12">İki büklüm olan Darian nefes almaya çalıştı. Polis memuru onu boğazından tutarak tuğla duvara çarptı. Bileklerini başının üzerinde tutarken, vücuduyla da duvara bastırdı.</span></p>

      <p class="metin para-style-override-33"><span class="char-style-override-12">Darian adamın gözlerine bakınca, neredeyse müstehcen sayılabilecek kadar çıplak bir heyecanla karşılaştı. Eldivenli eli soluk borusunu sıkmaya başlayınca boğazından bir hırıltı çıktı. Gözlerinin önünde kocaman siyah noktalar uçuşmaya başladı.</span></p>

      <p class="metin para-style-override-33"><span class="char-style-override-12">Mücadele etmesine imkân yoktu. Adam çok güçlüydü. Nefes almaya çalıştı, ama bu istemsiz bir refleksten başka şey değildi. Adam hiç beklemediği anda ellerini gevşetince hırıldayarak bir soluk aldı.</span></p>

      <p class="metin para-style-override-33"><span class="char-style-override-12">“Bak bana, Archon,” diye emretti adam. Çenesini itti ve başını zorla kaldırdı.</span></p>

      <p class="metin para-style-override-33"><span class="char-style-override-12">Darian gözlerini açtı. Adam biraz endişeli, ama oldukça mutlu bir ifadeyle ona bakıyordu.</span></p>

      <p class="metin para-style-override-33"><span class="char-style-override-12">“İlahi kıvılcımın ayrılırken gözlerinin içine bakmak istiyorum.”</span></p>

      <p class="metin para-style-override-33"><span class="char-style-override-12">Darian adamın yüzüne tükürdü. Tükürüğü gözüne gelince adam başını geri çekti ve eli biraz aşağıya kaydı. Darian sonunda aradığı açığı bulmuştu. Boynunu eğip alnını onun çenesine dokundurdu.</span></p>

      <p class="metin para-style-override-33"><span class="char-style-override-12">Tenleri birbirine değince adamın zihninin etrafındaki kabukta delikler oluştu. Darian hiç duraksamadı. Tüm gücüyle onun benliğine keskin, sivri bir dehşet duygusu çarptı. Gözleri büyüyen adam irkilerek başını geri çekti.</span></p>

      <p class="metin para-style-override-30"><span class="char-style-override-12">Bağlantıları kesilmişti. Zihinsel kalkanındaki çatlaklar hemen kayboldu ve saldırgan tekrar kontrolünden çıktı. Gözlerini Darian’ınkilerden ayırmadan bir süre hızla soludu.</span></p>

      <p class="metin para-style-override-30"><span class="char-style-override-12">“Güçlerin olduğunu biliyordum, ama böyle oldukları hakkında bir fikrim yoktu. O kadar vahşi, o kadar… İlkeldi ki... Biraz daha hissetmeyi isterdim ama, bu isteğimi kötüye kullanacağını sanıyorum. Hoşça kal, Archon.”</span></p>

      <p class="metin para-style-override-30"><span class="char-style-override-12">Ve Darian’ın boğazını yeniden sıkmaya başladı.</span></p>

      <p class="metin para-style-override-30"><span class="char-style-override-12">Bu kez öldürmeden bırakmayacağını bilmek için Darian’ın ona dokunmaya ihtiyacı yoktu.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-9"><span class="Strong-1">7</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">00:26 (Yargı Gecesi’ne 23 saat, 34 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Köşeyi dönerlerken Elijah birden başını tutup acı içinde iki büklüm oldu. Bilincini Darian’ınkinden ayıramayacak kadar yakınlardı artık. Gerisi Winter’e kalıyordu.</span></p>

      <p class="metin para-style-override-30"><span class="char-style-override-12">Darian’ı duvara yaslamış olan polis bir eliyle onun kollarını tutarken, diğeriyle de boğazını sıkıyordu. Winter kalan on metreyi koşarak geçti ve adamın üzerine atladı. Bir kolunu onun boynuna dolarken tırnaklarını yüzüne gömdü. Adam acıyla bağırınca Winter bir nefret ve hayal kırıklığı dalgasının altında kaldı.</span></p>

      <p class="metin para-style-override-30"><span class="char-style-override-12">Darian’ın bileklerini tutmaya devam eden polis Winter’in ensesini kavradı ve onu sırtından atmaya çalıştı. Ama tutunmayı başaran Winter tırnaklarını iyice derine batırdı. Adamın hızla geriye attığı başı çenesine çarptı.</span></p>

      <p class="metin para-style-override-30"><span class="char-style-override-12">Winter’in dişleri dilini kesti. Bir çığlık attı, duyduğu acıyı aktarınca adam da benzer bir sesle bağırdı. Göz ucuyla bir hareket gördü ve sonra Elijah başını adamın göğüs kafesine gömdü. Darbenin etkisiyle düşen Winter yerde yuvarlandı.</span></p>

      <p class="metin para-style-override-30"><span class="char-style-override-12">Başını kaldırıp baktığında, yere düşmüş adamın üzerinde oturan Elijah’ın polisin suratına bir yumruk attığını gördü. Keskin bir çatırtı duyuldu, katilin burnundan fışkıran kan bir fıskiye gibi havaya sıçradı. Ama Elijah durmadı. Kolunu geri çekip bir yumruk daha indirdi.</span></p>

      <p class="metin para-style-override-30"><span class="char-style-override-12">Altındaki polis gibi o da bağırmaya başlamıştı. Sesleri ve duyguları bir öfke ve acı karışımıydı. Elijah bir daha, bir daha vurdu. Sonunda polisin başı kaldırımda son bir kez sekti ve hareketsiz kaldı.</span></p>

      <p class="metin para-style-override-30"><span class="char-style-override-12">Elijah bir süre daha nefes nefese, yumruğunu bir daha vuracakmış gibi havada tutarak adamın üstünde kaldı. Winter ona doğru koştu ve parmaklarını yumruğa kapattı. Düşünmeden hafif, çınlayan bir dinginlik yaydı.</span></p>

      <p class="metin para-style-override-30"><span class="char-style-override-12">“Bitti artık, Elijah.”</span></p>

      <p class="metin para-style-override-30"><span class="char-style-override-12">Elijah başını salladı, ama Winter onun içindeki öfkeyi hâlâ duyabiliyordu. Sonra bir öksürük duydu ve bir metre ileride yatan Darian’a döndü. Hemen koşup oturmasına yardım etti.</span></p>

      <p class="metin para-style-override-30"><span class="char-style-override-12">“Tamam,” dedi. Sesi hafif ve rahatlatıcıydı. “Sadece nefes al.”</span></p>

      <p class="metin para-style-override-30"><span class="char-style-override-12">Darian birkaç defa daha öksürdü, sonra hırıltılı, derin bir soluk aldı.</span></p>

      <p class="metin para-style-override-30"><span class="char-style-override-12">“İyiyim,” dedi sonunda kısık bir sesle. Önce onu ölümün eşiğine götüren adama, sonra da Winter’e baktı. “Nasıl bildiniz?”</span></p>

      <p class="metin para-style-override-30"><span class="char-style-override-12">“Sonra anlatırım,” dedi Winter. Kalktı ve Darian’ı da kaldırdı. “Adam kendine gelmeden buradan gidelim.”</span></p>

      <p class="metin para-style-override-30"><span class="char-style-override-12">“Bir şey saklıyorsunuz,” dedi Darian. “Ne oldu?”</span></p>

      <p class="metin para-style-override-30"><span class="char-style-override-12">Huzursuz bir halde dudaklarını yalayan Winter bakışlarını yere çevirdi.</span></p>

      <p class="metin para-style-override-30"><span class="char-style-override-12">“Laszlo nerede?”</span></p>

      <p class="metin para-style-override-30"><span class="char-style-override-12">“Öldü,” diye fısıldadı Winter.</span></p>

      <p class="metin para-style-override-30"><span class="char-style-override-12">“Ah, hayır!”</span></p>

      <p class="metin para-style-override-30"><span class="char-style-override-12">Darian dizlerinin bağının çözüldüğünü hissetti. O anda Elijah birden yanında belirdi, onu kollarının altından tuttu ve göğsüne bastırdı.</span></p>

      <p class="metin para-style-override-30"><span class="char-style-override-12">“Orada olmalıydım,” dedi Darian olanlara inanamayarak.</span></p>

      <p class="metin para-style-override-30"><span class="char-style-override-12">“Çok hızlı oldu,” diye mırıldandı Elijah. “Onu kurtaramazdın.”</span></p>

      <p class="metin para-style-override-30"><span class="char-style-override-12">Elijah’ın sesi titremeye başladı ve Darian gibi onun da yanaklarından yaşlar süzülmeye başladı. Darian’ın acısı bir fırından çıkan sıcak buhar gibi yayılıp zihni hüzne gömülünce, Winter yüzünü buruşturdu. Onu kollarının arasında tutan ve tenine dokunmakta olan Elijah’ın kendisini nasıl hissettiğini tahmin edebiliyordu.</span></p>

      <p class="metin para-style-override-30"><span class="char-style-override-12">Winter Elijah’ın da, Darian’ın da liderlik edecek durumda olmadığının farkındaydı. İdareyi kendi ele almalıydı. Baygın yatan polise doğru eğildi, kolyesini çözüp aldı ve cebine attı. Böylece uyanıp yeniden peşlerine düşmeye kalkarsa, en azından geldiğini hissedeceklerdi. Elini Elijah’ın omzuna koydu.</span></p>

      <p class="metin para-style-override-30"><span class="char-style-override-12">“Daha emniyetli bir yere gitmemiz lazım.”</span></p>

      <p class="metin para-style-override-30"><span class="char-style-override-12">Elijah yanaklarından hâlâ yaşlar süzülerek başını salladı. Winter onun şimdi Darian’ın elini tutmakta olduğunu gördü. Bir an zihinlerini, kendisini aynı anda hem mest eden ve hem de dehşete düşüren hüzün senfonilerini dinledi.</span></p>

      <p class="metin para-style-override-30"><span class="char-style-override-12">“Haydi,” dedi sonra.</span></p>

      <p class="metin para-style-override-30"><span class="char-style-override-12">Elijah’ı kolundan yakaladı. Tenine değmemeye dikkat ediyordu.</span></p>

      <p class="metin para-style-override-30"/>

      <p class="metin para-style-override-30"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-10"><span class="Strong-1">VII. Ara</span></p>

      <p class="konubasligi2"><span class="Strong-1">23 Mayıs 2007</span></p>

      <p class="kanubasligi3"><span class="Strong-1">21:51 (Yargı Gecesi’ne 222 gün kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-23">“Tüm dinler dünyanın mükemmel olmadığını söyler ve hepsinin de kendine göre nedenleri vardır. Ama kimse bu nedenleri sorgulamaz. Eski Ahit bize Adem ile Havva’nın görünüşte keyfî bir kurala karşı geldikleri için cennetten kovulduğunu söyler: Elmayı yemek. Tanrı’nın tüm insanlığı böyle küçük bir kural ihlalinden dolayı lanetlemiş olacağını gerçekten düşünebiliyor musunuz?”</span></p>

      <p class="metin para-style-override-30"><span class="char-style-override-23">Dinleyicilerinin yüzlerine teker teker baktı, ama bunu yanıt beklediği için yapmamıştı.</span></p>

      <p class="metin para-style-override-30"><span class="char-style-override-23">“Elbette ki hayır.” Yerinden kalktı. “Böyle bir düşünce gülünç olur. Ama bize inanmamız söylenen de bu. Daha doğrusu, dini liderlerimizin evrimin bu düşüncenin tersini gösteren tüm kanıtlarını bir kenara atarak inandığı şey.”</span></p>

      <p class="metin para-style-override-30"><span class="char-style-override-23">Valentinus dolaşmaya başladı.</span></p>

      <p class="metin para-style-override-30"><span class="char-style-override-23">“Adem ile Havva öyküsünün aynen öyle olduğunu varsayalım. Bu öykü... İnsanın yaratılışıyla ilgili alegori... Her şeye gücü yeten ilahi bir varlığın mevcudiyetini olanaksız mı kılar? Tabii ki hayır. Evrim, akıllı tasarımla yan yana durabilir. Bilim dini geçersiz kılmaz, kılamaz. Aynı şekilde, İncil’in sadece Tanrı’yı anlamamız için yazılmış bir öyküler derlemesi olduğuna inansak bile, dünyadaki acıyı da göz ardı edemeyiz. Dolayısıyla Tanrı’nın, bizim acı çekmemizi istediğine inanmamız da gerekir. Ama bu mantıklı geliyor mu?”</span></p>

      <p class="metin para-style-override-30"><span class="char-style-override-23">“Hayır,” diye mırıldandı Susan.</span></p>

      <p class="metin para-style-override-30"><span class="char-style-override-23">“Hayır. Neden yapsın öyle bir şeyi? Bu dünyayı neden yaratsın?” Valentinus kollarını açtı, “Ağza alınamayacak acılarla dolu bu dünyayı. Neden bizleri daha ilk nefesimizi bile almadan ilk günahla lanetlenmiş olarak burada yaşamaya mahkûm etsin?”</span></p>

      <p class="metin para-style-override-60"><span class="char-style-override-23">Birisi, “Acı...” diye fısıldadı.</span></p>

      <p class="metin para-style-override-60"><span class="char-style-override-23">“Evet. Doğa bile acıyla dolu. Tüm yaratıklar yaşamını sürdürebilmek için başka yaşamları yok etmek zorunda. Bu cehennemi yerde yaşamaya devam edebilmek için öldürmeye resmen</span> <span class="char-style-override-24">zorlanıyoruz</span><span class="char-style-override-23">. Bu gezegen ‘doğal afetler’ ile –seller, yangınlar, depremler, kasırgalarla- dolu. Ve bizler –çevresinin son derece farkında, yaşamın tüm acılarını çekmeye mükemmel şekilde donanımlı insanlar– buradayız. Şimdi yin</span><span class="char-style-override-12">e soruyorum: Neden? ‘Tanrı’ neden böyle bir dünya tasarladı? Bunların hepsi Adem elmayı yediği için mi oldu?”</span></p>

      <p class="metin para-style-override-60"><span class="char-style-override-12">Koreli bir kadın yanıtladı. “O Adem’e… Ve hepimize… Özgür iradeyi verdi.”</span></p>

      <p class="metin para-style-override-60"><span class="char-style-override-12">Valentinus başını salladı. “Yani bütün bunları başımıza kendimiz mi sardık?”</span></p>

      <p class="metin para-style-override-60"><span class="char-style-override-12">“Eski Ahit bunu öğretir.”</span></p>

      <p class="metin para-style-override-60"><span class="char-style-override-12">“Ama bizler Tanrı’nın suretinde yaratılmadık mı?”</span></p>

      <p class="metin para-style-override-60"><span class="char-style-override-12">“Evet,” dedi kadın.</span></p>

      <p class="metin para-style-override-60"><span class="char-style-override-12">“O zaman tüm bu kusurlarımız nereden geliyor?” Valentinus duralayıp Susan’a döndü.</span></p>

      <p class="metin para-style-override-60"><span class="char-style-override-16">Yanıt çok belliydi. Eğer yaşam Tanrı tarafından yaratıldıysa, o zaman tüm kusurların kaynağı da…</span></p>

      <p class="metin para-style-override-60"><span class="char-style-override-12">“Tanrı’dan,” diye fısıldadı Susan parçaları birleştirerek.</span></p>

      <p class="metin para-style-override-60"><span class="char-style-override-12">“Evet.</span> <span class="char-style-override-16">Tanrı’dan</span><span class="char-style-override-12">. Tüm bencil arzularımız ve şeytani düşüncelerimiz, sıfatında yaratıldığımız o şanlı Yaratıcımız’dan kaynaklanıyor. Bu da O’na dair şunu söyler...”</span></p>

      <p class="metin para-style-override-60"><span class="char-style-override-12">Koreli kadın huşu içinde boşluğu doldurdu. “Tanrı… Kusurludur.”</span></p>

      <p class="metin para-style-override-30"><span class="char-style-override-12">“Aynen: Tanrı kusurludur.” Valentinus bu olanaksız gerçeğin hepsinin kafasına girmesi için duraksadı.</span></p>

      <p class="metin para-style-override-30"><span class="char-style-override-12">“O’ndan miras aldığımız şeylerden biri de egodur. Adem’i elmayı yemeye iten ego. Dünyadaki elemlerimizin pek çoğunun kaynaklandığı açgözlülük ve bencilliğin nedeni olan ego. “Egomuz var, çünkü Tanrı’nın da egosu var. Hem de öyle bir ego ki, Tanrı kendi kaynağını inkâr edip, kendini bize tek Yaratıcı olarak dayatıyor. Asıl Yaratan başkası iken. Gerçek Tanrı varken.”</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-11"><span class="Strong-1">8</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">00:38</span> <span class="Strong-1">(Yargı Gecesi’ne 23 saat, 22 dakika kala)</span></p>

      <p class="metin para-style-override-30"/>

      <p class="metin para-style-override-37"><span class="char-style-override-12">Buz gibi gece havasında on dakika kadar yürüdüler. Winter diğer ikisinde hâlâ donuk bir ızdırap sızlaması hissediyordu, ama bu artık Darian’ın gerçeği ilk öğrendiği an yaydığı o çığlık çığlığa, beyin uyuşturan acıyla kıyaslanamazdı.</span></p>

      <p class="metin para-style-override-37"><span class="char-style-override-12">Winter bir sonraki önceliklerinin ne olması gerektiğine karar verdi: Elijah daha da kötüleşmeden şehirden çıkmak. Rastladıkları her evsiz ya da sarhoş zihnini bir oraya, bir buraya çekiyordu. Darian yardımcı olamayacak kadar üzgün olduğundan, Winter genel bir iyilik hissi yaymak için elinden geleni yapıyordu, ama Elijah’ın üzüntüsünü geçirmek mümkün değildi.</span></p>

      <p class="metin para-style-override-37"><span class="char-style-override-12">Kaçmaları gerekiyordu. Elijah’ın yalnız kalmaya ihtiyacı vardı. Ama Manhattan gökdelenlerinin arasındaki derin koridorlarda kaçış yoktu. Yürürken hafif bir çınlama duydu.</span></p>

      <p class="metin para-style-override-37"><span class="char-style-override-16">Elbette!</span></p>

      <p class="metin para-style-override-37"><span class="char-style-override-12">Elini cebine soktu ve parmakları nöbetçiden almış olduğu kolyenin üzerine kapandı. Tüm dünya anında sustu. Uzanıp Elijah’ın elini tuttu. Parmakları onunkilere değince göğsü bir hüzün dalgasıyla kabardı, gözlerine yaşlar doldu. Ama kolyenin manyetik alanı onları sarınca Darian’dan gelen hüzün dalgaları da birden durdu. Sadece Elijah’ın içine çekmiş olduğu acıdan arta kalanlar vardı. Bir dakika sonra Elijah’ın solukları normale döndü ve kalp atışları yavaşladı.</span></p>

      <p class="metin para-style-override-37"><span class="char-style-override-12">Dönüp ona baktı. Gözleri kan çanağına dönmüştü, ama bakışlarında bir umut kırıntısı vardı. “Teşekkür ederim,” diye fısıldadı Elijah.</span></p>

      <p class="metin para-style-override-30"><span class="char-style-override-12">O kadar üzgün bir şekilde gülümsemişti ki, Winter dayanamayacağını sandı. Soluğunu kesen, içini eriten duygu dalgasının nedeni sözleri değil, onu kollarına alma isteği uyandıran içtenliğiydi.</span></p>

      <p class="metin para-style-override-30"><span class="char-style-override-12">“Tut şunu.” Kolyeyi onun avucuna koydu ve elini çekti.</span></p>

      <p class="metin para-style-override-30"><span class="char-style-override-12">Bağlantı kopar kopmaz Elijah’ın benliğinden gelen sesler de kesildi. Duralayıp başını bir duvara yaslayan Elijah, şehrin acılarından kurtulmanın verdiği rahatlıkla gözlerini yumdu.</span></p>

      <p class="metin para-style-override-30"><span class="char-style-override-12">O sonunda huzura erince, Winter de dikkatini Darian’a verdi. “Sen iyi...”</span></p>

      <p class="metin para-style-override-30"><span class="char-style-override-12">“İyiyim,” dedi Darian kısaca. “Sadece… Onun öldüğüne inanamıyorum.”</span></p>

      <p class="metin para-style-override-30"><span class="char-style-override-12">“Çok üzgünüm,” dedi Winter. “Senin için özel biriydi, değil mi?”</span></p>

      <p class="metin para-style-override-30"><span class="char-style-override-12">“Evet.” Darian elinin tersiyle burnunu sildi. “Öyleydi.”</span></p>

      <p class="metin para-style-override-30"><span class="char-style-override-12">Derin bir nefes aldı ve üzüntüsünü sallayıp atmak istercesine başını iki yana silkeledi. Winter’e tekrar baktığında üzüntüsü diner gibi olmuştu.</span></p>

      <p class="metin para-style-override-30"><span class="char-style-override-12">“Dinmedi; sadece dosyalanıp kaldırıldı,” dedi Darian onun sormadığı soruyu yanıtlayarak. Ve hâlâ duvara yaslanmış, gözleri kapalı halde duran Elijah’a baktı. “Benim üzüntümü alıp, bana geri yolluyor ve sonra yeniden alıyordu. Bir geri besleme döngüsü gibiydi.”</span></p>

      <p class="metin para-style-override-30"><span class="char-style-override-12">“Ama ben onun sadece bir alıcı olduğunu sanıyordum.”</span></p>

      <p class="metin para-style-override-30"><span class="char-style-override-12">“Değil.” Darian parmağının ucuyla Elijah’ın terli alnındaki bir saç telini usulca çekti. “Aynı zamanda bir verici de. Sadece senin kadar güçlü değil. Ama bir anlamda haklısın. Temelde alıcı. Yayma yeteneğinden çok daha büyük bir beladır bu. Ve kontrol etmesi de çok daha zor. Sonuçta gönderme inisiyatifi senin beynindedir. Ama almak...” Duralayıp omuz silkti ve eliyle havada bir daire çizdi. “Hepsi orada.”</span></p>

      <p class="metin para-style-override-30"><span class="char-style-override-12">Winter başını salladı. Derinlemesine anlamak için daha fazla zamanının olmasını isterdi. “O kadar çok sorum var ki. Laszlo ölmeden önce...” Duraladı. Darian’ın üzüntüsünü göğsünde fiziki bir acı olarak hissetmiş, ama duygu geldiği gibi çabucak yok olmuştu.</span></p>

      <p class="metin para-style-override-30"><span class="char-style-override-12">“Ben iyiyim.” Darian gözlerini sildi ve etrafına bakındı. Biraz ilerideki yanıp sönen kırmızı neon tabela dikkatini çekti: OTOPARK.</span></p>

      <p class="metin para-style-override-30"><span class="char-style-override-12">“Burada bekle. Hemen döneceğim.” Winter bir şey söyleyemeden otoparka doğru koştu.</span></p>

      <p class="metin para-style-override-30"><span class="char-style-override-12">Bir dakikadan az bir süre sonra garajdan koyu yeşil bir Porsche çıktı. Sürücü gaza yüklendi ve araba hızla onlara doğru gelmeye başladı.</span></p>

      <p class="metin para-style-override-30"><span class="char-style-override-12">Winter tam kaçmak için kendini yana atacaktı ki, araba yanında durdu. Darian direksiyonun arkasından ona bakıyordu.</span></p>

      <p class="metin para-style-override-30"><span class="char-style-override-12">“Binin.”</span></p>

      <p class="metin para-style-override-30"><span class="char-style-override-12">Winter’in o sözü ikiletmeye niyeti yoktu. Her şey o buz gibi havada, karanlığın içinden başka bir katilin çıkmasını bekleyerek yürümekten iyiydi. Arka koltuğa geçti, Elijah da öne oturdu.</span></p>

      <p class="metin para-style-override-30"><span class="char-style-override-12">“Bu sizin mi?” Winter elini deri döşemenin üzerinde gezdirdi.</span></p>

      <p class="metin para-style-override-30"><span class="char-style-override-12">“Artık öyle. Kemerlerinizi takın.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt115.png" width="54"/></p>

      <p class="metin para-style-override-30"><span class="char-style-override-12">Ekranda beliren yeni mesajla birlikte hafif bir</span> <span class="char-style-override-16">çınn</span> <span class="char-style-override-12">sesi duyuldu. Valentinus ekli dosyayı üstüne tıklayıp açtı. Ekran parlak bir vişneçürüğü fonla kaplandı. Çözünürlük o kadar yüksekti ki, tüm resmi anlamak için görüntüyü kaydırmak zorunda kaldı.</span></p>

      <p class="metin para-style-override-30"><span class="char-style-override-12">Kan lekesinin bittiği yerde dağınık gri saçlar başlıyordu. Onun altında da Laszlo’nun cansız sarı gözleri vardı. Rahatlayan Valentinus derin bir soluk aldı. Laszlo onu gerçekten korkutan tek kişiydi. Ama yerini tespit ettikten sonra gerisi çok kolay olmuştu; hatta biraz fazla kolaydı. Yaşlı adam onun sandığı kadar güçlü çıkmamıştı.</span></p>

      <p class="metin para-style-override-30"><span class="char-style-override-12">Darian’dan da kurtulmuş olmayı isterdi, ama bu onu çok da endişelendirmiyordu. Darian onun gündemiyle uğraşmayacak kadar bencildi. Halledilmesi gerekenlerden geriye Winter ve Elijah kalmıştı. Laszlo istemeden de olsa, onları bulmasını sağlamıştı. Sonrasında kolyelerini çalmak ve kiralık katillerine korunma sağlamak kolay olmuştu. Kendisi gibi o gençler de neredeyse tüm erişkin yaşamları süresince bilmeden hapishanelerini üstlerinde taşımıştı.</span></p>

      <p class="metin para-style-override-30"><span class="char-style-override-12">Valentinus farkında olmadan yara izine dokundu.</span></p>

      <p class="metin para-style-override-30"><span class="char-style-override-12">Elijah ile Winter’i daha önce bulabilmiş olsa, onları da yuvaya alabilirdi. Neler yapabileceklerini, yaşamın ne kadar tatlı olabileceğini gösterirdi.</span></p>

      <p class="metin para-style-override-30"><span class="char-style-override-12">Ama Laszlo’nun verdiği hasarı onaracak zaman yoktu artık. Onun için de gitmelerine izin verdi. Acımasız yönü –Yaratıcı Tanrı’dan miras gelen korkak, yaralı tarafı– ölmelerini istese bile.</span></p>

      <p class="metin para-style-override-30"><span class="char-style-override-12">Hayır… Laszlo olmayınca korkacak bir şey kalmıyordu geriye. Uzak bir olasılıktı, ama gençler onu durdurmaya karar verirse, o zaman hiç duraksamadan onları da öldürürdü.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt116.png" width="54"/></p>

      <p class="metin para-style-override-30"><span class="char-style-override-12">Darian’ın Batı Yakası yoluna saptığını görünce, “Nereye gidiyoruz?” diye sordu Winter.</span></p>

      <p class="metin para-style-override-30"><span class="char-style-override-12">“Buradan elimizden geldiğince uzağa.”</span></p>

      <p class="metin para-style-override-30"><span class="char-style-override-12">“Ama Valentinus ne olacak?”</span></p>

      <p class="metin para-style-override-30"><span class="char-style-override-12">“Ne olmuş ona?”</span></p>

      <p class="metin para-style-override-30"><span class="char-style-override-12">“Onu durdurmak zorundayız, değil mi?”</span></p>

      <p class="metin para-style-override-30"><span class="char-style-override-12">“</span><span class="char-style-override-16">Ben</span> <span class="char-style-override-12">hiçbir şey yapmak zorunda değilim. Laszlo’nun planı hepimizi neredeyse öldürüyordu. Hayatta olduğumuz için şanslı sayılırız. Bu şansı zorlamaya da hiç niyetim yok.”</span></p>

      <p class="metin para-style-override-30"><span class="char-style-override-12">“Senin neyin var?” dedi Winter duyduklarına inanamayarak. “Hiç aldırmıyor musun?”</span></p>

      <p class="metin para-style-override-30"><span class="char-style-override-12">Darian ona soğuk bir bakış gönderdi. “Laszlo’yu ne kadar önemsediğim hakkında en ufak bir fikrin bile yok.”</span></p>

      <p class="metin para-style-override-30"><span class="char-style-override-12">“Ama Valentinus’un tarikatındaki tüm o insanlar ne olacak?”</span></p>

      <p class="metin para-style-override-30"><span class="char-style-override-12">“Onlara yardım edemem. Ve sen de edemezsin. Yapabileceğimiz en iyi şey yoldan çekilmektir. Bu bizim kavgamız değil. Girersek büyük olasılıkla hepimizi öldürür.”</span></p>

      <p class="metin para-style-override-30"><span class="char-style-override-12">Winter dudağını ısırdı. Karşı çıkmak istese de, Darian’ın haklı olduğunu düşünmeden yapamıyordu.</span></p>

      <p class="metin para-style-override-30"><span class="char-style-override-12">Elijah’ın sesi onu dalgınlıktan koparttı.</span></p>

      <p class="metin para-style-override-30"><span class="char-style-override-12">“Arabayı durdurun.”</span></p>

      <p class="metin para-style-override-30"><span class="char-style-override-12">“Neden?” diye sordu Darian dikiz aynasından bakarak.</span></p>

      <p class="metin para-style-override-30"><span class="char-style-override-12">“Kenara çekin,” dedi Elijah. “Biz iniyoruz.”</span></p>

      <p class="metin para-style-override-30"><span class="char-style-override-12">Frene basan Darian sağ şeride geçti ve durdu. Dörtlü sinyalleri yaktı. Yanıp sönen sarı lambalar öfkeli yüz hatlarını aydınlatıyordu. Dönüp ona baktı.</span></p>

      <p class="metin para-style-override-30"><span class="char-style-override-12">“Valentinus’u durdurabileceğini gerçekten de düşünüyor musun? Nasıl yapacaksın bunu?”</span></p>

      <p class="metin para-style-override-30"><span class="char-style-override-12">“Tek empat o değil,” derken Elijah’ın sesi titriyordu.</span></p>

      <p class="metin para-style-override-30"><span class="char-style-override-12">“Haklısın. Değil. Ama güçlerini nasıl kullanacağını</span> <span class="char-style-override-16">bilen</span> <span class="char-style-override-12">tek empat o. Sen ve Winter’in ne yaptığınız hakkında hiçbir fikriniz yok! Tanrı aşkına! Kahrolası tasmalarınızı çıkartmaya bile korkuyorsunuz!”</span></p>

      <p class="metin para-style-override-30"><span class="char-style-override-12">Elijah’ın eli korumak istercesine boynundaki gümüş zincire gitti. Darian öfkeyle başını salladı. Ama tekrar konuştuğu zaman sesi daha sakin, tonu da önceki kadar acımasız değildi.</span></p>

      <p class="metin para-style-override-30"><span class="char-style-override-12">“Bakın… Hayatımı kurtardınız. Ama o mücadele bir kişiye karşı verildi.</span> <span class="char-style-override-16">Normal</span> <span class="char-style-override-12">bir kişi. Valentinus ile yüzleşmek, Laszlo ne demiş olursa olsun hazırlıklı olduğunuz bir şey değil. Bu konuda bana güvenin. Onunla başa çıkamazsınız.”</span></p>

      <p class="metin para-style-override-30"><span class="char-style-override-12">“Belki çıkamayız,” dedi Winter hemen Elijah’ın yanında yer alarak. “Ama denemek zorundayız.”</span></p>

      <p class="metin para-style-override-30"><span class="char-style-override-12">“Öyle olsun,” dedi Darian. Onun üzerinden uzanıp kapıyı açtı. “Gidin ve intihar edin. Ama ben bunun bir parçası olamam.”</span></p>

      <p class="metin para-style-override-30"><span class="char-style-override-12">Dondurucu gece havası Winter’in yüzüne kamçı gibi çarptı. Dönüp baktı ve Elijah başıyla bir hareket yapınca arabadan indi. Elijah da kendisini izledikten sonra kapıyı çarpmak üzereyken, Darian elini uzatıp onu durdurdu.</span></p>

      <p class="metin para-style-override-30"><span class="char-style-override-12">“Bunu yapmayın.”</span></p>

      <p class="metin para-style-override-30"><span class="char-style-override-12">“Bize yardım edin.”</span></p>

      <p class="metin para-style-override-30"><span class="char-style-override-12">“Yapamam. Üzgünüm.”</span></p>

      <p class="metin para-style-override-30"><span class="char-style-override-12">Winter kapıyı kapattı. Darian’ın çekip gideceğine inanmıyordu.</span></p>

      <p class="metin para-style-override-30"><span class="char-style-override-12">On saniye sonra Porsche’nin stop lambaları karanlığın içinde kayboldu.</span></p>

      <p class="metin para-style-override-30"><span class="char-style-override-12">“Şimdi ne olacak?” diye sordu Winter.</span></p>

      <p class="metin para-style-override-30"><span class="char-style-override-12">Elijah bir süre yere baktı, sonra başını salladı. “En ufak bir fikrim yok.”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-12"><span class="Strong-1">VIII. Ara</span></p>

      <p class="konubasligi2"><span class="Strong-1">23 Mayıs 2007</span></p>

      <p class="kanubasligi3"><span class="Strong-1">22:09 (Yargı Gecesi’ne 222 gün kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">“Başta ilahi bir töz, daha evren var olmadan evreni dolduran mükemmel bir ruh vardı. Ve bu ruh kendi içinden yaşamın özünü yaydı. Bu öz ise Bütünlük Diyarı olan</span> <span class="char-style-override-16">Pleroma</span><span class="char-style-override-12">’da yaşayan ve Aeon’lar olarak bilinen tanrısal varlıkları doğurdu.”</span></p>

      <p class="metin para-style-override-30"><span class="char-style-override-12">“O’nun Aeon’larından bir tanesi Sophia, ya da Bilgelik olarak bilinirdi. Ve Sophia başka bir Varlık yaydı: Kusurlu bir bilinç. Öyleydi, çünkü Tek Gerçek Tanrı dışındaki her şey kusurludur ve sadece O mükemmeldir. Sophia’nın yaydığı kusurlu bilinç tüm evrenin Yaratıcı’sı oldu. Ve O’nun tüm yarattıkları –insan, doğa, dünya, evren– O’nun kendi kusurlarını yansıtır.”</span></p>

      <p class="metin para-style-override-30"><span class="char-style-override-12">“Bu Yaratıcı Tanrı,</span> <span class="char-style-override-16">Demiurgos</span> <span class="char-style-override-12">ya da ‘yarı-yapıcı’ olarak bilinir, çünkü O’nun tüm yarattıklarında, Tek Gerçek Tanrı’yı yansıtan gerçek bir yan ve Yaratıcı Tanrı’nın kendi gibi kusurlu olan sahte bir yan vardır.”</span></p>

      <p class="metin para-style-override-30"><span class="char-style-override-12">“İnsanlık da bu ikiliği ortaya koyar: Mükemmeliyetle karışık kusur.”</span></p>

      <p class="metin para-style-override-30"><span class="char-style-override-12">“Ama bizim kusurlarımız –fiziksel ölümlülük ve zihinsel zayıflık– mükemmel kalmış olan niteliğimiz tarafından tamamlanır; ruhumuz tarafından. Bizleri içinde yaşadığımız cehennemden çekip çıkartan da, Tek Gerçek Tanrı’nın işte bu parçasıdır. Çoğu insan bu parçanın insan ruhu olduğunu düşünür. Ama gnostikler onu gerçek kaynağını yansıtan bir adla anar: İlahi Kıvılcım.”</span></p>

      <p class="metin para-style-override-30"><span class="char-style-override-12">“Çoğu kişi kendi içinde yaşayan ilahi kıvılcımı bilmez. Ve</span> <span class="char-style-override-16">Demiurgos</span><span class="char-style-override-12">, Eski Ahit’in sahte Yaratıcı Tanrı’sı, gücünü bizleri cahil bırakmaya hasretmiştir. Hatta bu amaca hizmet etmeleri için, İncil’in melekler ve şeytanlar olarak adlandırdığı ve Archon’lar olarak bilinen varlıkları yaratmıştır. Yapmıştır, çünkü insanlık gerçeği öğrenecek olursa, O’nu bir kenara atıp asıl yazgısını aramaya başlayacaktır ki, bu da Boşluk’tan ayrılıp, Tek Gerçek Tanrı ile yeniden birleşmektir.”</span></p>

      <p class="metin para-style-override-30"><span class="char-style-override-12">“Ama gerçek kaynağımıza yönelik cehaletimizi koruduğumuz sürece, ilahi kıvılcım fiziki dünya dediğimiz hapishaneden asla kaçamaz. İlahi kıvılcım ancak ölüm anında özgür kalır.”</span></p>

      <p class="metin para-style-override-30"><span class="char-style-override-12">“Çoğumuza göre bu kıvılcım geri döner ve kusurlu Dünya tarafından tekrar emilir.”</span></p>

      <p class="metin para-style-override-30"><span class="char-style-override-12">“Ruhun, ilahî kıvılcımı Tek Gerçek Tanrı’ya dönmek üzere özgür bırakmak için gerekli evrimi gerçekleştirebilmesi sadece</span> <span class="char-style-override-16">gnosis</span> <span class="char-style-override-12">–yani gerçek bilgi– yoluyla olabilir. Tek Gerçek Tanrı zaman zaman</span> <span class="char-style-override-16">gnosis</span><span class="char-style-override-12">’e ulaşmamızda yardımcı olmaları için bize Yol’u bilen Aeon’ları göndermiştir.”</span></p>

      <p class="metin para-style-override-30"><span class="char-style-override-12">“Bu Işığın Resulleri aramızda dolaşmaktadır. En yüksek sesle konuşanları çoğunlukla en acımasız şekilde cezalandırılır. İsa Mesih de onlardan biriydi. Onun yarattığı Dünya için oluşturduğu tehdidi gören Yaratıcı Tanrı, insanları karşı çıkmaya ve onu çarmıha germeye itti. Daha da kötüsü, havarileri kandırıp onları kurtuluşun bilgi ve ruhsal evrim yoluyla değil, acı çekmek ve pişmanlık duymakla elde edilebileceğine inandırarak, İsa’nın öğretilerini yanlış yorumlamaları için yönlendirdi.”</span></p>

      <p class="metin para-style-override-30"><span class="char-style-override-12">“Yaratıcı Tanrı, kendi amacına hizmet eden bir ahlak ve erdem sistemi tasarladı. Çünkü O’nun buyrukları her ne kadar barışçıl bir toplumun sürdürülmesinde yardımcı olsa da, kurtuluşumuza yardımcı olmaz. Hatta onu engeller, çünkü ahlak mutlak olamaz; ruhsal gelişmeye paralel olarak evrimleşmelidir.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt117.png" width="54"/></p>

      <p class="metin para-style-override-30"><span class="char-style-override-12">“Anlamıyorum,” dedi kafası karışan Susan.</span></p>

      <p class="metin para-style-override-30"><span class="char-style-override-12">“Mutlak günah diye bir şey yoktur. Gelişmek için deneyimden geçmeliyiz. Çünkü deneyim olmadan bilgi olamaz. Ve bilgi olmadan da ruhsal evrim gerçekleşemez. Ancak Yaratıcı Tanrı’nın kanunlarına</span> <span class="char-style-override-16">karşı gelerek</span> <span class="char-style-override-12">Tek Gerçek Tanrı’yı gerçekten anlayıp O’na yaklaşabiliriz. Bir kere ilahi gerçeği algılarsak, yaratılışımızın zincirlerini atıp</span> <span class="char-style-override-16">Pleroma</span><span class="char-style-override-12">’ya geri dönebiliriz.”</span></p>

      <p class="metin para-style-override-30"><span class="char-style-override-12">“Ama…” Sorusunun kuşku ya da güvensizlik ima edeceğinden korkan Susan, sözcükleri oluşturmakta zorlanıyordu. Yutkundu. “Bütün bunları nasıl biliyorsun?”</span></p>

      <p class="metin para-style-override-30"><span class="char-style-override-12">“Çünkü kendi ilahî kıvılcımımı biliyorum. Çünkü tüm dünya insanlarının birbiriyle bağlı olduğunu hissediyorum. Çünkü onların acılarından haberdarım ve hepsini kendi acım gibi duyuyorum.</span></p>

      <p class="metin para-style-override-30"><span class="char-style-override-12">“Çünkü ben… Ben Işığın Resulleri’nin sonuncusuyum.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt118.png" width="54"/></p>

      <p class="metin para-style-override-30"><span class="char-style-override-12">Susan, Valentinus’un ileri sürdüğü şeylerin düpedüz çılgınlık olduğunu biliyordu. Ama yine de söylediği her şey mantıklı gelmişti. Kendini nasıl hissettirdiğine gelince…</span></p>

      <p class="metin para-style-override-30"><span class="char-style-override-12">Valentinus’un insandan öte bir şey olduğuna inanmaktan daha mı az inanılmazdı?</span></p>

      <p class="metin para-style-override-30"><span class="char-style-override-12">Onun susmasıyla oluşan sessizliği böldü.</span></p>

      <p class="metin para-style-override-30"><span class="char-style-override-12">“Tanrı’nın kanunlarına karşı gelmemiz gerektiğini söylediğinde...”</span></p>

      <p class="metin para-style-override-30"><span class="char-style-override-12">“</span><span class="char-style-override-16">Yaratıcı</span> <span class="char-style-override-12">Tanrı’nın kanunları,” diye kesti sözünü Valentinus. “Tek Gerçek Tanrı, yaşamak ve deneyimden geçmek dışında hiçbir kural koymadı.”</span></p>

      <p class="metin para-style-override-30"><span class="char-style-override-12">“Ne yapmamızı istiyorsun?”</span></p>

      <p class="metin para-style-override-30"><span class="char-style-override-12">“Hayatı sonuna kadar yaşamanızı. Sözde ‘yanlış şeyler’ olarak nitelendirdiklerimizi yapmamızın genellikle doğru görünmesi acımasız bir rastlantı değildir. Madem Yaratıcı Tanrı hepimizin iyi birer kız ve oğlan çocuğu olmamızı istiyordu, neden bizleri kanunlarından birine her karşı gelişimizde o kadar büyük zevk duyacak şekilde programladı?”</span></p>

      <p class="metin para-style-override-30"><span class="char-style-override-12">“Yanıt şu ki, O bir hata yaptı. İçimizdeki ilahi kıvılcım, Yaratıcı Tanrı’nın deneyiminden geçmememiz gerektiğini söylediği bir şeyi yaptığımızda sevinç içinde bağırır. Çünkü öyle şeyleri yaşadığınız zaman, bilinecek her şeyi bilmeye daha da yaklaşırsınız.”</span></p>

      <p class="metin para-style-override-30"><span class="char-style-override-12">“İlk üç emir:</span></p>

      <p class="metin para-style-override-30"><span class="char-style-override-12">Ben Rabbim, sizin Tanrı’nız.</span></p>

      <p class="metin para-style-override-30"><span class="char-style-override-12">Benim yanımda başka Tanrı tanımayacaksınız.</span></p>

      <p class="metin para-style-override-30"><span class="char-style-override-12">Rabbin adını yanlış yere ağzınıza almayacaksınız.</span></p>

      <p class="metin para-style-override-30"><span class="char-style-override-12">Bunların hepsi de kendine saygı uyandıran ifadelerdir. O’na nasıl tapacağımız konusunda Tanrı neden kendine bu kadar güvensiz?”</span></p>

      <p class="metin para-style-override-30"><span class="char-style-override-12">“Neden olduğunu size söyleyeyim: Bizleri inançlı tutmak için. Daha sınırsız gerçekleri araştırmamızı engellemek için. Çünkü hepimiz o gerçeğe erişip,</span> <span class="char-style-override-16">gnosis</span><span class="char-style-override-12">’i başarabilseydik, bu O’nun yarattığı dünyayı yok edip, aynı zamanda O’nu da öldürecekti. Hepimiz O’nun bu hapishanesinden kurtulup yuvaya,</span> <span class="char-style-override-16">Pleroma</span><span class="char-style-override-12">’ya dönecektik.”</span></p>

      <p class="metin para-style-override-30"><span class="char-style-override-12">“Yani</span> <span class="char-style-override-16">gnosis</span><span class="char-style-override-12">’e eriştiğimiz zaman… İlahi kıvılcımın bedenimizi terk edeceğini mi söylüyorsunuz?”</span></p>

      <p class="metin para-style-override-30"><span class="char-style-override-12">“Hayır,” dedi Valentinus başını sallayarak. “Bedeniniz onun kurtulması gereken son hapishanedir.”</span></p>

      <p class="metin para-style-override-30"><span class="char-style-override-12">“Nasıl?”</span></p>

      <p class="metin para-style-override-30"><span class="char-style-override-12">“Tek bir yol var. Ölmek.”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-13"><span class="Strong-1">9</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">00:52 (Yargı Gecesi’ne 23 saat, 8 dakika kala)</span></p>

      <p class="metin para-style-override-59"/>

      <p class="metin para-style-override-37"><span class="char-style-override-12">Winter ile Elijah eski mezbaha civarındaki terk edilmiş sokaklarda yürüyordu. Durumun ümitsizliği Elijah’ın omuzlarına ağır bir yük gibi binmişti. Kolyesi çalındığından beri nefes alacak zamanı olmamıştı. Daima, olayları derinlemesine düşünecek zaman olmamasının kötü bir şey olduğunu düşünmüştü. Şimdiyse bundan o kadar emin değildi.</span></p>

      <p class="metin para-style-override-37"><span class="char-style-override-12">“Ne düşünüyorsun?” diye sordu Winter.</span></p>

      <p class="metin para-style-override-37"><span class="char-style-override-12">“Başımızın ne kadar belada olduğunu.”</span></p>

      <p class="metin para-style-override-37"><span class="char-style-override-12">Winter gülümsedi. “Ben de. Nereden başlayacağımızı bile bilmiyorum.”</span></p>

      <p class="metin para-style-override-37"><span class="char-style-override-12">“Başlangıçtan,” dedi Elijah yüksek sesle düşünerek. “Bu olaya mantıklı yaklaşmak zorundayız. Önce onu bulmamız lazım.”</span></p>

      <p class="metin para-style-override-37"><span class="char-style-override-12">“Nasıl?”</span></p>

      <p class="metin para-style-override-37"><span class="char-style-override-12">“Bilmiyorum.” Elijah sıcak tutmak için ellerini boş ceplerine soktu.</span> <span class="char-style-override-16">Boş</span> <span class="char-style-override-12">cepler... “Telefonum!” diye bağırdı üstünü başını yoklayarak. “Yok! Cep telefonun var mı?”</span></p>

      <p class="metin para-style-override-37"><span class="char-style-override-12">“Var,” dedi Winter ve ona ince bir gümüş telefon uzattı. “Al.”</span></p>

      <p class="metin para-style-override-37"><span class="char-style-override-12">Elijah telefonun kapağını açıp kendi numarasını çevirdi. Sinyalin baz istasyonundan uyduya, oradan da gerisin geriye dünyaya yansımasını beklerken elindeki aygıtı düşündü.</span></p>

      <p class="metin para-style-override-37"><span class="char-style-override-16">Radyo dalgaları. Elektromanyetik radyasyon. Her şey bununla ilgiliydi. Sonsuz sayıda farklı dalga boyları ve frekanslar. Görüş. Cep telefonu sinyalleri. Düşünceler. Görülemeyecek kadar uzun dalga boylarıyla her tarafını sarmışlardı.</span></p>

      <p class="metin para-style-override-30"><span class="char-style-override-12">Telefon çalmaya başladı. Bir kere. İki kere.</span></p>

      <p class="metin para-style-override-30"><span class="char-style-override-12">“Haydi ama!” diye mırıldandı Elijah. “Aç şunu,”</span></p>

      <p class="metin para-style-override-30"><span class="char-style-override-12">Üç... Dört...</span></p>

      <p class="metin para-style-override-30"><span class="char-style-override-12">“Alo?”</span></p>

      <p class="metin para-style-override-30"><span class="char-style-override-12">“Hey, benim!” Elijah sesini karşıdan gelen sağır edici müziğin üzerinden duyurmak için bağırıyordu.</span></p>

      <p class="metin para-style-override-30"><span class="char-style-override-12">“Kahretsin, be oğlum! Ne oldu?”</span></p>

      <p class="metin para-style-override-30"><span class="char-style-override-12">“Anlatacak zaman yok! Neredesin?”</span></p>

      <p class="metin para-style-override-30"><span class="char-style-override-12">Yanıtı duyan Elijah gözlerini devirdi. “Sakın bir yere kımıldama! Geliyoruz!”</span></p>

      <p class="metin para-style-override-30"><span class="char-style-override-12">Winter, “Kimdi o?” diye sordu konuşma bitince.</span></p>

      <p class="metin para-style-override-30"><span class="char-style-override-12">“Kuzenim Stephen Grimes’i anımsıyor musun?”</span></p>

      <p class="metin para-style-override-30"><span class="char-style-override-12">“Skeevy Stevie mi?”</span></p>

      <p class="metin para-style-override-30"><span class="char-style-override-12">“Evet. Sanırım bize yardım edebilir.”</span></p>

      <p class="metin para-style-override-30"><span class="char-style-override-12">“Tamam. Neredeymiş?”</span></p>

      <p class="metin para-style-override-30"><span class="char-style-override-12">Elijah yanıt vermedi. Geçen bir taksiyi durdurdu ve Winter’in binmesi için kapıyı açtı; sonra kendi bindi.</span></p>

      <p class="metin para-style-override-30"><span class="char-style-override-12">“Altmışıncı Cadde,” dedi. “Birinci ve İkinci Cadde arasındaki.”</span></p>

      <p class="metin para-style-override-30"><span class="char-style-override-12">“Striptiz kulübüne mi gidiyorsunuz?” diye sordu taksici sırıtarak.</span></p>

      <p class="metin para-style-override-30"><span class="char-style-override-12">“Evet,” dedi Elijah gözlerini Winter’inkilerden kaçırarak, “Striptiz kulübüne.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt119.png" width="54"/></p>

      <p class="metin para-style-override-30"><span class="char-style-override-12">Etrafta salınan çıplak bedenleri gören Elijah’ın yüzü bir anda kıpkırmızı oldu. “Onu görebiliyor musun?”</span></p>

      <p class="metin para-style-override-30"><span class="char-style-override-12">“Hayır,” dedi Winter. “Görüşümü engelleyen çok fazla meme var.”</span></p>

      <p class="metin para-style-override-30"><span class="char-style-override-12">Elijah’ın yüzü o kadar ısınmıştı ki, alev alacağını sandı. Başını çevirince kıvrılıp bükülen bir çift Pamela Anderson klonunun arasında gördü onu. “İşte orada,” dedi başıyla köşeyi işaret ederek.</span></p>

      <p class="metin para-style-override-37"><span class="char-style-override-12">Oraya doğru gitmeye çalıştı, ama uzun boylu bir Asyalı kadın –</span><span class="char-style-override-16">Wayne’s World</span><span class="char-style-override-12">’den Tia Carrere- yolunu kesti ve kollarını onun boynuna doladı.</span></p>

      <p class="metin para-style-override-53"><span class="char-style-override-12">“Geri bas, tatlım!” dedi Winter kadını Elijah’dan uzaklaştırarak. “O benimle.”</span></p>

      <p class="metin para-style-override-53"><span class="char-style-override-12">Elijah’ın elini tuttu ve striptizcilerin, bikinili garsonların arasından dirsekleriyle yol açarak Stevie’nin oturduğu yere doğru ilerledi. Yalnızca bir metre ilerisinde olmalarına rağmen Stevie onları görmedi. Elijah onun dikkatini öksürerek çekmeyi denedi, ama sesi çalan tekno müziğin gürültüsü arasında kaybolup gitti.</span></p>

      <p class="metin para-style-override-53"><span class="char-style-override-12">“Stevie!” diye bağırdı sonunda.</span></p>

      <p class="metin para-style-override-53"><span class="char-style-override-12">Stevie başını kaldırdı, Elijah’a koca bir gülümseme gönderdi ve eliyle gelmesini işaret etti.</span></p>

      <p class="metin para-style-override-53"><span class="char-style-override-12">“Bizim için bir</span> <span class="char-style-override-16">duble</span> <span class="char-style-override-12">ısmarladım!” diye bağırdı</span> <span class="char-style-override-16">Baywatch</span> <span class="char-style-override-12">ikizlerini göstererek. “Otur!”</span></p>

      <p class="metin para-style-override-53"><span class="char-style-override-12">Winter ellerini kadınların omuzlarına koydu. “Dans bitti, hanımlar.”</span></p>

      <p class="metin para-style-override-53"><span class="char-style-override-12">Striptizciler salınmayı hemen kesip, allı pullu elbiselerini yerden topladılar ve anında ortalıktan kayboldular. Tamamen giyimli bir kadınla karşı karşıya geldiklerinde yapılacak en iyi şeyin geri çekilmek olduğunu öğrenecek kadar kızgın eş görmüşlerdi meslek hayatlarında.</span></p>

      <p class="metin para-style-override-53"><span class="char-style-override-12">“Bunu neden yaptın ki?”</span></p>

      <p class="metin para-style-override-53"><span class="char-style-override-12">Stevie’in sızlanmasına aldırmayan Elijah ile Winter masaya yerleşti.</span></p>

      <p class="metin para-style-override-53"><span class="char-style-override-12">“Kim bu tutucu?” diye sordu Stevie başıyla Winter’i göstererek.</span></p>

      <p class="metin para-style-override-53"><span class="char-style-override-12">“Winter Zhi’yi anımsadın mı?”</span></p>

      <p class="metin para-style-override-53"><span class="char-style-override-12">“Hani şu vurgun olduğun kız…</span> <span class="char-style-override-16">Aah!</span><span class="char-style-override-12">” Kuzeninden yediği sıkı tekme hızını kesmemişti. Hiç duraksamadan Winter’e döndü ve onu göğüs bölgesinde biraz fazlaca oyalanarak baştan aşağı süzdü. “Deme yahu! Harika görünüyorsun!” Sonra Elijah’a döndü. “Bay Kuehl’in sizi gönderdiği şu özel okulda birlikteydiniz, değil mi?”</span></p>

      <p class="metin para-style-override-37"><span class="char-style-override-12">“Evet,” dedi Elijah. “Şimdi, başımız dertte ve yardımına ihtiyacımız var.”</span></p>

      <p class="metin para-style-override-37"><span class="char-style-override-12">Stevie kalın bir para destesinden çektiği bir yirmiliği yanlarından geçen bir striptizcinin jartiyerine sokuştururken, “Sizi dinliyorum,” dedi</span></p>

      <p class="metin para-style-override-37"><span class="char-style-override-12">“Hey! Bu kadar parayı nereden buldun sen?”</span></p>

      <p class="metin para-style-override-37"><span class="char-style-override-12">“Oteldeyken senin kredi kartlarından birkaçını yürütmüştüm.” Sesinde en ufak bir özür dileme belirtisi olmadan devam etti. “Ve aslanım benim, şifre olarak</span> <span class="char-style-override-16">asla</span> <span class="char-style-override-12">doğum gününü kullanma. Soyulursun.”</span></p>

      <p class="metin para-style-override-37"><span class="char-style-override-12">“Tavsiye için teşekkür ederim!”</span></p>

      <p class="metin para-style-override-37"><span class="char-style-override-12">“Bir şey değil. Kuzenler böyle zamanlar için vardır.” Stevie gülümsedi. “Boş ver şimdi bunları. Benim kucak dansımı iptal ettirecek kadar önemli olan şey ne?”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt120.png" width="54"/></p>

      <p class="metin para-style-override-37"><span class="char-style-override-12">“Vay be!” diye bağırdı Stevie, Elijah sözünü bitirince.</span></p>

      <p class="metin para-style-override-37"><span class="char-style-override-12">“Yani, şimdi Valentinus’u bulmamız gerekiyor,” dedi Elijah. “Bunu nasıl yapacağımıza dair bir fikrin var mı?”</span></p>

      <p class="metin para-style-override-37"><span class="char-style-override-12">Stevie düşünürken bir yandan da esmer bir dansözü kesiyordu. “Hmm! SpyGurl adında New Yorklu bir blogger var. Sürekli Valentinus’dan söz ediyor. Adamın nerede olduğunu bilen birisi varsa, o da SpyGurl olmalı.”</span></p>

      <p class="metin para-style-override-37"><span class="char-style-override-12">“Harika,” dedi Winter. “Onu nerede bulabiliriz?”</span></p>

      <p class="metin para-style-override-37"><span class="char-style-override-12">“Bulamazsınız,” diye yanıtladı Stevie. “Kimliği gizli.”</span></p>

      <p class="metin para-style-override-37"><span class="char-style-override-12">“Elijah senin dâhi bir hacker olduğunu söylemişti,” dedi Winter. “Onu bulamaz mısın?”</span></p>

      <p class="metin para-style-override-37"><span class="char-style-override-12">“Bak canım…</span> <span class="char-style-override-16">Ben</span> <span class="char-style-override-12">bulamam demedim.</span> <span class="char-style-override-16">Siz</span> <span class="char-style-override-12">bulamazsınız dedim.”</span></p>

      <p class="metin para-style-override-37"><span class="char-style-override-12">“Yapabilir misin, yapamaz mısın?”</span></p>

      <p class="metin para-style-override-37"><span class="char-style-override-12">“Bir bilgisayar olmadan hiçbir şey yapamam.”</span></p>

      <p class="metin para-style-override-37"><span class="char-style-override-12">“Sana bilgisayar bulacağımı söylesem bu yerden çıkabilir miyiz?” diye sordu Winter.</span></p>

      <p class="metin para-style-override-37"><span class="char-style-override-12">“Tabii ki, Prenses,” dedi Stevie. “Ama dükkânların açılmasına daha on iki saat var.”</span></p>

      <p class="metin para-style-override-37"><span class="char-style-override-12">“Hemen geliyorum.”</span></p>

      <p class="metin para-style-override-37"><span class="char-style-override-12">Çıkışa doğru yürüyen Winter kalın kadife perdenin ardında kayboldu. Ve bir dakikadan az bir süre içinde elinde pahalı görünümlü deri bir bilgisayar çantasıyla geri döndü. Oturup çantadan çıkarttığı dizüstü bilgisayarı Stevie’ye uzattı.</span></p>

      <p class="metin para-style-override-37"><span class="char-style-override-12">“Bunu nereden buldun?”</span></p>

      <p class="metin para-style-override-37"><span class="char-style-override-12">“Ben…” Winter yüzünde gurur ve korku karışımı bir ifadeyle bocaladı. “Klübe girerken dikkatimi çekmişti. Vestiyerdeki kıza dokundum ve… Onu bu şeyi bana vermeye ikna ettim.”</span></p>

      <p class="metin para-style-override-37"><span class="char-style-override-12">“Ona</span> <span class="char-style-override-16">dokundun</span><span class="char-style-override-12">, ha?” dedi Stevie şehvet dolu bir sırıtışla.</span></p>

      <p class="metin para-style-override-37"><span class="char-style-override-12">“Bu işini görür mü, görmez mi?”</span></p>

      <p class="metin para-style-override-37"><span class="char-style-override-12">“Bakmadan söyleyemem.” Bilgisayarın kapağını kaldırıp modeline baktı. “Evet, bu olur.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt121.png" width="54"/></p>

      <p class="metin para-style-override-37"><span class="char-style-override-12">Kaldırımda yavaş adımlarla yürüyorlardı. Bilgisayar açık olarak Stevie’nin elindeydi. Ekrandan gelen mavi-beyaz ışık yüzüne ruhani bir hava veriyordu. Arada bir duruyor, mouse ile bir ikonu çift tıklıyor, sonra sövüp yürümeye devam ediyordu. On beş dakika kadar sonra durdu.</span></p>

      <p class="metin para-style-override-37"><span class="char-style-override-12">“Tamam! Bir hot-point buldum. Buradan internete kablosuz bağlantı yapabileceğiz.” Elijah’a döndü. “Kollarını uzat bakalım.”</span></p>

      <p class="metin para-style-override-37"><span class="char-style-override-12">Stevie kapağı açık bilgisayarı Elijah’ın kollarına bıraktı ve parmakları klavyenin üzerinde uçuşarak işe koyuldu.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-14"><span class="Strong-1">10</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">01:14 (Yargı Gecesi’ne 22 saat, 46 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Stevie Grimes üşüyordu ve yorgundu, ama mutluydu da. Hackerliğe dönmüştü. SpyGurl’un minimalist HTML kaynak kodunu tarayıp, o üç sihirli sözcüğü buldu: MovableType tarafından üretilmiştir.</span></p>

      <p class="metin para-style-override-30"><span class="char-style-override-12">Tahmin ettiği gibi, kız standart blogger yazılımı kullanıyordu. Şimdi mesele SpyGurl’un teknik bir kişi mi, yoksa kendini dev aynasında gören bir piliç mi olduğuydu. Stevie ikincisi olmasını ümit etti. Teknik kişiler güvenlik konusuna çok önem verirken, kendilerini bir halt sananlar internetin Grimes gibilerinin olmadığı pırıl pırıl, mutlu ve mesut bir yer olduğunu düşünürdü.</span></p>

      <p class="metin para-style-override-30"><span class="char-style-override-12">Bu işlerden anlayan herhangi birinin sitesinde çalışmayacak bir URL yazdı:</span> <a href="http://www.foureyes.com/mt.cgi"><span class="char-style-override-12">www.SpyGurl.com/mt.cgi</span></a></p>

      <p class="metin para-style-override-30"><span class="char-style-override-12">Giriş ekranı belirdi Stevie başını salladı. SpyGurl geri zekâlının biriydi. Kendine şans dileyip, MovableType’nin varsayılan kullanıcı adını (Melody) ve şifresini (nelson) girip ve</span> <span class="char-style-override-16">enter</span> <span class="char-style-override-12">tuşuna bastı. Bir seçenekler listesi geldi ekrana.</span></p>

      <p class="metin para-style-override-30"><span class="char-style-override-12">“Kahrolası amatörler gösterisine hoş geldiniz.”</span></p>

      <p class="metin para-style-override-30"><span class="char-style-override-12">“Bu iyi bir şey mi?” diye sordu Winter.</span></p>

      <p class="metin para-style-override-30"><span class="char-style-override-12">“İyiden de iyi, hayatım,” dedi Stevie. “Şimdi tek gereken, SpyGurl’un tüm girişlerini nereden yaptığını gösteren faaliyet günlüğüne bakmak. Ve işte!”</span></p>

      <p class="metin para-style-override-30"><span class="char-style-override-12">2007.12.30 23:29:14 208.54.95.129 ‘SpyGurl’ #124</span></p>

      <p class="metin para-style-override-30"><span class="char-style-override-12">“IP’sini bulduk. Geldik sayılır.”</span></p>

      <p class="metin para-style-override-30"><span class="char-style-override-12">‘nslookup’ 208.54.95.129 yazdı ve tekrar</span> <span class="char-style-override-16">enter</span> <span class="char-style-override-12">tuşuna bastı.</span></p>

      <p class="metin para-style-override-30"><span class="char-style-override-12">Ad: m815f36d0.tmodns.net</span></p>

      <p class="metin para-style-override-30"><span class="char-style-override-12">“Tüh!” dedi Stevie. “Bu bir T-mobile hesabı. Büyük olasılıkla bir McDonald’s ya da Starbucks’dan giriyor.”</span></p>

      <p class="metin para-style-override-30"><span class="char-style-override-12">“Ama New York’ta, değil mi?” diye atıldı Winter.</span></p>

      <p class="metin para-style-override-30"><span class="char-style-override-12">“Emin değilim. Ama kesinlikle ABD’de… Ya da Kanada’da.”</span></p>

      <p class="metin para-style-override-30"><span class="char-style-override-12">“Mahvolduk!” dedi Elijah.</span></p>

      <p class="metin para-style-override-30"><span class="char-style-override-12">“Dur bir dakika, Bay Felaket. Bu bir New York blogu. Yani kızın Manhattan’lı olduğundan yarı yarıya eminim. Bu sadece yoldaki bir tümsek.”</span></p>

      <p class="metin para-style-override-30"><span class="char-style-override-12">%traceroute 208.54.95.129</span></p>

      <p class="metin para-style-override-30"><span class="char-style-override-12">Ekrandan URL’ler ve IP adresleri geçmeye başladı.</span></p>

      <p class="metin para-style-override-30"><span class="char-style-override-12">“Evet, kız Manhattan’da, ancak tam olarak nerede olduğunu kestirmem zor.”</span></p>

      <p class="metin para-style-override-30"><span class="char-style-override-12">“Harika,” dedi Elijah. “Şimdi tek yapmamız gereken her McDonald’s ve Starbucks’a gidip, dizüstü bilgisayarı kullanan bir kız aramak. Bir yıldan fazla sürmez herhalde.”</span></p>

      <p class="metin para-style-override-30"><span class="char-style-override-12">“Hacker olarak bir işe yaramazdın,” dedi Stevie iç geçirerek. “Aşırı kötümserlik, pek az sabır. Sakinleş.”</span></p>

      <p class="metin para-style-override-30"><span class="char-style-override-12">Stevie en iyi yazılım araçlarını tuttuğu g-mail hesabına girdi ve favori kod kırıcısını indirdi. Sonra T-mobile’nin site haritasına gidip sistem yöneticisinin giriş sayfasını buldu.</span></p>

      <p class="metin para-style-override-30"><span class="char-style-override-12">“Smithers! Köpekleri sal!”</span> <span class="char-style-override-16">Crack.Ho</span> <span class="char-style-override-12">programını çalıştırdı. “Güvenlik duvarlarını geçer geçmez işimiz bitmiştir.”</span></p>

      <p class="metin para-style-override-30"><span class="char-style-override-12">Yedi dakika geçti.</span></p>

      <p class="metin para-style-override-30"><span class="char-style-override-12">“Tamam, girdim. Şimdi sadece bunların SAD kayıtlarını bulmak ve…”</span></p>

      <p class="metin para-style-override-30"><span class="char-style-override-12">“SA… Ne?”</span></p>

      <p class="metin para-style-override-30"><span class="char-style-override-12">“Sınıfsız Alanlararası Dolaşım,” dedi Stevie başını kaldırmadan. “T-mobile’nin her ağın nerede olduğunu göstermek için tuttuğu bir eşleştirme belgesi. Tamam… İşte o da burada:”</span></p>

      <p class="metin para-style-override-30"><span class="char-style-override-12">208.54.95.255 0.0.0.255 208.54.95.1 0.0.0.255</span></p>

      <p class="metin para-style-override-30"><span class="char-style-override-12">25-Astor Place. 10003.lga.ny.us</span></p>

      <p class="metin para-style-override-30"><span class="char-style-override-12">Google Maps’e girdi ve adresi verdi.</span></p>

      <p class="metin para-style-override-30"><span class="char-style-override-12">“Greenwich Village’de, Astor ve Lafayette caddelerinin köşesindeki şu devasa Starbucks.”</span></p>

      <p class="metin para-style-override-30"><span class="char-style-override-12">“Emin misin?” diye sordu Elijah.</span></p>

      <p class="metin para-style-override-30"><span class="char-style-override-12">“Gelişigüzel bir bloggeri on bir dakikada izleyip buluyorum ve senin tek diyebileceğin ‘emin misin’ öyle mi? Evet kahrolası, eminim. Havadan rastgele bir adres mi yarattığımı düşünüyorsun?”</span></p>

      <p class="metin para-style-override-30"><span class="char-style-override-12">Elijah ona dik dik baktı.</span></p>

      <p class="metin para-style-override-30"><span class="char-style-override-12">“Tamam, yapmış olabileceğim bir şeydi,” diye itiraf etti Stevie. “Ama yapmadım.”</span></p>

      <p class="metin para-style-override-30"><span class="char-style-override-12">Winter yanağına bir öpücük kondurunca, “İşte değerbilirlik diye ben</span> <span class="char-style-override-16">buna</span> <span class="char-style-override-12">derim!” dedi ve gelen bir taksiye işaret etti. Elijah’a dönüp çocukluklarındaki favori deyişi bağırdı: “Yarasa Mağarasına, Robin!”</span></p>

      <p class="metin para-style-override-30"><span class="char-style-override-12">Elijah ne kadar tutmaya çalışsa da, gülmesine engel olamadı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt122.png" width="54"/></p>

      <p class="metin para-style-override-30"><span class="char-style-override-12">Stevie, “Yemin ederim bunlar kahvenin içine ot falan koyuyor,” dedi dolu salona bakıp başını sallayarak. “Gece yarısından sonra bu boku kim içer ki?” Sonra Elijah’a döndü. “Ne yapacaksın? Bu koca yerde SpyGurl’u bulmak için sihrini mi kullanacaksın?”</span></p>

      <p class="metin para-style-override-30"><span class="char-style-override-12">Elijah sinirli bir tavırla kolyesine dokundu. O şeyi çıkartmanın düşüncesi bile benliğine dehşet salıyor, dolu salona bakmak içinin huzursuzlukla dolmasına neden oluyordu. Winter yanında olup elini tutuyor olmasa, içeri girmeye bile cesaret edemezdi.</span></p>

      <p class="metin para-style-override-30"><span class="char-style-override-12">“Sorun yok,” dedi Winter ona bakarak. “Ben… Ben yapabilirim.”</span></p>

      <p class="metin para-style-override-30"><span class="char-style-override-12">Ama Elijah o sözler ağzından çıkarken pembemsi-turuncu bir korkunun onu arı sürüsü gibi çevrelediğini gördü. Winter’in hafefobisi olmayabilirdi, ama kolyesini çıkartmaya o da en az kendisi kadar korkuyordu; hatta belki daha da fazla.</span></p>

      <p class="metin para-style-override-30"><span class="char-style-override-12">Birden Elijah’ın aklına bir fikir geldi. “Bunu şey… Yani anlamışsındır… O şey olmadan nasıl yapabileceğimizi biliyorum.”</span></p>

      <p class="metin para-style-override-30"><span class="char-style-override-12">“Nasıl?” diye sordu Winter. Duyduğu rahatlama hissi korkusunu bastırmıştı.</span></p>

      <p class="metin para-style-override-30"><span class="char-style-override-12">“Gizli formülünü kullanmadan onu asla bulamazsın,” dedi Stevie. “SpyGurl peşindeki birçok insanı bıktırdı. Sen ‘lütfen, n’oolur’ dedin diye ortaya çıkmaz.”</span></p>

      <p class="metin para-style-override-30"><span class="char-style-override-12">“Sadece beni izleyin.”</span></p>

      <p class="metin para-style-override-30"><span class="char-style-override-12">Winter’in elini tutup içeri girdi. Kahve çekirdeklerinin güçlü aroması eşikten geçer geçmez burnuna çarptı. Kokuya odaklanan Elijah, iki yüz yabancının önünde değil de, mutfağında yalnız başına olduğunu düşündü. Elini tuttuğu Winter parmaklarını sıkınca zihnini bir cesaret dalgası kapladı.</span></p>

      <p class="metin para-style-override-30"><span class="char-style-override-12">Yapabilirdi. Winter’in elini bırakıp yuvarlak ve yüksek bir masanın üstüne çıktı. Ve kendine cesaretini kaybetme fırsat tanımadan seslendi:</span></p>

      <p class="metin para-style-override-30"><span class="char-style-override-12">“L-l-lütfen bir dakika beni dinler misiniz?”</span></p>

      <p class="metin para-style-override-30"><span class="char-style-override-12">Tüm konuşmalar kesildi ve dört yüz göz ona çevrildi. Elijah sorgulayan zihinlerin kolyesini aşan soluk renklerini hissedebiliyordu.</span></p>

      <p class="metin para-style-override-30"><span class="char-style-override-12">“SpyGurl a-a-adında bir blogger arıyorum!”</span></p>

      <p class="metin para-style-override-30"><span class="char-style-override-12">Elijah suçluyu arar gibi bakışlarını geniş mekânda dolaştırdı. SpyGurl’un neye benzediği hakkında en ufak bir fikri olmasa da, bu önemli değildi. Aradığı yüz değil, bir ifadeydi.</span></p>

      <p class="metin para-style-override-30"><span class="char-style-override-12">İnsanların çoğu meraklanmış ya da sinirlenmiş olduğundan işi kolaydı. Kadınların yarısını hiçbir korku ifadesi görmeden geçti. Sonra onu buldu. Saklamaya çalışsa da, alt ve üst alnı (HB 1 ve 2) onu ele verirken, kalkık kaşları (HB 4) ve büzülmüş dudakları (HB 5) tüm kuşkuları ortadan kaldırıyordu.</span></p>

      <p class="metin para-style-override-30"><span class="char-style-override-12">“B-b-buldum seni,” dedi Elijah fısıldayarak. Masadan yere atladı.</span></p>

      <p class="metin para-style-override-30"><span class="char-style-override-12">Winter onun elini tuttu. Birlikte, masaların arasından geçip hedefe doğru ilerlediler: Plili mini etek ve dar bir kolsuz gömlek üstüne bol parka giymiş minyon tipli bir Japon kız. Kız onlara saçlarındaki kahverengi meçe uyan korku dolu gözlerle bakıyordu.</span></p>

      <p class="metin para-style-override-30"><span class="char-style-override-12">“Beni başka birisiyle karıştırmış olmalısınız,” dedi bilgisayarını kapatarak.</span></p>

      <p class="metin para-style-override-30"><span class="char-style-override-12">Elijah, “Hayır,” dedi. Yalanını yüzünden açıkça okuyordu. “Karıştırmadım.”</span></p>

      <p class="metin para-style-override-30"><span class="char-style-override-12">Stevie bir anda yanlarında bitti. “Bu SpyGurl olamaz, oğlum! Baksana daha 17’sinde!”</span></p>

      <p class="metin para-style-override-30"><span class="char-style-override-12">“Ben gidiyorum,” dedi kız bilgisayarını zeytin yeşili sırt çantasına koyarken. “Beni takip ederseniz, polis çağırırım.”</span></p>

      <p class="metin para-style-override-30"><span class="char-style-override-12">“Bekle,” dedi Winter. Ve onun bileğine dokundu.</span></p>

      <p class="metin para-style-override-30"><span class="char-style-override-12">Winter o dokunuşla Elijah ve SpyGurl arasında kanal vazifesi görürken kızın renkleri birden canlandı. Elijah onun duygularını değerlendirmeye fırsat bulamadan, muhteşem bir kırmızı hepsini süpürüp götürdü.</span></p>

      <p class="metin para-style-override-30"><span class="char-style-override-12">“Yardımına ihtiyacımız var,” dedi Winter. “Lütfen.”</span></p>

      <p class="metin para-style-override-30"><span class="char-style-override-12">Kız ağzını açtı. Tepki vermek istiyor, ama korkusuna yenik düşüyordu.</span></p>

      <p class="metin para-style-override-30"><span class="char-style-override-12">“Korkma,” diye rahatlattı onu Elijah. “Sırrın bizimle güvende olacak. Söz veriyoruz.”</span></p>

      <p class="metin para-style-override-30"><span class="char-style-override-12">Sonunda SpyGurl başını eğdi. “Peki. Ama biraz daha sakin bir yere gidelim. Burası birden biraz…” Onları boş gözlere baktı. “Biraz klostrofobik geldi bana.”</span></p>

      <p class="metin para-style-override-30"><span class="char-style-override-12">Elijah iç geçirdi. “Seninle tamamen aynı fikirdeyim.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt123.png" width="54"/></p>

      <p class="metin para-style-override-30"><span class="char-style-override-12">SpyGurl onları iki blok ötedeki bir suşi lokantasının üzerindeki minik bara götürdü. Barmenle birkaç kelime Japonca konuştu. Adam başını salladı, sonra pencerenin yanındaki bir masayı işaret etti. Onlar otururken kimonolu bir kadın masanın üzerine dört küçük ahşap bardak koydu ve sake ile doldurdu. Sürahiyi masada bıraktı.</span></p>

      <p class="metin para-style-override-30"><span class="char-style-override-12">SpyGurl bardağını kaldırdı.</span> <span class="char-style-override-16">“Kompai.”</span></p>

      <p class="metin para-style-override-30"><span class="char-style-override-12">“Şerefe,” dedi Winter.</span></p>

      <p class="metin para-style-override-30"><span class="char-style-override-12">“</span><span class="char-style-override-16">L’Chaim</span><span class="char-style-override-12">,” dedi Elijah.</span></p>

      <p class="metin para-style-override-30"><span class="char-style-override-12">“Umarım şeytan öldüğümüzü anlamadan hepimiz cennete gitmiş oluruz,” diye tamamladı Stevie.</span></p>

      <p class="metin para-style-override-30"><span class="char-style-override-12">İçkisini bir dikişte bitiren SpyGurl bardağını vurarak masaya koydu. Yakıcı sıvıyı yutan Elijah da aynısını yaptı. SpyGurl bir tane daha devirirken, o hâlâ nefes almaya çalışıyordu.</span></p>

      <p class="metin para-style-override-30"><span class="char-style-override-12">Kız, bardağı masaya bırakıp onlara baktı. “Beni nasıl buldunuz?”</span></p>

      <p class="metin para-style-override-30"><span class="char-style-override-12">“Bir sihirbaz asla numaralarını açıklamaz,” dedi Stevie.</span></p>

      <p class="metin para-style-override-30"><span class="char-style-override-12">SpyGurl, “Dinleyin, geri zekâlılar…” diye söze başlarken Winter araya girdi.</span></p>

      <p class="metin para-style-override-30"><span class="char-style-override-12">“Bize yardım edersen o seni nasıl bulduğumuzu anlatacak. Anlaştık mı?”</span></p>

      <p class="metin para-style-override-30"><span class="char-style-override-12">SpyGurl dudağını ısırdı, sonra başını salladı. “Anlaştık.”</span></p>

      <p class="metin para-style-override-30"><span class="char-style-override-12">“Stevie?” Winter masanın üzerinden gözlerini ona dikmişti.</span></p>

      <p class="metin para-style-override-30"><span class="char-style-override-12">“Tamam! Anlaştık.”</span></p>

      <p class="metin para-style-override-30"><span class="char-style-override-12">“Ne istiyorsunuz?” diye sordu SpyGurl.</span></p>

      <p class="metin para-style-override-30"><span class="char-style-override-12">“Valentinus’u bulmamız gerek.”</span></p>

      <p class="metin para-style-override-30"><span class="char-style-override-12">“Bu bilginin değerini biliyor musunuz? Üç farklı gazete bana yirmişer bin teklif etti.”</span></p>

      <p class="metin para-style-override-30"><span class="char-style-override-12">“İki mislini veririm,” dedi Elijah. “Kırk bin.”</span></p>

      <p class="metin para-style-override-30"><span class="char-style-override-12">“Kırk bin mi?” Bağıran Stevie idi. “Bugünün Havadan Para Günü olduğunu bilsem, kahrolası bir zam isterdim! Onu bulduğum için</span> <span class="char-style-override-16">ben</span> <span class="char-style-override-12">ne alacağım?”</span></p>

      <p class="metin para-style-override-30"><span class="char-style-override-12">Stevie’ye aldırmadan, “Onu neden arıyorsunuz?” diye sordu SpyGurl.</span></p>

      <p class="metin para-style-override-30"><span class="char-style-override-12">“Korkunç bir şey yapacağını düşünüyoruz,” dedi Elijah.</span></p>

      <p class="metin para-style-override-30"><span class="char-style-override-12">“Ne gibi?”</span></p>

      <p class="metin para-style-override-30"><span class="char-style-override-12">“Bunu bilsek onu bulmak zorunda kalmazdık,” dedi Stevie alaycı bir ses tonuyla.</span></p>

      <p class="metin para-style-override-30"><span class="char-style-override-12">Kız başparmağıyla onu göstererek, “</span><span class="char-style-override-16">S’k-kafanın</span> <span class="char-style-override-12">burada olması şart mı?” diye sordu.</span></p>

      <p class="metin para-style-override-30"><span class="char-style-override-12">“Ona ihtiyacımız olabilir,” dedi Winter. “Onun için ne yazık ki kalacak.”</span></p>

      <p class="metin para-style-override-30"><span class="char-style-override-12">“Peki öyleyse.” SpyGurl içini çekti. “Bir içki daha alayım, sonra sizi onun olacağı yere götürürüm.”</span></p>

      <p class="metin para-style-override-30"><span class="char-style-override-12">“Şimdi mi?” diye sordu Elijah.</span></p>

      <p class="metin para-style-override-30"><span class="char-style-override-12">“Evet.” SpyGurl içkiyi kafasına dikip bardağı masaya bir kez daha vurdu, sonra ayağa kalktı. “Hemen şimdi.”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-15"><span class="Strong-1">11</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">06:17 (Orta Avrupa Yaz Saati) (Yargı Gecesi’ne 23 saat, 43 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Solothurn girdiği internet kafeye göz gezdirdi. Birbiriyle uyumsuz sandalyelerin arasından geçip köşede bir yere ve sırtını duvara vererek oturdu. Bilgisayarda oturum açtıktan sonra cebinden bir kâğıt parçası çıkarttı ve klavyenin yanına koydu.</span></p>

      <p class="metin para-style-override-30"><span class="char-style-override-12">Tarayıcının adres çubuğuna bir dizi anlamsız harf ve rakam girdi. Sayfa anında yüklendi. Ekranda beliren</span> <span class="char-style-override-16">Hata no. 404 (sayfa bulunmadı)</span> <span class="char-style-override-12">mesajını göz ardı ederek imleci dikkatle ikinci ‘4’ün üzerindeki gizli bağlantıya getirdi ve tıkladı. Tarayıcı başka bir adrese gidince dikdörtgen bir kutu belirdi.</span></p>

      <p class="metin para-style-override-30"><span class="char-style-override-12">Solothurn titreyen parmaklarla şifreyi girdi. Ekran anında gökkuşağının tüm renkleriyle doldu. Ortada üstünde BAŞLA yazan tek bir kutu vardı. Kalp atışları hızlandı. O siteye son dört aydır her hafta girmesine rağmen ilk seferki gibi heyecanlıydı. Kutuyu tıkladı.</span></p>

      <p class="metin para-style-override-30"><span class="char-style-override-12">Ekran karardı, sonra beyaz harflerle bir metin belirdi.</span></p>

      <p class="metin para-style-override-74"><span class="char-style-override-22">Uyarı: Halka açık bir yerdeyseniz mutlaka kulaklık kullanın. Kulaklığınız yoksa DERHAL siteden çıkın.</span></p>

      <p class="metin para-style-override-30"><span class="char-style-override-12">Metnin altında geri sayım yapan sayısal bir saat vardı. Daha dokuz dakika ve kırk sekiz saniye olduğunu gösteriyordu. Solothurn cebinden iPod kulaklıklarını çıkarttı, bilgisayarın çıkışına taktı ve kulaklarına yerleştirip sesi açtı. Duyduğu</span> <span class="char-style-override-16">bip</span> <span class="char-style-override-12">sesi geçen her saniyeyi belirtiyordu.</span></p>

      <p class="metin para-style-override-30"><span class="char-style-override-12">Ekrandaki rakamlara bakıp zamanın daha hızlı geçmesini dilerken, elini gömleğinin içine götürdü ve göğsündeki işlemeli muskaya dokundu. Salondaki klima sistemine rağmen tüm bedeninden ter boşanmıştı. Terli eliyle alnını sildi.</span></p>

      <p class="metin para-style-override-30"><span class="char-style-override-12">08:38</span></p>

      <p class="metin para-style-override-30"><span class="char-style-override-12">Kalbi deli gibi atmaya başladı.</span></p>

      <p class="metin para-style-override-30"><span class="char-style-override-12">04:03</span></p>

      <p class="metin para-style-override-30"><span class="char-style-override-12">Nefes alışları hızlandı.</span></p>

      <p class="metin para-style-override-30"><span class="char-style-override-12">02:17</span></p>

      <p class="metin para-style-override-30"><span class="char-style-override-12">Midesi taş gibi oldu.</span></p>

      <p class="metin para-style-override-30"><span class="char-style-override-12">00:42</span></p>

      <p class="metin para-style-override-30"><span class="char-style-override-12">Erbezleri kasıklarının içine çekildi.</span></p>

      <p class="metin para-style-override-30"><span class="char-style-override-12">00:19</span></p>

      <p class="metin para-style-override-30"><span class="char-style-override-12">Tüm kasları gerildi.</span></p>

      <p class="metin para-style-override-30"><span class="char-style-override-12">00:01</span></p>

      <p class="metin para-style-override-41"><span class="char-style-override-12">Ekrandaki saat kayboldu; yerine o tanıdık dairesel amblem –kendi kuyruğunu yutan yılan– geldi. Solothurn kımıldamaktan korkarak soluğunu tuttu. Valentinus bir sihirbaz gibi amblemin önünde belirince ılık küvete girmiş gibi, arındırıcı bir rahatlama hissiyle doldu.</span></p>

      <p class="metin para-style-override-30"><span class="char-style-override-12">Alnındaki ter kurudu, kalp atışları ve solukları yavaşladı, midesindeki ağırlık geçti, kasları gevşedi.</span></p>

      <p class="metin para-style-override-30"><span class="char-style-override-12">Sonraki yarım saat boyunca donakalmış bir şekilde orada oturdu. Valentinus’un konuşması sonunda bitince ekran karardı. Herkesten çok sevdiği adamı daha şimdiden özlemeye başlayan Solothurn içinde bir üzüntü duydu.</span></p>

      <p class="metin para-style-override-30"><span class="char-style-override-12">Valentinus’un sözcükleri inanılmaz derecede etkileyici, bir o kadar güçlüydü. Adamın her şeyi ne kadar değiştirdiğine inanamıyordu. Solothurn, Eylül ayına kadar yaşamın içinden sanki bir uyurgezer gibi geçmişti. Şimdiyse uyanmış, dünyayı –ve kendini– aslında olduğu gibi görmeye başlamıştı.</span></p>

      <p class="metin para-style-override-30"><span class="char-style-override-12">Gerçeği öğrendiğinden beri, ertesi gün ölecekmiş gibi yaşamaya başlamıştı. Ölüm fikri aklına gelince gülümsedi. Oysa bir gün İsa ile Cennetin Krallığı’nda buluşacağına inandığı zamanlarda bile ölüm onu hep dehşete düşürmüştü.</span></p>

      <p class="metin para-style-override-30"><span class="char-style-override-12">Şimdiyse, onunla buluşmak için sabırsızlanıyordu.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt124.png" width="54"/></p>

      <p class="metin para-style-override-30"><span class="char-style-override-12">Kameranın kırmızı kayıt ışığı sönünce Valentinus’un yüzündeki gülümseme de silindi. Başını eğdi ve yavaşça şakaklarını ovdu. O kadar fazla zihne gönderim yapmanın stresi son aylarda artık iyice artmaya başlamıştı, ama o akşamki en kötüsüydü. Başı zonkluyor, alnındaki damarlar kalp atışlarına uyarak atıyordu.</span></p>

      <p class="metin para-style-override-30"><span class="char-style-override-12">“İyi misin?”</span></p>

      <p class="metin para-style-override-30"><span class="char-style-override-12">“Evet,” dedi Valentinus gücünü toplamaya çalışarak. “İyiyim.”</span></p>

      <p class="metin para-style-override-30"><span class="char-style-override-12">Başını kaldırdı ve muhteşem sarışına gülümsedi. Kız anında serin bir rahatlama hissiyle kızardı.</span></p>

      <p class="metin para-style-override-30"><span class="char-style-override-12">“Söyle bakalım,” dedi Valentinus ellerini yavaşça onun kalçalarında gezdirirken. “Nasıldım?”</span></p>

      <p class="metin para-style-override-30"><span class="char-style-override-12">“İnanılmaz,” dedi Bethany fısıltıyla. Gözleri nemlenmişti. “Seansların her zaman ilham vericidir, ama bu gece…” Kız seksi çağrıştıran bir edayla soluğunu koyuverdi. “Bu gece muhteşemdi.”</span></p>

      <p class="metin para-style-override-30"><span class="char-style-override-12">Valentinus ayağa kalktı. Göğsü sürtününce kız biraz geriledi, ama kalçasındaki ellerini çekmesini gerektirecek kadar değil. Biraz utangaç bir tavırla bakışlarını aşağıya indirdi, sonra ellerini onun göğsüne koydu. Düz karnından aşağıya kaydırdı, beline sardı ve kendine doğru çekip, başını omzuna yasladı.</span></p>

      <p class="metin para-style-override-30"><span class="char-style-override-12">Valentinus onu aşağıya doğru itince dizlerinin üzerine çöktü. Titreyen ellerle kemerini çözdü ve pantolonunu indirdi. Penisi ılık, ıslak ağza girince Valentinus tüm bedeninin titrediğini hissetti. Zihniyle uzanıp kızınkini yokladı.</span></p>

      <p class="metin para-style-override-30"><span class="char-style-override-12">Sonraki birkaç dakika boyunca, kız onu yalarken hafifçe başını tuttu. Oral seksten çok hoşlansa da, kızın sevgisinin tadını çıkartmak ona daha fazla zevk veriyordu. Ama sevgi doğru sözcük sayılmazdı. Hayır, değildi. Doğru sözcük</span> <span class="char-style-override-16">putlaştırmak</span> <span class="char-style-override-12">gibi bir şey olmalıydı.</span></p>

      <p class="metin para-style-override-30"><span class="char-style-override-16">Ya da tapmak.</span></p>

      <p class="metin para-style-override-30"><span class="char-style-override-12">Artık hepsi o kıymetli ‘pederlerinden’ daha fazla tapıyordu kendisine. Sonraki gece, neden sonra o adamların gerçek yüzlerini ortaya çıkartacaktı.</span></p>

      <p class="metin para-style-override-30"><span class="char-style-override-12">Kırılgan.</span></p>

      <p class="metin para-style-override-30"><span class="char-style-override-12">Zayıf.</span></p>

      <p class="metin para-style-override-30"><span class="char-style-override-12">Ve ölümlü.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt125.png" width="54"/></p>

      <p class="metin para-style-override-30"><span class="char-style-override-12">Ertesi sabah Solothurn görev yerinden çağrıldığında hâlâ Valentinus’u düşünüyordu.</span></p>

      <p class="metin para-style-override-30"><span class="char-style-override-12">“</span><span class="char-style-override-16">Baltacı,</span> <span class="char-style-override-12">yaşlı bir adama yürümesi için yardım edebilir misiniz?”</span></p>

      <p class="metin para-style-override-30"><span class="char-style-override-12">“Tabii ki, Kutsal Efendimiz.”</span></p>

      <p class="metin para-style-override-30"><span class="char-style-override-12">Von Altishofen kibarca yaşlı adamın koluna girdi. Yaratıcı Tanrı’ya öylesine yakın olan o adama dokunmak son derece garipti. Uzun beyaz cübbenin altındaki yaşlılara özgü o sarkık etleri ve pörsümüş kasları hissedebiliyordu. Annesinin kolu gibiydi. Yanındaki yaratığın insandan başka bir şey olmamasından duyduğu hayal kırıklığına engel olamadı.</span></p>

      <p class="metin para-style-override-30"><span class="char-style-override-16">Kusurlu bir insan. Tıpkı onu yaratan kusurlu Tanrı gibi.</span></p>

      <p class="metin para-style-override-30"><span class="char-style-override-12">Von Altishofen yaşlı adamı gösterişli bir pencerenin yanındaki sarı kanepeye götürdü. Pencerenin altın varaklı antika çerçevesinin tamamladığı fon insanı 12. yüzyılda olduğuna inanabilirdi. Ama o yanılsama kurşun geçirmez camın doğal olmayan kalınlığıyla bozuluyordu.</span></p>

      <p class="metin para-style-override-30"><span class="char-style-override-12">“Teşekkür ederim,” dedi yaşlı adam. Kalçasını ovuşturarak oturdu. Siyah fırtına bulutlarıyla kaplanmış gökyüzüne bakıp yüzünü buruşturdu. “Kırdığımdan beri ne zaman esaslı bir yağmur yağacak olsa sızlıyor.”</span></p>

      <p class="metin para-style-override-30"><span class="char-style-override-12">“Nasıl oldu?” diye sordu Solothurn bir an için karşısındaki adamın bir barda yanında oturan biri olmadığını unutarak.</span></p>

      <p class="metin para-style-override-30"><span class="char-style-override-12">Yaşlı adam dişlerini sıktı. “Kötü bir şekilde düştüm,” dedi şiveli bir Almancayla. “Kalçamı bir kolumu ve her iki bacağımı kırdım. Hayatta kalmış olmam mucize. Tanrı o gün beni gerçekten kolluyormuş. Benim için büyük planları olduğunu o zaman anlamalıydım, değil mi?”</span></p>

      <p class="metin para-style-override-30"><span class="char-style-override-12">“Sanırım öyle, efendim.”</span></p>

      <p class="metin para-style-override-30"><span class="char-style-override-12">“Şimdi izin verirseniz ayinden önce biraz dinlenmek istiyorum.”</span></p>

      <p class="metin para-style-override-30"><span class="char-style-override-12">“Elbette.”</span></p>

      <p class="metin para-style-override-30"><span class="char-style-override-12">Solothurn hafifçe eğilerek selam verdi, sonra yatak odasından çıkıp kapının hemen dışındaki görev yerinde durdu ve baltasının sapını yere dayadı. Baltanın ağzı koridorun ışığında parlıyordu. Solothurn onun öldürücü keskinliğine bakarken, Valentinus’un ölüm hakkında söylemiş olduklarını düşünmeden edemedi.</span></p>

      <p class="metin para-style-override-30"><span class="char-style-override-12">Ve cinayet hakkında.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-16"><span class="Strong-1">12</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">08:57 (Yargı Gecesi’ne 15 saat, 3 dakika kala)</span></p>

      <p class="metin para-style-override-30"/>

      <p class="metin para-style-override-75"><span class="char-style-override-12">Bütün gece Brooklyn’deki deponun karşısında, Winter’in kafası oldukça karışmış bir park görevlisinden ‘ödünç’ aldığı minibüsün içinde kamp kurmuş halde beklediler. Sabah saat dokuzda yaklaşık yüz kişi kaldırımda bir sıra oluşturmuştu.</span></p>

      <p class="metin para-style-override-75"><span class="char-style-override-12">“Kadife bir kordonla iki tane de goril koysan, kimse bir disko giriş kuyruğundan ayırt edemez, değil mi?” dedi SpyGurl.</span></p>

      <p class="metin para-style-override-75"><span class="char-style-override-12">“Sırada bekleyen tüm bu insanlar...”</span></p>

      <p class="metin para-style-override-75"><span class="char-style-override-12">“Evet, gnostikler.”</span></p>

      <p class="metin para-style-override-75"><span class="char-style-override-12">“Hepsi sapıtmış,” dedi Stevie.</span></p>

      <p class="metin para-style-override-75"><span class="char-style-override-12">“Burada olacaklarını nereden bildin?” diye sordu Winter.</span></p>

      <p class="metin para-style-override-75"><span class="char-style-override-12">“Katılmak için sürekli başvurup durdum. Yarım düzine denemeden sonra sonunda davet edildim. Ama Valentinus engelledi.”</span></p>

      <p class="metin para-style-override-75"><span class="char-style-override-12">“Onunla tanıştın mı?” diye sordu Elijah.</span></p>

      <p class="metin para-style-override-75"><span class="char-style-override-12">“Sadece bir saniye için. Kapıda durmuş, gelenleri karşılıyordu. Elimi sıktı sonra beni dışarı çıkarttı. Yaşımın tutmadığını biliyordu. Sanki anlaması için bana dokunması yetmiş gibiydi.”</span></p>

      <p class="metin para-style-override-75"><span class="char-style-override-12">Winter ile Elijah birbirine baktı.</span></p>

      <p class="metin para-style-override-75"><span class="char-style-override-12">“Her neyse... Dışarıda takılıp toplantı sonrasında bir şeyler öğrenmeye çalıştım. Ama insanlar çıkmaya başladığında kimse beni takmadı.”</span></p>

      <p class="metin para-style-override-75"><span class="char-style-override-12">“Belki de dışarı atıldığını görmüşlerdi,” dedi Stevie.</span></p>

      <p class="metin para-style-override-75"><span class="char-style-override-12">“Onu da düşündüm. Onun için de yeniden davet edilene kadar birkaç defa daha değişik adlar altında başvurdum. Ama bu kez kabul edildiğimde içeriye girmeye çalışmadım; sadece toplantı bitene kadar dışarıda bekledim. Yine yutmadılar. İçeri birer yabancı olarak girip, gerçek inananlar olarak çıkıyorlardı. Ürkütücüydü.”</span></p>

      <p class="metin para-style-override-37"><span class="char-style-override-12">“Ama blog</span><span class="char-style-override-12">unda içeride bir köstebeğin olduğunu yazmıştın.”</span></p>

      <p class="metin para-style-override-37"><span class="char-style-override-12">“Var da zaten. Bir toplantı ertesinde gençten birini gittiği bara kadar takip ettim. Birkaç bira sonra ona yanaşıp ben de toplantıdaymışım gibi davrandım. Pek bir şey öğrenemedim, ama ona bir sonraki toplantıdan önce bana bir not atmasını ve birlikte takılabileceğimizi söyledim. O zamandan beri her toplantı notunu haber verir.”</span></p>

      <p class="metin para-style-override-37"><span class="char-style-override-12">“Tam bir Nikita</span><span class="char-style-override-18"><a class="footnote-link" href="#footnote-225-3" id="footnote-225-3-backlink">3</a></span><span class="char-style-override-12">,” dedi Stevie.</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-20" xml:lang="en-US">1990 yapımı bir Luc Berson filmi (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-37"><span class="char-style-override-12">“Eh,</span> <span class="char-style-override-16">senin</span> <span class="char-style-override-12">kadar baştan çıkartıcı olmasam da elimden geleni yapıyorum.” Kız Winter’e döndü. “Planın ne?”</span></p>

      <p class="metin para-style-override-37"><span class="char-style-override-12">“Çıkacak ilk grubu bekleyip, birini enseleyecek ve bilgi alacağız.”</span></p>

      <p class="metin para-style-override-37"><span class="char-style-override-12">“Bu işe yaramaz.” SpyGurl başını salladı. “Ağızları acayip sıkı. Sihirli bir iksiriniz yoksa yerinizde olsam yeni bir plan yapardım.”</span></p>

      <p class="metin para-style-override-37"><span class="char-style-override-12">Stevie güldü. “Daha hiçbir şey görmedin.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt126.png" width="54"/></p>

      <p class="metin para-style-override-37"><span class="char-style-override-12">Winter derin bir nefes aldı ve parmaklarını kolyesinin üstünde gezdirdi. Kapı açıldı, insanlar dışarı çıkmaya başladı. İçeri girmek üzere toplandıkları zamandan farklı olarak düzgün bir tek sıra hâlinde yürüyorlardı. Köşeye gelince sessizce ayrılıp birbirlerine el bile sallamadan dağıldılar.</span></p>

      <p class="metin para-style-override-37"><span class="char-style-override-12">Winter hızla karşıya geçti ve küçük gruba karışarak ince yapılı, yaşlı bir</span> <span class="char-style-override-12">adamın arkasında yürümeye başladı. Adam yaşına rağmen hızlı ve uzun adımlar atıyordu. Winter arkaya göz atıp Stevie’ye başıyla bir işaret yaptı.</span></p>

      <p class="metin para-style-override-75"><span class="char-style-override-12">Minibüsle yavaşça yanlarından geçen Stevie sonraki köşede durdu. İndi ve aracın arkasına yürüdü. Yaşlı adam neredeyse onunla aynı hizaya gelmişti.</span></p>

      <p class="metin para-style-override-75"><span class="char-style-override-12">Winter de hızlanarak ona yetişti. Adam tam minibüsün yanına geldiğinde onun omzuna dokundu. “Bana yardımcı olabilir misiniz, efendim?”</span></p>

      <p class="metin para-style-override-75"><span class="char-style-override-12">“Elbette. Hangi konuda, genç bayan?”</span></p>

      <p class="metin para-style-override-75"><span class="char-style-override-12">Winter onun elini tuttu ve anında zihninde bir çınlama duydu. Net, temiz, tam perdesinde bir Do. Ona ebeveynlerinin evindeki rüzgâr çanlarını anımsatan bir tını. Yaşlı adam sakin ve mutluydu.</span></p>

      <p class="metin para-style-override-75"><span class="char-style-override-12">“Sizi Manhattan’a kadar götürebilir miyiz?” diye sordu Winter, bas bir Si-bemol göndererek. “Merak etmeyin; biz de gnostiğiz.”</span></p>

      <p class="metin para-style-override-75"><span class="char-style-override-12">Yaşlı adam gözlerini birkaç kez kırpıştırdı, sonra ona içten, babacan bir tavırla gülümsedi. “Teşekkürler. Bu gerçekten iyi olur.”</span></p>

      <p class="metin para-style-override-75"><span class="char-style-override-12">Winter elini hiç bırakmadan adamın arabaya binmesine yardım etti. Stevie de bindi ve minibüsü hareket ettirdi.</span></p>

      <p class="metin para-style-override-75"><span class="char-style-override-12">“Valentinus şaşırtıcı biri, değil mi?” diye sordu SpyGurl. Sesi hayranlık doluydu.</span></p>

      <p class="metin para-style-override-75"><span class="char-style-override-12">“Evet,” dedi yaşlı adam ona dönerek. “Öyle.”</span></p>

      <p class="metin para-style-override-75"><span class="char-style-override-12">“Bu toplantıyı kaçırdık,” dedi SpyGurl gözlerini yere doğru indirerek. İşareti alan Winter bir hüzün dalgası gönderdi. Gözleri yaşaran adam gürültüyle burnunu çekti. Hüznü Winter’in kulaklarında yankılandı: Bas bir çaresizlik.</span></p>

      <p class="metin para-style-override-75"><span class="char-style-override-12">“Çok üzgünüm,” dedi adam. Ağlıyordu.</span></p>

      <p class="metin para-style-override-75"><span class="char-style-override-12">“Önemli değil,” dedi SpyGurl onun omzunu okşayarak. Winter adamın çaresizliğini çekingen bir sevecenlikle bastırdı.</span></p>

      <p class="metin para-style-override-75"><span class="char-style-override-12">“Kurallara aykırı olduğunu biliyorum, ama Valentinus’un ne söylediğini bilmemiz gerek. Bizim yerimizde olsaydınız ne hissedeceğinizi anlıyorsunuz herhalde. Birilerinin size anlatmasını ne kadar çok isterdiniz.”</span></p>

      <p class="metin para-style-override-75"><span class="char-style-override-12">Yaşlı adam başını salladı. Winter onun içinde olduğu ikilemi hissedebiliyordu: Arzuya karşı korku. Üzerine giderek arzusunu güçlendirdi; konuşma taraftarı olan duygu bu olmalıydı.</span></p>

      <p class="metin para-style-override-75"><span class="char-style-override-12">Yaşlı adam duraladı, sonra fısıltıyla konuşmaya başladı. “Valentinus sonunda Tek Gerçek Tanrı’yla buluşmamız için bize rehberlik edecek.”</span></p>

      <p class="metin para-style-override-75"><span class="char-style-override-12">“Ne zaman?”</span></p>

      <p class="metin para-style-override-75"><span class="char-style-override-12">“Times Meydanı. Bu gece yarısı.”</span></p>

      <p class="metin para-style-override-75"><span class="char-style-override-12">“Nasıl?”</span></p>

      <p class="metin para-style-override-75"><span class="char-style-override-12">“Bununla.”</span></p>

      <p class="metin para-style-override-75"><span class="char-style-override-12">Elini gömleğinin içine sokan yaşlı adam uzun bir gümüş zincir çıkarttı. Ucunda iki şey sallanıyordu. Birincisi üzerine kendi kuyruğunu yutan yılan imgesi işlenmiş gümüş bir diskti. İkincisiyse, kalem kalınlığında, on beş santim uzunluğunda bir silindirdi. Tüpün yarısı gümüş bir kapakla gizlenmişti. Öbür yarısıysa saydamdı. Winter içinde mavi bir sıvı gördü.</span></p>

      <p class="metin para-style-override-75"><span class="char-style-override-12">“Bu iğne ilahi kıvılcımı fiziki hapishanemizden kurtaracak. Ondan sonra da hepimiz eve,</span> <span class="char-style-override-16">Pleroma</span><span class="char-style-override-12">’ya gidebileceğiz. Oraya dönüp şırıngalarınızı almalısınız, yoksa bu yolculuğu yapamazsınız.”</span></p>

      <p class="metin para-style-override-75"><span class="char-style-override-12">“Aman Tanrım!” dedi SpyGurl fısıltıyla. “Herkese bundan bir tane verdi, değil mi?”</span></p>

      <p class="metin para-style-override-75"><span class="char-style-override-12">“Elbette. Eğer Yaratıcı Tanrı’yı yok edip buradan gideceksek, sayıların gücüne ihtiyacımız var.”</span></p>

      <p class="metin para-style-override-75"><span class="char-style-override-12">“O ampulün içinde ne var?” diye sordu Winter benliğinde zonklayan korkuyu bastırmaya çalışarak.</span></p>

      <p class="metin para-style-override-75"><span class="char-style-override-12">Yaşlı adam hepsinin kanını donduran tek bir sözcükle yanıtladı: “Siyanür.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt127.png" width="54"/></p>

      <p class="metin para-style-override-75"><span class="char-style-override-12">SpyGurl hızla uzanıp gümüş tüpü kaptı. Adam zincire asılınca kopça açıldı, muska yere düştü. Kız siyanür tüpü elinde, geriye doğru savruldu.</span></p>

      <p class="metin para-style-override-75"><span class="char-style-override-12">“Onu bana ver!” Adam şaşırtıcı bir hızla atılıp onu yakaladı. Bir eli boğazına uzanırken, diğeri kızın yumruk şeklinde kapattığı elini sarmaladı. “Benim o! Geri ver!”</span></p>

      <p class="metin para-style-override-75"><span class="char-style-override-12">Winter onu SpyGurl’un üzerinden almaya çalıştı, ama adam çok güçlüydü. Zihni insanüstü bir öfkeyle haykırıyordu. Çığlıkları Winter’in zihninde o kadar şiddetli bir acıyla yankılanıyordu ki, ellerini sanki ateşe sokmuş gibi geri çekti.</span></p>

      <p class="metin para-style-override-75"><span class="char-style-override-12">Stevie frene köküne kadar bastı. Hemen Elijah ile arabadan atlayıp arkaya gidip kapıyı açtılar. Stevie içeri girip adamı kontrol altına almaya çalıştı, ama ihtiyar artık yüzü kızarmaya başlayan SpyGurl’un boğazını bırakmadı.</span></p>

      <p class="metin para-style-override-75"><span class="char-style-override-12">Elijah korkudan donmuş halde onlara bakıyordu.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt128.png" width="54"/></p>

      <p class="metin para-style-override-75"><span class="char-style-override-12">Yıllardır en ufak bir dokunuşta hissettiği dehşet duygusu bir anda parlak bir kırmızıya dönüşüp zihninde patlamıştı. Ne kadar çok istese de, içeri uzanıp adama –steroid yüklü James Cromwell’e– dokunamadı.</span></p>

      <p class="metin para-style-override-75"><span class="char-style-override-12">Geri çekilip dehşet içinde, yüzü her geçen saniye giderek daha da kızaran SpyGurl’un ağzını nefes alma çabasıyla açıp kapatışını izledi. Düşünmeden ellerini Laszlo’nun ceketinin cebine soktu ve parmakları deri eldivene değdi.</span></p>

      <p class="metin para-style-override-75"><span class="char-style-override-12">Elijah eldivenleri çıkartıp ellerine giydi. Sonra cesaretini kaybetmeye fırsat kalmadan Stevie’yi kenara itti, minibüsün içine uzandı ve kolunu Cromwell’in boynuna dolayıp onu geri çekti. Yaşlı adamın elleri metal zeminde dolaştı, ama tutunacak yer bulamadan Elijah asılıp onu dışarıya çekti.</span></p>

      <p class="metin para-style-override-75"><span class="char-style-override-12">Cromwell üstte, kendisi altta olduğu halde kaldırıma düştüler. Yaşlı adam acı ve öfkeyle kıvranıyordu.</span></p>

      <p class="metin para-style-override-75"><span class="char-style-override-12">“Bırak beni, kahrolası!” diye bağırarak dirseğini Elijah’ın midesine gömdü. Darbeyle nefesi kesilen Elijah yine de onu bırakmadı. Çırpınan adam bu kez de başını geriye atıp burnuna vurunca, kafası donuk asfalta çarptı.</span></p>

      <p class="metin para-style-override-75"><span class="char-style-override-12">“Sakin ol!” diye bağırdı Winter.</span></p>

      <p class="metin para-style-override-75"><span class="char-style-override-12">Cromwell birden çırpınmayı bıraktı. Gerilmiş kasları gevşedi. Elijah nefes nefese kalmış adamı yavaşça yere bıraktı. Başını kaldırınca Winter’in adamın şakaklarını ince parmaklarının arasında tuttuğunu gördü. Kadın titriyordu.</span></p>

      <p class="metin para-style-override-75"><span class="char-style-override-12">Elijah’ı tutup ayağa kaldıran Stevie, “Haydi,” dedi. “Arkadaşlarına yaptıklarımızdan pek memnun görünmüyorlar.”</span></p>

      <p class="metin para-style-override-75"><span class="char-style-override-12">“Kim?”</span></p>

      <p class="metin para-style-override-75"><span class="char-style-override-12">“Onlar.”</span></p>

      <p class="metin para-style-override-75"><span class="char-style-override-12">Stevie’nin parmağıyla gösterdiği yöne bakan Elijah, arabalarından inen insanları gördü. Yüzlerini toplantının yapıldığı deponun dışından anımsıyordu. Winter’in kolunu tuttu; onlar minibüse atlayıp kapıları çarparken, Stevie de gazladı.</span></p>

      <p class="metin para-style-override-75"><span class="char-style-override-12">“Sana borçlandım,” dedi SpyGurl boynunu ovarken.</span></p>

      <p class="metin para-style-override-75"><span class="char-style-override-12">“Şimdi ne olacak?” diye sordu Elijah.</span></p>

      <p class="metin para-style-override-75"><span class="char-style-override-12">“Şimdi,” dedi SpyGurl dizüstü bilgisayarını açarak, “Bunu tüm dünyaya duyuracağız.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt129.png" width="54"/></p>

      <p class="metin para-style-override-75"><span class="char-style-override-12">Bilgisayarın kapağı kapanırken, “Hepsi bu kadar mı?” diye sordu Winter.</span></p>

      <p class="metin para-style-override-75"><span class="char-style-override-12">“Ben siteme bir şey koyduğumda, şehirdeki her muhabirin bundan haberi olur. İki dakika içinde telefonları deli gibi çalmaya başlayacak, otuz saniye sonra da polis merkezindeki bağlantılarını arayacaklar.”</span></p>

      <p class="metin para-style-override-75"><span class="char-style-override-12">“Ama polis sadece bir blog kaydına dayanarak kimseyi gözaltına alamaz ki,” dedi Winter.</span></p>

      <p class="metin para-style-override-75"><span class="char-style-override-12">“Allooo! 11 Eylül arıyor! Yedi yıldır nerede olduğunuzu merak ediyorum. New York polisi kimi isterse gözaltına alır. Sadece o sihirli kelimeyi söylemeleri yeterli: Terörist. Akan sular durur. Ve eğer Times Meydanı’nda toplu bir intihar eylemi planlamak terör eylemi değilse, terör nedir bilmiyorum.”</span></p>

      <p class="metin para-style-override-75"><span class="char-style-override-12">SpyGurl’un telefonu çaldı. Kapağı kaldırdı ve ekrandaki mesaja baktı.</span></p>

      <p class="metin para-style-override-75"><span class="char-style-override-12">“Süvariler yola çıkmış.”</span></p>

      <p class="metin para-style-override-30"/>

      <p class="metin para-style-override-30"/>

      <p class="metin para-style-override-42"/>

      <p class="metin para-style-override-50"><span class="char-style-override-32">Blog Dünyasından - IV</span></p>

      <p class="metin para-style-override-42"/>

      <p class="metin para-style-override-76"><span class="char-style-override-16">Tarih: 31 Aralık 2007, Pazar –10:13</span></p>

      <p class="metin para-style-override-42"/>

      <p class="metin para-style-override-77"><span class="char-style-override-22">İNTİHAR KAÇIKLARI!</span></p>

      <p class="metin para-style-override-42"/>

      <p class="para-style-override-31"><img alt="Image1475.PNG" height="238" src="../Images/Image1475_fmt.png" width="238"/></p>

      <p class="metin para-style-override-30"/>

      <p class="metin para-style-override-30"><span class="char-style-override-32">Aha şimdi boku yedik! Valentinus’un tarikatından gelen son haber: Koca V yandaşlarına SİYANÜR dolu şırıngalar dağıtıyormuş. Gece yarısı hepsi Times Meydanı’nda boy gösterecek ve zaten harcanmışların arasında kendilerini harcayacak.</span></p>

      <p class="metin para-style-override-30"><span class="char-style-override-32">Bu bir şaka değil.</span></p>

      <p class="metin para-style-override-30"><span class="char-style-override-32">Tüm polislere çağrı: Sandviçlerinizi tıkınmayı bırakın da, müritleri bir salaklık yapmadan herifi (kusura bakma tatlım, ama sen bir çılgınsın) artık içeri atın. Yoksa bu gece olacakların yanında Waco’da olanlar dört yaşında bir çocuğun doğum günü partisi gibi kalacak. Fark: Partideki palyaçoları çıkartıp yerine yüz bin ceset koyun.</span></p>

      <p class="metin para-style-override-30"><span class="char-style-override-32">SpyGurl –</span><span class="char-style-override-16">Bitti!</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-17"><span class="Strong-1">13</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">11:58 (Yargı Gecesi’ne 12 saat, 2 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Polisler onu lobide bekliyordu. Altı kişiydiler: Ucuz takım elbiseli iki dedektif ve lacivert üniformaları içinde dört polis memuru.</span></p>

      <p class="metin para-style-override-30"><span class="char-style-override-12">“Bay Valentinus,” dedi daha yaşlı olan sivil. “Ben Dedektif Schmitt. Lütfen ellerinizi arkanızda birleştirin.”</span></p>

      <p class="metin para-style-override-30"><span class="char-style-override-12">Valentinus bir an mücadele etmeyi düşündü, ama sonra ses çıkartmamaya karar verdi. Planladığı şey o olmasa da, belki öylesi daha iyiydi. Haber her nasılsa medyaya sızdığına göre, son anları çevreleyen gerilim ve heyecan on misli daha fazla olacaktı.</span></p>

      <p class="metin para-style-override-30"><span class="char-style-override-12">Şehirdeki her polis memuru o olayla ilgili görevlendirilecekti. Bu durum ayaklanması kesin aşırı dinciler, her yılbaşı meydanı dolduran sarhoşlar ve kendi yandaşlarıyla birleşince, ortaya inanılmaz bir duygu yoğunluğu çıkacaktı. Ve kendisi de orada, tüm bunların merkezinde olacaktı.</span></p>

      <p class="metin para-style-override-30"><span class="char-style-override-12">Başlattığı şeyi durdurmak için artık çok geçti. Tutuklanışı ve kaçışı sadece dehşeti ve dökülen kanı artırmaya yarayacaktı. O kadar yoğun olacaktı ki, kendi yaşamı bile söz konusu olabilirdi. Ama sorun yoktu. Eğer öyle olursa, o bilgiyi, o</span> <span class="char-style-override-16">gnosis</span><span class="char-style-override-12">’i de beraberine alıp, Tek Gerçek Tanrı ile birleşecekti.</span></p>

      <p class="metin para-style-override-30"><span class="char-style-override-12">Bir milyon ölü ruhun sırtında.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt130.png" width="54"/></p>

      <p class="metin para-style-override-78"><span class="char-style-override-16">Saat şu anda 12:20 ve Ulusal Açık Radyoyu dinlemektesiniz.</span></p>

      <p class="metin para-style-override-79"><span class="char-style-override-16">Valentinus olarak tanınan karizmatik tarikat lideri, Manhattanlı bir bloggerin onun bugün tam gece yarısında Times Meydanı’nda gerçekleştirmeyi planladığı toplu intihar eylemini ortaya çıkartmasından kısa süre sonra, günün öğlen saatlerinde tutuklandı.</span></p>

      <p class="metin para-style-override-79"><span class="char-style-override-16">Şehir halkı şu anda bu geceki Yeni Yıl kutlamalarıyla ilgili ne yapılması gerektiği hakkında bölünmüş durumda. Bir kısım yönetici kutlamaları iptal etmek isterken, Belediye Başkanı da dahil olmak üzere diğerleri buna karşı çıkıyor.</span></p>

      <p class="metin para-style-override-78"><span class="char-style-override-16">Belediye Başkanı bu konuda şunları söyledi:</span></p>

      <p class="metin para-style-override-80"><span class="char-style-override-16">“Yeni Yıl kutlamaları New York şehrinin 100 yıllık gelenekleri arasındadır. Bu kutlamaları 11 Eylül’den sonra iptal etmedik; özellikle 100. yıl dönümüne rastlayan bu yıl da böyle bir niyetimiz yok.”</span></p>

      <p class="metin para-style-override-79"><span class="char-style-override-16">Yine de, bu gece meydandaki polis sayısının oldukça artırılması bekleniyor. Ek olarak, Samaritanlar</span><span class="char-style-override-18"><a class="footnote-link" href="#footnote-225-4" id="footnote-225-4-backlink">4</a></span> <span class="char-style-override-16">da Times Meydanı’na binden fazla gönüllü gönderiyor. Tüm tarikat üyelerinin ve yardıma ihtiyacı olan herkesin (212) 673-3000 numaralı intihar hattını aramasını istiyorlar.</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-20" xml:lang="en-US">Yardıma ihtiyacı olan ya da intihar eğilimli insanlara yardım eden bir hayır kuruluşu (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-79"><span class="char-style-override-16">Valentinus’un kaç yandaşının bu geceki kutlamalara geleceği belli değil. Yetkililer bu sayının beş ila on beş bin arasında olacağını tahmin ediyor. Ancak, gnostik olduklarını iddia edenlerin aileleri tarafından tüm ülkede bildirilen kayıp kişi sayısı şu ana kadar yirmi beş bini geçmiş durumda.</span></p>

      <p class="metin para-style-override-79"><span class="char-style-override-16">Valentinus halen New York Emniyet Merkezi’nde gözaltında tutuluyor…</span></p>

      <p class="para-style-override-31"><img alt="Image350.EPS" height="29" src="../Images/Image350_fmt131.png" width="54"/></p>

      <p class="metin para-style-override-30"><span class="char-style-override-12">Darian radyoyu kapattı.</span></p>

      <p class="metin para-style-override-30"><span class="char-style-override-16">Onu tutamayacaklar.</span></p>

      <p class="metin para-style-override-30"><span class="char-style-override-16">Benim sorunum değil.</span></p>

      <p class="metin para-style-override-30"><span class="char-style-override-12">Otoyolda hızlanan arabayı beşinci vitese aldı.</span></p>

      <p class="metin para-style-override-30"><span class="char-style-override-12">“Kahretsin!”</span></p>

      <p class="metin para-style-override-30"><span class="char-style-override-12">Direksiyonu sertçe sola kırınca Porsche yoldan çıkıp aradaki çimenlik alana girdi. Darian frene sertçe basınca döndü ve çimlerin üzerinde yüzü ters yöne bakacak şekilde durdu.</span></p>

      <p class="metin para-style-override-30"><span class="char-style-override-12">Birinci vitese takıp, gazı tekrar kökledi.</span></p>

      <p class="metin para-style-override-30"><span class="char-style-override-12">Araba engebeli çimlik alanda sarsılarak hızlanmaya başladı. Siyah bir arazi aracını ucundan sıyırıp yola çıkarken Darian, etraftaki sürücülerin şaşkınlığını algılıyordu.</span></p>

      <p class="metin para-style-override-30"><span class="char-style-override-12">Valentinus polis karakolunu mezarlığa çevirmeden yetişebileceğini umuyordu.</span></p>

      <p class="metin para-style-override-30"/>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-18"><span class="Strong-1">14</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">14:47 (Yargı Gecesi’ne 9 saat, 13 dakika kala)</span></p>

      <p class="metin para-style-override-30"/>

      <p class="metin para-style-override-37"><span class="char-style-override-12">Valentinus soğuk çelik sandalyede doğruldu. Sorgu odası ter, patates kızart</span><span class="char-style-override-12">ması ve yanık kahve karışımı kokuyordu. Arkasında demir parmaklıklı bir pencere, önündeyse tüm duvarı kaplayan bir ayna vardı.</span></p>

      <p class="metin para-style-override-37"><span class="char-style-override-12">Aynanın ardındaki her zihin korku ve dehşetle mücadele ediyordu. Kendisiyse onların duygularıyla besleniyor, emip, kendi bilgisine ekliyordu. Gözlerini yumunca parlak bir öfke ışıltısı sezdi. Onu öylesine sakin görmek olasılıkla hoşlarına gitmiyordu.</span></p>

      <p class="metin para-style-override-37"><span class="char-style-override-12">Kapının menteşeleri gıcırdadı. Valentinus hiç kıpırdamadı. İçeriye giren kişi belli belirsiz ahududu kokuyordu. Gözlerini uyuşuk bir tavırla açtı ve karşısında duran kadına baktı.</span></p>

      <p class="metin para-style-override-37"><span class="char-style-override-12">İlk bakışta oldukça genç görünüyordu, ama Valentinus daha yakından inceleyince gözlerinin ve ağzının etrafındaki minik kırışıklıkları gizleyen ince makyaj tabakasını farkettti. Yine de, kısa ve dik sarı saçlarıyla karşıtlık oluşturan lacivert ceketinin altındaki ince ve atletik yapısıyla çekici sayılırdı.</span></p>

      <p class="metin para-style-override-37"><span class="char-style-override-12">“Ben FBI’dan Özel Ajan Bennett’im,” dedi otururken. “Uzun süredir organizasyonunuzu izleyen özel federal ekipte görevliyim. Her ne yapıyorsanız ya zaten biliyoruz ya da çok yakında öğreneceğiz. Onun için sorularımı ne kadar çabuk yanıtlarsanız sizin için o kadar kolay olur.”</span></p>

      <p class="metin para-style-override-37"><span class="char-style-override-12">Valentinus onun teninin altına göz attı. Kendinden çok emin görünüyordu ama o güven zonklayan korkusunu maskeleyen bir duman perdesinden öte değildi.</span></p>

      <p class="metin para-style-override-37"><span class="char-style-override-12">“Aylardan beri içeride bir adamımızın olduğunu bilmek sizi şaşırtır</span> <span class="char-style-override-12">mıydı?”</span></p>

      <p class="metin para-style-override-30"><span class="char-style-override-12">Valentinus bu bariz yalan karşısında gülümsedi. “Evet, şaşırtırdı.”</span></p>

      <p class="metin para-style-override-30"><span class="char-style-override-12">Bennett, ‘</span><span class="char-style-override-16">genelde öyle olur</span><span class="char-style-override-12">’ der gibi kaşlarını kaldırdı.</span></p>

      <p class="metin para-style-override-30"><span class="char-style-override-12">“Kanıtlayın,” dedi Valentinus sandalyesini geriye yaslayarak. “Bana bu sabah SpyGurl’da olmayan bir şey söylerseniz belki size inanabilirim.”</span></p>

      <p class="metin para-style-override-30"><span class="char-style-override-12">Bennett’in ağzından Valentinus’un yıllardır duymadığı iki sözcük çıktı. Adam tokat yemiş gibi oldu, ama duygularını kontrol altında tutmayı başardı. Kimliğini parmak izlerinden bulmuş olmalıydılar. Artık, her şey değişmişti. Sertçe bir bastırışla dilini ısırdı. Kadının neler bildiğini öğrenmek zorundaydı.</span></p>

      <p class="metin para-style-override-30"><span class="char-style-override-12">“Yandaşlarımın hiç biri o adı bilmez,” dedi. “Dolayısıyla da bilginin kaynağı bir casus olamaz. Onun için, söyleyin bana Özel Ajan Bennett: Dosyam bu konuda ne diyor?”</span></p>

      <p class="metin para-style-override-30"><span class="char-style-override-12">Bennett önündeki zarfı açıp içinden çıkarttığı tek sayfayı önünü ona göstermeden kaldırdı. “Zaten bildiğine göre neden soruyorsun?”</span></p>

      <p class="metin para-style-override-30"><span class="char-style-override-12">“Oku bana. Gerçek sonunda zaten ortaya çıkacak.”</span></p>

      <p class="metin para-style-override-30"><span class="char-style-override-12">Kadının zihnini küstahlıkla doldurdu.</span></p>

      <p class="metin para-style-override-30"><span class="char-style-override-12">“Al da kendin oku,” dedi Bennett kâğıdı masanın üstünden ona doğru iterek. Valentinus beyaz sayfayı aldı ve sanki bir şey ifade etmiyormuşçasına göz gezdirdi. Sayfada otuzdan az sözcük vardı, ama her biri göğsüne saplanan bir mermi gibiydi.</span></p>

      <p class="metin para-style-override-30"><span class="char-style-override-12">Duygularını kontrol altında tutarak kâğıdı yavaşça masaya geri koydu ve kadının zihni serbest bıraktı. Gözlerini kırpıştıran Bennett hızla sayfayı kaptı. Kendine duyduğu kuşkuyu bastırıp zihnini toparlamaya çalışırken, Valentinus da ona baktı.</span></p>

      <p class="metin para-style-override-30"><span class="char-style-override-12">“Geçen on yedi yılda oldukça değişmişsin, değil mi?” dedi FBI ajanı. “Bu arada, iyi iş çıkarmışlar. Oldukça yakışıklı bir adamsın.”</span></p>

      <p class="metin para-style-override-30"><span class="char-style-override-12">Valentinus sessizliğini bozmadı; zihni parıldayan bir mor nefret bulutuydu. Yumruklarını sıkıp tırnaklarını avuçlarına batırdı. “Hata ediyorsun,” dedi sıkılmış dişlerinin arasından.</span></p>

      <p class="metin para-style-override-30"><span class="char-style-override-12">Bennett gülümseyerek arkasına yaslandı. “Konuşalım öyleyse. Ya konuşuruz ya da CIA’yı çağırırım. Bil ki onlar benden çok daha sabırsızdır. Hele bazıları, resmen ittir.”</span></p>

      <p class="metin para-style-override-30"><span class="char-style-override-12">Valentinus seçenekleri değerlendirdi. Zaman kazanması gerekiyordu. Ama ya CIA yoldaysa? Yeteneklerine bağışıklığı olan kolyeli adamlar yani. Ya onlar...</span></p>

      <p class="metin para-style-override-30"><span class="char-style-override-12">“Ne oldu?” diye sordu Bennett. “Gergin görünüyorsun.” Ve sonra o iki sözcüğü tekrar söyledi; gerçek benliğiyle yeniden doğmadan önce kim olduğunu anlatan o iğrenç sözcükleri.</span></p>

      <p class="metin para-style-override-30"><span class="char-style-override-12">“Benim adım o değil,” dedi Valentinus yavaşça.</span></p>

      <p class="metin para-style-override-30"><span class="char-style-override-12">“Elbette o,” diye karşılık verdi ajan. “Burada öyle diyor.” Öne doğru eğildi. “Neden...?”</span></p>

      <p class="metin para-style-override-30"><span class="char-style-override-12">“Benim adım Valentinus.”</span></p>

      <p class="metin para-style-override-30"><span class="char-style-override-12">“Nasıl istersen.” Bennett omuz silkti. “Bir sürü delinin uydurma adları var. Sen niye onlardan farklı olasın ki?”</span></p>

      <p class="metin para-style-override-30"><span class="char-style-override-12">Valentinus kadının onu bilerek kışkırttığının, öz güveninin giderek artmakta olduğunun farkındaydı, ama öfkesini kontrol edemedi. Onun -o cahil, hiç bir şeyden haberi olmayan orospunun-</span> <span class="char-style-override-16">kendisine</span> <span class="char-style-override-12">deli</span> <span class="char-style-override-12">demesi dayanabileceğinin ötesindeydi.</span></p>

      <p class="metin para-style-override-30"><span class="char-style-override-12">“Tamam. Sana doğduğunda verilen adı kullanmak istememeni anlıyorum. Yani... Nasıl diyeyim? Biraz sıradan bir ad. Ama neden Valentinus? Neden daha gösterişli bir şey değil? Örneğin… Napolyon gibi?”</span></p>

      <p class="metin para-style-override-30"><span class="char-style-override-12">Valentinus’un eli bir tokat atmak üzere ileri savruldu, ama kadın eli yüzüne değemeden onun bileğini yakaladı, çevirdi ve yüzüstü masanın üzerine yatırdı.</span></p>

      <p class="metin para-style-override-30"><span class="char-style-override-12">“Sakinleşecek misin, yoksa kolunu kırmam mı gerekecek?”</span></p>

      <p class="metin para-style-override-30"><span class="char-style-override-12">Kadının kendini beğenmiş küstahlığı teninden fışkırıyor, duyguları Valentinus’un zihninde bangır bangır yankılanıyordu. Bu daha da öfkelenmesine neden oldu.</span></p>

      <p class="metin para-style-override-30"><span class="char-style-override-12">“Beni bırakmazsan pişman olacaksın.”</span></p>

      <p class="metin para-style-override-30"><span class="char-style-override-12">“Nedense bu konuda ciddi şüphelerim var.”</span></p>

      <p class="metin para-style-override-30"><span class="char-style-override-12">Bileğini hızla bükünce Valentinus acıyla bağırdı. Ve kontrolünü kaybetti. Tüm enerjisini keskin, sivri acıya odakladı ve onu kadının zihnine şimşek gibi gönderdi. Bennett erimiş lava dokunmuş gibi anında bıraktı onu.</span></p>

      <p class="metin para-style-override-30"><span class="char-style-override-12">“Benim adım Valentinus. Söyle!”</span></p>

      <p class="metin para-style-override-30"><span class="char-style-override-12">Bennett başını sallayınca Valentinus çabasını ikiye katladı ve ona inanılmaz bir mide bulantısı gönderdi.</span></p>

      <p class="metin para-style-override-30"><span class="char-style-override-12">“Benim adım Valentinus.”</span></p>

      <p class="metin para-style-override-30"><span class="char-style-override-12">Başını ellerinin arasına alan Bennett dizlerinin üstüne çöktü.</span></p>

      <p class="metin para-style-override-30"><span class="char-style-override-12">“Söyle!”</span></p>

      <p class="metin para-style-override-30"><span class="char-style-override-12">FBI ajanı ağlamak için ağzını açtı, ama ses çıkmadı. Valentinus baskısını azaltarak kadının zihninin daha az dehşet verici bir şey hissetmesine izin verdi, sonra yeniden bastırdı. Bennett korkunç bir sesi engellemeye çalışır gibi ellerini kulaklarına kapatıp başını yere eğdi. Birden odanın kapısı hızla açıldı ve Dedektif Schmitt arkasında üniformalı iki polis memuruyla birlikte içeri daldı.</span></p>

      <p class="metin para-style-override-30"><span class="char-style-override-12">“Ne oluyor?” Eğilip Bennett’in elini tuttuğu anda zihnini bir hüzün dalgası sardı ve kendini geriye attı. Hemen Valentinus’a döndü. “Ona ne yaptın, kahrolası?”</span></p>

      <p class="metin para-style-override-30"><span class="char-style-override-12">Schmitt’i görmezden gelen Valentinus psişik saldırısını sürdürdü. “Benim adım Valentinus.”</span></p>

      <p class="metin para-style-override-30"><span class="char-style-override-12">Bennett yerde yaralı bir hayvan gibi inlemeye başladı.</span></p>

      <p class="metin para-style-override-30"><span class="char-style-override-12">Schmitt bağırdı: “Curtis! Gallagher! Adamı kontrol altına alın!”</span></p>

      <p class="metin para-style-override-30"><span class="char-style-override-12">Polis memurları Valentinus’un üzerine atladı. Valentinus tepki vermeye fırsat bulamadan solundaki polis copunu boğazına indirdi. Nefes almaya çalışırken öteki de karnına sert bir yumruk attı. Midesini tutarak iki büklüm eğilince çullanıp onu kollarından tuttular.</span></p>

      <p class="metin para-style-override-30"><span class="char-style-override-12">Kafasına yediği yumruklarla sersemleyen Valentinus, ajanın zihni üzerindeki kontrolünü yitirdi. Kadının inlemesi anında kesildi ve fısıldayarak aynı cümleyi monoton bir şekilde yinelemeye başladı. Bayılmadan önce kadının söylediklerini duyan Valentinus’un yüzünden bir gülümseme geçti.</span></p>

      <p class="metin para-style-override-30"><span class="char-style-override-16">“Onun adı Valentinus. Onun adı Valentinus. Onun adı Valentinus…”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-19"><span class="Strong-1">15</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">17:59 (2008 Yılbaşı’na 6 saat, 1 dakika kala)</span></p>

      <p class="metin para-style-override-33"/>

      <p class="metin para-style-override-33"><span class="char-style-override-12">Bir su sesi duyuldu.</span></p>

      <p class="metin para-style-override-53"><span class="char-style-override-12">Valentinus’un başı ve gövdesi gelen buz gibi suyla birden sırılsıklam oldu. Gözlerini açtı ve etrafına bakındı. Bir hücrenin leş zemininde yatıyordu. Parmaklıkların arkasında da elinde boş bir kovayla Dedektif Schmitt duruyordu.</span></p>

      <p class="metin para-style-override-53"><span class="char-style-override-12">“Bunun seni uyandıracağını düşündüm,” dedi gülerek.</span></p>

      <p class="metin para-style-override-53"><span class="char-style-override-12">Valentinus yavaşça doğrulup oturdu. Schmitt’e kendisini ayağa kaldırmış olmanın zevkini tattırmamak için yerdeki buz gibi suyun içinden çekilmemişti.</span></p>

      <p class="metin para-style-override-53"><span class="char-style-override-12">“Özel Ajan Bennett iyi mi?” diye sordu.</span></p>

      <p class="metin para-style-override-53"><span class="char-style-override-12">Schmitt ‘</span><span class="char-style-override-16">evet</span><span class="char-style-override-12">’ anlamında başını salladı, ama zihninden bir aldatmaca dalgası geçti. Valentinus kadının</span> <span class="char-style-override-16">gerçekten</span> <span class="char-style-override-12">ne durumda olduğunu merak etti.</span></p>

      <p class="metin para-style-override-53"><span class="char-style-override-12">“Bana bu işi nasıl durduracağımı söyle,” dedi Schmitt.</span></p>

      <p class="metin para-style-override-53"><span class="char-style-override-12">“Bunu neden yapayım?”</span></p>

      <p class="metin para-style-override-53"><span class="char-style-override-12">“Yapmazsan başına neler geleceğini bilmek istemezsin.”</span></p>

      <p class="metin para-style-override-53"><span class="char-style-override-12">Schmitt’in yüzünde çılgınca bir sırıtış belirdi; neşesi içtendi. Karşısındaki adamın söylediklerini sorgulamasını bekleyerek sustu. Valentinus sessizliğini bozmadı. Dedektifin tehditlere devam etmek için can attığını biliyordu. Birkaç saniye sonra Schmitt kendini tutamadı.</span></p>

      <p class="metin para-style-override-53"><span class="char-style-override-12">“Rikers Adası’na</span> <span class="char-style-override-18"><a class="footnote-link" href="#footnote-225-5" id="footnote-225-5-backlink">5</a></span> <span class="char-style-override-12">transfer edilecek ve geceyi orada diğerleriyle birlikte geçireceksin. Senin gibi cici bir oğlanın orada oldukça popüler olacağına eminim. Özellikle de Aryan Kardeşliği arasında. Böyle yakışıklı, temiz ve beyaz oğlanlara bayılırlar.”</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a> <span class="char-style-override-20" xml:lang="en-US">New York şehrinin aynı adı taşıyan adı taşıyan ada üzerinde kurulu en büyük hapishanesi (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-35"><span class="char-style-override-12">Valentinus yanıt vermeden önce Schmitt’in onun çözülmek üzere olduğuna inanması için bir süre bekledi. Dedektifin bir zafer beklentisiyle zihinsel olarak ona doğru eğildiğini hissedebiliyordu. Ama sırlarını ele vermek yerine sadece gülümsedi.</span></p>

      <p class="metin para-style-override-30"><span class="char-style-override-12">“Sabırsızlanıyorum,” dedi ayağa kalkarak. “Ne zaman gidiyorum?”</span></p>

      <p class="metin para-style-override-30"><span class="char-style-override-12">Schmitt’in zihni sakin görünümünün gerisinde bir renk cümbüşü halinde patladı. Son derece öfkelenmişti, ama bunu saklamayı iyi beceriyordu. Umursamaz bir tavırla saatine baktı. “Birkaç saat içinde.”</span></p>

      <p class="metin para-style-override-30"><span class="char-style-override-12">‘</span><span class="char-style-override-16">İyi</span><span class="char-style-override-12">,’ diye düşündü Valentinus. Ama söylediği, “Burada bekliyorum,” oldu.</span></p>

      <p class="metin para-style-override-30"><span class="char-style-override-12">O sırada açılan bir kilidin sesi duyuldu. İki adam da dönüp beton koridora baktı. Kapıdan giren polis memuru onlara doğru yürüdü. Schmitt’in kulağına bir şey fısıldadı ve Valentinus adamın çöktüğünü hissetti. Schmitt tekrar kendisine ona baktığında, duyduğu hayal kırıklığı zihni kadar yüzünden de okunabiliyordu.</span></p>

      <p class="metin para-style-override-30"><span class="char-style-override-12">“Avukatın gelmiş.”</span></p>

      <p class="metin para-style-override-30"><span class="char-style-override-12">Valentinus gülümsedi. Acaba Bethany kişisel avukatını mı çağırmıştı, yoksa gelen devletin tayin ettiği genç bir zıpır mıydı?</span></p>

      <p class="metin para-style-override-30"><span class="char-style-override-12">“Harika,” dedi. “Eğer bir daha görüşemezsek, bilin ki sizi tanıdığıma sevindim, Dedektif.”</span></p>

      <p class="metin para-style-override-30"><span class="char-style-override-12">Schmitt suratını astı ve arkasını döndü. Koridorda onlara doğru yürüyen kadınla karşılaşınca, “O artık sizin, avukat hanım,” dedi.</span></p>

      <p class="metin para-style-override-30"><span class="char-style-override-12">Bölümün kalın çelik kapısını gürültüyle kapattı.</span></p>

      <p class="metin para-style-override-30"><span class="char-style-override-12">Kapının yankılanması bittiğinde duyulan tek ses kahverengi deri çizmelerin topuklarından geliyordu. Kadının zihnini hisseden Valentinus’un nefesi kesildi. Ve uzun zamandır ilk kez korktu.</span></p>

      <p class="metin para-style-override-30"><span class="char-style-override-12">Kadın onun hücresinin önüne gelince durdu. Yüzü bir kaya gibiydi. Güven yaymaya çalışıyordu, ama Valentinus o duygunun gerisindeki korku pırıltısını algılayabiliyordu. Korku… Ve güçlü bir öfke.</span></p>

      <p class="metin para-style-override-30"><span class="char-style-override-12">“Merhaba, Valentinus.”</span></p>

      <p class="metin para-style-override-30"><span class="char-style-override-12">“Merhaba, Darian.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt132.png" width="54"/></p>

      <p class="metin para-style-override-30"><span class="char-style-override-12">Neredeyse bir dakika boyunca, birbirlerine baktılar. Darian zihninin etrafında bir kalkan oluşturdu, Valentinus da aynısını yaptı. Bir renk karmaşası içinde çarpışan zihinleri bir süre dans etti.</span></p>

      <p class="metin para-style-override-30"><span class="char-style-override-16">Sivri sarı acı. Yapışkan turuncu hüzün. Baskıcı neon dehşet. Buz gibi mor neşe. Ağdalı beyaz coşku. Ilık yeşil korku. Ezici camgöbeği öfke.</span></p>

      <p class="metin para-style-override-30"><span class="char-style-override-12">Darian bir yandan Valentinus’un zihnini uzakta tutarken, bir yandan da uygun bir fırsat kolluyordu. Sonra psişik bıçağını savurarak saldırdı. Valentinus’un zihninde tutunacak bir yer bulmaya çalışıyordu, ama ne zaman iradesine boyun eğdiğini sansa, adam yağlanmış mermer gibi kayıp kurtuluyordu. Zihinsel pençelerini geri çekti ve...</span></p>

      <p class="metin para-style-override-30"><span class="char-style-override-12">Valentinus ellerini kaldırdı. “Barış.”</span></p>

      <p class="metin para-style-override-30"><span class="char-style-override-12">Darian soluk almıyordu. Bir saldırı bekleyerek hareketsiz kaldı.</span></p>

      <p class="metin para-style-override-30"><span class="char-style-override-12">“Sakin ol,” dedi Valentinus. “Sadece konuşmak istiyorum.” İlerleyip parmaklıklara yaklaştı. “Yalan söylemiyorum. Kendin gör.”</span></p>

      <p class="metin para-style-override-30"><span class="char-style-override-12">Zihnini sarmalayan düzgün ve sert kalkan birden buharlaştı. Gerisinde jelatinimsi bir güvenle karışık dikenli korku vardı. Ama aldatmaca yoktu. Darian yine de verilen o ödünün bir numara olmasından korkuyordu. Ona güvenmiyordu, ama bilgi elde etmek istiyorsa başka seçeneği de yoktu. Soluğunu yavaşça bıraktı.</span></p>

      <p class="metin para-style-override-30"><span class="char-style-override-12">“Eh,” dedi Valentinus. “Ne var, ne yok?”</span></p>

      <p class="metin para-style-override-30"><span class="char-style-override-12">“Eskisi gibi. Aynı. Ya sende?”</span></p>

      <p class="metin para-style-override-30"><span class="char-style-override-12">“Ah, bilirsin işte. Şunlar, bunlar...”</span></p>

      <p class="metin para-style-override-30"><span class="char-style-override-12">Darian gülümsemekten kendini alamadı. Valentinus, Darian hariç, kendi yeteneklerini seven tek empattı. Güçlerinden fırtınadan sinmiş bir köpek yavrusu gibi korkan Winter ya da Elijah gibi değildi o. Ya da yeteneğini sırtına çakılmış bir çarmıh gibi taşıyan Laszlo gibi.</span></p>

      <p class="metin para-style-override-30"><span class="char-style-override-12">Artık genç bir adam olan o çocuk, hepsi içinde ona en çok benzeyendi.</span></p>

      <p class="metin para-style-override-30"><span class="char-style-override-12">“Neden geldin?” diye sordu Valentinus.</span></p>

      <p class="metin para-style-override-30"><span class="char-style-override-12">“Garip bir soru. Özellikle de beni öldürmesi için o manyağı gönderdiğini düşünürsek.”</span></p>

      <p class="metin para-style-override-30"><span class="char-style-override-12">Valentinus, ‘</span><span class="char-style-override-16">Denediğim için beni suçlayamazsın,</span><span class="char-style-override-12">’ der gibi omuz silkti</span><span class="char-style-override-16">.</span> <span class="char-style-override-12">“Kişisel bir şey değildi.”</span></p>

      <p class="metin para-style-override-30"><span class="char-style-override-12">Darian gülecek gibi oldu, ama sonra birden duyduğu yakınlık hissinin sahte olduğunu farkedip buz kesti. Valentinus’un psişik duyargalarını ittirdi. “Bunların hepsi senin için sadece bir oyun mu?”</span></p>

      <p class="metin para-style-override-30"><span class="char-style-override-12">“Hayır. Bir din.”</span></p>

      <p class="metin para-style-override-30"><span class="char-style-override-12">“Söylediklerine gerçekten de inanıyor musun? Yoksa onları sadece kullanıyor musun?”</span></p>

      <p class="metin para-style-override-30"><span class="char-style-override-12">“Hayır, inanıyorum.”</span></p>

      <p class="metin para-style-override-30"><span class="char-style-override-12">Valentinus’un ruhu samimi bir neşeyle doldu. Gnostisizm adam için sadece bir araç değildi. Bir gerçekti. Darian bunun onu daha mı az, yoksa daha mı fazla tehlikeli yaptığını merak etti.</span></p>

      <p class="metin para-style-override-30"><span class="char-style-override-12">“Seanslarımdan birine katılmış olsan, sen de inanırdın.”</span></p>

      <p class="metin para-style-override-30"><span class="char-style-override-12">“Sen onların zihinlerini büktün. Onları seni sevmeye zorladın.”</span></p>

      <p class="metin para-style-override-30"><span class="char-style-override-12">“Bir kişiyi gerçekten gitmek istemediği bir yönde ilerlemesi için bükemem. Onları biraz iteledim mi? Evet. Onları zorladım mı? Hayır.”</span></p>

      <p class="metin para-style-override-37"><span class="char-style-override-12">“Neyin peşindesin?”</span></p>

      <p class="metin para-style-override-37"><span class="char-style-override-12">“Hepimizin peşinde olduğu şeyin. Huzur.”</span></p>

      <p class="metin para-style-override-37"><span class="char-style-override-12">“Ve binlerce intihar bu amaca ulaşmana nasıl hizmet edecek?”</span></p>

      <p class="metin para-style-override-37"><span class="char-style-override-12">“Onların intihar edeceğini kim söyledi ki?”</span></p>

      <p class="metin para-style-override-37"><span class="char-style-override-12">Darian başını hafifçe yana eğdi. “Ampullerin içine ne koydun?”</span></p>

      <p class="metin para-style-override-37"><span class="char-style-override-12">“Genel kanının aksine, öldürücü bir şey değil.”</span></p>

      <p class="metin para-style-override-37"><span class="char-style-override-12">Darian herhangi bir aldatmaca sezmedi; sadece tenini çiseleyen yağmur damlaları gibi gıdıklayan buğulu bir güven vardı. Ama Valentinus bir şeyler</span> <span class="char-style-override-16">saklıyordu</span><span class="char-style-override-12">. Darian taktik değiştirdi.</span></p>

      <p class="metin para-style-override-37"><span class="char-style-override-12">“Laszlo’yu neden öldürdün?”</span></p>

      <p class="metin para-style-override-37"><span class="char-style-override-12">Valentinus bu kez belirgin bir şekilde gerildi, ağdalı büklümler zihnini sarmaladı. Çabucak bir soluk aldı. Darian onun zihnindeki mücadeleyi hissedebiliyordu: Yoğun bir nefret ve öfkeyle savaşan kontrol arzusu. Sonunda soluğunu bıraktı.</span></p>

      <p class="metin para-style-override-37"><span class="char-style-override-12">Buz gibi öfke filizleri benliğinde hâlâ dans ediyordu ama sakinleşmişti.</span></p>

      <p class="metin para-style-override-37"><span class="char-style-override-12">“Laszlo’nun bana yaptıklarından sonra… Hızlı bir ölüm olduğu için şanslıydı.” Valentinus durdu. “Buraya neden geldin? Yanıtlar mı arıyorsun… Yoksa beni öldürmeyi mi planlıyorsun?”</span></p>

      <p class="metin para-style-override-37"><span class="char-style-override-12">Darian sahte bir duygu yaymaya fırsat bulamadan, zihni bir kararsızlıkla doldu.</span></p>

      <p class="metin para-style-override-37"><span class="char-style-override-12">“Seni suçlamıyorum,” dedi Valentinus. “Ama bu geceki ölümleri önlemeye çalışırsan hata yaparsın.”</span></p>

      <p class="metin para-style-override-37"><span class="char-style-override-12">“İğnelerin onları öldürmeyeceğini söylediğini sanmıştım.”</span></p>

      <p class="metin para-style-override-37"><span class="char-style-override-12">“Ölmenin birden fazla yolu vardır.”</span></p>

      <p class="metin para-style-override-37"><span class="char-style-override-12">“Seni orospu!” Titreyen ellerini ceketinin cebine sokan Darian tabancanın soğuk çeliğini hissetti. Güvenlik kontrolünden geçtikten sonra muhafızlardan birini silahını vermesi için bükmüştü. 9 mm’lik Glock’u çıkarttı ve Valentinus’un göğsüne doğrulttu.</span></p>

      <p class="metin para-style-override-30"><span class="char-style-override-12">Valentinus kımıldamadı bile.</span></p>

      <p class="metin para-style-override-30"><span class="char-style-override-12">“Bana bilmek istediklerimi söyle,” diye emretti.</span></p>

      <p class="metin para-style-override-30"><span class="char-style-override-12">Sessizlik.</span></p>

      <p class="metin para-style-override-30"><span class="char-style-override-12">“Seni öldürürüm,” dedi Darian öfkeden köpürerek. “Tanrı adına yemin ederim ki yaparım.”</span></p>

      <p class="metin para-style-override-30"><span class="char-style-override-12">“Hayır. Yapmayacaksın.” Zihninden açık bir yaradan sızan irin gibi kibir sızıyordu. “Yaparsan binlerce kişi ölecek. Ve o ölümlerin vebali</span> <span class="char-style-override-16">senin</span> <span class="char-style-override-12">omzunda olacak. Bununla yaşayabilir misin?</span> <span class="char-style-override-16">Bir kez daha</span> <span class="char-style-override-12">yapabilir misin bunu?”</span></p>

      <p class="metin para-style-override-30"><span class="char-style-override-12">“Blöf yapıyorsun.”</span></p>

      <p class="metin para-style-override-30"><span class="char-style-override-12">“Hayır. Dene de gör.”</span></p>

      <p class="metin para-style-override-30"><span class="char-style-override-12">Darian onun zihninde dolaştı, duygu parçaları zihnini sarsaladı. Bir an adamın anafor gibi dönüp duran duygularının içinde kaybolacağını sandı. Ama kendine hakim oldu. Aradığı aldatmaca hiçbir yerde yoktu. Valentinus doğru söylüyordu.</span></p>

      <p class="metin para-style-override-30"><span class="char-style-override-12">“Beni öldürmeyeceğini ikimiz de biliyoruz, Darian. Onun için indir şu silahı.”</span></p>

      <p class="metin para-style-override-30"><span class="char-style-override-12">“Seni öldürmeden de sana çok acı verecek şeyler yapabilirim.” Horozu çekti. “Bak bakalım,</span> <span class="char-style-override-16">ben</span> <span class="char-style-override-12">yalan söylüyor muyum.”</span></p>

      <p class="metin para-style-override-30"><span class="char-style-override-12">İçeri girdiğinden beri Valentinus’un küstahlığı ilk kez bocaladı.</span></p>

      <p class="metin para-style-override-30"><span class="char-style-override-12">“Artık kendinden o kadar emin değilsin, değil mi?”</span></p>

      <p class="metin para-style-override-30"><span class="char-style-override-12">“Kahretsin, Darian!” dedi Valentinus tükürür gibi. “O silahı ateşlersen seni doğduğuna pişman ederim.”</span></p>

      <p class="metin para-style-override-30"><span class="char-style-override-12">“Yapabileceğini sanmıyorum.” Geri çekilip zihnini perdeledi. “Bir bakalım.”</span></p>

      <p class="metin para-style-override-30"><span class="char-style-override-12">Tetiği çekti.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-20"><span class="Strong-1">16</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">21:03 (Yargı Gecesi’ne 2 saat, 57 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Valentinus karşısındaki kadının kararlılığını anladığı anda kendini yana atmıştı. Silah sesi hücrede ve beton koridorda bomba gibi patladı. İçgüdüsel olarak elleriyle kulaklarını kapattı ve merminin gövdesini bir santimetreyle ıskalayıp gömleğini delerek geçtiğini hissetti.</span></p>

      <p class="metin para-style-override-30"><span class="char-style-override-12">Darian silahı bir daha ateşleyemeden, Valentinus onun zayıf kalkanını parçaladı ve inanılmaz bir dehşet ve acı dalgasıyla benliğine daldı geçti. Darian acıyla yüzünü buruşturdu. Gözlerine yaşlar dolarken ümitsizce kontrolü ele geçirmeye çalıştı.</span></p>

      <p class="metin para-style-override-30"><span class="char-style-override-12">“Zayıfsın, Darian,” diye bağırdı Valentinus sözcüklerini mutsuzluk ve kabulleniş duygusuyla noktalayarak. “Her zaman zayıftın. Laszlo senin yüzünden öldü. Beni ona sen götürdün. Ve bu gece binlercesi daha ölecek. Öldürmen gereken ben değilim. Kendinsin.”</span></p>

      <p class="metin para-style-override-30"><span class="char-style-override-12">“Çık… Beynimden… DIŞARI!”</span></p>

      <p class="metin para-style-override-30"><span class="char-style-override-12">Ve Darian karşı saldırıya geçti. Billurumsu mor bir nefret ve parlak beyaz bir öfke gönderdi. Valentinus sendeledi. Kendini toparlayamadan koridorun kapısı hızla açıldı ve Schmitt koşarak içeri girdi.</span></p>

      <p class="metin para-style-override-30"><span class="char-style-override-12">“Ne oluyor burada...” Manzarayı görünce durdu ve tabancasını çekti. “Bırakın silahınızı, avukat!”</span></p>

      <p class="metin para-style-override-30"><span class="char-style-override-12">Darian dedektife baktı. “Bizi yalnız bırakın. Bunun sizinle bir ilgisi yok.”</span></p>

      <p class="metin para-style-override-30"><span class="char-style-override-12">Schmitt gözlerini kırpıştırdı ve silahını indirmeye başladı. Valentinus hemen zihnini dedektife yönlendirdi.</span></p>

      <p class="metin para-style-override-30"><span class="char-style-override-12">“Vur onu!” diye bağırdı. “Beni öldürmeye çalışıyor! Ben ölürsem Times Meydanı bir morga döner!” Bir korku ve kesinlik dalgası yaydı.</span></p>

      <p class="metin para-style-override-37"><span class="char-style-override-12">“Onu dinlemeyin, dedektif,” dedi Darian. Sesi sertti. “Sizi yönlendiriyor. Tıpkı yandaşlarını yönlendirdiği gibi. Onunla mücadele edin. Dediklerini dikkate almayın.”</span></p>

      <p class="metin para-style-override-37"><span class="char-style-override-12">“Seni yönlendirmeye çalışan o,” diye karşılık verdi Valentinus yalvaran bir sesle. “Görmüyor musun? Savunmasızım ve onun silahı var! Onu vurmalısın!”</span></p>

      <p class="metin para-style-override-37"><span class="char-style-override-12">Schmitt silahını Darian’a doğrulttu. “Sizi vurmak istemiyorum, avukat hanım. Ama bana seçenek bırakmıyorsunuz.”</span></p>

      <p class="metin para-style-override-37"><span class="char-style-override-12">“Dinleyin beni dedektif...”</span></p>

      <p class="metin para-style-override-37"><span class="char-style-override-12">“Öldür onu!” Valentinus dişlerini sıktı. Sahibi olduğu her iblisi, her insafsız kelimeyi, her gram acıyı ortaya döktü. Hepsini çağırdı. Ve onlara karanlık, şeytani bir nefret ekledi.</span></p>

      <p class="metin para-style-override-37"><span class="char-style-override-12">“ÖLDÜR ONU! ŞİMDİ!”</span></p>

      <p class="metin para-style-override-37"><span class="char-style-override-12">Sağır edici bir silah sesi daha duyuldu. Ama bu kez mermi onun için değildi. Havayı delerek geçip, Schmitt ile Darian arasındaki beş metrelik mesafeyi çeyrek saniyede aldı.</span></p>

      <p class="metin para-style-override-37"><span class="char-style-override-12">Mermi omzunu deldiği anda Darian, yüzüne balyoz yemiş gibi savrularak döndü ve yere yığıldı. Aynı anda coşkun bir rahatlama hissi Valentinus’u sarmaladı, öfkesini bastırdı. Schmitt inanamaz bir ifadeyle silahına bakakalmıştı. Koşup Darian’ın yanına diz çöktü. Silahını yere attı ve kan içinde kalan bluzu yırtarak açtı.</span></p>

      <p class="metin para-style-override-37"><span class="char-style-override-12">“Bitir işini,” dedi Valentinus onu kışkırtmak için fısıldayarak. “Yardım falan çağırma; öldür gitsin onu. Bunu hak etti. Beni öldürmüş olsaydı tüm o insanlar da bu gece hayatını kaybedecekti. O bir katil. Bunu bir daha yapmasını engellemek zorundasın.”</span></p>

      <p class="metin para-style-override-37"><span class="char-style-override-12">Valentinus bir kez daha adamın benliğine girip zihnini büktü ve onu nefretle doldurdu. Schmitt karşı koymaya çalışıyordu, ama çok zayıftı. Baskı sürdü. Dedektif pes edene kadar ona, siyah öfke ve kan kırmızısı saldırganlık göndermeye devam etti.</span></p>

      <p class="metin para-style-override-30"><span class="char-style-override-12">Schmitt ağır çekimle gösterilen bir film sahnesindeymiş gibi eğildi ve parmaklarını Darian’ın boynuna doladı. Sonra, sıkmaya başladı. Darian bitkin bir halde elini uzatıp onu engellemeye çalıştı, ama 90 kiloluk adama karşı hiç şansı yoktu.</span></p>

      <p class="metin para-style-override-30"><span class="char-style-override-12">“Evet,” dedi Valentinus. “İşte böyle,” Adamı kışkırtmaya devam etti. “Neredeyse oldu.”</span></p>

      <p class="metin para-style-override-30"><span class="char-style-override-12">O konuşmayı sürdürdükçe Schmitt’in zihni de haşlanmış şehriyeye dönene kadar erimeye devam etti. Darian’ın boğazından bir hırıltı çıktı, sonra Schmitt’in zihni birden yok oldu. Ama parmakları boğazını sıkmaya devam ediyordu.</span></p>

      <p class="metin para-style-override-30"><span class="char-style-override-12">Sonra Darian tek bir sözcük fısıldadı ve her şey birden durdu: “Yapma.”</span></p>

      <p class="metin para-style-override-30"><span class="char-style-override-12">Valentinus onu işte o zaman gördü; kadının parmakları arasında gümüş bir zincir vardı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt133.png" width="54"/></p>

      <p class="metin para-style-override-30"><span class="char-style-override-12">Schmitt ellerini onun boynundan çekti, ama Darian teması kesmedi. Eini tuttuğu sürece psişik balon dedektifi koruyacaktı. Adam onun oturmasına yardım etti ve kolunu başının altına koydu.</span></p>

      <p class="metin para-style-override-30"><span class="char-style-override-12">Darian önce omzundaki kanlı deliğe, sonra da parmaklıklara dayanmış duran Valentinus’a baktı. Demirlerin arasından çıkartıp Schmitt’e doğru uzattığı eli adamdan sadece birkaç santim uzaktaydı. Zorlukla nefes alan Darian onu kendine doğru çekti.</span></p>

      <p class="metin para-style-override-30"><span class="char-style-override-12">“Sana dokunmasına izin verme.”</span></p>

      <p class="metin para-style-override-30"><span class="char-style-override-12">“Bu durumu düzeltmek için hâlâ zamanın var,” dedi Valentinus. “Ölmesine izin verirsen sana bilmek istediklerini söylerim.” Elini açtı. “Elimi tut ve her şey yoluna girsin.”</span></p>

      <p class="metin para-style-override-30"><span class="char-style-override-12">Gözlerini dedektife diken Darian onu sadakatle doldurdu. Valentinus’un etraflarındaki kalkanda çatlak arayan zihninin baskısını kolyeye rağmen hissedebiliyordu. Ve hızla kan kaybediyordu. Fazla zamanı kalmamıştı.</span></p>

      <p class="metin para-style-override-30"><span class="char-style-override-12">“Al,” dedi kolyeyi Schmitt’in avucuna koyarak. “Tak bunu.”</span></p>

      <p class="metin para-style-override-30"><span class="char-style-override-12">“Ama, ben...”</span></p>

      <p class="metin para-style-override-30"><span class="char-style-override-12">“Sadece dediğimi yap. Kendini ondan korumanın tek yolu bu. Lütfen. Güven bana.”</span></p>

      <p class="metin para-style-override-30"><span class="char-style-override-12">“Peki,” dedi Schmitt ve gümüş zinciri boynuna geçirdi.</span></p>

      <p class="metin para-style-override-30"><span class="char-style-override-12">“Ona sakın dokunma ve kimsenin de buraya girmesine izin verme. Bu gece onu burada tutman gerek.”</span></p>

      <p class="metin para-style-override-30"><span class="char-style-override-12">“Ama...”</span></p>

      <p class="metin para-style-override-30"><span class="char-style-override-12">“Bunu yapmazsan, tüm yandaşları kendini öldürecek.”</span></p>

      <p class="metin para-style-override-30"><span class="char-style-override-12">“Kendilerini öldürmeyi çoktan planlamışlar,” dedi Schmitt. “Onları kim durduracak?”</span></p>

      <p class="metin para-style-override-30"><span class="char-style-override-12">“Çocuklar,” dedi Darian fısıltıyla.</span></p>

      <p class="metin para-style-override-30"><span class="char-style-override-12">Bir saniye sonra da, öldü.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-21"><span class="Strong-1">17</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">22:31 (Yargı Gecesi’ne 1 saat, 29 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Elijah otel odasının penceresinden dışarıya bakarken, Stevie ile SpyGurl da</span> <span class="char-style-override-16">Star Trek</span><span class="char-style-override-12">’in hangi tiplemesinin daha kötü olduğunu tartışıyordu:</span> <span class="char-style-override-16">Voyager</span> <span class="char-style-override-12">mi, yoksa</span> <span class="char-style-override-16">Enterprise mi?</span></p>

      <p class="metin para-style-override-30"><span class="char-style-override-12">Stevie’nin tezi temel olarak,</span> <span class="char-style-override-16">Voyager</span><span class="char-style-override-12">’daki Dokuzun Yedisi karakterinin,</span> <span class="char-style-override-16">Enterprise</span><span class="char-style-override-12">’daki T’Pol karakterinden daha seksi olduğu iddiasına dayanıyordu. SpyGurl’un teziyse biraz daha sağlamdı.</span></p>

      <p class="metin para-style-override-30"><span class="char-style-override-12">“Tanrı aşkına!</span> <span class="char-style-override-16">Voyager</span> <span class="char-style-override-12">sadece</span> <span class="char-style-override-16">Gilligan’s Island</span><span class="char-style-override-12">’ın bir uzay uyarlaması!”</span></p>

      <p class="metin para-style-override-30"><span class="char-style-override-12">“Ve</span> <span class="char-style-override-16">Enterprise</span> <span class="char-style-override-12">de Ziggy’nin sihrinden yoksun bir</span> <span class="char-style-override-16">Quantum Leap</span><span class="char-style-override-12">!”</span></p>

      <p class="metin para-style-override-30"><span class="char-style-override-12">“Neden bahsettiğini anlamıyorum bile.”</span></p>

      <p class="metin para-style-override-30"><span class="char-style-override-12">“Demek istediğim de tam olarak bu zaten.”</span></p>

      <p class="metin para-style-override-30"><span class="char-style-override-12">Elijah onları zihninden sildi ve kendisini rahatsız eden şeyin ne olduğunu bulmaya çalıştı. Winter ile birlikte bir şekilde toplu intiharı engellemek zorunda oldukları gerçeğinin dışında elbette. Arka plandaysa Winter, Stevie’nin otel odasına geri dönerlerken verdiği anlık kararla bir sokak müzisyeninden satın aldığı kemanı çalmaktaydı. Elijah çaldığı parçayı tanımıyordu, ama bunun önemi de yoktu zaten.</span></p>

      <p class="metin para-style-override-30"><span class="char-style-override-12">Winter’in hüzünlü ve dokunaklı çalışından etkilenmek için kolyesini çıkartmak zorunda değildi. Melankolik yapısına rağmen, pencereden dünyayı seyrederken kulaklarına dolan müzik onu rahatlatıyordu. Farkında olmadan, ikisi de normal haline dönmüştü.</span></p>

      <p class="metin para-style-override-30"><span class="char-style-override-12">Elijah izliyor, Winter ise çalıyordu.</span></p>

      <p class="metin para-style-override-30"><span class="char-style-override-12">Valentinus’un normal halinin ne olduğunu düşündü Elijah. Büyük olasılıkla hissetmekti. O kadar zihnin merkezine yerleşip kendininkini açmak... Bunun başka tanımı olamazdı. Ama öyleyse neden intihar? O nasıl hissedilirdi acaba? Sonunda bir hiçlik olarak. İşte o nedenle de son derece anlamsız görünüyordu.</span></p>

      <p class="metin para-style-override-30"><span class="char-style-override-12">Elijah masaya doğru yürüdü ve siyanür şırıngasını aldı. Yavaşça döndürerek altını açtı ve içindeki ince ampulü çıkarttı. Sonra kalemini kullanarak cam tüpün tepesindeki kauçuk başlıkta bir delik açtı. Tüpü burnuna yaklaştırdı ve gözlerini kapatıp derin bir nefes aldı.</span></p>

      <p class="metin para-style-override-30"><span class="char-style-override-12">“Tanrı aşkına!” diye bağırdı Stevie. “Ne yaptığını sanıyorsun sen?”</span></p>

      <p class="metin para-style-override-30"><span class="char-style-override-12">Winter son notası psişik bir çığlığa dönüşürken çalmayı kesti.</span></p>

      <p class="metin para-style-override-30"><span class="char-style-override-12">“Kokmuyor bu,” dedi Elijah tüpün içine bakarak.</span></p>

      <p class="metin para-style-override-30"><span class="char-style-override-12">“Kimin umurunda? Bırak onu elinden, oğlum. Beni korkutuyorsun.”</span></p>

      <p class="metin para-style-override-30"><span class="char-style-override-12">“Bu siyanür değil,” dedi Elijah. “Siyanür badem gibi kokar. Bu kokmuyor.”</span></p>

      <p class="metin para-style-override-30"><span class="char-style-override-12">“Öyle bile olsa, kapat kahrolası şeyi.” Şırınganın gümüş başlığını kapan Stevie birden donup kaldı. “Dur bir dakika,” dedi fısıltıyla.</span></p>

      <p class="metin para-style-override-30"><span class="char-style-override-12">“Ne oldu?” diye sordu onların yanına gelen SpyGurl.</span></p>

      <p class="metin para-style-override-30"><span class="char-style-override-12">“Bu bir çeşit anahtara benziyor,” dedi Stevie küçük başlığın içine bakarak. “Bir cımbızın falan var mı?”</span></p>

      <p class="metin para-style-override-30"><span class="char-style-override-12">SpyGurl ona bir çakı uzattı. Stevie çakıyı açtı ve başlığın altını çıkarttı. “İçeride bir verici var.”</span></p>

      <p class="metin para-style-override-30"><span class="char-style-override-12">“Bir bakayım,” dedi kız başlığı onun elinden kaparak. “Bir cep telefonu devresine benziyor. Enjektöre basınca sinyal gönderiyor olmalı.”</span></p>

      <p class="metin para-style-override-30"><span class="char-style-override-12">“Sesimizi mi?” diye sordu Winter tedirginlik içinde.</span></p>

      <p class="metin para-style-override-30"><span class="char-style-override-12">Stevie o şeyi geri kaptı. “Burada mikrofon falan yok,” dedi hızlı bir incelemeden sonra. “Öyleyse önceden belirlenmiş bir sinyali gönderiyor olmalı. Gelin benimle.”</span></p>

      <p class="metin para-style-override-30"><span class="char-style-override-12">Hızla yatak odasına gitti.</span></p>

      <p class="metin para-style-override-30"><span class="char-style-override-12">Elijah soran gözlerle SpyGurl’a baktı, sonra omuz silkip kuzeninin ardından gitti. Stevie yatağın kenarına oturmuş, saatli radyoyu kurcalıyordu. Radyonun sesini açınca odayı bir parazit doldurdu.</span></p>

      <p class="metin para-style-override-30"><span class="char-style-override-12">“Ne yapmaya çalış...”</span></p>

      <p class="metin para-style-override-30"><span class="char-style-override-12">“Sus!” diye bağırdı Stevie. “Dinleyin.”</span></p>

      <p class="metin para-style-override-30"><span class="char-style-override-12">Dikkatini parazitin içindeki aralıklı tıklama seslerine veren Elijah, kuzeninin üzerine öylesine odaklandığı şeyi duymaya çalıştı.</span></p>

      <p class="metin para-style-override-30"><span class="char-style-override-12">“Duyuyor musunuz?” dedi Stevie. “Bu tıklamalar gelişigüzel değil. Bu bir şifre. Bana kâğıtla kalem verin.”</span></p>

      <p class="metin para-style-override-30"><span class="char-style-override-12">Hızla odadan çıkan Winter bir otel bloknotu ve kalemle geri döndü.</span></p>

      <p class="metin para-style-override-30"><span class="char-style-override-12">Sonraki beş dakika boyunca üçü de hareketsiz bir şekilde Stevie’nin tıklamaları kâğıda geçirmesini izlediler. Sonunda radyonun sesini kapatıp onlara döndü.</span></p>

      <p class="metin para-style-override-30"><span class="char-style-override-12">“Tamam, hepsini yazdım.”</span></p>

      <p class="metin para-style-override-30"><span class="char-style-override-12">Elijah kâğıdı kuzeninin elinden aldı.</span></p>

      <p class="metin para-style-override-30"><span class="char-style-override-12">101</span></p>

      <p class="metin para-style-override-30"><span class="char-style-override-12">2-6-23-12-17-3-12</span></p>

      <p class="metin para-style-override-30"><span class="char-style-override-12">28</span></p>

      <p class="metin para-style-override-30"><span class="char-style-override-12">14-1-24</span></p>

      <p class="metin para-style-override-30"><span class="char-style-override-12">12-16-5-1-24</span></p>

      <p class="metin para-style-override-30"><span class="char-style-override-12">5-12-6-24-21-11-3-10</span></p>

      <p class="metin para-style-override-30"><span class="char-style-override-12">“Bunların anlamı ne?”</span></p>

      <p class="metin para-style-override-30"><span class="char-style-override-12">“Henüz emin değilim,” dedi Grimes. “Görebildiğim kadarıyla, mesaj altı bölüme ayrılmış. Birinci ve üçüncü satırların sadece birer sayı olduğunu sanıyorum. Ama ikinci, dördüncü, beşinci ve altıncı satırlara bakın: Tüm sayılar 1 ile 29 arasında. Sanırım bunlar harflere karşı geliyorlar. Bakalım bir anlam çıkartabilecek miyiz.”</span></p>

      <p class="metin para-style-override-30"><span class="char-style-override-12">Başka bir kâğıda alfabeyi yazdı. Her harfin altına, 1’den başlayarak sayılar koydu.</span></p>

      <p class="metin para-style-override-30"><span class="char-style-override-12">“Tamam. İkinci satırı okuyun.”</span></p>

      <p class="metin para-style-override-30"><span class="char-style-override-12">“İki. Altı. Yirmi üç. On iki. On yedi. Üç. On iki.”</span></p>

      <p class="metin para-style-override-30"><span class="char-style-override-12">“B. E. Ş. İ. N. C. İ,” dedi Stevie. “Beşinci.”</span></p>

      <p class="metin para-style-override-30"><span class="char-style-override-12">“Bir adres olmalı,” diye atıldı SpyGurl. “101 Beşinci.”</span></p>

      <p class="metin para-style-override-30"><span class="char-style-override-12">“Aynen. Bir tahminde bulunayım: Dördüncü satır on dört, bir ve yirmi dört.”</span></p>

      <p class="metin para-style-override-30"><span class="char-style-override-12">“Evet,” dedi Elijah kâğıda bakarak. “Ne diyor yani?”</span></p>

      <p class="metin para-style-override-30"><span class="char-style-override-12">“K. A. T. 101Beşinci, 28. kat. Şimdi, son kısmı okuyun.”</span></p>

      <p class="metin para-style-override-30"><span class="char-style-override-12">Elijah sayıları okurken, Stevie de harfleri yazdı.</span></p>

      <p class="metin para-style-override-30"><span class="char-style-override-12">“Birinci sözcük ‘İMDAT’. Diğeriyse, yanlış yazmadıysam bir ad olmalı.” Sonra başını kaldırdı. “Aranızda DIETRICH diye birini tanıyan var mı?”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt134.png" width="54"/></p>

      <p class="metin para-style-override-30"><span class="char-style-override-12">Komiser birilerinin hattın karşısındakini boğabileceği bir telefonu henüz icat etmemiş olmasına sevindi. Yoksa şimdi cinayet suçuyla yargılanıyor olabilirdi. Dedektif Schmitt olanları anlattıktan sonra neredeyse bir dakika boyunca ağzına geleni söylemişti.</span></p>

      <p class="metin para-style-override-30"><span class="char-style-override-12">“O baş belası psikopatın benden mümkün olduğunca uzakta olmasını istiyorum. Belediye Başkanı, şu Times Meydanı bokundan dolayı zaten canıma okuyor! İhtiyacım olan son şey, bir de Mesih’in Dönüşü peygamberine bebek bakıcılığı yapmak.”</span></p>

      <p class="metin para-style-override-30"><span class="char-style-override-12">“Onu bırakmamı mı istiyorsunuz yani?” diye sordu Schmitt inanamaz gibi.</span></p>

      <p class="metin para-style-override-30"><span class="char-style-override-12">“Aman Tanrım, tam bir moron musun sen? Yooo, hayır! Cevap verme. Hayır, onu bırakmak istemiyorum. Onu Rikers’a göndermeni istiyorum. Şube’ye teslim et. Bırak, Mesih ile</span> <span class="char-style-override-16">onlar</span> <span class="char-style-override-12">uğraşsın.”</span></p>

      <p class="metin para-style-override-30"><span class="char-style-override-12">“Ama efendim... Ölmeden önce avukat dedi ki...”</span></p>

      <p class="metin para-style-override-30"><span class="char-style-override-12">“Ne dediği umurumda değil! Sen sadece Valentinus’u benim polis merkezimden çıkart. Anladın mı?”</span></p>

      <p class="metin para-style-override-30"><span class="char-style-override-12">Komiserin dediklerini düşünen Schmitt birkaç saniye sessiz kaldı. Sonra, “Rikers otobüsü yirmi dakika içinde kalkıyor,” dedi. “Valentinus da içinde olacak.”</span></p>

      <p class="metin para-style-override-30"><span class="char-style-override-12">“Dua et de, öyle olsun.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt135.png" width="54"/></p>

      <p class="metin para-style-override-30"><span class="char-style-override-12">Beşinci Cadde, 101 Numara’nın 28. kat koridoruna çıkarlarken, “Şimdi nereye?” diye sordu Stevie. Karşılarında bina boyunca uzanan ve sağlı sollu kapılarla dolu bir koridor vardı.</span></p>

      <p class="metin para-style-override-30"><span class="char-style-override-12">“Ayrılalım ve bize tanıdık gelen bir şeyler arayalım.”</span></p>

      <p class="metin para-style-override-30"><span class="char-style-override-12">Elijah güneydoğu koridorunda yürümeye başladı. Tüm kapılarda doktor tabelaları vardı. İlk iki isim hiç tanıdık gelmedi, ama üçüncüyü görünce aradıklarını bulmuş olduğunu anladı.</span></p>

      <p class="metin para-style-override-30"><span class="char-style-override-12">Dr. Ouroboros. Dahiliye Uzmanı.</span></p>

      <p class="metin para-style-override-30"><span class="char-style-override-12">“Burası,” dedi Elijah grubun geri kalanını çağırarak. Hepsi gelince açıkladı. “</span><span class="char-style-override-16">Ouroboros</span> <span class="char-style-override-12">kolyedeki sembolün adı.”</span></p>

      <p class="metin para-style-override-30"><span class="char-style-override-12">“İyi iş çıkarttın, kuzen,” dedi Stevie. “Böyle saçma sapan bilgilere gelince Gil Grissom</span> <span class="char-style-override-18"><a class="footnote-link" href="#footnote-225-6" id="footnote-225-6-backlink">6</a></span> <span class="char-style-override-12">bile senin eline su dökemez.”</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-20" xml:lang="en-US">Televizyonun popüler CSI (Olay Yeri İncelemesi) adlı dizisindeki bir karakter (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">“Şimdi ne olacak?” diye sordu SpyGurl. “Kapıyı çalıp evde kim var diye mi bakacağız?”</span></p>

      <p class="metin para-style-override-30"><span class="char-style-override-12">“Hayır,” dedi Winter öne çıkarak. “O işi ben yapacağım.” Stevie ile SpyGurl’a döndü. “Asansörün yanında bekleyin. On dakika içinde Elijah ile çıkmazsak, polise haber verin.”</span></p>

      <p class="metin para-style-override-30"><span class="char-style-override-12">Winter zile bastı.</span></p>

      <p class="metin para-style-override-30"><span class="char-style-override-12">“Evet?” diye yanıtladı bir kadın sesi düafondan.</span></p>

      <p class="metin para-style-override-37"><span class="char-style-override-12">“Bizi Valentinus gönderdi,” dedi Winter kendinden emin bir ses tonuyla. “Lütfen girmemize izin verin.”</span></p>

      <p class="metin para-style-override-37"><span class="char-style-override-12">Anlık bir duraklama oldu, sonra bir vızlama duyuldu. Winter kapının kolunu çevirdi ve Elijah ile birlikte içeri girdiler. Küçük antre gerçekten de muayenehanenin bekleme odasını andırıyordu; duvar dibinde boş koltuklar diziliydi ve ortada üzerinde dergiler olan bir sehpa bile vardı. Elijah yeni kiracının daireyi dekore etme zahmetine katlanmadığını tahmin etti.</span></p>

      <p class="metin para-style-override-37"><span class="char-style-override-12">Onları neredeyse şeffaf sayılacak kadar solgun tenli, uzun boylu bir sarışın karşıladı. O daha bir şey söyleyemeden Winter elini uzattı. İçgüdüsel olarak, kadın da aynısını yaptı. Winter’in parmakları onunkilerin üzerine kapandığı an kadının yüzündeki gerginlik ifadesi eriyiverdi.</span></p>

      <p class="metin para-style-override-37"><span class="char-style-override-12">“Endişenizi anlıyorum, ama her şey yolunda,” dedi Winter sakin bir sesle. “Valentinus bize söylemese, burasının varlığını bilemezdik, değil mi?”</span></p>

      <p class="metin para-style-override-37"><span class="char-style-override-12">“Elbette öyle,” dedi kadın yüzünde rahatlamış bir gülümsemeyle.</span></p>

      <p class="metin para-style-override-37"><span class="char-style-override-12">“Adınız neydi?”</span></p>

      <p class="metin para-style-override-37"><span class="char-style-override-12">“Bethany.”</span></p>

      <p class="metin para-style-override-37"><span class="char-style-override-12">“Tamam, Bethany.” Winter başını salladı. “Valentinus burada olacağını söylemişti. Bu geceye hazırlık olarak Dr. Dietrich’i bir kontrol etmemizi istedi.”</span></p>

      <p class="metin para-style-override-37"><span class="char-style-override-12">Bethany şaşkınlıkla başını bir yana eğdi. “Elliot’un kontrol edilmeye ihtiyacı...”</span></p>

      <p class="metin para-style-override-37"><span class="char-style-override-12">“Valentinus da bizi onun için gönderdi zaten,” dedi Winter sert bir tonda. “Şimdi bizi lütfen ona götürür müsünüz? Çok fazla zamanımız yok.”</span></p>

      <p class="metin para-style-override-37"><span class="char-style-override-12">Bethany verilen emri bir an düşündü, sonra başını salladı. “Beni izleyin.”</span></p>

      <p class="metin para-style-override-30"><span class="char-style-override-12">Onları dar bir koridora götürdü. Duvarlardan biri tümüyle camdı. Arkasındaki odada, üstlerinde yüzden fazla dizüstü bilgisayar olan altı uzun masa vardı. Bilgisayarları kullanan operatörler farklı etnik gruplara aitti. Giysilerine bakılırsa, çoğu Amerikalı değildi. Geniş mekân minyatür bir Birleşmiş Milletler gibiydi.</span></p>

      <p class="metin para-style-override-30"><span class="char-style-override-12">Koridorun sonundaki kapının önüne ulaşınca Bethany, cebinden çıkarttığı bir anahtarla açtı. İçeri girmek üzereyken Winter onun elini tuttu.</span></p>

      <p class="metin para-style-override-30"><span class="char-style-override-12">“Yalnız görüşmemiz lazım.”</span></p>

      <p class="metin para-style-override-30"><span class="char-style-override-12">Bethany itiraz edecekmiş gibi duraladı, ama sonra başını eğdi ve kenara çekildi.</span></p>

      <p class="metin para-style-override-30"><span class="char-style-override-12">İçeri girince Elijah kapıyı arkalarından kapattı. Bilgisayar ekranlarıyla dolu loş odadaki tek ışık bir masa lambasından geliyordu. Duvarın biri üstünde gnostiklerin dairesel yılan amblemini barındıran yeşil bir duvar halısıyla kaplıydı. Onun yaklaşık iki buçuk metre kadar önünde üçayağa monte edilmiş bir video kamera vardı.</span></p>

      <p class="metin para-style-override-30"><span class="char-style-override-12">Ekranlardan birinin gerisinde oturan bakımsız sakallı ve kel kafalı adam başını kaldırıp beklentiyle baktı onlara. Elijah kolyesini takmış olsa da, adamı sarmalayan yeşil korku bulutunu görebiliyordu.</span></p>

      <p class="metin para-style-override-30"><span class="char-style-override-12">“Kimsiniz siz?”</span></p>

      <p class="metin para-style-override-30"><span class="char-style-override-12">Winter, “Laszlo’nun arkadaşlarıyız,” dedi. Dietrich yavaşça ayağa kalktı; yüzünde kendini nasıl hissetmesi gerektiğini bilemez bir ifade vardı; rahatlama, umut ve korku birbirine karışmıştı.</span></p>

      <p class="metin para-style-override-30"><span class="char-style-override-12">“O burada mı?”</span></p>

      <p class="metin para-style-override-30"><span class="char-style-override-12">“Valentinus onu öldürttü,” diye yanıtladı Winter soğuk ve ifadesiz bir ses tonuyla. “Ama bize neler olduğunu anlatacak kadar zamanı oldu. Senden söz etti. Ve bize yaptıklarından.”</span></p>

      <p class="metin para-style-override-30"><span class="char-style-override-12">Dietrich ellerini kaldırdı. “Ben… Ben sizi daha önce hiç görmedim.”</span></p>

      <p class="metin para-style-override-30"><span class="char-style-override-12">“Bundan o kadar emin olmayın,” dedi Elijah.</span></p>

      <p class="metin para-style-override-37"><span class="char-style-override-12">“Ama ben sizi...” Dietrich durdu. “Aman Tanrım! Siz o çocuklarsınız, değil mi? Şu kaçanlar.”</span></p>

      <p class="metin para-style-override-37"><span class="char-style-override-12">“Evet.”</span></p>

      <p class="metin para-style-override-37"><span class="char-style-override-12">“Siz hâlâ… Yani…”</span></p>

      <p class="metin para-style-override-37"><span class="char-style-override-12">“Evet,” dedi tekrar Winter. “Güçlerimizi geri kazandık.”</span></p>

      <p class="metin para-style-override-37"><span class="char-style-override-12">“Tanrı’ya şükür!” diye inledi Dietrich. Ve bacaklarındaki tüm güç bir anda çekilmiş gibi sandalyesine çöktü. “Beni nasıl buldunuz?”</span></p>

      <p class="metin para-style-override-37"><span class="char-style-override-12">“Mesajını keşfettik.”</span></p>

      <p class="metin para-style-override-37"><span class="char-style-override-12">“Öyle mi? Hiç umudum yoktu bundan ve... Neyse, unutun bunu. Zamanımız yok. Buradan çıkmamız gerek.”</span></p>

      <p class="metin para-style-override-37"><span class="char-style-override-12">“O odada ne yapıyorlar?” diye sordu Elijah.</span></p>

      <p class="metin para-style-override-37"><span class="char-style-override-12">“Her şeyi anlatacağım. Bethany’i beni bırakması için bükebilir misiniz?”</span></p>

      <p class="metin para-style-override-37"><span class="char-style-override-12">Elijah dönüp yüzüne bakınca Winter başını salladı.</span></p>

      <p class="metin para-style-override-37"><span class="char-style-override-12">“Öyleyse gidelim.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt136.png" width="54"/></p>

      <p class="metin para-style-override-37"><span class="char-style-override-12">Bethany’nin iradesini kırmak Winter’in sandığından daha zor oldu, ama kadın sonunda boyun eğdi. Onların gidişini seyrederken bir kalp krizinin eşiğine gelmiş gibiydi.</span></p>

      <p class="metin para-style-override-37"><span class="char-style-override-12">Dietrich ise ancak binadan çıkıp minibüse girince rahat bir soluk aldı. “Saat kaç?” diye sordu.</span></p>

      <p class="metin para-style-override-37"><span class="char-style-override-12">“Neredeyse on bir,” dedi SpyGurl ön koltuktan.</span></p>

      <p class="metin para-style-override-37"><span class="char-style-override-12">“Gece yarısından önce şehirden çıkmamız lazım.”</span></p>

      <p class="metin para-style-override-37"><span class="char-style-override-12">“Gece yarısı ne olacak?” diye sordu Elijah.</span></p>

      <p class="metin para-style-override-37"><span class="char-style-override-12">“Valentinus tam o saatte Times Meydanı’nda bir ayaklanma başlatacak. Ve eğer yanılmıyorsam, bunun yayılma olasılığı da oldukça fazla. Ne kadar uzağa yayılacağını bilmiyorum; tek bildiğim, durdurmak için yeterli zamanımızın olmadığı.”</span></p>

      <p class="metin para-style-override-30"><span class="char-style-override-12">“Valentinus tutuklandı,” dedi SpyGurl.</span></p>

      <p class="metin para-style-override-30"><span class="char-style-override-12">Dietrich yüksek sesle kıkırdadı. “Onu tutmayı başaramazlar.”</span></p>

      <p class="metin para-style-override-30"><span class="char-style-override-12">“Neden ayaklanma başlatmak istiyor?” diye sordu Elijah.</span></p>

      <p class="metin para-style-override-30"><span class="char-style-override-12">“Yeteri kadar şiddetli duygu dalgaları yaratmak için öyle bir şeye ihtiyacı var. Sonra da o duyguları tüm dünyadaki yandaşlarına iletecek.”</span></p>

      <p class="metin para-style-override-30"><span class="char-style-override-12">Bu kez Winter atıldı. “Hangi amaçla?”</span></p>

      <p class="metin para-style-override-30"><span class="char-style-override-12">Dietrich başını iki yana salladı. “Emin değilim. Geçtiğimiz yıl içinde altmış iki ülkede kendine yandaşlar buldu. Hepsine de duygusal yükselteç olarak işlev görecek kolyeler verdi. Ama seçilmiş birkaç tanesinin kolyesi aynı zamanda duygusal alıcı olarak da çalışıyor. Onları bu şekilde kendine bağımlı halde tuttu. Canlı yayınlara çıkıyor, onlara inanılmaz bir neşe ve sevgi gönderiyordu.”</span></p>

      <p class="metin para-style-override-30"><span class="char-style-override-12">“Bu sistemi sen tasarladın, değil mi?” dedi Elijah.</span></p>

      <p class="metin para-style-override-30"><span class="char-style-override-12">Dietrich utanmış gibi başını eğdi. Sonra, “Yapabilecekleri hakkında en ufak bir fikriniz yok,” dedi. Gözleri şimdi biraz boş bakıyordu. “Birkaç yıl önce beni buldu. Hiç… Hiç seçeneğim yoktu.”</span></p>

      <p class="metin para-style-override-30"><span class="char-style-override-12">“Yani her ne yapmak istiyorsa, o şeyin yandaşlarıyla bir ilgisi olduğunu mu düşünüyorsun?”</span></p>

      <p class="metin para-style-override-30"><span class="char-style-override-12">“Evet. Sözünü ettiğim 109 kişinin her biri kendi ülkesinde...” Başını yukarıya doğru salladı. “Çıktığımız büroda gördüğünüz ajanlar tarafından izleniyorlar. Ve sürekli Operasyona raporları veriliyor.”</span></p>

      <p class="metin para-style-override-30"><span class="char-style-override-12">“Minyatür BM,” dedi Elijah.</span></p>

      <p class="metin para-style-override-30"><span class="char-style-override-12">“Tıpkı öyle. Valentinus’un o 109 kişiden ne yapmasını istediğini bilmiyorum, ama ayaklanmaya katılacak olanlarla psişik iletişim içinde kalacaklar ve bu da korkunç derecede şiddet içeren bir şey olacaktır. Birbirlerine fiziki olarak yakın o kadar öfkeli zihne bu nedenle ihtiyacı var.”</span></p>

      <p class="metin para-style-override-30"><span class="char-style-override-12">“Anlamıyorum,” dedi Winter.</span></p>

      <p class="metin para-style-override-30"><span class="char-style-override-12">“Ayaklanan kişilerin bilinç gücüne ihtiyacı var.”</span></p>

      <p class="metin para-style-override-30"><span class="char-style-override-12">“Ne yapmak için?”</span></p>

      <p class="metin para-style-override-30"><span class="char-style-override-12">“O anlamda güç değil. Demek istediğim, gerçek anlamda güç; biyoelektromanyetik alanlar.”</span></p>

      <p class="metin para-style-override-30"><span class="char-style-override-12">“Ne demek istiyorsun?” diye sordu Winter.</span></p>

      <p class="metin para-style-override-33"><span class="char-style-override-12">“Yaptığımız deneylerden sonra birçok gelişme oldu; yani...” Dietrich ‘sizin üzerinizde’ demeden kendini tuttu, ama söylenmemiş sözcüklerin ne olduğu belliydi.</span></p>

      <p class="metin para-style-override-33"><span class="char-style-override-12">“Ne yaptığını biliyoruz, doktor,” dedi Elijah. “Şimdi utanıp sıkılma zamanı değil.”</span></p>

      <p class="metin para-style-override-33"><span class="char-style-override-12">Boğazını temizleyen Dietrich devam etti. “Sizin yeteneklerinizin nasıl işlediğini ve bunların sinestezinizi nasıl tetiklediğini ancak son birkaç yıl içinde tam olarak anlayabildim.”</span></p>

      <p class="metin para-style-override-33"><span class="char-style-override-12">“Zaten milyon dolarlık soru da buydu, değil mi?” diye homurdandı Stevie.</span></p>

      <p class="metin para-style-override-33"><span class="char-style-override-12">“Kes sesini!” dedi Winter sertçe ve Dietrich’e döndü. “Devam et.”</span></p>

      <p class="metin para-style-override-33"><span class="char-style-override-12">“Bir nöron ne zaman ateşlense, beynin elektromanyetik alanını değiştirir. Aynı şekilde beynin elektromanyetik alanı, ateşlenen tüm nöronları yansıtır; temelde birleştirilmiş bir nöron ateşleme dokusudur yani.”</span></p>

      <p class="metin para-style-override-33"><span class="char-style-override-12">“Bir Jackson Pollack resmi gibi,” dedi Winter, “Tuvale sıçrayan boyaların o andaki görüntüsü.”</span></p>

      <p class="metin para-style-override-33"><span class="char-style-override-12">“Daha da hareketli. Elektriksel alanlar manyetik alanları etkilediğinden ve bu etkileşim ters yönde de olduğundan, beynin total elektromanyetik alanı sürekli değişim gösterir. Bu değişiklikler daha fazla nöronun ateşlenmesine neden olur ve bu da elektromanyetik alanı tekrar değiştirir. Değişim içindeki elektromanyetik alan daha da fazla nöronun ateşlenmesine neden olur; bu böylece sürer gider.”</span></p>

      <p class="metin para-style-override-33"><span class="char-style-override-12">“Bir geri besleme döngüsü,” dedi Elijah.</span></p>

      <p class="metin para-style-override-33"><span class="char-style-override-12">“Doğru,” dedi Dietrich heyecanla. “Ancak bir şey var: Sonuçta ortaya çıkan ateşleme dokusunun yapısal bir tasarımı vardır.”</span></p>

      <p class="metin para-style-override-33"><span class="char-style-override-12">“Yani?” dedi Stevie.</span></p>

      <p class="metin para-style-override-53"><span class="char-style-override-12">“Yani eğer nöronlar sadece elektromanyetik alanın gücünden dolayı tetikleniyor olsaydı, o zaman gelişigüzel olarak ateşlenmelerini beklerdik. Ama ateşlenen nöronlar sadece o andaki işle ilgili bilgiye sahip olanlardır.”</span></p>

      <p class="metin para-style-override-37"><span class="char-style-override-12">“Sanki alan veri isteğinde bulunur gibi,” dedi Stevie.</span></p>

      <p class="metin para-style-override-37"><span class="char-style-override-12">Dietrich başını salladı.</span></p>

      <p class="metin para-style-override-37"><span class="char-style-override-12">“Ama bunu yapabilmesi için bilince sahip olması gerekir.”</span></p>

      <p class="metin para-style-override-37"><span class="char-style-override-12">“Kesinlikle öyle.”</span></p>

      <p class="metin para-style-override-37"><span class="char-style-override-12">“Bir dakika,” diye araya girdi Elijah ellerini kaldırarak. “Bir elektromanyetik alan nasıl</span> <span class="char-style-override-16">bilinçli</span> <span class="char-style-override-12">olabilir? Demek istediğim, bir alan sadece iyonlar ve akımlar arasındaki bir kuvvettir, değil mi?”</span></p>

      <p class="metin para-style-override-37"><span class="char-style-override-12">“Evet. Ama kuvvet dediğimiz şey de güç değilse nedir?” Dietrich gözden kaçan noktayı açıklamaya koyuldu. “Bakın: Biz gücü sadece kimyasal bir tepkime olarak düşünüyoruz. Ve çoğunlukla da öyle. Ama olmadığı zamanlar da var.”</span></p>

      <p class="metin para-style-override-37"><span class="char-style-override-12">“Hangi zamanlarda öyle değil?” diye sordu Winter. Açıklayamadığı bir nedenden ötürü kendini gergin hissediyordu.</span></p>

      <p class="metin para-style-override-37"><span class="char-style-override-12">“Karar aşamasında kullanılan güç olduğunda.”</span></p>

      <p class="metin para-style-override-37"><span class="char-style-override-12">“Bilinçten bahsediyorsun,” dedi Elijah. “Ya da iradeden.”</span></p>

      <p class="metin para-style-override-37"><span class="char-style-override-12">“Evet, kesinlikle bundan bahsediyorum. Beynin elektromanyetik alanı bilincin</span> <span class="char-style-override-16">ta kendisidir.</span><span class="char-style-override-12">”</span></p>

      <p class="metin para-style-override-37"><span class="char-style-override-12">“Bu nasıl mümkün olabilir?” diye sordu SpyGurl. “Yani bilinç nasıl olur da görünmez bir alanın içinde oluşum bulabilir?”</span></p>

      <p class="metin para-style-override-37"><span class="char-style-override-12">“Başka nerede olmasını isterdin? Beyinde mi?” diye sordu Dietrich.</span></p>

      <p class="metin para-style-override-37"><span class="char-style-override-12">“Hmm, evet,” diye yanıtladı SpyGurl.</span></p>

      <p class="metin para-style-override-37"><span class="char-style-override-12">“Ama birleştirme probleminden ötürü olamaz,” dedi Elijah kendi kendine konuşur gibi.</span></p>

      <p class="metin para-style-override-37"><span class="char-style-override-12">Winter, “Dur bir dakika,” diye atıldı. “Nedir bu birleştirme problemi?”</span></p>

      <p class="metin para-style-override-30"><span class="char-style-override-12">“Beynin her tarafına dağılmış milyonlarca nörondaki bilginin nasıl olup da tek bir bilinçli deneyim halinde birleştiğini araştıran kavram,” dedi Dietrich. “İşte bu birleştirme problemi, beyindeki tüm ‘bağlantısız’ bilginin, elektromanyetik alanın</span> <span class="char-style-override-16">içinde</span> <span class="char-style-override-12">birleştiğini öne süren Bilinç Elektromanyetik Bilgi Alanı Teorisi – BEMB – ile</span> <span class="char-style-override-16">çözülmektedir</span><span class="char-style-override-12">.”</span></p>

      <p class="metin para-style-override-30"><span class="char-style-override-12">“Çünkü alan ateşlenen farklı nöronlardaki tüm bilgiyi içermektedir!” dedi Elijah heyecanla.</span></p>

      <p class="metin para-style-override-30"><span class="char-style-override-12">“Doğru.”</span></p>

      <p class="metin para-style-override-30"><span class="char-style-override-12">“Bu teorinin doğru olduğunu nereden biliyorsunuz?” diye sordu Winter.</span></p>

      <p class="metin para-style-override-30"><span class="char-style-override-12">“Hiçbir şey kesin olarak bilinemez, ama mükemmel bir şekilde oturuyor,” dedi Dietrich. “BEMB teorisi sadece bilinci açıklamakla kalmıyor, aynı zamanda nöronların elektromanyetik alandan gelen darbeler yoluyla bilgi alıp gönderebildiğini de gösteriyor. Başka deyişle hepimiz psişiğiz, ama çoğumuzun menzili kafatasımız içinde birkaç nanometre ile kısıtlı.”</span></p>

      <p class="metin para-style-override-30"><span class="char-style-override-12">“Ama Winter ve ben…” Elijah dalgın bir şekilde bir parmağını alnında gezdirdi. “Biz farklıyız.”</span></p>

      <p class="metin para-style-override-30"><span class="char-style-override-12">“Evet, öylesiniz. Sizin ayna nöronlarınız hiper düzeyde gelişmiş. Sadece görsel ve işitsel uyarılara tepki vermekle kalmıyorlar, aynı zamanda başka insanların elektromanyetik alanlarını –yani, bilinçlerini– de algılıyorlar. Bu yabancı elektromanyetik alanlar da yine aynı şekilde sadece ayna nöronlarınızı harekete geçirip empatiye neden olmakla kalmayıp, karşınızdaki insanların duyduğu temel duyguları da zihinlerinizde aynen tetikliyorlar. Ve sizin elektromanyetik alanlarınız son derece güçlü olduğundan, duygusal kortekslerinizdeki nöronların da kontrolsüz olarak ateşlenmelerine neden oluyorlar.”</span></p>

      <p class="metin para-style-override-30"><span class="char-style-override-12">Dietrich duralayıp Elijah’a baktı. “Senin için bu görsel korteks.” Winter’e döndü. “Ve senin için de işitsel korteks. Dolayısıyla, algıladığınız duygular kendini saf renkler ya da sesler olarak gösteriyor.”</span></p>

      <p class="metin para-style-override-30"><span class="char-style-override-12">“Platonik İdealar,” diye fısıldadı Winter. Zinser ile on altı yıl önce yapmış olduğu konuşmayı anımsamıştı.</span></p>

      <p class="metin para-style-override-30"><span class="char-style-override-12">Dietrich ona şaşkınlıkla baktı, sonra başını salladı. “Felsefe derslerimi doğru olarak anımsıyorsam, bu savı kabullenmem gerekir. Duygular ve bunların neden olduğu duygusal algılar - daha çok Plato’nun evrenselleri gibi- saf ve soyuttur.”</span></p>

      <p class="metin para-style-override-30"><span class="char-style-override-12">“Ya kolyeler?” diye sordu Elijah. Eli boynundaki zincire gitmişti.</span></p>

      <p class="metin para-style-override-30"><span class="char-style-override-12">“Yüksek derecede manyetize edilmiş metalden yapıldılar. Takanı kendi elektromanyetik alanıyla sarmalayıp, dış dünyadan gelen sinyalleri bloke ediyor.”</span></p>

      <p class="metin para-style-override-30"><span class="char-style-override-12">“Ama tam olarak değil,” dedi Elijah.</span></p>

      <p class="metin para-style-override-30"><span class="char-style-override-12">“Evet, sanırım tam olarak değil.”</span></p>

      <p class="metin para-style-override-30"><span class="char-style-override-12">Tüm yaşamı boyunca onu çevrelemiş olan görünmez kuvvet alanını düşünen Winter ürperdi. O düşünceyi kafasından atıp başka bir soru sordu.</span></p>

      <p class="metin para-style-override-30"><span class="char-style-override-12">“Bizim duyguları nasıl aldığımızı söyledin. Ama benim gönderme yeteneğim nasıl çalışıyor?”</span></p>

      <p class="metin para-style-override-30"><span class="char-style-override-12">“Senin elektromanyetik alanın o kadar güçlü ki, zihninin</span> <span class="char-style-override-16">dışına</span> <span class="char-style-override-12">biyoelektromanyetik radyasyon yayıyor. Bu da diğer insanların elektromanyetik alanlarında zincirleme tepkime yaratarak senin duygularının onlarınkilerin yerini almasını sağlıyor. Ve elbette iradelerinin de.”</span></p>

      <p class="metin para-style-override-30"><span class="char-style-override-12">“İradeleri mi?”</span></p>

      <p class="metin para-style-override-30"><span class="char-style-override-12">“Görmüyor musun? İrade arzular tarafından kontrol edilir. Ve arzu da</span> <span class="char-style-override-16">senin</span> <span class="char-style-override-12">tarafından</span><span class="char-style-override-16">.</span><span class="char-style-override-12">”</span></p>

      <p class="metin para-style-override-30"><span class="char-style-override-12">Winter babasının ona arzu hakkında öğrettiklerini düşündü; arzu tüm acıların nedeniydi. Kendine o açıdan yaklaşmak istemiyordu, ama gerçeği görmezden de gelemedi.</span></p>

      <p class="metin para-style-override-30"><span class="char-style-override-12">“Yani benim gerçekten diğer insanların bilincine girdiğimi mi söylemek istiyorsun?”</span></p>

      <p class="metin para-style-override-30"><span class="char-style-override-12">“Daha da fazlası. Bilinçlerini</span> <span class="char-style-override-16">yaratan</span> <span class="char-style-override-12">enerjiyi değişime uğratarak, onların bilincinin yerini alıyorsun. İnsanların zihinlerini sadece okumuyor, onları yazıyorsun da.”</span></p>

      <p class="metin para-style-override-30"><span class="char-style-override-12">Winter başının döndüğ</span><span class="char-style-override-12">ünü hissetti.</span></p>

      <p class="metin para-style-override-30"><span class="char-style-override-12">“Demek Valentinus bunun için Times Meydanı’nın ortasında bir ayaklanma başlatmak istiyor,” dedi Elijah. “Bir milyon insanın elektromanyetik alanının toplam gücünü kullanıp, dünyanın her tarafındaki yandaşlarına yayın yapmak.”</span></p>

      <p class="metin para-style-override-33"><span class="char-style-override-12">“109 kişinin birden ahlaki şartlanmalarını aynı anda geçebilmesi için tek yol bu.”</span></p>

      <p class="metin para-style-override-33"><span class="char-style-override-12">“Yani bu ayaklanmaya engel olabilirsek, her ne yapacaksa onu da durdurabiliriz,” dedi Elijah.</span></p>

      <p class="metin para-style-override-33"><span class="char-style-override-12">“Artık çok geç.” Dietrich başını salladı. “Valentinus yandaşlarını programladı bile. Sizler kokain ve LSD ile uçmuş 50.000 zihni bükecek kadar güçlü değilseniz...”</span></p>

      <p class="metin para-style-override-33"><span class="char-style-override-12">“Enjeksiyon,” dedi Elijah.</span></p>

      <p class="metin para-style-override-33"><span class="char-style-override-12">Dietrich başını önüne eğdi. “Sadece yenilmez hissettirmekle kalmayacak, aynı zamanda çevrelerini hiper-algılamalarına da neden olacak uyarıcı-halüsinojenik bir karışım. Ve keşfettiğiniz gibi, ambalajı da duygu gönderen bir sinyal yayıyor.”</span></p>

      <p class="metin para-style-override-33"><span class="char-style-override-12">“O zaman Valentinus yandaşlarına neden sıvının siyanür olduğunu söyledi?” diye sordu SpyGurl.</span></p>

      <p class="metin para-style-override-33"><span class="char-style-override-12">“Büyük olasılıkla onları gözü kara bir taşkınlığa sürüklemek için. Eğer öleceklerini düşünürlerse, Valentinus’un buyruklarına -ne kadar çılgınca olurlarsa olsun- uymaya daha meyilli hale gelirler.” Dietrich dönüp Elijah’a baktı. “Onları durdurmanızın hiçbir yolu yok. Olsa olsa siz de o çılgınlığın içine çekilirsiniz.”</span></p>

      <p class="metin para-style-override-33"><span class="char-style-override-12">Elijah’ın boğazı kurudu. Times Meydanı’nın o gece ne halde olacağını düşünmek bile onu paniğe sokmaya yetiyordu. Buna bir de 50.000 uçuk psikopatı ekleyince… Ürperdi.</span></p>

      <p class="metin para-style-override-33"><span class="char-style-override-12">“Tüm bu duyguları</span> <span class="char-style-override-12">dünyanın her tarafındaki yandaşlarına nasıl gönderiyor?” diye sordu Stevie. “Devasa bir vericisi olması gerekmez mi? Eğer o şeyi devre dışı bırakabilirsek...”</span></p>

      <p class="metin para-style-override-33"><span class="char-style-override-12">“Olanaksız,” dedi Dietrich. “Duygu taşıyan sinyaller GSM baz istasyonlarının sinyallerinin sırtında gidiyor. Dolayısıyla, 500 baz istasyonunun hepsini aynı anda devre dışı bırakmanız gerekir bunu yapmak için. Sprint, MCI ve Cingular’ı</span><span class="char-style-override-18"><a class="footnote-link" href="#footnote-225-7" id="footnote-225-7-backlink">7</a></span> <span class="char-style-override-12">önümüzdeki bir saat içinde tüm sistemlerini kapatmaya ikna etmenin dışında, sinyalleri kesmenin geriye kalan tek yolu baz istasyonlarını havaya uçurmak.”</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-20" xml:lang="en-US">Mobil telefon operatörleri (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">“Ama aşırı yüklenebilirler,” dedi Stevie gözlerinde dalgın bir ifadeyle.</span></p>

      <p class="metin para-style-override-30"><span class="char-style-override-12">“Bunu yapabilseniz bile, 11 Eylül’den sonra telefon şirketleri bütün baz istasyonlarını beklenmeyen bir kesinti sonrasında iki dakika içinde yeniden işletmeye geçirecek yedekleme sistemleriyle donattı.”</span></p>

      <p class="metin para-style-override-30"><span class="char-style-override-12">“Bu yeterli bir süre olabilir mi acaba?” diye sordu Winter. “Yani, planladığı şey her neyse ve gece yarısında olacaksa…”</span></p>

      <p class="metin para-style-override-30"><span class="char-style-override-12">“Belki.” Dietrich omuzlarını silkti. “Ama hepsini aynı anda nasıl devre dışı bırakabilirsiniz ki?”</span></p>

      <p class="metin para-style-override-30"><span class="char-style-override-12">“Kolay,” dedi Stevie. Yüzüne acımasız bir gülümseme yayılmaya başladı. “Bir virüsle.”</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-22"><span class="Strong-1">18</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:20 (Yargı Gecesi’ne 40 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Winter dönüp Elijah’a baktı. Aklından neler geçtiğini bilmek isterdi. Ama otelden ayrıldıkları andan itibaren gümüş zinciri sürekli boynuna bastırarak, kendini geri çekmişti.</span></p>

      <p class="metin para-style-override-30"><span class="char-style-override-12">Sinemada aklını nasıl kaçırdığını anlatmıştı. Ve bu sadece birkaç yüz kişinin aynı anda gülmesiyle olmuştu. Panik içinde bağrışan bir milyon insanla karşı karşıya kalmanın nasıl olacağını sadece tahmin edebilirdi. İçgüdüsel olarak elini tutmak için Elijah’a uzandı, ama o geri çekildi.</span></p>

      <p class="metin para-style-override-30"><span class="char-style-override-12">“Üzgünüm,” dedi parmaklarını yanmış gibi avucunun içine alarak. “Sadece… Şu anda yalnız olmaya ihtiyacım var.”</span></p>

      <p class="metin para-style-override-30"><span class="char-style-override-12">“Anlıyorum.”</span></p>

      <p class="metin para-style-override-30"><span class="char-style-override-12">Elijah bitkin bir şekilde gülümsedi, sonra bakışlarını kucağına indirdi. Winter onu yalnız bırakmak için döndü ve ön camdan dışarıya baktı. 42. Sokak’tan geçip Elijah’ın en çok korktuğu yere doğru gidiyorlardı.</span></p>

      <p class="metin para-style-override-30"><span class="char-style-override-12">Times Meydanı’na. Ve artık Yılbaşı gecesiydi.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt137.png" width="54"/></p>

      <p class="metin para-style-override-30"><span class="char-style-override-12">Valentinus onları duyunca başını kaldırdı. Genç bir kadın dedektif peşinde tam teçhizatlı dört polis memuruyla birlikte içeri girdi.</span></p>

      <p class="metin para-style-override-30"><span class="char-style-override-12">“Ayağa kalk ve ellerini bana uzat.”</span></p>

      <p class="metin para-style-override-30"><span class="char-style-override-12">Valentinus yavaşça yerinden kalktı; erkeksi ceket ve pantolonun altındaki dişiliğini görmeye çalışır gibi kadını baştan aşağı süzdü. Sonra gözlerinin içine bakarak kelepçelemesi için ellerini parmaklıkların arasından uzattı.</span></p>

      <p class="metin para-style-override-30"><span class="char-style-override-12">“Dön ve kapıdan uzaklaş.”</span></p>

      <p class="metin para-style-override-30"><span class="char-style-override-12">Valentinus hücrenin gerilerine doğru gitti. Kilit açılırken keskin bir</span> <span class="char-style-override-16">klak</span> <span class="char-style-override-12">sesi geldi. Bir an sonra da, iki çift el onu kollarından kabaca tuttu ve geriye doğru çekti. Onu karakolun alt katına götürürlerken rahatlama içinde derin bir nefes aldı.</span></p>

      <p class="metin para-style-override-30"><span class="char-style-override-12">Hücresinde bırakmış olsalardı kaçış olanaksız hale gelecekti. Ama yalnız başına olmadığı sürece bir çıkış yolu kendini elbet gösterirdi. Ne yazık ki etrafında hepsini birden bükmek için çok fazla polis vardı. Ayrıca, dedektif Schmitt bir göstergeyse, görevde bilenip sertleşmiş New York polislerini sürüsündeki diğer zihinler gibi şekillendirmek kolay olmayacaktı.</span></p>

      <p class="metin para-style-override-30"><span class="char-style-override-12">Yeraltındaki garaja indiklerinde gülümsedi. Gözleri irileşti. Ama içini coşkuyla dolduran şey onu bekleyen otobüsün görüntüsü değil, benliğini koyu, yeşilimsi-siyah bir çorba gibi sarmalayan korku ve nefretti.</span></p>

      <p class="metin para-style-override-30"><span class="char-style-override-12">“Cehenneme tek yönlü bir gidişe hazır mısın?” diye sordu dedektif.</span></p>

      <p class="metin para-style-override-30"><span class="char-style-override-12">“Aslında cennete gidiyorum,” diye yanıtladı Valentinus.</span></p>

      <p class="metin para-style-override-30"><span class="char-style-override-12">“Rikers Adası’nın cennet olduğunu düşünüyorsan nereye gittiğin hakkında en ufak bir fikrin yok.”</span></p>

      <p class="metin para-style-override-30"><span class="char-style-override-12">“Sizin de öyle.”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt138.png" width="54"/></p>

      <p class="metin para-style-override-30"><span class="char-style-override-12">Valentinus rengi siyaha çalan gri otobüsteki son boş yeri alıp ön sıraya oturdu. İri yarı bir gardiyan ona ayak bileklerindeki zincirleri yerdeki çelik halkaya geçirmesini söyledi. Valentinus kendinden istenileni yaptıktan sonra adam ona doğru eğildi. Göğsündeki kimlik kartında Quarry yazıyordu.</span></p>

      <p class="metin para-style-override-30"><span class="char-style-override-12">“Sırf meşhur olduğun için özel muamele göreceğini sanma sakın.” Quarry şiddet ve nefret doluydu. “Gözüm üzerinde, aslanım.” Eliyle başına kabaca vurdu, sonra mahkûmları diğer iki gardiyandan ayıran tel kapıdan geçti. “Kımılda biraz, Ralph.”</span></p>

      <p class="metin para-style-override-30"><span class="char-style-override-12">Sürücü başını salladı ve motoru çalıştırdı. Garajdan kalabalık sokağa çıktıklarında mahkûmlar bağırıp, ıslık çalmaya başladılar. O cesaret gösterisine rağmen Valentinus, ızdırap, pişmanlık ve korkularını hissedebiliyordu. Hepsinden de öte özlemlerini algılıyordu. Dışarıda akıp giden dünyayı seyredip, bir daha onun bir parçası olup olamayacaklarını düşünürken arzularının vurduğu düzeyi neredeyse tadabiliyordu.</span></p>

      <p class="metin para-style-override-30"><span class="char-style-override-12">Valentinus gardiyanlara kendisini serbest bırakmalarını emretmeyi düşündü, ama hepsini birden eğitimlerine o kadar ters düşen bir davranışta bulunmaya zorlaması olanaksızdı. Serbest kalmak istiyorsa, onlara iyi bir neden vermeliydi. Arkasında oturan iki adama döndü.</span></p>

      <p class="metin para-style-override-30"><span class="char-style-override-12">Beyaz çocuk on dokuzundan fazla değildi. Kafa derisine kazınmış</span> <span class="char-style-override-16">KKK Yaşıyor</span><span class="char-style-override-18"><a class="footnote-link" href="#footnote-225-8" id="footnote-225-8-backlink">8</a></span> <span class="char-style-override-12">sloganı</span> <span class="char-style-override-12">olmasa yakışıklı bile sayılabilirdi. Onun yanında oturan çam yarması zencinin derisiyse o kadar siyahtı ki, yüz hatları loş ışıkta neredeyse seçilemiyordu.</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-20" xml:lang="en-US">KKK</span> <span class="char-style-override-21" xml:lang="en-US">(Ku Klux Klan)</span><span class="char-style-override-20" xml:lang="en-US">: ABD’de beyaz ırkın üstünlüğünü savunan grup (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">Valentinus, “Irkçı birinin yanında oturmak nasıl bir şey?” diye sordu siyah adama donuk bir nefret yayarak.</span></p>

      <p class="metin para-style-override-30"><span class="char-style-override-12">Zenci homurdandı ve “</span><span class="char-style-override-16">Onu</span> <span class="char-style-override-12">iplediğim falan yok,” dedi dazlağa küçümseyici bir bakış göndererek. “İçeride azınlık olan</span> <span class="char-style-override-16">o</span><span class="char-style-override-12">.”</span></p>

      <p class="metin para-style-override-30"><span class="char-style-override-12">Valentinus dazlağın korkusunu saldırganlıkla besledi. Yüzünü buruşturan delikanlı yerinde doğruldu.</span></p>

      <p class="metin para-style-override-30"><span class="char-style-override-12">“Siktir git, zenci.”</span></p>

      <p class="metin para-style-override-30"><span class="char-style-override-12">“</span><span class="char-style-override-16">Sen</span> <span class="char-style-override-12">siktir git, parlak oğlan.”</span></p>

      <p class="metin para-style-override-30"><span class="char-style-override-12">Dazlak omzuyla kendisinden çok daha yapılı olan zenciye yüklendi. O da hemen kafasını onun burnuna geçirdi. Çocuğun burnundan kan boşanırken, Valentinus da onun içindeki şiddet alevlerini besliyordu.</span></p>

      <p class="metin para-style-override-30"><span class="char-style-override-12">“Seni kahrolası puşt!”</span></p>

      <p class="metin para-style-override-60"><span class="char-style-override-12">Ağzını alabildiğine açan dazlak, dişlerini zencinin boynuna sapladı. Çığlık atan adam kurtulmak için başını deli gibi savurmaya başladı, ama çıldıran dazlak onu bırakmadı.</span></p>

      <p class="metin para-style-override-60"><span class="char-style-override-12">“Çekin şu kahrolası manyağı üstümden!”</span></p>

      <p class="metin para-style-override-60"><span class="char-style-override-12">Quarry iki mahkûmu umursamaz bir bakışla süzdü. Valentinus aynı anda ona güçlü bir aciliyet hissi gönderdi. “Buraya hemen gelsen iyi olur!” diye bağırdı. “Onu öldürecek! Hem de senin nöbetinde!”</span></p>

      <p class="metin para-style-override-60"><span class="char-style-override-12">Bir yandan, “Kahretsin, kahretsin, kahretsin!” diye lanet yağdıran Quarry, bir yandan da anahtarını kilide sokmaya çalışıyordu. Tel kapıyı açıp hızla içeriye daldı. Öteki iki gardiyan da hemen arkasındaydı. Copunu dazlağın kafasına indirdi, ama Valentinus onun acıyı hissetmesine izin vermedi.</span></p>

      <p class="metin para-style-override-60"><span class="char-style-override-12">Quarry dazlağı kulaklarından yakalayıp başını hızla geriye çekerken, gardiyanlardan biri de suratına yumruğu indirdi. Gardiyanın damarlarına yayılan adrenalinden beslenen Valentinus öteki mahkûmlara da nefret dalgası gönderdi. Birkaç saniye içinde otobüsün içinde bir kavga daha çıktı.</span></p>

      <p class="metin para-style-override-60"><span class="char-style-override-12">“Arkada!” diye bağırdı Valentinus son gardiyana. “Acele et!” Gardiyan kudurmuş insanların arasına dalınca nefreti doruğa çıkarttı. Döndü ve duyulmak için sesini yükselterek bağırdı. “Birbirinize saldırmayın! Onlara saldırın! Kaçmak için tek şansımız bu!”</span></p>

      <p class="metin para-style-override-60"><span class="char-style-override-12">Ortalık birden cehenneme döndü. Zincirlenmiş adamlar vahşi hayvanlar gibi hırlayarak saldırıya geçti. Gardiyanların üzerine atlayıp onları yere yıktılar. Mahkûmların arasına düşen iki gardiyan anında sipsivri ve parçalamaya hazır dişlerle karşı karşıya kaldı.</span></p>

      <p class="metin para-style-override-60"><span class="char-style-override-12">Mahkûmlar yanaklarını, dudaklarını ve burunlarını ısırıp, etlerini parçalarken, Valentinus da gardiyanları felç edici bir korkuya boğdu. Sadece Quarry yerdeydi. Zihni dehşet ve şaşkınlık içindeydi.</span></p>

      <p class="metin para-style-override-30"><span class="char-style-override-12">Valentinus ona bir kurtuluş yolu gösterdi. “Çöz beni! Ben onlardan biri değilim! Sana yardım edebilirim! Acele et!”</span></p>

      <p class="metin para-style-override-30"><span class="char-style-override-12">Quarry sürünerek ona doğru geldi ve bileklerindeki zincirleri çözdü. Sonra umut dolu bakışlarını yüzüne çevirdi.</span></p>

      <p class="metin para-style-override-30"><span class="char-style-override-12">“Doğru olanı yaptın,” dedi Valentinus ayağa kalkarken.</span></p>

      <p class="metin para-style-override-30"><span class="char-style-override-12">Eğilip gardiyanı kaldırdı ve sonra onu kaba bir şekilde otobüsün arka tarafına doğru itti. Sendeleyen Quarry, bir mahkûmun omzuna tutundu. Adam hemen dişlerini onun parmaklarına geçirdi.</span></p>

      <p class="metin para-style-override-30"><span class="char-style-override-12">Gardiyanlar çığlık çığlığa bağırırken Valentinus ön tarafa gitti. Sürücü tel kapıyı kapatmak için yerinden fırladı, ama daha hızlı davranıp ayağını kapını arasına koymuştu bile. Tellerin arasından adamın parmağını yakaladı.</span></p>

      <p class="metin para-style-override-30"><span class="char-style-override-12">“Geriye çekil, yoksa seni onlara veririm.” Sürücü titreyerek çekildi. “Şimdi ana kapıyı aç.”</span></p>

      <p class="metin para-style-override-30"><span class="char-style-override-12">“Tamam, tamam,” dedi sürücü, duyduğu korkudan sırılsıklam olmuş bir halde. “Sadece, beni oraya koyma.” Başıyla çığlıkların geldiği yönü işaret etti. Anahtarı kontaktan çıkarttı ve ön kapıyı açtı.</span></p>

      <p class="metin para-style-override-30"><span class="char-style-override-12">“Teşekkürler,” dedi Valentinus. Merdivenlerden inerken durdu ve döndü. “Neredeyse unutuyordum. İyi yıllar.”</span></p>

      <p class="metin para-style-override-30"><span class="char-style-override-12">Sürücü başını sallamaktan başka bir şey yapamayacak kadar büyük bir dehşetin içindeydi. Valentinus gülerek otobüsten indi ve gecenin karanlığında kayboldu.</span></p>

      <p class="metin para-style-override-30"/>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-23"><span class="Strong-1">19</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:47 (Yargı Gecesi’ne 13 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Kuzeni minibüsün arka koltuğunda yan yana duran çalıntı bilgisayarla SpyGurl’un bilgisayarı arasında gidip gelerek klavyede bir şeyler yazarken, Elijah da kendine hâkim olmaya çalışıyordu.</span> <span class="char-style-override-16">WarGames</span><span class="char-style-override-12">’deki Matthew Broderick bile Stevie Grimes’in eline su dökemezdi.</span></p>

      <p class="metin para-style-override-30"><span class="char-style-override-12">Winter ara sıra içeri biraz temiz hava girmesi için camı indiriyordu, ama bunu ne zaman yapsa, Stevie gürültüden şikâyetçi oluyordu. SpyGurl’un, basın kartını kullanarak meydanda kurulacak sahnenin yakınındaki diğer medya kamyonetlerinin yanında bir yer bulması ilk başta iyi bir fikir gibi gelmişti. Ama bu oraya varıp Elijah gerçek kalabalığın nasıl bir şey olduğunu gerçek anlamda görene kadar sürmüştü.</span></p>

      <p class="metin para-style-override-30"><span class="char-style-override-12">Gözlerini sıkıca yumup çevresindeki dünyayı bloke etmeye çalıştı, ama kaçamıyordu. Her an sarhoşun teki minibüse çarpıp baştan aşağı ürpermesine neden oluyordu. Ve onları hissedebiliyordu da. Arabanın camları sayısı milyonu bulan sesi biraz olsa boğuyordu, ama etraftaki zonklayan tüm o duygulara hiçbir etkisi olmuyordu.</span></p>

      <p class="metin para-style-override-30"><span class="char-style-override-12">Gümüş zincirin her milimetresi tenine değiyor olsa da, parlayan renkleri göz kapaklarının arkasından yine de görebiliyordu Elijah. İşkence gibiydi bu. Bundan daha kötü bir şey olabileceğini düşünemiyordu bile…</span></p>

      <p class="metin para-style-override-30"><span class="char-style-override-16">Tabii ki düşünebilirsin. Orada, dışarıda onlarla birlikte de olabilirdin. O güruhun ortasında kapana kısılmış halde yani.</span></p>

      <p class="metin para-style-override-30"><span class="char-style-override-12">Elijah öyle bir şeyin olmayacağına kendini ikna etmeye çalışarak derin bir nefes aldı. Orada sadece bir önlem olarak bulunuyorlardı. Stevie virüsünü yayacak, baz istasyonlarını devre dışı bırakacak ve o iş de öylece bitecekti. Göz yaşartıcı bomba yok, panik yok, kargaşa yok, ölen yok!</span></p>

      <p class="metin para-style-override-30"><span class="char-style-override-12">Gözlerini aralayıp dışarıya baktı. Nasıl olduysa kalabalık daha da artmıştı. Olası görünmüyordu, ama gerçekti bu. Minibüsün, kalabalığın etkisiyle sallandığını hissedebiliyordu.</span></p>

      <p class="metin para-style-override-30"><span class="char-style-override-12">“Has’siktir!”</span></p>

      <p class="metin para-style-override-30"><span class="char-style-override-12">SpyGurl, “Sorun mu çıktı?” dedi Stevie’ye dönerek.</span></p>

      <p class="metin para-style-override-30"><span class="char-style-override-12">“Bir yerde hata var, ama bulamıyorum.”</span></p>

      <p class="metin para-style-override-30"><span class="char-style-override-12">“Yardım ister misin?”</span></p>

      <p class="metin para-style-override-30"><span class="char-style-override-12">“Tabii ya!” dedi Stevie alaycı bir tonla. “Ne halt ettiğini bilmiyorsun ve ben de yardıma geldim halleri, değil mi?”</span></p>

      <p class="metin para-style-override-30"><span class="char-style-override-12">“Sadece yardım etmek…”</span></p>

      <p class="metin para-style-override-30"><span class="char-style-override-12">Winter elini havada sallayarak onun sözünü kesti.</span></p>

      <p class="metin para-style-override-30"><span class="char-style-override-12">“Virüsü zamanında çalıştırabilecek misin, çalıştıramayacak mısın?”</span></p>

      <p class="metin para-style-override-30"><span class="char-style-override-12">Saatine bir göz atan Stevie iç geçirdi. “Bilmiyorum. Belki. Ama hayatım üzerine bahse girmem doğrusu. Ya da herhangi başka birinin hayatı üzerine.”</span></p>

      <p class="metin para-style-override-30"><span class="char-style-override-12">Elijah camdan dışarı baktı. Stevie virüsü çalıştıramazsa, Winter ile birlikte o kalabalığı tek başlarına durdurmaları gerekiyordu. Ve bunu yapmanın da tek bir yolu vardı.</span></p>

      <p class="metin para-style-override-30"><span class="char-style-override-12">Dışarıya çıkmak.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt139.png" width="54"/></p>

      <p class="metin para-style-override-30"><span class="char-style-override-12">Araçtan indiği anda rüzgâr Elijah’ın yanaklarını dondurdu. Dışarısı -5 dereceydi, ama rüzgârın da etkisiyle insana -20 gibi geliyordu.</span></p>

      <p class="metin para-style-override-30"><span class="char-style-override-12">Kulakları ve burnu sızlamaya başlamıştı bile. Soğuk, cebine sokmuş olmasına rağmen eldivenli sol eline bile işliyordu. Sağ eliyleyse cankurtaran simidine sarılmış bir kazazede gibi Winter’inkine yapışmıştı. Ve Winter gerçekten de öyleydi: Bir cankurtaran simidi.</span></p>

      <p class="metin para-style-override-30"><span class="char-style-override-12">Elijah yanında o olmasa öleceğinden emindi.</span></p>

      <p class="metin para-style-override-30"><span class="char-style-override-12">Çığlık çığlığa bağıran korkusunu bastırdı ve Winter’in yolladığı dinginliğe odaklanmaya çalıştı. Zihninde kıkırdayan azgın dehşet elini sıkan kadının gücüne rağmen kalbini demirden bir mengene gibi sıkıyor, her tarafından soğuk ter boşanmasına neden oluyordu. Yutkunmaya çalıştı, yapamadı; boğazı kupkuru olmuştu.</span></p>

      <p class="metin para-style-override-30"><span class="char-style-override-12">Hava o kadar fazla sesle doluydu ki, düşünmek bile zorlaşmıştı. Yeniyetme bir şarkıcı kızın yaptığı vokal, araba büyüklüğünde hoparlörlerden pompalanıyordu. Kız bir sokak ilerideki sahnede kıvrılıp bükülürken, kulakları sağır eden gitarlar ve iç organları sarsan baslarıyla bir milyon bağıran insanın gürültüsüne katkıda bulunan punk grubu da onun arkasında feryat ediyordu.</span></p>

      <p class="metin para-style-override-30"><span class="char-style-override-12">Nefes almaya çalışan Elijah çevresindeki coşkun kalabalığa bakıp o çılgınlığa bir anlam vermeye çalıştı.</span></p>

      <p class="metin para-style-override-30"><span class="char-style-override-12">En başta sarhoş particiler geliyordu. Bazısı göz yerlerinde sıfırlar olan ve üzerlerinde kocaman</span> <span class="char-style-override-16">2008</span> <span class="char-style-override-12">yazan gözlükler takmıştı; başka kimileri kafalarına çılgın şeyler geçirmişti: Melon şapkalar, bereler, karton parti şapkaları, plastik taçlar ve kırmızı-beyaz çizgili külahlar. Bazıları da ellerindeki kaynana zırıltılarını dünyanın sonu gelmiş gibi döndürüyordu. Neredeyse herkesin elinde içindekini gizleyen kahverengi kese kâğıdı ya da kırmızı termoslara doldurulmuş içki vardı.</span></p>

      <p class="metin para-style-override-30"><span class="char-style-override-12">İkinci grupsa çok daha sessiz olmasına rağmen daha da ürkütücüydü; Elijah’ın, Valentinus’un sürüsü olarak belirlediği binlerce kişi. O insanların olağanlığı başka herhangi bir yerde belki göze batmazdı, ama gnostiklerin ağırbaşlı ve mutlu dinginliği orada, o kadar sarhoşun arasında sanki bir projektör gibiydi. Üçerli, dörderli gruplar halinde toplanmışlardı. Çoğu sokakta karşıdan karşıya geçen ilkokul çocukları gibi el ele tutuşmuştu.</span></p>

      <p class="metin para-style-override-30"><span class="char-style-override-12">Kolyesine rağmen kalabalığın psişik enerjisi Elijah’ın zihnini zorluyor, gnostiklerin bilinci onunkine sızıyordu. Hepsi de sanki mükemmel bir yaz günüyle çevrelenmiş gibi birbirinin aynı parlak mavi bir ışık saçıyordu.</span></p>

      <p class="metin para-style-override-30"><span class="char-style-override-12">Gnostiklerden daha rahatsız edici sayılabilecek berbat bir topluluksa, Valentinus’un bildirisinin oraya çektiği diğerleriydi. Bunlar arasında en büyük grup Evangelist Hıristiyanlar idi. Onlar da birlikte duruyordu, ama çevrelerindeki hale gergin yeşil korkuyla parlak pembe heyecan arasında gidip geliyordu.</span></p>

      <p class="metin para-style-override-30"><span class="char-style-override-16">Bunu Yapma! - İsa Seni Kurtaracak</span> <span class="char-style-override-12">-</span> <span class="char-style-override-16">İntihar Çözüm Değildir</span> <span class="char-style-override-12">gibi sloganlar yazan el yapımı pankartlar taşıyorlardı. Bazıları elinde yanan mumlarla ilahiler söylüyor, bazılarıysa kalabalığa karışıp, İsa’nın erdemlerini anlatan broşürler dağıtıyordu.</span></p>

      <p class="metin para-style-override-30"><span class="char-style-override-12">En son halkayıysa polis ve askerler oluşturuyordu. Polisler öfkeli ve ifadesiz görünürken, askerler disiplinli ve –özellikle de göğüslerine çapraz bağlı Colt-M4’ler ile- ürkütücü duruyordu. Üstlerinde buz gibi şehir ortamına rağmen yeşil kamuflaj giysileri vardı. İkili ve dörtlü ekipler halinde, gerilerinde leş gibi sarı bir gerilim bırakarak kalabalığın içinde dolaşıyorlardı.</span></p>

      <p class="metin para-style-override-30"><span class="char-style-override-12">Dişleriyle sol elindeki eldiveni çıkartan Elijah boynundaki zinciri sıkıca tuttu. Kolyenin ince kenarları derisine batıyordu, ama umursamadı. Hâlâ orada olması onu mutlu ediyordu. Hissettiği çıldırtıcı dehşet, o kalabalığın duyguları önüne birden serilirse hissedeceğinin yanında bir hiç kalırdı.</span></p>

      <p class="metin para-style-override-30"><span class="char-style-override-12">Onun git gide artan korkusunu hisseden Winter elini daha da kuvvetle sıkıp pembemsi bir dinginlik gönderdi. Bu Elijah’ın korkusunu engellemeye yetmese de, daha dayanılabilir hale getirdi.</span></p>

      <p class="metin para-style-override-30"><span class="char-style-override-12">Winter’in zihninden dökülen güzellikle birden şaşkına dönen Elijah ona döndü. Ve Winter tek kelime etmeden kolyesini çıkartıp ona uzattı. Sonra omzuna koyduğu elinden destek alıp gazete dağıtım kutusunun üzerine çıktı ve kalabalığa yukarıdan baktı.</span></p>

      <p class="metin para-style-override-30"><span class="char-style-override-12">Kızın elinin yavaşça kendi elinin içinden kaymaya başladığını hisseden Elijah umutsuzluk içinde ona tutunmaya çalıştı. Sonra Winter’in onun elini bırakması gerektiğini anlayınca, “P-p-pardon,” dedi, “Tamam…”</span></p>

      <p class="metin para-style-override-33"><span class="char-style-override-12">Derin bir soluk alıp dişlerini sıktı, gözlerini sıkıca yumdu… Ve bıraktı. Winter ile teması koptuğu anda zihni dehşet içinde feryat etmeye başladı; haykırıp uluyor, göğsüne çöküp ciğerlerindeki havayı emiyor, başını mengene gibi sıkıyordu.</span></p>

      <p class="metin para-style-override-33"><span class="char-style-override-12">Ve birden, neredeyse algılanamayacak kadar kısa bir an için, her şey durdu. Hava bir sessizlik anını kavrayabilmek için çok fazla müzikle, kaynana zırıltısıyla ve çığlıkla doluydu, ama Elijah o şeyi hissetti. Bir milisaniye için herkes aynı anda durdu ve kulaklarını dikti.</span></p>

      <p class="metin para-style-override-33"><span class="char-style-override-12">Bir şey olmuştu. Ve o şey Winter idi.</span></p>

      <p class="metin para-style-override-33"><span class="char-style-override-12">Çevresindekilere bir huzur dalgası yaymış, o dalga kalabalığın tamamının üzerine çökmüştü.</span></p>

      <p class="metin para-style-override-33"><span class="char-style-override-12">Ama huzur duygusu geldiği gibi hızla kayboldu. Ve ardından dehşet eskisinden de güçlü bir halde geri gelirken…</span></p>

      <p class="metin para-style-override-33"><span class="char-style-override-12">Elijah onun elini tekrar tuttu. Kayarak ılık bir banyoya girer gibiydi. Derin bir soluk alıp gözlerini açtı. “Y-y-yapabileceğini düşünüyor musun?”</span></p>

      <p class="metin para-style-override-33"><span class="char-style-override-12">“Bilmiyorum,” dedi Winter. “Hepsiyle konuşabilseydim… O zaman belki yapardım. Ama çok fazlalar ve duyguları şu anda bile çok güçlü.”</span></p>

      <p class="metin para-style-override-33"><span class="char-style-override-12">Sarışın şarkıcı tam o sırada avaz avaz bir haykırışla şarkısını bitirince, kalabalıktan isterik bir alkış koptu.</span></p>

      <p class="metin para-style-override-33"><span class="char-style-override-12">Elijah yüzünü buruşturdu.</span></p>

      <p class="metin para-style-override-33"><span class="char-style-override-12">“TEŞEKKÜR EDERİM!” diye bağırdı yıldız bozuntusu. “NEW YORK’U SEVİYORUM!”</span></p>

      <p class="metin para-style-override-33"><span class="char-style-override-12">Kalabalık bağırarak yanıt verdi.</span></p>

      <p class="metin para-style-override-33"><span class="char-style-override-12">Elijah ise soluk almaya çalışıyordu. Ansızın bir önseziyle irkildi.</span></p>

      <p class="metin para-style-override-33"><span class="char-style-override-12">“Bekle burada,” dedi elini Winter’inkinden kurtarırken. Hızla döndü, minibüsün kapısını açtı ve içeri uzandı. Aradığını bulması sadece saniyelerini almıştı.</span></p>

      <p class="metin para-style-override-30"><span class="char-style-override-12">Onun elindeki şeyi gören Winter’in ağzı açık kaldı.</span></p>

      <p class="metin para-style-override-30"><span class="char-style-override-12">“Bunlar yardımcı olur mu dersin?” dedi Elijah.</span></p>

      <p class="metin para-style-override-30"><span class="char-style-override-12">“Olur.” Winter derin bir nefes aldı sonra elini ona uzattı. “Hazır mısın?” diye sordu.</span></p>

      <p class="metin para-style-override-30"><span class="char-style-override-12">“Hayır.”</span></p>

      <p class="metin para-style-override-30"><span class="char-style-override-12">“Ben de,” dedi Winter. “Öyleyse, gidelim.”</span></p>

      <p class="metin para-style-override-30"><span class="char-style-override-12">El ele tutuşup kalabalığın içine daldılar.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-24"><span class="Strong-1">20</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:49 (Yargı Gecesi’ne 11 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Winter’in kulakları sızlayıp, yüzü buz gibi olsa da, vücudu sıcaktı ve ter içindeydi. Elijah’ın ona verdiği şeyi korumaya çalışarak kalabalığın içinden kendine yol açtı. Zor bir işti. İçinde büyümekte olan korkunun kendisine değil, Elijah’a ait olduğunu biliyordu.</span></p>

      <p class="metin para-style-override-30"><span class="char-style-override-12">Ama bu duyduğu korkuyu daha az gerçek yapmıyordu.</span></p>

      <p class="metin para-style-override-30"><span class="char-style-override-12">Winter artan endişesini</span> <span class="char-style-override-16">(endişelerini)</span> <span class="char-style-override-12">bastırdı ve elini acıtacak kadar sıkmakta olan Elijah’a rahatlatıcı düşünceler gönderdi. Onlar ilerlemeye çalışırken insan duvarı da giderek sıkışıyordu. Sahnenin üzerindeki devasa neon saate baktı.</span></p>

      <p class="metin para-style-override-30"><span class="char-style-override-12">Fazla zamanları yoktu. Kolyesini çıkartıp insanlara önlerinden çekilmelerini emretse daha hızlı ilerleyebilirlerdi, ama bunu yapmaya cesaret edemedi. Her ne kadar bunu gücünü sonraya saklamak için yaptığına kendini inandırmaya çalışsa da, çok daha güçlü bir neden olduğunun farkındaydı.</span></p>

      <p class="metin para-style-override-30"><span class="char-style-override-12">Korkuyordu.</span></p>

      <p class="metin para-style-override-30"><span class="char-style-override-12">Ya birini daha öldürürse? Ya yumuşak, kesiksiz bir dinginlik yerine insanın tüm benliğini saran o inanılmaz korkuyu gönderirse? O zaman ne olurdu? Panik içinde, çıldırmış bir kalabalıkla mı yüzleşirdi? Yoksa daha da kötüsü mü olurdu?</span></p>

      <p class="metin para-style-override-30"><span class="char-style-override-12">Başını silkeledi. Ne olursa olsun oraya çıkıp, zihinlerinin dayanacağını umarak, kalabalığı topyekun bükmeliydi. Bir kez daha saate baktı. İki dakika geçmişti ve onlar ancak üç metreden az yol kat etmişti.</span></p>

      <p class="metin para-style-override-30"><span class="char-style-override-12">Korkusunu bastırıp Elijah’a döndü ve “Seni bırakmam lazım!” diye bağırdı kulağına. “Sorun olur mu?”</span></p>

      <p class="metin para-style-override-30"><span class="char-style-override-12">Elijah’ın içindeki paniğin arttığını, yükselip bir kuyruklu yıldız gibi zihninden geçtiğini hissedebiliyordu. Ama Elijah alt dudağını ısırıp, başını eğdi sadece.</span></p>

      <p class="metin para-style-override-37"><span class="char-style-override-12">Winter hiç düşünmeden onun yanağına bir öpücük kondurdu. Dudakları tenine dokununca olağanüstü, mükemmel bir nota zihnine doldu. Sonra elini onunkinden kurtardı.</span></p>

      <p class="metin para-style-override-37"><span class="char-style-override-12">Ve Elijah zihin gözünden silindi.</span></p>

      <p class="metin para-style-override-37"><span class="char-style-override-12">Derin bir nefes alıp kolyesini çıkardı. O şey cebine girer girmez kalabalığı oluşturan insanların bilincinden yansıyan melodiler zihninde patladı. Zengin dokulu ritimler, olamayacak kadar gürültülü akorlar, tedirgin edici atonal vurgular, her perdeden gerçek ve hayali, ama billur gibi falsettolar.</span></p>

      <p class="metin para-style-override-37"><span class="char-style-override-12">Bir an için Elijah’ın gücüne sahip olmanın da öyle bir şeyler hissettirip hissettirmeyeceğini düşündü, ama sonra farkı anladı. Her ne kadar kendisi de tüm bu duyguları algılıyor olsa da, üstüne yüklenmelerine dayanabiliyordu. Sesler onu Elijah gibi felç etmiyordu.</span></p>

      <p class="metin para-style-override-37"><span class="char-style-override-12">Birden silkinip bağırdı: “Herkes yoldan çekilsin! Bu bir acil durum!” Aynı anda da çocuksu bir uysallık yaydı. Kalabalık düşünmeden yana çekilip, onların geçebilmesi için yol açtı. Winter güçlükle yutkunup yürüdü.</span></p>

      <p class="metin para-style-override-37"><span class="char-style-override-12">“Yol açın! Lütfen! Sahneye erişmem gerek!”</span></p>

      <p class="metin para-style-override-37"><span class="char-style-override-12">Ve insanlar onun kontrolüne girmiş kuklalar gibi yol verdi. Açılan yolda ilerleyen Winter’in içinde bir gurur kabarcığı oluştu. Yapabilirdi. Arkasındaki kalabalığın psişik enerjisi ve gücü olağanüstüydü.</span></p>

      <p class="metin para-style-override-37"><span class="char-style-override-12">Ama sonra sahneye bir şeyin çıkmakta olduğunu hissetti.</span></p>

      <p class="metin para-style-override-37"><span class="char-style-override-12">Kalbini donduran bir şeydi bu.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt140.png" width="54"/></p>

      <p class="metin para-style-override-37"><span class="char-style-override-12">Valentinus enfes sarışının ellerini sıkı ve kıvrak bedeninde dolaştırışını sahnenin arkasından izliyordu.</span></p>

      <p class="metin para-style-override-30"><span class="char-style-override-12">Bir yanı –kusurlu, insan yanı– son bir dünyevi zevk için yeterli zamanı olmasını diledi.</span></p>

      <p class="metin para-style-override-30"><span class="char-style-override-12">Kendi kendine öfke duyarak o kırılgan arzuyu bir kenara itti ve zihnini yaklaşan şiddete hazırladı. Acı, ölüm ve coşku içinde haykıran tüm o zihinlerden gelecek psişik armağanını düşününce nabzı hızlandı. Renkleri zengin bir hayranlık kaleydoskopu halinde yayılmaya başlamıştı bile. Ve yandaşları önceden dağıtılmış karışımı bedenlerine zerk ettikten sonra daha öte bir kışkırtma gönderecek, sonra da yalancıların düzenini yıkma rüyası gerçek olacaktı.</span></p>

      <p class="metin para-style-override-30"><span class="char-style-override-12">Gözlerini yumup derin ve biraz titrek bir soluk aldı. Sadece birkaç dakika kalmıştı. Silkinip kalabalığı bir kez daha inceledi. Ama bu kez gördüğü şey irkilmesine neden olmuştu. Orada, dalgalanan kalabalığın arasında, diğerleriyle birlikte hareket etmeyen birisi vardı.</span></p>

      <p class="metin para-style-override-30"><span class="char-style-override-12">Kadın ışıl ışıldı; tüm renk tayfını görebileceği kadar ateşli bir yoğunlukla parlayan mavi/beyaz bir ışık yayıyordu. Laszlo’dan beri öyle bir zihinle karşılaşmamıştı.</span></p>

      <p class="metin para-style-override-30"><span class="char-style-override-12">Ve anladı. Karşısındaki Winter idi. Son Archon.</span></p>

      <p class="metin para-style-override-30"><span class="char-style-override-12">Valentinus onun kendisine katılmaya mı geldiğinden, yoksa Yaratıcı Tanrı tarafından onu durdurmak için mi gönderildiğinden emin olamıyordu. Birincisiyse onu memnuniyetle kabul ederdi. Ama sebep ikincisiyse… O zaman zihnini kavrayıp paramparça ederdi.</span></p>

      <p class="metin para-style-override-30"><span class="char-style-override-12">Gözünü bile kırpmadan.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt141.png" width="54"/></p>

      <p class="metin para-style-override-30"><span class="char-style-override-12">Winter, Valentinus’un gölgeden çıkmasını izledi. Sadece en ön birkaç sıradakiler onun güzel hatlarını tanıyabilecek kadar yakın olduklarından, onu çok az kişi farketti. Ama Winter gözlerini ondan alamıyordu. O kadar güçlü bir ihtişamla yankılanıyordu ki, onu dinlemek Mozart’ın piyanosunun dibinde oturmak gibiydi.</span></p>

      <p class="metin para-style-override-30"><span class="char-style-override-12">Winter onun benliğinin içinde hem tanıdık, hem yabancı, en mükemmel melodileri duydu; canlı</span> <span class="char-style-override-16">allegro</span><span class="char-style-override-12">, rahvan</span> <span class="char-style-override-16">adagio</span><span class="char-style-override-12">, zarif</span> <span class="char-style-override-16">grazioso</span><span class="char-style-override-12">, patlayıcı</span> <span class="char-style-override-16">sforzando</span><span class="char-style-override-12">, pürüzsüz</span> <span class="char-style-override-16">legato</span> <span class="char-style-override-12">ve ani</span> <span class="char-style-override-16">staccato</span><span class="char-style-override-12">. Şarkılar, şu ana kadar hayal edebildiklerinin ötesindeydi – her biri kusursuz bir uyum içinde bir sonrakine kaynaşıyor, harmanlanıyordu.</span></p>

      <p class="metin para-style-override-30"><span class="char-style-override-12">Ama kalbini durduran sadece sonatlar, kanonlar ve konçertolar değildi. İçerdikleri her notanın yoğunluğuydu – her biri mükemmel bir rezonansla titreşen notalar. O kadar zengin bir başyapıt ki, şimdiye kadar duymuş olduğu her şarkı onun yanında kaba ve donuk kalıyordu.</span></p>

      <p class="metin para-style-override-30"><span class="char-style-override-12">Winter, Valentinus’un gücünden büyülenmiş olarak dinledikçe, yavaş yavaş etrafında çalan akorlardan anlam çıkartmaya başladı; o sersemletici çılgınlık içinde bir kavrayış. Belirlediği ilk ses/duygu, Valentinus’dan çağlayan, birbirleri üzerine binmiş, hep birlikte ve uyum içinde çalan kıvrak melodilerdi. Ve onların içinde sarmalanmış, sonsuz derecede karmaşık armoniler yayan yandaşları.</span></p>

      <p class="metin para-style-override-30"><span class="char-style-override-12">Sadece binler değil, on binler. Ve hepsi bu kadar da değildi. Kalabalıktan yükselen ve azgın bir dalga hâlinde yanından geçip, onların kolektif bilinçlerini içine çeken Valentinus’a ulaşan tüm o cırtlak, uyumsuz akorları izleyebiliyordu.</span></p>

      <p class="metin para-style-override-30"><span class="char-style-override-16">Onların hissettiklerini hissediyor. Bu onun gnosisi.</span></p>

      <p class="metin para-style-override-30"><span class="char-style-override-12">Winter, Elijah’a söylemek istedi ama sonra başka bir şey duydu. Diğerlerinin tümünün toplamından daha berrak, acı veren güzelliğiyle zihnini kaplayan, her nefesiyle mükemmel bir uyum içinde yeni bir şarkı. Çevresindeki diğer tüm sesleri bastıran bir şarkı. Bir an, içini bir korku bürüdü, ama o muhteşem melodi korkuyu silip geçti ve kalbi heyacanla titredi.</span></p>

      <p class="metin para-style-override-30"><span class="char-style-override-12">Ve sonra, ona bakmakta olan Valentinus hiç beklenmeyen bir şey yaptı. Elini uzattı ve yanına gelmesi için Winter’e işaret etti.</span></p>

      <p class="metin para-style-override-30"><span class="char-style-override-16">“Winter! Dur! Bekle!”</span> <span class="char-style-override-12">diye bağırdı Elijah ama sesi Winter’in zihninde şakıyan o billur gibi şarkının içinde ancak duyulabiliyordu.</span></p>

      <p class="metin para-style-override-30"><span class="char-style-override-12">Winter karşılık vermeye çalıştı, sonra ezici bir arzu duydu.</span></p>

      <p class="metin para-style-override-30"><span class="char-style-override-12">Gidip Valentinus’a katılmak için. Ona dokunmak için. Onunla birlikte olmak için.</span></p>

      <p class="metin para-style-override-30"><span class="char-style-override-12">Sevdiği adama ulaşabilmek için, arkasına bakmadan ve yolundakilere önünden çekilmelerini emrederek, ilerledi.</span></p>

      <p class="metin para-style-override-81"><span class="char-style-override-12">Valentinus’a.</span></p>

      <p class="metin para-style-override-82"/>

      <p class="metin para-style-override-82"/>

      <p class="metin para-style-override-40"/>

      <p class="konubasligi1" id="toc_marker-4-25"><span class="Strong-1">21</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:50 (Yargı Gecesi’ne 10 dakika kala)</span></p>

      <p class="metin para-style-override-33"/>

      <p class="metin para-style-override-33"><span class="char-style-override-12">“Durup durup saatine bakmaktan vazgeç,” dedi Grimes, “Sinirime dokunuyorsun.”</span></p>

      <p class="metin para-style-override-33"><span class="char-style-override-12">“Ama neredeyse...”</span></p>

      <p class="metin para-style-override-33"><span class="char-style-override-12">“Biliyorum, biliyorum! Ekrana o kahrolası saati neden koydum sanıyorsun?” Grimes, ekranda gece yarısına doğru geriye sayan saatin olduğu pencereyi işaret etti.</span></p>

      <p class="metin para-style-override-33"><span class="char-style-override-12">“Yapabileceğim herhangi bir şey var mı?”</span></p>

      <p class="metin para-style-override-33"><span class="char-style-override-12">Yazmayı bırakan Grimes kıza doğru döndü. “Aslında, var.”</span></p>

      <p class="metin para-style-override-33"><span class="char-style-override-12">“Harika, nedir?”</span></p>

      <p class="metin para-style-override-33"><span class="char-style-override-12">“Kes. Konuşmayı.</span> <span class="char-style-override-16">Onun</span> <span class="char-style-override-12">gibi ol,” dedi neredeyse on dakikadır sessizce oturan Dietrich’i işaret ederek.</span></p>

      <p class="metin para-style-override-33"><span class="char-style-override-12">“Sadece yardım etmeye çalışıyordum,” diye mırıldandı SpyGurl.</span></p>

      <p class="metin para-style-override-33"><span class="char-style-override-12">“Mırıldanmak konuşmadan sayılır,” dedi Grimes başını kaldırmaya bile gerek görmeden. SpyGurl bir şeyler daha söylendi ama her ne dediyse, Grimes’ın son parametreleri ayarlarken klavyede çılgın gibi bastığı tuşların sesi arasında kayboldu.</span></p>

      <p class="metin para-style-override-33"><span class="char-style-override-12">Grimes’in</span> <span class="char-style-override-16">Aile Mücevherleri</span> <span class="char-style-override-12">adını verdiği ve bir bilgisayardaki adres listesinin tümünü anında indirip, sonra da hepsine zehirli e-postalar göderen virüsleri temel alan bebeği, onlara benzer şekilde çalışıyordu ama bilgisayarlara bulaşmak yerine, cep telefonlarına bulaşıyordu.</span></p>

      <p class="metin para-style-override-33"><span class="char-style-override-12">İşin güzel tarafı,</span> <span class="char-style-override-16">Mücevherler,</span> <span class="char-style-override-12">gönderilen kişinin arkadaşından gelen bir çağrıyı andırıyordu. Dolayısıyla, neredeyse her zaman cevap verilecek, böylece enfeksiyon da yayılacaktı.</span></p>

      <p class="metin para-style-override-37"><span class="char-style-override-12">İşin sırrı, telefonu açan kişinin kodu göndermek için gereken süre boyunca hatta kalmasını sağlamaktı. Grimes bu sorunla haftalar boyu uğraşmış, virüsü sıkıştırmaya çalışmıştı. Ama enfeksiyonu yayabildiği en kısa süre on üç saniyeydi. Burada sorun, kimsenin o kadar süre telefonunu açık tutup, rastgele parazit dinlemeyeceğiydi.</span></p>

      <p class="metin para-style-override-37"><span class="char-style-override-12">Soruna yanlış yönden yaklaştığını işte o zaman fark etmişti. Virüsü</span> <span class="char-style-override-16">kısaltmaya</span> <span class="char-style-override-12">odaklanmak yerine, insanların telefonda daha</span> <span class="char-style-override-16">uzun</span> <span class="char-style-override-12">bir süre kalmalarını sağlamalıydı. Sonraki birkaç haftayı, virüs telefona yüklenirken geçen süre boyunca söylenecek farklı cümlelerle deneyler yaparak geçirmiş, hangisinin telefonun açılmasıyla kapanması arasındaki sürenin en uzun olmasını sağlayacağını bulmaya çalışmıştı.</span></p>

      <p class="metin para-style-override-37"><span class="char-style-override-12">Sonunda en iyi çalışanı bulmuştu: “Ne yaparsan yap, sakın telefonu kapatma! Biraz önce kaçırıldım ve bir arabanın bagajına tıkıldım! Bir dakika, sanırım geliyorlar!”</span></p>

      <p class="metin para-style-override-37"><span class="char-style-override-12">Virüs, yüklenmesi bitince, yerel baz istasyonunu, telefonun adres listesindeki tüm numaraları aynı anda aramaya yönlendiriyordu. İnsanların çoğunun adres listelerinde ortalama 80 telefon numarası olduğuna göre, virüs deli gibi çoğalıyordu. Önce 80 kişiye. Sonra 6,400. Sonra 512,000. Sonra 40,960,000.</span></p>

      <p class="metin para-style-override-37"><span class="char-style-override-12">Ve bunların hepsi iki dakikadan kısa zamanda oluyordu. Sorun, yaptığı benzetimler sırasında virüsün, kritik noktaya erişemeden tüm yerel baz istasyonlarını aşırı yüklüyor olmasıydı. Grimes, kaçmaya başladığı zaman, tam da bu sorun üzerinde uğraşıyordu.</span></p>

      <p class="metin para-style-override-37"><span class="char-style-override-12">Neyse ki bu, şu anda tam istediği şeydi. Yanıp sönen imlece odaklandı. Hazırdı. Tüm hataları yakaladığını umarak bin satırdan fazla kodun üzerinde gezindi ve altyordamları son bir kez kontrol etti.</span></p>

      <p class="metin para-style-override-37"><span class="char-style-override-12">“Kahretsin,” diye mırıldandı. “Ya çalışır, ya çalışmaz.”</span></p>

      <p class="metin para-style-override-37"><span class="char-style-override-12">İmleci GÖNDER penceresinin üzerine getirdi. Tam tıklamak üzereyken, birden SpyGurl’un bilgisayarında bir mesaj penceresi açıldı.</span></p>

      <p class="metin para-style-override-30"><span class="char-style-override-12">Satır 1273. Sekizinci karakter. Sıfırı bir yap.</span></p>

      <p class="metin para-style-override-30"><span class="char-style-override-12">Stevie mesajı göndereni onu sorgulamayacak kadar iyi tanıyordu. 1273. satıra gitti ve evet, hata karşısındaydı; gün kadar aşikâr.</span></p>

      <p class="metin para-style-override-30"><span class="char-style-override-12">İyi kurtarıştı, diye yanıtladı Grimes, ama eski dostu çoktan gitmişti.</span></p>

      <p class="metin para-style-override-30"><span class="char-style-override-12">Kendi bilgisayarına döndü ve SEND’e tıkladı. İlk numara çevrildi ve sonra kendi sesinden, kaçırıldığını söyleyen parazitli bir mesaj duydu. Sevgili, tatlı virüsünün yüklenişini seyrederken, nefes bile almaya korktu. Mesaj, telefonundaki 97 numaranın hepsine gönderildikten sonra, rahat bir nefes aldı.</span></p>

      <p class="metin para-style-override-30"><span class="char-style-override-12">“O adam sana benim bilgisayarımdan mesaj göndereceğini nasıl bildi?” diye sordu SpyGurl. “Ve virüsün kodunu?”</span></p>

      <p class="metin para-style-override-30"><span class="char-style-override-12">“Sadece, adamım Caine’nin oldukça fazla şey bildiğini söylemekle yetineyim.”</span></p>

      <p class="metin para-style-override-30"><span class="char-style-override-12">“Caine kim?”</span></p>

      <p class="metin para-style-override-30"><span class="char-style-override-12">“Anlatsam, bana inanmazdın.”</span></p>

      <p class="metin para-style-override-30"><span class="char-style-override-12">SpyGurl ilk defa olarak, başka soru sormadı. Virüsün bir çalı yangını gibi yayılmasını ekrandan izlerken sessizlik içinde oturdular.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-26"><span class="Strong-1">22</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:51 (Yargı Gecesi’ne 9 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Elijah, Winter’i izlemeye çalıştı ama duyduğu azgın yeşil dehşet iradesini engelliyordu.</span></p>

      <p class="metin para-style-override-30"><span class="char-style-override-16">Bunu yapamazsın. Bu kadar insan. Sana dokunan. Seni ezen.</span></p>

      <p class="metin para-style-override-30"><span class="char-style-override-12">Elijah nefes almaya zorlanıyordu.</span></p>

      <p class="metin para-style-override-30"><span class="char-style-override-16">Tüm düşünceleri, tüm duyguları zihninin içinde haykırıyorlar. Kolye seni kurtaramaz. Burada değil. Şimdi değil. Tüm engeller kalkacak ve her şey üzerine gelecek.</span></p>

      <p class="metin para-style-override-30"><span class="char-style-override-12">Kulakları zonkluyordu.</span></p>

      <p class="metin para-style-override-30"><span class="char-style-override-16">Akıl hastanesi bu keşmekeşin yanında oyun parkı sayılırdı. Her taraf insan dolu. Bu sefer kaçış yok. Seni kimse kurtarmayacak.</span></p>

      <p class="metin para-style-override-30"><span class="char-style-override-12">Onu kuşatan kalabalık, Winter’den ayrılmasına neden oldu.</span></p>

      <p class="metin para-style-override-30"><span class="char-style-override-16">Bir milyon insan. Her yerde. Bir milyar haykıran renk.</span></p>

      <p class="metin para-style-override-30"><span class="char-style-override-12">Elijah birden sahnede hareketsiz duran bir adamın kör edici renklerini gördü. Düşünebileceği her ton vardı. Bu, sadece bir kişi olabilirdi. Valentinus.</span></p>

      <p class="metin para-style-override-30"><span class="char-style-override-16">“Winter! Dur! Bekle!”</span> <span class="char-style-override-12">diye bağırdı çılgınca.</span></p>

      <p class="metin para-style-override-30"><span class="char-style-override-12">Winter yürümeye devam etti. Onu izlemeye çalıştı ama çevresinde çok fazla insan vardı.</span></p>

      <p class="metin para-style-override-30"><span class="char-style-override-16">Onların duyguları seni öldürecek. Saat gece yarısını çaldığında, etraf cehenneme dönünce, seni öldürecekler.</span></p>

      <p class="metin para-style-override-30"><span class="char-style-override-12">Tüm gücünü kullanarak kolunu çekip onu sıkıştıran kalabalıktan kurtardı.</span></p>

      <p class="metin para-style-override-30"><span class="char-style-override-16">Öleceksin.</span></p>

      <p class="metin para-style-override-30"><span class="char-style-override-12">Dirseği birinin başına geldi. Sonra yüzü kendinden bir kafa daha uzun birinin omzuna çarptı; genç, zayıf bir Vince Vaughn. Adamın ensenini kavradı. Vaughn’ın renkleri anında zihnine dolarken, adamı bırakmadı.</span></p>

      <p class="metin para-style-override-30"><span class="char-style-override-16">Sakın bayılma. Bayılırsan düşersin ve ezilirsin.</span></p>

      <p class="metin para-style-override-30"><span class="char-style-override-12">“Tutun o kadını!” diye bağırdı kalabalığın uğultusunu bastırarak.</span></p>

      <p class="metin para-style-override-30"><span class="char-style-override-12">Birden dehşet verici bir arzuya kapılan Vaughn kolunu öne doğru uzattı ve Elijah’ın alnını avuçladı. Bağlantı kurulduğu anda Elijah coşkulu bir sevgiye o ana kadar hissettiklerinden çok daha yakın, inanılmaz beyaz bir mutlulukla doldu.</span></p>

      <p class="metin para-style-override-30"><span class="char-style-override-12">Zihin gözünü o anda Valentinus’a döndürürse, tüm kontrolü kaybedeceğini biliyordu. O şekilde hissetmeye devam etmek için her şeyi yapardı. Winter’e odaklandı ve onun zihninin döndüğünü hissetti. Sonra içinden kıpkırmızı bir yıldırımı andıran o enerji dalgası geçti. Yaşayan nefret.</span></p>

      <p class="metin para-style-override-30"><span class="char-style-override-12">Elijah elini hızla geri çekip, bağlantıyı kesti. Acı içinde bağıran Vaughn ellerini başına götürdü. Gözlerinden yaşlar gelirken ağzı da acı içinde büzüldü. Kör gibi sendeleyerek kendini geriye attı; düşerken, elleriyle tutunacak bir yer aradı.</span></p>

      <p class="metin para-style-override-30"><span class="char-style-override-12">Eli, Elijah’ın elini buldu. Kör edici hüzün, ızdırap, elem ve dehşet parıltıları zihnini deldi. Ve sonra, son kalan gücünü bu duygusal patlamayla harcayan Elijah da kaydı ve buz gibi asfaltın üzerine düştü. Başını çevirip bir kaçış yolu aradı ama tek görebildiği ayakkabılar ve bacaklardı.</span></p>

      <p class="metin para-style-override-30"><span class="char-style-override-16">Şimdi ezileceksin. Üç, iki, bir sani...</span></p>

      <p class="metin para-style-override-30"><span class="char-style-override-12">Aklının son kalan kısmı da yok oldu. Ve haykırmaya başladı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt142.png" width="54"/></p>

      <p class="metin para-style-override-30"><span class="char-style-override-12">Winter basamaklardan çıkarken kendini bir tüy gibi hafif hissediyordu. Elijah’a bakmak istiyordu ama gözlerini Valentinus’dan alamıyordu. Bakışları ne zaman onunkilerden ayrılsa, derin hiçlikle karışık bir hüzün duyuyordu; gözleri buluştuğu zaman duyduğu mutlulukla karşılaştırıldığında daha da derin görünen bir hüzün.</span></p>

      <p class="metin para-style-override-30"><span class="char-style-override-12">Laszlo ve Darian yanılmışlardı. Valentinus’un kötü biri, ya da bir çılgın olduğunu düşünmüşlerdi ama şimdi burada, ondan on metre uzakta, bunların hepsinin korkunç bir hata olduğunu görebiliyordu. Kulağa bu kadar güzel gelen bir insan, kötü olabilir miydi?</span></p>

      <p class="metin para-style-override-30"><span class="char-style-override-12">Valentinus onu seviyordu. Hepsini seviyordu. Ve o da Valentinus’u, hem de tüm kalbiyle seviyordu. Derin, saf, sarhoş edici bir aşktı bu. Duymuş olduğu diğer tüm aşklar eksik, kusurluydular. Ama bu sadece… Sadece… Duygularını ifade etmeye sözcükler yetmiyordu. Bunu sadece şarkılar yapabilirdi.</span></p>

      <p class="metin para-style-override-30"><span class="char-style-override-12">İpekten bulutlar gibi, birbirlerinin içine geçmiş yumuşak, kıvrak melodi ve armoniler. Dipsiz sevinç şarkılarına çağlayarak akan derin, tok baritonlar ve tatlı falsettolar. O kadar muhteşemdi ki, böyle olağanüstü bir mükemmelliği tattıktan sonra herhangi başka bir sesi duymaya nasıl dayanacağını merak ediyordu.</span></p>

      <p class="metin para-style-override-30"><span class="char-style-override-12">Elijah için üzüldü; her şey farklı olabilirdi, hissettiklerini onun da hissetmiş olmasını istedi. Ne yazık ki, onun için artık çok geçti. Ama kendisi… Onun zamanı daha yeni başlamıştı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt143.png" width="54"/></p>

      <p class="metin para-style-override-30"><span class="char-style-override-12">Elijah, kendi çığlıkları kulaklarında yankılanırken, yattığı yerde yüzünü korumaya çalıştı. Midesine gelen bir tekmeyle acı içinde bağırdı. Yan tarafına dönmeye çalıştı ama gidecek hiçbir yer yoktu – kalabalığın altında kapana kısılmıştı.</span></p>

      <p class="metin para-style-override-30"><span class="char-style-override-12">Bir çizme eline basıp parmaklarını ezdi. Elijah, parmaklarının derisini soyma pahasına, elini çekip kurtardı. Alnının ortasına gelen sivri bir kadın ayakkabısı topuğu derisini delip geçtikten sonra yüzünün yanından kayarak geçti. Nefes nefese, ayağa kalkmaya çalıştı ama yapamadı. Korkusu izin vermiyordu. Birinin elinden yüzüne dökülen buz gibi bira gözlerini yaktı.</span></p>

      <p class="metin para-style-override-30"><span class="char-style-override-12">Tam dönerken, ağır bir çizme boğazına bastı. Nefes almaya çalıştı ama ezici ağırlık buna olanak vermiyordu. Gözlerinin önünde siyah noktalar belirdi. Çaresizlik içinde kollarını sallamaya başladı; bileği başka bir ayakkabının altında kalınca keskin bir acı duydu.</span></p>

      <p class="metin para-style-override-30"><span class="char-style-override-12">Bağırmaya çalıştı ama ciğerlerinde hava kalmamıştı. Ezici bir zehirli açık-yeşil panik zihninde haykırırken, yüzü acıyla buruştu. Dünyası kararmaya başladı. Ciğerlerinde kalan son havayı da kullanınca kollarında güç kalmadı. Burada, ayaklarının altında boğulmakta olan bir adamın varlığından habersiz insanların arasında, ölecekti.</span></p>

      <p class="metin para-style-override-30"><span class="char-style-override-12">Üzerindeki adamın tüm ağırlığı boğazındaydı. Duyduğu acı daha önceki her şeyi gölgede bırakacak kadar büyüktü. Haykıran bir ızdırap zihnini aydınlatırken, duyduğu yoğun panik birden patladı.</span></p>

      <p class="metin para-style-override-30"><span class="char-style-override-12">Gözlerini açan Elijah bakışlarını yukarı çevirdi ama çevresinde o kadar çok insan vardı ki, gökyüzünü bile göremiyordu. Ümitsizce bir soluk almaya çalışırken...</span></p>

      <p class="metin para-style-override-30"><span class="char-style-override-12">Çizme boynunun yanından kayarak gidince, nefes borusundaki baskı da bir anda ortadan kalktı. Vücudunun üzerindeki diğer ayaklar da geri çekilmeye başladılar. Elijah, insanları sert bir şekilde yana iten bir çift kol gördü. Birden, adamın biri ceketinin yakasından tuttu ve onu sertçe çekerek ayağa kaldırdı. Kurtarıcısını gören Elijah’ın gözleri açıldı.</span></p>

      <p class="metin para-style-override-30"><span class="char-style-override-12">Stevie.</span></p>

      <p class="metin para-style-override-30"><span class="char-style-override-12">Hâlâ halsiz ve bacakları acı içinde olan Elijah, olduğu yere yığıldı. Ama Stevie bu defa onu yakaladı. İnce kollarını ona doladı ve bir eli ensesinde, diğeri belinde, onu tuttu.</span></p>

      <p class="metin para-style-override-30"><span class="char-style-override-12">Elijah, boğazı acıdan yanarak, birkaç nefes aldı. Sonra, bir şeylerin farklı olduğunu farketti. Artık korkmuyordu.</span></p>

      <p class="Body-Text-Indent-3 para-style-override-83"><span class="char-style-override-33">Valentinus, dünyadaki son anlarını onunla paylaşmaya gelen bu olağanüstü yaratığı içine çekti. Kadının gücüne dokunmak, kendini neredeyse eksiksiz hissetmesine neden olmuştu – sanki tüm yaşamını bu tek özel ruhu arayarak geçirmişti.</span></p>

      <p class="metin para-style-override-30"><span class="char-style-override-12">Onun zihnini ilk hissettiğinde, Valentinus onun nefret dolu öfkesine şaşırmıştı. Kadın eğer öfkesini odaklayabilseydi, onu delirtmiş olabilirdi. Ama kadın psişik pençelerini ona geçiremeden, Valentinus onun zihnine girmişti.</span></p>

      <p class="metin para-style-override-30"><span class="char-style-override-12">Kadın önce mücadele etmeye çalışmıştı ama körelmiş zihinsel yumrukları acemice ve etkisizdi. Onun çocuksu savunmasını kolaylıkla delip geçmiş, yakıcı öfkesini aşka dönüştürmüştü.</span></p>

      <p class="metin para-style-override-30"><span class="char-style-override-12">Şairler ve filozoflar haklıydı; bu iki duygu gerçekten de madalyonun iki yüzüydü. Ve şimdi, kadın onundu. Gökyüzünde asılı devasa saate baktı. Bir dakika içinde, yandaşları onlara vermiş olduğu ampülleri açmaya başlayacaklardı.</span></p>

      <p class="metin para-style-override-30"><span class="char-style-override-12">Ve son, nihayet başlayacaktı.</span></p>

      <p class="metin para-style-override-29"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-27"><span class="Strong-1">23</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:52 (Yargı Gecesi’ne 8 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Susan Collins endişeyle saatine baktı.</span></p>

      <p class="metin para-style-override-30"><span class="char-style-override-12">11:52:44 11:52:45 11:52:46</span></p>

      <p class="metin para-style-override-30"><span class="char-style-override-12">Soluğunu tutarak soğuk ampülü kavradı. Dünyevi varlığının sonuna geldiğinin bilincinde, bu duygunun tadını çıkarttı. Öbür tarafın nasıl bir yer olduğunu merak ediyordu.</span></p>

      <p class="metin para-style-override-30"><span class="char-style-override-12">Susan’ın bedeni gergin bir heyecanla ürperdi. Tüm yaşamı onu bu ana getirmişti; tüm üzüntü ve korkuları, istek ve arzuları, hayal kırıklıkları ve başarıları. Hepsi de bulmacanın sadece birer parçasıydılar. Ve o kadar çok şey yaşadıktan ve kendini gerçekten başkalarıyla paylaştıktan sonra, artık hazırdı.</span></p>

      <p class="metin para-style-override-30"><span class="char-style-override-12">Tüm ızdırapları, kusurları ve eksikleriyle bu dünyadan ayrılmaya hazırdı. Artık onun ne olduğunu anladığına göre – sadece, kusurlu tasarlanmış bir Tanrı’nın yaratmış olduğu kusurlu bir dünya – her şey yerli yerine oturmuştu. Gerçeği öğrendiğinden beri içinde geri dönmek için dayanılmaz bir özlem duyuyordu. İlahi kıvılcımını özgür bırakıp, Tek Gerçek Tanrı ile yeniden birleşmek için. O’nun olağanüstü mükemmelliğinin bir parçası olmak için.</span></p>

      <p class="metin para-style-override-30"><span class="char-style-override-12">11:52:55</span></p>

      <p class="metin para-style-override-30"><span class="char-style-override-12">Çevresini saran militan Hıristiyanların farkında olarak, gümüş şırıngayı dikkatle çıkarttı. Ama Valentinus (o kadar akıllı, o kadar muhteşem, o kadar mükemmel, o kadar bilgili) tüm yabancıları alt etmiş, atlatmış, kandırmış, onları tüm gnostiklerin gece yarısında kendi ölümlerini karşılayacaklarına inandırmıştı. Ve gerçekten de öyle olacaktı.</span></p>

      <p class="metin para-style-override-37"><span class="char-style-override-12">Tabii, zehirin sihrini göstermesi biraz zaman alacaktı. Onun içindir ki, hepsi onu saat 11:53’de alacaklardı. Saatinin saniye göstergesi 59’dan 00’a geçince Susan neşe içinde tüpün kapağını açtı ve iğneyi şah damarına batırdı. İğne etine batarken önce çok hafif bir sızı ve ardından, kimyasal madde damarlarında dolaşmaya başlayınca, inanılmaz bir kabarma hissi duydu. Hıristiyanlardan biri boş şırıngayı elinden kaptı.</span></p>

      <p class="metin para-style-override-37"><span class="char-style-override-12">“Sende kalsın,” dedi Susan. Serum sihrini göstermeye başlamıştı bile. “Çok geç kaldın.”</span></p>

      <p class="metin para-style-override-37"><span class="char-style-override-12">Panik içindeki adam belindeki telsize sarıldı.</span></p>

      <p class="metin para-style-override-37"><span class="char-style-override-16">“Almaya başladılar! Durdurun onları! Durdurun onları!”</span></p>

      <p class="metin para-style-override-37"><span class="char-style-override-12">Susan gülmeye başladı. Her şey o kadar komikti ki. Kendini harika hissediyordu. Güçlü. Sanki istediği her şeyi yapabilecekmiş gibi. Adam birden onun elini tutup, ileriye doğru çekti.</span></p>

      <p class="metin para-style-override-37"><span class="char-style-override-12">“Gel, hemen şurada bir acil yardım ekibi var! Seni kurtarabilirim!”</span></p>

      <p class="metin para-style-override-37"><span class="char-style-override-12">“Ben kurtarılmak istemiyorum!” dedi Susan. Yüzü mutluluktan neredeyse parlıyordu. “Anlamıyor musun? Artık</span> <span class="char-style-override-16">burada</span> <span class="char-style-override-12">olmak istemiyorum! Bunların hepsini geride bırakmak istiyorum!”</span></p>

      <p class="metin para-style-override-37"><span class="char-style-override-12">“Sadece benimle gel!”</span></p>

      <p class="metin para-style-override-37"><span class="char-style-override-12">Susan ona baktı. Valentinus, yabancıların onları durdurmaya çalışacaklarını söylemişti. Aynı zamanda, bunun hakkında ne yapmaları gerektiğini de. İç cebine uzandı ve parmaklarını ahşap bir sapın çevresine doladı. Heyecanlı kalabalığın çılgınlığı içinde, adam hiçbir şey fark etmedi.</span></p>

      <p class="metin para-style-override-37"><span class="char-style-override-12">Susan ona doğru bir adım atınca, adamın yüzünde rahatlamış bir ifade belirdi. Onu ikna ettiğini düşünmüş olmalıydı. Büyük olasılıkla, Susan kasap bıçağını karnına sapladığı ana kadar da, bu inancını korudu.</span></p>

      <p class="metin para-style-override-37"><span class="char-style-override-12">Bıçak kuş tüyü paltosundan geçip etine girerken hafif bir direnmeyle karşılaştı ama sapına kadar derine, daha derine girmeye devam etti. Adam, Susan’ın elinin üzerinden akan ılık, koyu kırmızı kana baktı; şoku dehşete dönüştü ve bedeni adrenalin dolu olan Susan, bunların hepsini zihnine çekti. Tam her şeyin sona ermesinden önce, ne kadar harika bir şey.</span> <span class="char-style-override-16">Gnosis</span><span class="char-style-override-12">’e daha önceden erişmediyse, şimdi kesinlikle erişmişti.</span></p>

      <p class="metin para-style-override-37"><span class="char-style-override-12">Bıçağı çekip çıkarttı ve adam sanki onu ayakta tutan tek şey Susan’ın bıçağıymış gibi dizlerinin üzerine düştü. Eliyle yarasına bastırdı ama kan yaşamının parmaklarının arasından akıp gitmesini engelleyemeyeceği kadar hızlı akıyordu.</span></p>

      <p class="metin para-style-override-37"><span class="char-style-override-12">Birden, bir başka Hıristiyan – uzun boylu, sarışın ve domuz gibi burunlu bir kaltak – onlara doğru geldi. Yerdeki adama baktı ve ağzı güçlü bir çığlıkla açıldı. Kadının çığlığı etrafa yayılırken, Susan ruhundan yükselen enerji kabarcığını algıladı. Gözlerini kapattı ve kendini uçuyor gibi hissetti. Bağıran kadının çığlıkları beyninin içinde ilkel bir tempoyla nabız gibi atıyordu.</span></p>

      <p class="metin para-style-override-37"><span class="char-style-override-12">Ve sonra, onu yeniden hissetti. İçini dolduran güç ve güven dalgasını. Kendini hiç bu kadar harika hissetmemişti. Sanki bulutlarda uçuyordu. Dünyadaki en güçlü kadındı. Ne isterse yapabilirdi. Dünya onundu.</span></p>

      <p class="metin para-style-override-37"><span class="char-style-override-12">Belki de o adamı bıçakladığı içindi. Ya da, yaşamına son vermeyi seçtiği için. Ya da, kalbinde Valentinus’un aşkına yer verdiği için. Belki bunların hepsiydi, belki de hiçbiri. Ama hangisi olursa olsun, önemli değildi. Hazırdı. Ölmeye ve ilerlemeye. Yükselmeye.</span></p>

      <p class="metin para-style-override-37"><span class="char-style-override-12">Tek pişmanlığı, bu insanlık denizinde tek başına olmasıydı. Evet, etrafında başka yandaşlar da vardı; beyninde onların güldüklerini, neşe içinde bağırıştıklarını duyabiliyordu, ama yine de, Valentinus olmadan, yapayalnızdı.</span></p>

      <p class="metin para-style-override-37"><span class="char-style-override-12">Onu bir daha görmeyeceğinin bilincine varınca, yanağından aşağı bir damla yaş süzüldü. En azından, bu dünyada değil. Ama Valentinus onu öbür tarafta bekliyor olacaktı; sahte Yaratıcı Tanrı’ya yapacakları saldırıyı yönlendirmek için. Ve oraya gitmek için ne yapması gerekiyorsa… Yapacaktı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt144.png" width="54"/></p>

      <p class="metin para-style-override-30"><span class="char-style-override-12">Solothurn Pfyffer von Altishofen saatine baktı. Sabah 5:54. Cebindeki zarfı yokladı.</span></p>

      <p class="metin para-style-override-30"><span class="char-style-override-12">Tüm dünyada yüz sekiz kişi daha aynı talimatları içeren benzer zarflar almışlardı: Planlanan alıcının yakınında olun, zarfı Manhattan saatiyle yeni yıldan beş dakika önce açın ve mesajı iletin.</span></p>

      <p class="metin para-style-override-30"><span class="char-style-override-12">Sonunda vakit gelmişti.</span></p>

      <p class="metin para-style-override-30"><span class="char-style-override-12">Karşısında duran, kendi gibi</span> <span class="char-style-override-16">baltacı</span> <span class="char-style-override-12">arkadaşı Alois Mäder’e baktı. Solothurn her ne kadar 1.85 boyu ve 90 kilosuyla hiç de ufak tefek biri sayılmasa da, Mäder hem daha uzun boylu, hem de daha yapılıydı. Nöbet yerinde her zaman olduğu gibi, asker hareketsiz, dimdik duruyordu.</span></p>

      <p class="metin para-style-override-30"><span class="char-style-override-12">Solothurn elini karnının üstüne koydu, alnını kırıştırdı ve başıyla koridorun sonuna işaret etti. Mäder bu pandomime, başını hafifçe eğerek yanıt verdi. Solothurn tuvalete doğru giderken,</span> <span class="char-style-override-16">baltacı</span> <span class="char-style-override-12">da konumunu değiştirip Papa XIII. Pius’un kapısının tam önünde durdu.</span></p>

      <p class="metin para-style-override-30"><span class="char-style-override-12">Solothurn bir pencerenin yanından geçerken dışarıdaki Roma gökyüzüne baktı. Koyu bir lacivertti. 6,500 kilometre batıda, Valentinus dünyaya konuşmaya hazırlanıyordu. Solothurn, o mesajlardan birini iletmek için seçildiğinden ötürü gurur duyuyordu.</span></p>

      <p class="metin para-style-override-30"><span class="char-style-override-12">Küçük kabine girdi, kapıyı kapattı ve ağır baltasını duvara yasladı. Titreyen elleriyle zarfı çıkarttı ve yırtarak açtı. İçindeki mektup el yazısıyla ve doğrudan ona hitaben yazılmıştı. Okumak bir dakikadan az zamanını aldı. Bitirince dikkatle katladı ve cebine geri koydu. Valentinus, mesajı ilettikten sonra Solothurn’un öldürülmesi hâlinde, bu notun bulunmasını istediği konusunda son derece açık ve netti.</span></p>

      <p class="metin para-style-override-30"><span class="char-style-override-12">Saatine baktı. 5:55. Acele etmeliydi. Pius’un odasına girmeden önce Mäder’i öldürmek zorunda kalacaktı ve sadece üç dakikası kalmıştı.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-28">24</p>

      <p class="konubasligi2">31 Aralık 2007</p>

      <p class="kanubasligi3">23:55 (Yargı Gecesi’ne 5 dakika kala)</p>

      <p class="metin para-style-override-30"/>

      <p class="metin para-style-override-30"><span class="char-style-override-12">Winter, Valentinus’un elini tuttu. Tüm bedenini bir anda bir duygu, renk ve ses seli sarmaladı. Gözlerini kapattı ve fizikselliğini hiçlikteki senfoninin içinde kaybetti. Artık soğuğu hissetmiyor, haykıran kalabalığı duymuyor, dünyayı görmüyordu. Hepsi gitmişti.</span></p>

      <p class="metin para-style-override-30"><span class="char-style-override-12">Onların yerine, sadece saf, yoğun bir duygu...</span></p>

      <p class="metin para-style-override-30"><span class="char-style-override-12">“İnanılmaz, değil mi?” Valentinus’un ipeksi, cinsel-birleşme-sonrası sesi onu geri getirdi. Gözlerini açmadan önce, tek bir titrek nefes aldı. “İnsanlar kimyasalların etkisini duymaya başladılar. Duyguları yükselip, algı pencereleri açıldıkça, bizim</span> <span class="char-style-override-16">gnosis</span><span class="char-style-override-12">’imiz de o kadar güçlü olacak.”</span></p>

      <p class="metin para-style-override-30"><span class="char-style-override-12">Kimyasalların sözü geçince, Winter’in zihninden bir korku parıltısı geçti. Valentinus’un arkasında, geriye saymakta olan dev saati görebiliyordu. Gece yarısına hâlâ beş dakika vardı.</span></p>

      <p class="metin para-style-override-30"><span class="char-style-override-12">“Asıl gösteri gece yarısında başlayacak,” dedi onun şaşkınlığını hisseden Valentinus. “Ama o amaca ulşamak için erken başlamak zorundaydık.”</span></p>

      <p class="metin para-style-override-30"><span class="char-style-override-12">Winter başını salladı ama içinde bir mücadele vardı. Bir şeyler yanlıştı. Bunu istemiyordu. En azından, önceden istememişti, ama şimdi… Kafası o kadar karışıktı ki.</span></p>

      <p class="metin para-style-override-30"><span class="char-style-override-12">“Yapmam gereken… Buraya… Durdurmaya…”</span></p>

      <p class="metin para-style-override-30"><span class="char-style-override-12">Kafası iyice karışmıştı. Bu doğru değildi. Bu…</span> <span class="char-style-override-16">oooooh…</span></p>

      <p class="metin para-style-override-30"><span class="char-style-override-12">Duyduğu zevk o kadar baskındı ki, bir an nefes alamadı. Aynı anda patlayan bir milyar orgazm gibi. Bedeninin her santimi, her sinir hücresi zevkten mest olmuştu.</span></p>

      <p class="metin para-style-override-30"><span class="char-style-override-12">Konuşmaya çalıştı, ama yapamadı. Tek yapabildiği, o duygu selinde akmaktı.</span></p>

      <p class="metin para-style-override-30"><span class="char-style-override-12">“Bana güvenebilirsin. Söyle bana… Yoksa bunu durdururum.”</span></p>

      <p class="metin para-style-override-30"><span class="char-style-override-12">Valentinus birden onu iterek kendinden uzaklaştırdı. Ondan ayrılmak katıksız bir acıydı. Bir anda, güneşli olağanüstü bir sahilden, Arktik Okyanusu’na gönderilmek gibi. Winter nefes almaya çalıştı. Sanki olanları reddedebilecekmiş gibi, istemsiz olarak başını sallamaya başladı.</span></p>

      <p class="metin para-style-override-30"><span class="char-style-override-12">Ama dışarıda kalmıştı.</span> <span class="char-style-override-16">Onun</span> <span class="char-style-override-12">dışında. Boğuluyordu. Ve üşüyordu. O kadar üşüyordu ki.</span></p>

      <p class="metin para-style-override-30"><span class="char-style-override-12">Kaybettiği şeyi geri alma çabası içinde, kendini ona doğru attı, ama onun tenine değemeden Valentinus onu kollarından yakaladı. Parmakları birer mengene gibiydiler.</span></p>

      <p class="metin para-style-override-30"><span class="char-style-override-12">“Söyle bana, seni aptal kız!” diye bağırdı. Sesi keskin ve deliciydi. “Söyle!”</span></p>

      <p class="metin para-style-override-30"><span class="char-style-override-12">“Sinyal! Baz istasyonlarını devre dışı bıraktık… Yani, bilmiyorum… Sanırım Stevie…” Winter saçmalamaya başlamıştı, ama umurunda değildi. Önemli olan tek şey, o ılık, güvenli neşe ve hiç-bitmeyen mutluluk haline geri dönmekti.</span></p>

      <p class="metin para-style-override-30"><span class="char-style-override-12">“Üzgünüm, böyle olduğunu… Anlamadım…” Yüzünden aşağı yaşlar boşanırken, sesi hıçkırıklara boğuldu ve dizlerinin üzerine çöktü.</span></p>

      <p class="metin para-style-override-30"><span class="char-style-override-12">Valentinus onu kaldırdığı gibi sahnedeki dev hoparlörlerden birinin arkasına çekti. Kalabalığın görüş alanından çıkınca suratına sert bir tokat attı. Winter keskin bir acı duydu. Parmaklarının yüzüne değdiği o çok kısa an boyunca, kendini yine adamın içindeki o diğer yerde buldu. Ama bu defa o tatlı ılıklık, derisini kavuran sıcak bir fırın gibiydi.</span></p>

      <p class="metin para-style-override-30"><span class="char-style-override-12">“Seni aptal kaltak!”</span></p>

      <p class="metin para-style-override-30"><span class="char-style-override-12">Bir daha vurunca, Winter yere kapaklandı. İçgüdüsel olarak, Elijah’ın ona verdiğini korumaya çalışarak, göğsüne bastırdı.</span></p>

      <p class="metin para-style-override-30"><span class="char-style-override-12">Valentinus geri çekilip bir tekme savurdu. Winter duyduğu acıyla irkildi; kaburgaları çatlamıştı.</span></p>

      <p class="metin para-style-override-33"><span class="char-style-override-12">“Seni kahrolası orospu!”</span></p>

      <p class="metin para-style-override-53"><span class="char-style-override-12">Valentinus’un ikinci tekmesi bu defa alnına geldi. Tekmenin gücüyle yuvarlanıp, sırtüstü düştü. Gözünün üzerinde oluşmaya başlayan şişi ve akan ılık, yapış yapış kanı hissedebiliyordu.</span></p>

      <p class="metin para-style-override-53"><span class="char-style-override-12">“Özür dilerim!” diye bağırdı. “Kalıcı bir şey değil! Sadece birkaç dakika için! Sonra yeniden açılacaklar!”</span></p>

      <p class="metin para-style-override-53"><span class="char-style-override-12">Valentinus’un ayağı yüzünden bir santim ileride durdu. “O zaman ben de bu kargaşayı düşündüğümden biraz daha uzatırım. Ve sen de bana yardım edeceksin. Şimdi, kalk ayağa!”</span></p>

      <p class="metin para-style-override-53"><span class="char-style-override-12">Saçından yakalayınca, Winter aceleyle doğrulup kalktı. Sonra birden, acının da etkisiyle, her şeyi anımsadı. Düşünmeden, gerilip, Valentinus’un çenesine bir yumruk salladı.</span></p>

      <p class="metin para-style-override-53"><span class="char-style-override-12">Herhangi biri olsaydı, yumruk hedefini bulurdu.</span></p>

      <p class="metin para-style-override-53"><span class="char-style-override-12">Ama Valentinus herhangi biri değildi.</span></p>

      <p class="metin para-style-override-53"><span class="char-style-override-12">Onun her duygusunu, daha yüzeyde belirdiği an okuyabilecek biriydi. Winter’in yumruğu yüzüne gelmeden bir an önce, elini yakaladı. Parmakları onun parmakları üzerine kapanınca, Winter yine melodik bir neşeye boğuldu.</span></p>

      <p class="metin para-style-override-53"><span class="char-style-override-12">Valentinus onu kalabalığın önüne götürdü. Winter, ağzı açık, onlara baktı. Zihninin içinde muhteşem bir uyum içinde şakıyorlardı. Her nota, her akor, her ton; hepsi de olanaksız bir şekilde yankılanan ve rahatlatıcı. Kaslarının gevşediğini, vücudundaki gerginliğin akıp gittiğini hissetti.</span></p>

      <p class="metin para-style-override-53"><span class="char-style-override-12">Kaburgalarındaki ve alnındaki keskin acı kalabalığın coşkusuyla kayboldu. Heyecan tiz bir soprano, beklenti kalın, melodik bir bariton, çoşku ise kıvrak bir fügdü. Winter, her sinir ucu birden zevk içinde canlanmış bir şekilde, nefesini tuttu.</span></p>

      <p class="metin para-style-override-53"><span class="char-style-override-12">“Sustur şu Barbi bebeği.”</span></p>

      <p class="metin para-style-override-53"><span class="char-style-override-12">Winter düşünmeden kıza psişik bir darbe gönderdi; şarkıcının zihnini tutup sıktı. Birden şarkı söylemeyi bırakan sarışın kız onlara doğru döndü.</span></p>

      <p class="metin para-style-override-35"><span class="char-style-override-12">Nefes almaya çalışarak, göğsünü tuttu. Winter kızın muhteşem acısının doruğa çıkıp, gürültülü</span> <span class="char-style-override-16">fortissimo</span> <span class="char-style-override-12">bir dehşet hâlinde patladığını gördü. Sonra, kız yere yığıldı. Winter kızın zihninden çıktı ve Valentinus’un psişik rahminin ılık bağrına döndü.</span></p>

      <p class="metin para-style-override-35"><span class="char-style-override-12">“Şimdi, benim hissettiklerimi yay.”</span></p>

      <p class="metin para-style-override-35"><span class="char-style-override-12">Valentinus, onun elini tutmaya devam ederek telsiz mikrofonlardan birini açtı ve sahnenin ortasına yürüdü.</span></p>

      <p class="metin para-style-override-35"><span class="char-style-override-12">“Benim adım Valentinus. Sizleri özgür bırakmak için buradayım.”</span></p>

      <p class="metin para-style-override-35"><span class="char-style-override-12">Winter yumuşak, uyumlu bir</span> <span class="char-style-override-16">legato</span> <span class="char-style-override-12">ile karışık hafif, umutlu bir huzur ve bağışlama melodisi duydu. İçinden akıp geçmesine izin verdi. Yanıt neredeyse anında geldi: Uyumsuz akorlar ve bangırdayan notaların sonsuz tayfı gerilerken, psişik müzik kalabalıktaki gnostiklerden ona geri yankılandı.</span></p>

      <p class="metin para-style-override-35"><span class="char-style-override-12">“Ama sadece isteyenlere yardım edebilirim,” dedi Valentinus özür diler gibi. “Onun için, size soruyorum. Yardımımı istiyor musunuz?”</span></p>

      <p class="metin para-style-override-35"><span class="char-style-override-12">Valentinus, azgın bir heyecanlı bekleyiş nakaratı yaydı. Winter onun duygularını sıkı, güçlü bir demet şekline sokup, yeniden içinden akıp geçmelerine izin verdi. Ve yine, 50,000 gnostiğin şarkısına yanıt verişini hisseti/izledi/duydu.</span></p>

      <p class="metin para-style-override-35"><span class="char-style-override-12">Ama şimdi yanıt verenler sadece Valentinus’un yandaşları değildi.</span> <span class="char-style-override-16">Allegretto</span> <span class="char-style-override-12">tını diğerlerine de yayıldı; zayıf iradeliler, sarhoşlar, zilzurna olanlar ve ümitsizler. Hepsi onu duyabiliyordu. Gnostiklerin, zihinlerini yırtacak kadar güçlü psişik feryatları. Hepsi birden ağızlarını açıp, eş güdümlü bir çığlık koparttılar.</span></p>

      <p class="metin para-style-override-35"><span class="char-style-override-12">Winter’in o güne kadar almış olduğu en büyük alkış, şu anda yaşadıklarının yanında soluk kalırdı. Sanki Valentinus’un sürüsündeki her zihin, kendi zihninde yırtınıyordu. Normal bir halde olsalardı, onların duygularını emebilirdi. Ama bu kokainle uçmuş ve LSD ile değişmiş durumda, her şey abartılıydı.</span></p>

      <p class="metin para-style-override-35"><span class="char-style-override-12">Ama yine de, bunların hepsinin üstünde, daha fazla vardı. Yandaşlarının dışındaki zihinler. Polisler hastalıklı, yavaş tempolu</span> <span class="char-style-override-16">adagio</span> <span class="char-style-override-12">bir korku ve tekrarlayan</span> <span class="char-style-override-16">ostinato</span> <span class="char-style-override-12">bir kararlılık ile çalkanıyorlardı. Evanjelistler polislerin korkusunu paylaşıyorlar ama kendilerine özgü güçlü</span> <span class="char-style-override-16">forte</span> <span class="char-style-override-12">bir güvenle uğulduyorlardı. Sarhoş particiler psikotik bir girdaptılar; duyguları her yöne dağılmıştı – şaşkın, heyecanlı, ürkmüş, mutlu, üzgün, öfkeli – tamamiyle zıvanadan çıkmış milyon kişilik bir orkestra gibi.</span></p>

      <p class="metin para-style-override-35"><span class="char-style-override-12">Winter sahneye erişmeye çalışan polisleri gördü ama diğer polisler – ondan yayılan heyecanlı bir</span> <span class="char-style-override-16">allegro</span><span class="char-style-override-12">’ya ayak uydurmuş olanlar– bu girişimi engelledi.</span></p>

      <p class="metin para-style-override-35"><span class="char-style-override-12">“Yandaşlarım ne yapmak istediğimi biliyorlar,” dedi Valentinus.</span></p>

      <p class="metin para-style-override-35"><span class="char-style-override-12">Baş döndürücü bir güven hissi gönderdi.</span></p>

      <p class="metin para-style-override-35"><span class="char-style-override-12">“Yakında, hepimiz için neyi gerçekleştirmeye çalıştığımı anlayacaksınız.”</span></p>

      <p class="metin para-style-override-35"><span class="char-style-override-12">Valentinus durdu ve kalabalığa baktı. Derin bir nefes aldı ve kalabalığın şarkısı doruk noktasına ulaştı. Sanki, onları içine çekerken, her bir zihnin içine teker teker bakıyor gibiydi.</span></p>

      <p class="metin para-style-override-35"><span class="char-style-override-12">“Ama büyük başarılar büyük özveri ister.” Winter aracılığıyla gönderdiği yavaş, güçlü kararlılık, kalabalığın arasında bir kan gölü gibi yayıldı. “Yandaşlarımın</span> <span class="char-style-override-16">gnosis</span><span class="char-style-override-12">’e erişme zamanları geldi.”</span></p>

      <p class="metin para-style-override-35"><span class="char-style-override-12">Kalabalığın abartılı heyecan düzeyine rağmen, herkes Valentinus’un bir sonraki sözlerini beklerken sokaklara bir sessizlik hâkim oldu. Winter onda endişeli bir beklenti sezdi.</span></p>

      <p class="metin para-style-override-35"><span class="char-style-override-12">“Yanınızdaki kişiye doğru dönün…”</span></p>

      <p class="metin para-style-override-35"><span class="char-style-override-12">Gerginlik artık iyice artmıştı. Valentinus’un güçlü öz güveni Winter’den geçip, köpüren bir</span> <span class="char-style-override-16">vivace</span> <span class="char-style-override-12">cinsel arzuyla karışık ağır bir tempoyla meydandakilerin zihinlerine akıyordu. Soğuğa rağmen, Winter ter içinde kalmıştı.</span></p>

      <p class="metin para-style-override-30"><span class="char-style-override-12">“…Gözlerinin içine bakın. Sonra…”</span></p>

      <p class="metin para-style-override-30"><span class="char-style-override-12">Heyecanlanmış ve uyarılmış olan Winter her tarafının karıncalandığını hissetti. Valentinus son sözlerini söylerken, kalabalık da heyecanın doruğuna ulaşmıştı.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-29"><span class="Strong-1">25</span></p>

      <p class="konubasligi2"><span class="Strong-1">31 Aralık 2007</span></p>

      <p class="kanubasligi3"><span class="Strong-1">23:56 (Yargı Gecesi’ne 4 dakika kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Elijah, çevrelerindeki yoğun kalabalıktan habersiz, kuzenine baktı. “Nasıl…?”</span></p>

      <p class="metin para-style-override-30"><span class="char-style-override-12">“Başının dertte olduğuna dair içime kötü bir his doğdu. Sanırım şu senin kolye her şeye rağmen aile bağlarına engel olamıyor gibi. İyi misin?”</span></p>

      <p class="metin para-style-override-30"><span class="char-style-override-12">“E-e-evet.” Önceden de olduğu gibi, Stevie bir şekilde Elijah’ın korkusunu bastırabiliyordu. Hâlâ kuzeninin elini tutan parmaklarına baktı. Stevie’nin serin, sakin eli. “Teşekkürler.”</span></p>

      <p class="metin para-style-override-30"><span class="char-style-override-12">“Eh, evet, her neyse.”</span></p>

      <p class="metin para-style-override-30"><span class="char-style-override-12">Bakışlarını sahneye çeviren Elijah onları gördü. Winter, Valentinus’un her iki elini de tutmuş, gözlerinin içine bakıyordu. Zihninden, korkuyla karışık bir kıskançlık geçti. Duygularının içeriğini sezen kuzeninin tedirginliğini farketti.</span></p>

      <p class="metin para-style-override-30"><span class="char-style-override-12">“Onu oradan almalıyız!” diye bağırdı sahneyi işaret ederek.</span></p>

      <p class="metin para-style-override-30"><span class="char-style-override-12">“Bana bırak.”</span></p>

      <p class="metin para-style-override-30"><span class="char-style-override-12">Grimes öne doğru atılıp, kalabalığın arasından kendine sertçe yol açmaya başladı. Elini sıkı sıkıya tutan Elijah da peşinden gidiyordu. Elijah birden inanılmaz bir psişik baskı hissetti. Valentinus kalabalığa konuşurken, Winter’den de duygu dalgaları yayılıyordu.</span></p>

      <p class="metin para-style-override-30"><span class="char-style-override-12">Her biri bir öncekinden daha güçlü bu dalgalar, kolyesine rağmen, Elijah’ın görüş alanından renkli cam parçaları gibi yuvarlandılar. Zihninin sıkıldığını, ruhunun büküldüğünü hissetti. Ve sonra, duygu ve renk dalgalarının ve sakinleşen kalabalığın arasından, Valentinus’un son buyruğunu duydu.</span></p>

      <p class="metin para-style-override-37"><span class="char-style-override-12">“Öldürün onları! Kendinizi özgür kılmak için, öldürün onları!”</span></p>

      <p class="metin para-style-override-53"><span class="char-style-override-12">Bir an, kimse kımıldamadı. Sonra kalabalık, vahşi bir köpek sürüsü gibi birbirine saldırırken, kaos baş gösterdi.</span></p>

      <p class="metin para-style-override-53"><span class="char-style-override-12">Bir çift kel kafalı adam birden birbirlerinin boğazına sarıldılar. Bea Arthur’u andıran bir kadın, elindeki bira şişesini William Shatner’ımsı kocasının yüzüne geçirdi. Jack Klugman’a dublörlük yapabilecek birkaç polis memuru birbirlerine saldırıp, ellerindeki coplarla birbirlerine vurmaya başladılar.</span></p>

      <p class="metin para-style-override-53"><span class="char-style-override-12">O sırada bir kol Elijah’ın boynuna dolandı; böbreğine inen bir yumrukla nefesi kesildi. Stevie’nin elini tutmaya devam eden Elijah tırnaklarını kola geçirdi ama ondan kurtulmayı başaramadı. Düşünmeden, saldırganın yüzünü tuttu ve bir dehşet duvarı yaydı.</span></p>

      <p class="metin para-style-override-53"><span class="char-style-override-12">Kol derhâl gevşedi; Elijah adamı, yaşlanmış bir Gary Busey ile ergenlik çağındaki bir Tara Reid arasındaki ölüm-kalım mücadelesinin ortasına itti. Birden, iri yapılı bir adam devasa yumruğunu Elijah’ın yüzüne doğru savurdu.</span></p>

      <p class="metin para-style-override-53"><span class="char-style-override-12">Ama yumruk yüzüne değmeden bir saniye önce, adam acı içinde yere yığıldı.</span></p>

      <p class="metin para-style-override-53"><span class="char-style-override-12">Elindeki şok tabancasını hâlâ onun ensesine bastıran Stevie, adamın başında duruyordu.</span></p>

      <p class="metin para-style-override-53"><span class="char-style-override-12">“SpyGurl’un,” dedi. “130,000 voltluk bir oyuncak.” Gülerek ona tabancayı gösterdi. “Şimdi, kıçını toparla ve o kahrolası kolyeyi de boynundan çıkart!”</span></p>

      <p class="metin para-style-override-53"><span class="char-style-override-12">“Yapamam!”</span></p>

      <p class="metin para-style-override-53"><span class="char-style-override-12">“Evet,</span> <span class="char-style-override-16">yaparsın</span><span class="char-style-override-12">. Yeniden toplumun bir parçası olmak istiyor musun, yoksa Howard Hughes’u mu oynayacaksın? Karar ver!”</span></p>

      <p class="metin para-style-override-53"><span class="char-style-override-12">“O kadar basit değil!”</span></p>

      <p class="metin para-style-override-53"><span class="char-style-override-12">“Bunu senin o kuş beyninin anlayabileceği bir şekle sokayım – sen Luke’sin, ben de Han ve biraz önce de kıçını Vader’den</span><span class="char-style-override-18"><a class="footnote-link" href="#footnote-225-9" id="footnote-225-9-backlink">9</a></span> <span class="char-style-override-12">kurtardım. Şimdi, Tanrı aşkına, yap şu lanet olası atışını!”</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> <span class="char-style-override-20" xml:lang="en-US">Yıldız Savaşları filmlerindeki karakterler (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">Bir kereliğine de olsa, Stevie haklıydı.</span></p>

      <p class="metin para-style-override-30"><span class="char-style-override-12">Cesaretini kaybedip fikrini değiştirmekten korkan Elijah kolyesini hızla çekip koparttı. Parmağı zincirle olan temasını kaybettiği anda, bir renk patlaması gözlerini kör etti. Her pigment sanki psişik bir iğneydi. Bu yoğunluğun altında ezilen Elijah, sanki kafatasını sıkmak bir şekilde bu görüntüleri silecekmiş gibi, elleriyle başını tuttu. Ama imgeler gelmeye devam ediyordu. Belli belirsiz, yanında duran Stevie’nin bir saldırganı daha şok tabancasıyla etkisiz hâle getirdiğini farketti.</span></p>

      <p class="metin para-style-override-30"><span class="char-style-override-16">Odaklan</span><span class="char-style-override-12">.</span></p>

      <p class="metin para-style-override-30"><span class="char-style-override-12">Tüm renkler, olanaksız renkler, adlarını bile bilmediği renkler, var olmaları bile mümkün olmayan renkler, zihnindeki kapıdan birer birer girdiler.</span></p>

      <p class="metin para-style-override-30"><span class="char-style-override-16">Kapat şu kapıyı!</span></p>

      <p class="metin para-style-override-30"><span class="char-style-override-12">Elijah hayalinde, bir kapının içinden geçen tüm o kör edici renklere karşı kapandığını canlandırdı. Tüm o zihinlere karşı koymak onu çok yoruyordu ama devam etti. İterek. Zorlayarak. Çevresindeki çığlıkları, Stevie’nin yanında boğuştuğunu duydu, fiziki bedeninin bir o yana bir bu yana savrulduğu hissetti ve kendini zihni dışındaki dünyaya aldırmamaya zorladı.</span></p>

      <p class="metin para-style-override-30"><span class="char-style-override-16">İT!!!</span></p>

      <p class="metin para-style-override-30"><span class="char-style-override-12">Çağlayan renklerin sesi daha da arttı; benliğini sarsalarken çığlık çığlığa bağırıyorlardı. Ve sonra birden, dünya yumuşadı. Her şey hâlâ oradaydı, zihninin gözü önünde uğuldamaya devam ediyorlardı; ama bir an önce çığ gibi gelen duyusal girdisine göre, görüntü seviyesi dayanılabilecek gibiydi.</span></p>

      <p class="metin para-style-override-30"><span class="char-style-override-12">Elijah’ın çenesi gevşedi ve çevresindeki bu yeni dünyaya hayranlık içinde baktı. Kendini sanki koyu renk camdan bir kalkanla çevrelenmiş gibi hissediyordu. Renkleri hâlâ görebiliyordu – altın sarısı amberler, asil macentalar, parıldayan camgöbekleri – ama kör edici olmak yerine, artık berrak ve yumuşaktılar.</span></p>

      <p class="metin para-style-override-30"><span class="char-style-override-12">Üstelik artık tüm zihinleri ayırt edebiliyordu. Kalabalık artık şekilsiz, kör edici bir ışık bulutu değildi. Şimdi, herbiri kendine özgü ve kendi ritmiyle değişen bir rengi olan, milyonlarca yıldızla bezenmiş bir gökyüzünü andırıyordu.</span></p>

      <p class="metin para-style-override-30"><span class="char-style-override-12">Tam o sırada, iki evanjelisti dövmeyi yeni bitiren dört polis memuru dikkatlerini Elijah’a çevirdiler. Dördü birden aynı anda, copları havada, saldırıya geçtiler. Stevie şok tabancasını hazırlamaya çalıştı ama uçları arasındaki mavi kıvılcım kısa bir süre vızladıktan sonra söndü.</span></p>

      <p class="metin para-style-override-30"><span class="char-style-override-12">“Kahretsin! Pili bitti!”</span></p>

      <p class="metin para-style-override-30"><span class="char-style-override-12">Elijah, hiç düşünmeden, Stevie’yi kenara itti. Polislerin zihinlerine girerken, zamanın akışı yavaşladı. Adamların bilinçli düşünceleri isli bir siyah öfke ile gölgelenmişti. Yaklaştıklarında, onlara berrak, kristalimsi bir mutluluk gönderdi.</span></p>

      <p class="metin para-style-override-30"><span class="char-style-override-12">Adamların dördü de durup, su altında gibi yavaş hareketlerle coplarını yere bıraktılar. Yüzleri birer kayıtsızlık maskesiydi. Elijah duraksamadan Stevie’nin koluna yapıştı ve polisler çığlıklar atan bir grup üniversiteli gencin saldırısına uğramadan yarım saniye önce, onu çekerek ileri doğru itti.</span></p>

      <p class="metin para-style-override-30"><span class="char-style-override-12">Sahne merdivenlerini hızla çıktılar.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt145.png" width="54"/></p>

      <p class="metin para-style-override-30"><span class="char-style-override-12">Zihinleri binlerce patlayan güneş gibi parlayan kalabalık, birbirine saldırıyordu.</span></p>

      <p class="metin para-style-override-30"><span class="char-style-override-12">Korku. Öfke. Saldırganlık. Başarı. Nefret. Kaybediş. Neşe. Beklenti. Acı. Zevk.</span></p>

      <p class="metin para-style-override-30"><span class="char-style-override-12">Bunların hepsini hisseden Valentinus titrek bir soluk aldı. Meydandaki insanlık kaosu, abartılmış bir gerçeklik hissiyle birbirine girerken, o da geçen her saniye ile birlikte</span> <span class="char-style-override-16">gnosis</span><span class="char-style-override-12">’e biraz daha yaklaşıyordu. İnanılmaz bir vahşetle, insanlığın tüm duyguları içinde kabardı ve ilahî kıvılcımını hepsinin içinde hissetti.</span></p>

      <p class="metin para-style-override-30"><span class="char-style-override-16">Gnosis</span><span class="char-style-override-12">’e neredeyse erişmek üzereydi. Her şeyi özümseyerek, zihniyle çevresini süzdü. Özellikle de, dünyanın her tarafına yerleştirdiği 109 askerine odaklanarak hiçliğe yaydığı o kana susamış şiddetin tadını çıkartıyordu. Hepsinin, aynı anda silahlarını kaldırdıklarını ve...</span></p>

      <p class="metin para-style-override-30"><span class="char-style-override-12">Sahnede birden ışık saçan bir adam belirdi. Birkaç polis onu engellemeye çalıştı ama adam müthiş bir psişik darbeyle hepsini zırıldayan bebeklere indirgedi. Valentinus’un kalp atışları hızlandı. Neydi bu? Planlarını bozmak için sahte Yaratıcı Tanrı’nın gönderdiği bir Archon daha mı?</span></p>

      <p class="metin para-style-override-30"><span class="char-style-override-12">Sonra, bir kavrayış benliğini sardı ve onunla birlikte bir ad: Elijah.</span></p>

      <p class="metin para-style-override-30"><span class="char-style-override-12">Elijah ile yanındaki sıska adam arasındaki koruyucu bağı gördü. Fazla düşünmeden, yeni gücünü Elijah’ın arkadaşına yöneltti; bilinci çöken adam yere yığıldı.</span></p>

      <p class="metin para-style-override-30"><span class="char-style-override-12">Valentinus, Elijah’ın zihnini aralamaya çalışınca, içinden parıldayan bir ihtişam sızan kaba bir psişik kalkana çarptı. O zaman farketti; Elijah kendini tutuyordu. Archon bir metre ilerisinde durdu ama Valentinus’a bakmıyordu.</span></p>

      <p class="metin para-style-override-30"><span class="char-style-override-12">Winter’e bakıyordu. Onu kurtarmaya gelmişti.</span></p>

      <p class="metin para-style-override-30"><span class="char-style-override-12">Archon’un içinde bir saldırganlık dalgası kabardı ve yumruklarını sallayarak ileri atıldı. Valentinus’un başı aldığı darbeyle geri savruldu, ağzı sıcak, tuzlu kanla doldu.</span></p>

      <p class="metin para-style-override-30"><span class="char-style-override-12">Ama duyduğu acı, Archon’un yumruğu çenesine değdiği an gördüğü kör edici parlaklık kadar şaşırtıcı değildi. Elijah’ın kalkanının altında, o ana kadar hissettiklerine hiç benzemeyen, inanılmaz bir güç vardı.</span></p>

      <p class="metin para-style-override-30"><span class="char-style-override-12">Valentinus ileri atıldı, Elijah’ın başını iki yandan kavradı ve zihnini araladı.</span></p>

      <p class="metin para-style-override-30"><span class="char-style-override-12">Elijah’ın hislerini içine çekmek ağzını bir yangın hortumuna dayamaktan farksızdı. Renkler beynini bir süpernova gibi ateşledi. Ve bu Elijah’ın hissettiklerinin sadece bir yansıması, bir yankılanmasıydı. Duygular akmaya devam ettikçe, Valentinus da daha derinlere çekildi.</span></p>

      <p class="metin para-style-override-30"><span class="char-style-override-12">Elijah’dan beyin uyuşturan, dayanılmaz bir acı çığlığı koptu. Valentinus o zaman anladı; bu duygu seli Archon’nun akıl sağlığını bir soğan gibi tabaka tabaka soyup, onu öldürmekteydi.</span></p>

      <p class="metin para-style-override-30"><span class="char-style-override-12">Elijah’ı daha sıkı kavradı. Acı, nefret ve şiddet dalgasınının üzerine çıkıp, katillerini yönlendirdi.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt146.png" width="54"/></p>

      <p class="metin para-style-override-30"><span class="char-style-override-12">Solothurn nöbet yerine giderken bile, çelik kapının ardındaki adam bir yana, arkadaşını bile gerçekten öldürebileceğinden pek emin değildi. Valentinus’un inançları için kendini öldürmeye çoktan razıydı. Ama Pius’u öldürmek…</span></p>

      <p class="metin para-style-override-30"><span class="char-style-override-12">Bütün dünya onu bir cani olarak tanıyacaktı. Ve bunun, ikisi birlikte toplam yarım asırdan uzun bir süredir Swiss Guard’da hizmet vermiş olan babası ve dedesi için, neden olacağı utanç ezici olacaktı. Böyle bir şeyi gerçekten de yapabilir miydi?</span></p>

      <p class="metin para-style-override-30"><span class="char-style-override-12">Valentinus’u tanıdığından beri Solothurn’un sadakati ilk defa bocaladı. Ya Valentinus yanılıyorsa? Öyle olmasa bile, bunun yolu gerçekten de bu mu olmalı? Valentinus’un ondan yapmasını istediğini düşünmek için biraz daha zaman yaratmak amacıyla, yürüyüşünü yavaşlattı. Ama zamanı kalmamıştı. Pius iki dakika içinde öldürülmeliydi.</span></p>

      <p class="metin para-style-override-30"><span class="char-style-override-12">Kendi...</span></p>

      <p class="metin para-style-override-30"><span class="char-style-override-12">Benliğini birden öldürücü bir öfke duygusu sardı. Derin bir soluk aldı ve kasları gerildi. Bir anda, tüm kararsızlığı yok oldu. Sağ eli tabancasının kabzasına gitti. Sonra mor, parlayan öfkesi derinleşti ve tabancayı bıraktı; yeteri kadar şiddet içermiyordu.</span></p>

      <p class="metin para-style-override-30"><span class="char-style-override-12">Mäder’e doğru yürürken, ağır baltasının sapını sıkıca kavradı. Arkadaşının bir metre yakınına gelene kadar bekledi. Sonra baltayı hızla kaldırıp Mäder’in omzuna indirdi.</span></p>

      <p class="metin para-style-override-30"><span class="char-style-override-12">Baltanın ağzı omzuna gömülünce, adamın yüzü duyduğu acıyla kasıldı. İçgüdüleriyle hareket ederek kendi baltasını kaldırmaya çalıştı ama Solothurn çok hızlıydı. Sert bir tekmeyle baltayı onun elinden düşürdü. Sonra kendi baltasını Mäder’in omuzundan çekip çıkarttı.</span></p>

      <p class="metin para-style-override-30"><span class="char-style-override-12">Beyninde duyduğu öfkeyle, baltanın ucundaki keskin dikeni Mäder’in boğazına sapladı. On beş santimlik diken sonuna kadar adamın boğazına girdi. Solothurn baltayı çevirdi ve geri çekti. Mäder’in boynundaki delikten bir anda kan fışkırdı ve iri yapılı adam yere yığıldı.</span></p>

      <p class="metin para-style-override-30"><span class="char-style-override-12">Solothurn Pfyffer von Altishofen yerde kıvranan arkadaşının üzerinden atladı ve kapıyı tekmeleyerek açtı.</span></p>

      <p class="metin para-style-override-30"><span class="char-style-override-12">Papa XIII. Pius’un ölme vakti gelmişti.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-30">26</p>

      <p class="konubasligi2">31 Aralık 2007</p>

      <p class="kanubasligi3">23:58 (Yargı Gecesi’ne 2 dakika kala)</p>

      <p class="metin para-style-override-30"/>

      <p class="metin para-style-override-30"><span class="char-style-override-12">Manhattan sokaklarındaki 533 baz istasyonuna 2.7 saniye içinde toplam 40,072,451 çağrı geldi. Bundan 0.3 saniye sonra, ilk baz istasyonu aşırı yükten dolayı kendini kapattı. Diğerleri de hızla onu takip etti.</span></p>

      <p class="metin para-style-override-30"><span class="char-style-override-12">On saniye geçti.</span></p>

      <p class="metin para-style-override-30"><span class="char-style-override-12">Sonra birer birer, yeniden açılmaya başladılar.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt147.png" width="54"/></p>

      <p class="metin para-style-override-30"><span class="char-style-override-12">Winter duyduğu zihinsel ızdırabı bastırarak, doğruldu. Neler olduğunu anımsamaya çalıştı. Valentinus’la yüzleşmek üzere koşarken…</span></p>

      <p class="metin para-style-override-30"><span class="char-style-override-16">Ona tecavüz etmişti. Zihnini, kurmalı bir oyuncak gibi bükmüş, ve onu…</span></p>

      <p class="metin para-style-override-30"><span class="char-style-override-16">Aman Tanrım.</span></p>

      <p class="metin para-style-override-30"><span class="char-style-override-12">Kalabalığa baktı, aşağıdan gelen dehşet verici sesler onu şaşkına döndürdü.</span></p>

      <p class="metin para-style-override-30"><span class="char-style-override-16">Birbirlerini öldürüyorlar. Benim yüzümden.</span></p>

      <p class="metin para-style-override-30"><span class="char-style-override-12">Ağzından bir çığlık çıktı, ama çevresindeki karmaşanın arasında sesi duyulmadı. Titreyen bacaklarının üzerine kalktı ve ne yaptığını anımsamaya çalıştı. İnsanları bu kadar delirtmek için Valentinus’un onun vasıtasıyla yaydığı o duygu neydi? Ne...?</span></p>

      <p class="metin para-style-override-30"><span class="char-style-override-12">Düşüncesinin ortasında durdu ve yanındaki inanılmaz müziğe doğru döndü. Yaşamış olan tüm müzisyenlerin tutkusuyla yüklü melodi ne kadar güzel olsa da, kalbini asıl durduran melodinin kaynağı olan fiziki görüntüydü:</span></p>

      <p class="metin para-style-override-30"><span class="char-style-override-12">Ölesiye boğuşan iki adam.</span></p>

      <p class="metin para-style-override-30"><span class="char-style-override-12">Yuvalarının içinde dönmüş olan gözlerinin sadece akı görünen Elijah üstteydi. Sanki boşluğa bakıyor gibiydi. Valentinus’un elleri Elijah’ın başını iki yanından kavramıştı. Winter zihinlerine uzandı, ama sanki elektriğe çarpılmış gibi geri çekildi. Sesler ve renkler o kadar yoğundu ki, bağlantıyı kesmezse Elijah’ın öleceğini anlamıştı.</span></p>

      <p class="metin para-style-override-30"><span class="char-style-override-12">Hızla yanlarına gitti, ayağını geriye çekti ve tüm gücüyle bir tekme attı. Tekme başına gelen Valentinus’un zihni acı içinde haykırdı.</span></p>

      <p class="metin para-style-override-30"><span class="char-style-override-12">Yan tarafına devrildi ve Elijah yere yığıldı. Winter onu sırtüstü çevirdi.</span></p>

      <p class="metin para-style-override-30"><span class="char-style-override-12">“Elijah! Uya...”</span></p>

      <p class="metin para-style-override-30"><span class="char-style-override-12">Valentinus’un yumruğu yüzünün yanında patladı. Geriye doğru sendeledi ama Valentinus onu omuzlarından yakalayıp düşmesine engel oldu. Bir yumruk daha attı, bu sefer midesine. Winter duyduğu acıya tepki göstermeye bile fırsat bulamadan, Valentinus onu boynundan tutup gözlerine bakmaya zorladı.</span></p>

      <p class="metin para-style-override-30"><span class="char-style-override-12">“Onu kullanamazsam…</span> <span class="char-style-override-16">Seni</span> <span class="char-style-override-12">kullanırım.”</span></p>

      <p class="metin para-style-override-30"><span class="char-style-override-12">Winter’in zihninde bir şeyler koptu, sanki çok eski bir kapı menteşelerinden kopartılmıştı. Ve sonra renkle dolu bir müzik içine aktı. Duygular içinden bir kasırga gibi geçerken, tüm bedeni ürperdi.</span></p>

      <p class="metin para-style-override-30"><span class="char-style-override-12">Dipsiz hüzün: Tanıdığı herkesi kaybetmenin üzüntüsü.</span></p>

      <p class="metin para-style-override-30"><span class="char-style-override-12">Yoğun zevk: Bedeninin her kasında hissettiği bir orgazm.</span></p>

      <p class="metin para-style-override-30"><span class="char-style-override-12">Zihin uyuşturucu acı: Tenine sürtünen milyonlarca paslı çivi.</span></p>

      <p class="metin para-style-override-30"><span class="char-style-override-12">Azgın öfke: Tek bir ana sıkıştırılmış, insanlığın bildiği tüm adaletsizlikler.</span></p>

      <p class="metin para-style-override-30"><span class="char-style-override-12">Saf heyecan: Göğsünde atan her milisaniye.</span></p>

      <p class="metin para-style-override-30"><span class="char-style-override-12">Düşünebileceği her duygu Winter’in içine doldu. Bedeni hepsine birden aynı anda tepki verdi; zihni o kadar aşırı bir şekilde yüklendi ki, nefes almakta zorlandı. Ve sonra Valentinus’un kendisi zihnine girdi. İlk başta, Valentinus’un bilinci o renk ve ses cümbüşü içinde kayboldu, ama binlerce ses arasında benliğini korumaya çalışan Winter, tüm sesleri bastırıyordu.</span></p>

      <p class="metin para-style-override-30"><span class="char-style-override-12">Ve bir an için – kristalimsi bir saniye – Winter için her şey berraklaştı. Tüm gücünü kullanarak bu duygu çılgınlığından uzaklaştı ve zihninin yüzeyine tırmandı. Çevresindeki her şey hiper-gerçekti; kalabalığın çığlıkları, üzerlerinde parlayan ışıklar, dondurucu gece rüzgârı, boğazındaki el.</span></p>

      <p class="metin para-style-override-30"><span class="char-style-override-12">Valentinus’un gözleri ona bakıyordu ama arkalarında bir bilinç yoktu – adam fiziki dünyanın ötesine geçmişti. Beyni damarlarını endorfinlerle doldururken bedenini bu felç durumundan kurtarmaya çalışan Winter için, geçen her saniye bir sonsuzluk gibiydi.</span></p>

      <p class="metin para-style-override-30"><span class="char-style-override-12">Ama zihnindeki haykıran duygular onu sonsuzluğun girdabına çekmeye devam ettiler. O zaman anladı.</span></p>

      <p class="metin para-style-override-30"><span class="char-style-override-12">Bundan kurtulamayacaktı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt148.png" width="54"/></p>

      <p class="metin para-style-override-30"><span class="char-style-override-12">Dünya sesle doluydu. Ama bu hep böyle olmuştu ve Elijah sessizliği anımsayamıyordu. Hepsinin içinden, daha da yüksek bir ses belirdi ve gökyüzü ikiye bölündü. Açılan yarıktan, her şeyi bastıran yakıcı bir acı belirdi.</span></p>

      <p class="metin para-style-override-30"><span class="char-style-override-12">Ama ses ne kadar yüksek, ne kadar ızdırap dolu olsa da, acı ölüyordu. Özgür kalmak istiyor, ama kalamıyordu. Ve bu başarısızlığının içinde umutsuzca yardım istiyor, ama yanıt alamıyordu. Çünkü yardım edebilecek kimse yoktu. Biri hariç…</span></p>

      <p class="metin para-style-override-30"><span class="char-style-override-12">Kendisi.</span></p>

      <p class="metin para-style-override-30"><span class="char-style-override-12">Elijah parmaklarını bu ses evrenine daldırdı, parçalayarak açtı ve içeri uzandı...</span></p>

      <p class="para-style-override-31"><img alt="Image350.EPS" height="29" src="../Images/Image350_fmt149.png" width="54"/></p>

      <p class="metin para-style-override-30"><span class="char-style-override-12">Birden her şeyi anımsayan ve algılayan Winter gözlerini açtı. Düşünmek için vakit kaybetmeden, Valentinus’u omuzlarından yakaladı ve iterek dengesini bozdu.</span></p>

      <p class="metin para-style-override-30"><span class="char-style-override-12">Bilinci henüz tam olarak geri gelmemiş olan Valentinus sendeleyerek geriye doğru iki adım attı. Düşmemek için kollarını çılgınca sallıyordu. Sonra, Winter’in göğsüne attığı yumrukla, sahneden aşağı yuvarlandı.</span></p>

      <p class="metin para-style-override-30"><span class="char-style-override-12">Valentinus aşağıdaki azgın insan çukurunda gözden kaybolurken, Winter inanılmaz bir yenilgi çığlığının ardından delirtici bir acı duydu/hissetti/gördü.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-31">27</p>

      <p class="konubasligi2">31 Aralık 2007</p>

      <p class="kanubasligi3">23:59 (2008 Yılbaşı<span class="Strong-1">’</span>na 1 dakika kala)</p>

      <p class="metin para-style-override-30"/>

      <p class="metin para-style-override-30"><span class="char-style-override-12">Dondurucu gece havası onu sarmalarken, fiziksel varlığının yanında duygular da kaynaşıyordu. Valentinus’un bilinci tam olarak, kıvranan vücutların üzerine düşüp, başını birinin omuzuna çarpınca geri geldi. İçgüdüsel olarak yan tarafına dönüp düşüşünü yavaşlatmak için kollarını açtı ve iri yapılı bir adamı da üzerine çekti.</span></p>

      <p class="metin para-style-override-30"><span class="char-style-override-12">Soğuk, katı zemine çarptı; çarpma sırasında kalçası kırıldı. Acı ve öfke içinde bir çığlık attı. Çevresindekiler kol ve bacaklarına takılıp el parmakları ile el ve ayak bileklerini kırınca, kendine hâkim olamayıp parıldayan bir öfke yaydı. Öfkesine tepki gösteren bir inşaat işçisi ağır çizmesini kaldırıp göğsüne indirdi.</span></p>

      <p class="metin para-style-override-30"><span class="char-style-override-12">Göğüs kemiğinin çatladığını hisseden Valentinus acı içinde soluğunu bıraktı. Bilincini kaybetmeden önce gördüğü son şey, bu defa yüzüne doğru gelmekte olan çizmeydi. Kendini korumak için kollarını kaldırmaya çalıştı ama biri kırılmış, diğeri ise gövdesinin altında sıkışmıştı. Olayların nasıl bu kadar ters gitmiş olabileceğini anlamaya çalışarak, son bir çığlık attı.</span></p>

      <p class="metin para-style-override-30"><span class="char-style-override-12">Yüzüne inen çizme burnunu kırdı. Kırılan kemik parçaları beynine saplanırken, kapalı göz kapaklarının ardında bir renk patlaması gördü. Laszlo’nun nefretlik hapishanesinden kurtulduğundan bu yana ilk defa, zihninde sadece tek bir renk vardı.</span></p>

      <p class="metin para-style-override-30"><span class="char-style-override-12">Siyah.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt150.png" width="54"/></p>

      <p class="metin para-style-override-30"><span class="char-style-override-12">Valentinus’un ızdırap dolu çığlığı bilincini delip geçerken, Winter yüzünü buruşturdu.</span></p>

      <p class="metin para-style-override-30"><span class="char-style-override-12">“Winter! Buraya!”</span></p>

      <p class="metin para-style-override-37"><span class="char-style-override-12">Sese doğru dönünce sahnenin zemininde yatan birinin üzerine eğilmiş Stevie’yi gördü. Koşarak yanına gitti ve dizlerinin üzerine çöktü. Elijah’ın ona vermiş olduğu şeyi yanına koyarak ellerini onun soğuk, yumuşak yüzünde gezdirdi ve… Hiçbir şey hissetmedi.</span></p>

      <p class="metin para-style-override-37"><span class="char-style-override-12">“Hayır, hayır, hayır, hayır,” diye mırıldandı olduğu yerde sallanarak. Annesine olanlar yineleniyordu. Bunu düşünmemeye çalışarak, Elijah’ın başını geriye itti ve dudaklarını dudaklarına yapıştırıp soluğunu hızlıca onun ağzına verdi. İki büyük nefesten sonra, doğruldu ve kalp masajına başladı.</span></p>

      <p class="metin para-style-override-37"><span class="char-style-override-16">Bir, iki, üç.</span></p>

      <p class="metin para-style-override-37"><span class="char-style-override-12">Yeniden ağzına üfledi. Dudakları onunkilere değerken, son dakikanın olayları zihninde canlandı ve Elijah’ın bunu neden yaptığını, Valentinus’un karşısına neden böyle yalın ve korunmasız olarak çıktığını anladı...</span></p>

      <p class="metin para-style-override-37"><span class="char-style-override-16">Nefes al, nefes al. Bir, iki, üç.</span></p>

      <p class="metin para-style-override-37"><span class="char-style-override-12">... ve şimdi dönüp onları o ana götüren duygulara baktığında, sadece onun muazzam korkusunu değil, aynı zamanda onu güden aşkı da hissetti...</span></p>

      <p class="metin para-style-override-37"><span class="char-style-override-16">Nefes al, nefes al. Bir, iki, üç.</span></p>

      <p class="metin para-style-override-37"><span class="char-style-override-12">... yanaklarından yaşlar akarak, onun ölmemiş olmasını diledi. Hayır, Elijah değil, o değil, bu kadar şeyden sonra...</span></p>

      <p class="metin para-style-override-37"><span class="char-style-override-16">Nefes al, nefes al. Bir, iki, üç.</span></p>

      <p class="metin para-style-override-37"><span class="char-style-override-12">... ölmemişti, ölmüş olamazdı. Bir nefes alabilseydi...</span></p>

      <p class="metin para-style-override-37"><span class="char-style-override-12">Birden Elijah’ın içinde, derinlerde bir yerde, bir kıvılcım hissetti. Ve sonra… Elijah öksürdü. Kalbi yeniden atmaya başlarken, Winter nefesini tuttu.</span></p>

      <p class="metin para-style-override-37"><span class="char-style-override-12">Göz kapakları titreyerek açılınca, Winter onu hissetti – ılık ve ezgi dolu. O muhteşem, insanın içini acıtacak kadar güzel müziğin içinde saf ve kesiksiz bir beyaz vardı. O kadar yoğun bir şekilde parlıyordu ki, Winter sonsuza kadar onu dinlemek istedi.</span></p>

      <p class="metin para-style-override-37"><span class="char-style-override-12">Elijah sendeleyerek ayağa kalkarken, Grimes da cep telefonunu açtı. Winter eğilip yanında getirdiği şeyi yerden aldı. Gerekli gücü sağlayabilmek için fazla hafifti. Ama ellerindeki de buydu.</span></p>

      <p class="metin para-style-override-37"><span class="char-style-override-12">“Baz istasyonları açılmışlar!” dedi Grimes çevrelerindeki gürültüyü bastırmak için bağırarak. “Şimdi yap!”</span></p>

      <p class="para-style-override-31"><img alt="Image350.EPS" height="29" src="../Images/Image350_fmt151.png" width="54"/></p>

      <p class="metin para-style-override-37"><span class="char-style-override-12">Elli bin zihin Elijah’ın zihninde patlarken, zamanın akışı yavaşladı.</span></p>

      <p class="metin para-style-override-37"><span class="char-style-override-12">Elijah, birbirleriyle çelişen sayısız rengi engellemek için gözlerini kapattı. Ama göz kapakları görüşünü kapatınca, şaşkınlık verici bir şey oldu; görüşü geri geldi. Ama Elijah’ın beynine ulaşan görüntü ne gözünün ağ tabakasından kaynaklanıyor, ne de optik siniri vasıtasıyla taşınıyordu. 100.000 bakan göz tarafından oksipital korteksine doğrudan aktarılıyordu.</span></p>

      <p class="metin para-style-override-37"><span class="char-style-override-12">Bir an, birbirleriyle çelişen görüntüler onun dikkati için çekiştiler, ama sonra, tek bir ışık kaleydoskopu halinde kaynaştılar. Elijah tüm bu görüntülerin ardındaki düşünceleri sezemeseydi, anlaşılmaz olurlardı. Ama o, Valentinus’un 50.000 yandaşının hepsi de parlak mor bir öfkeyle boyanmış zihinlerini, televizyon kanalları arasında dolaşmanın kolaylığıyla özümsedi.</span></p>

      <p class="metin para-style-override-37"><span class="char-style-override-12">Times Meydanı’ndaki devasa neon tabelanın sürekli değişen renkli ışıklarının altında domuz burunlu sarışına bir kasap bıçağı saplayan Susan Collins.</span></p>

      <p class="metin para-style-override-37"><span class="char-style-override-12">Tokyo’da, Kardinal Peter Shojiro Hirayama’yı izlerken cebindeki silahı çeken Masahiko Ito.</span></p>

      <p class="metin para-style-override-37"><span class="char-style-override-12">Madrid’de, Almudena Katedrali’nin gölgesinde, ellerini Kardinal Antonio de la Peña Pérez’in boğazına saran Jose Ignacio Climent.</span></p>

      <p class="metin para-style-override-37"><span class="char-style-override-12">Kumasi’de, günah çıkartma hücresinden çıkan Kardinal Lucas Afrifah-Agyekum’a bıçağını saplayan Kofi Osei.</span></p>

      <p class="metin para-style-override-37"><span class="char-style-override-12">Papa XIII. Pius’un Vatikan’daki yatak odasına, elinde bir baltayla dalan Solothurn Pfyffer von Altishofen.</span></p>

      <p class="metin para-style-override-30"><span class="char-style-override-12">Elijah, zihninde dolaşan düşüncelerin oluşturdukları desen vasıtasıyla, birden Valentinus’un nihai amacının ne olduğunu anladı; Papa ve 108 Katolik kardinali aynı anda öldürerek, Katolik Kilisesi’ni ortadan kaldırmak.</span></p>

      <p class="metin para-style-override-30"><span class="char-style-override-12">Birkaç saniye içinde dünyadaki en etkili insanlardan 109 tanesi ölmüş olacaktı.</span></p>

      <p class="metin para-style-override-30"><span class="char-style-override-12">Eğer ki...</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-32"><span class="Strong-1">28</span></p>

      <p class="konubasligi2"><span class="Strong-1">1 Ocak 2008</span></p>

      <p class="kanubasligi3"><span class="Strong-1">00:00 (Yargı Gecesi)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Gözleri hâlâ kapalı, ama ona bakan binlerce insanın görüşlerinin kılavuzluğundaydı. Elijah elini yavaşça Winter’in ensesine koydu. Winter’in elleri gerekli konumu almışlardı bile. Eli Winter’in tenine değdiği an gücü onunkiyle bütünleşen Elijah’ın beynindeki düşünceler / görüntüler / sesler yoğunlaştı.</span></p>

      <p class="metin para-style-override-30"><span class="char-style-override-12">Dünyanın her tarafındaki olayları Winter’in zihnine gönderdi; ardından basit bir komut verdi:</span></p>

      <p class="metin para-style-override-30"><span class="char-style-override-16">Şimdi.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt152.png" width="54"/></p>

      <p class="metin para-style-override-30"><span class="char-style-override-12">Solothurn odasına dalınca Pius yatağında doğruldu.</span></p>

      <p class="metin para-style-override-30"><span class="char-style-override-12">Asker tam baltasını kaldırmıştı ki, öfkesi birden söndü. Gözlerinin önündeki canlı mor yok oldu ve dünya siyah-beyaza dönüştü. Papa’nın dehşet içindeki gözlerine, sonra da elindeki, ucundan kan damlayan baltaya baktı.</span></p>

      <p class="metin para-style-override-30"><span class="char-style-override-12">Ne yapması gerektiğini biliyordu. Valentinus’un planındaki en kritik parçaydı. Tüm dünyada Solothurn gibi insanlar şu anda Katolik Kilisesi’nin önde gelen kardinallerini öldürmekteydiler. Birkaç saniye içinde çok başlı canavar ortadan kalkmış olacaktı. Ama eğer Solothurn görevinde başarısız olursa, bunların hepsi boşa gidecekti.</span></p>

      <p class="metin para-style-override-30"><span class="char-style-override-12">Geçirdiği şoku atlatan Papa ellerini ona doğru uzattı.</span></p>

      <p class="metin para-style-override-30"><span class="char-style-override-12">“Evlat, lütfen. Silahını indir.”</span></p>

      <p class="metin para-style-override-30"><span class="char-style-override-12">“Hayır,” dedi Solothurn başını sallayarak. “Bunların hepsinin kaynağı sensin. Seni öldürmeliyim.”</span></p>

      <p class="metin para-style-override-30"><span class="char-style-override-12">İsa’nın Elçisi gözlerini Solothurn’unkilerden ayırmadan bir haç çıkarttı ve İngilizce olarak fısıldamaya başladı.</span></p>

      <p class="metin para-style-override-30"><span class="char-style-override-16">“Göklerin ve yerin Yaratıcısı olan Tanrı’ya inanıyorum.”</span></p>

      <p class="metin para-style-override-30"><span class="char-style-override-12">Sahte Yaratıcı Tanrı’nın adı geçince Solothurn yeniden gayrete geldiğini hissetti.</span></p>

      <p class="metin para-style-override-30"><span class="char-style-override-12">“Vaazlarınızda söylediklerinizin hepsi yalan.”</span></p>

      <p class="metin para-style-override-30"><span class="char-style-override-16">“Kutsal Ruh tarafından yaratılıp, Bakire Meryem’den doğan, O’nun tek Oğlu ve Rabbımız İsa’ya inanıyorum...”</span></p>

      <p class="metin para-style-override-30"><span class="char-style-override-12">Solothurn baltasını başının üzerine kaldırdı.</span></p>

      <p class="metin para-style-override-30"><span class="char-style-override-16">“Kutsal Ruha inanıyorum; kutsal Katolik Kilisesi’ne...”</span></p>

      <p class="metin para-style-override-30"><span class="char-style-override-12">Bir damla kan baltanın ucundan Solothurn’un başına damladı ve yanağından aşağı süzüldü.</span></p>

      <p class="metin para-style-override-30"><span class="char-style-override-16">“... azizlerin ruhsal birliğine; günahların bağışlanacağına; bedenin yeniden hayat bulacağına...”</span></p>

      <p class="metin para-style-override-30"><span class="char-style-override-12">Kutsal adamın sözlerini bastırmaya çalışan Solothurn bağırarak Papa’nın yatağına doğru koştu.</span></p>

      <p class="metin para-style-override-30"><span class="char-style-override-16">“... ve sonsuz yaşama inanıyorum. Amin.”</span></p>

      <p class="metin para-style-override-30"><span class="char-style-override-12">Dişlerini sıkan Solothurn baltayı Pius’un başına doğru savurdu.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt153.png" width="54"/></p>

      <p class="metin para-style-override-30"><span class="char-style-override-12">Elijah’ın zihni onunkinin içine girip, yüzlerce ölüm saçan düşünceyi ona yönlendirirken, Winter nefesini tuttu.</span></p>

      <p class="metin para-style-override-30"><span class="char-style-override-12">Düşüncelerdeki nefret ve vahşet tiz bir inlemeyle bağırıyordu. Winter’in zihni öfkeyle dolarken, bedeni de acıya boğuldu. Dehşet içinde, Elijah’ın duyguları süzdüğünü ve onun uçuruma bakabilmesini sağlamak için çirkinliklerinin yükünü kendi üzerine aldığını farketti.</span></p>

      <p class="metin para-style-override-30"><span class="char-style-override-12">Duyduğu dehşeti bir kenara itip, Elijah’ın ona vermiş olduğu şeyi sıkıca kavradı. Sonra, arşeyi kemanın tellerinin üzerine koydu ve çalmaya başladı.</span></p>

      <p class="metin para-style-override-30"><span class="char-style-override-12">İlk nota duyulurken, önündeki 109 öldürücü zihnin içine daldı.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt154.png" width="54"/></p>

      <p class="metin para-style-override-30"><span class="char-style-override-16">Elijah, bilinci Winter’inkiyle iç içe geçerken, zihin gözünü açar.</span></p>

      <p class="metin para-style-override-30"><span class="char-style-override-16">Bir sonraki nanosaniyede, tüm yaşamı boyunca gördüklerinden fazlasını görür. Bir nabız gibi atan elektromanyetik alanlar şeklindeki milyonlarca bilinç, düşünülebilecek her renkte parlamaktadır önünde. Her alan, ateşlenen bir katrilyon nöronla birlikte şekil değiştirmekte ve bu mikroskopik havai fişek gösterisinin oluşmasına katkıda bulunmaktadır.</span></p>

      <p class="metin para-style-override-30"><span class="char-style-override-16">Ve Elijah, o en inatçı deneyci, kendi görmediği bir şeye asla inanmayan o adam, hiç beklemediği bir şey görür: Her bilinç arasındaki belli belirsiz bağlantıyı.</span></p>

      <p class="metin para-style-override-30"><span class="char-style-override-16">“O</span> <span class="char-style-override-23">ch’i</span><span class="char-style-override-16">,” der Winter zihninde, fısıldayarak. Ama bu düşünce, milyonlarca zihnin biyoelektriksel etkinliğiyle beslenen elektromanyetik alanlar arasındaki bağların güçlendiğini gördüğü zaman duyduğu şokun etkisiyle, arada kaybolur. Alanın hazırlık gerilimi artarak patlar ve bir katrilyon nöronun daha ateşlenmesini tetikler.</span></p>

      <p class="metin para-style-override-30"><span class="char-style-override-16">Geri besleme döngüsü güçlendikçe Alan, Times Meydanı’nın ötesine geçip semaya uzanır, atmosferdeki sonsuz elektromanyetik radyasyon tayfıyla – televizyon yayınları, radyo sinyalleri, cep telefonu yayınları, GPS sinyalleri – bütünleşir.</span></p>

      <p class="metin para-style-override-30"><span class="char-style-override-16">Elijah’ın zihni daha da açılır ve trilyonlarca yaratığın gördükleri / duydukları / tattıkları / kokladıkları / hissettikleri / düşündükleri içine dolarken, her dalga boyunu özümser.</span></p>

      <p class="metin para-style-override-30"><span class="char-style-override-16">Uçan bir güvercinin gözünden, Empire State binasının görünümü.</span></p>

      <p class="metin para-style-override-30"><span class="char-style-override-16">Bir akvaryumdaki balığın duyduğu su sesi.</span></p>

      <p class="metin para-style-override-30"><span class="char-style-override-16">İki sokak ötede gezinen bir kedinin kokladığı çöp.</span></p>

      <p class="metin para-style-override-30"><span class="char-style-override-16">42. Sokakta, kaldırım taşlarının arasından çıkan bir çim yaprağının tattığı hava.</span></p>

      <p class="metin para-style-override-30"><span class="char-style-override-16">Yedi metre aşağıda, kanalizasyonda yüzen bir amipin hissettiği su molekülleri.</span></p>

      <p class="metin para-style-override-30"><span class="char-style-override-16">Dünyayı çevreleyen elektromanyetik alanın her şeye egemen bilgeliği aracılığıyla, Elijah evreni deneyimler. Her kişiyi. Her hayvanı. Her bitkiyi. Her yaşam kırıntısını.</span></p>

      <p class="metin para-style-override-30"><span class="char-style-override-16">Ve dünyanın gözlerinden bakan Elijah, gerçeği algılar...</span></p>

      <p class="metin para-style-override-30"><span class="char-style-override-16">Tanrı’nın gözlerinden bakmaktadır… Çünkü Tanrı monolitik bir ilahî varlık değildir.</span></p>

      <p class="metin para-style-override-30"><span class="char-style-override-16">Tanrı bizleriz.</span></p>

      <p class="metin para-style-override-30"><span class="char-style-override-16">Elijah birden insan iradesinin bu girdabın içinde ne kadar önemsiz olduğunu anlar. Her kişi, Tanrı’nın sadece minik bir parçasıdır ve hizmet ettiği tümleşik bütünden haberi bile yoktur. Ancak bir damarda yol alan bir kan hücresi kadar bilinçli; bir amaçla dolu ama o amacın büyük plandaki yerinden habersiz.</span></p>

      <p class="metin para-style-override-30"><span class="char-style-override-16">Evrenin yin ve yang’i barizdir.</span></p>

      <p class="metin para-style-override-30"><span class="char-style-override-16">Işığın içinde neden karanlığın da olduğu. Kötünün neden her zaman iyiye baskın olduğu.</span></p>

      <p class="metin para-style-override-30"><span class="char-style-override-16">Tanrı’nın – Bizim – neden tüm bunların var olmasına izin verdiğimiz.</span></p>

      <p class="metin para-style-override-30"><span class="char-style-override-16">Çünkü onların var olmasını Biz istiyoruz. Her biri kendi çıkarı için davranan, Tanrı tarafından – Bizim tarafımızdan – aşılanmış evrensel arzunun – hayatta kalmak, çoğalmak – tutsağı olan varlıklar. Bazılarımızı yukarı çıkartırken, Bazılarımızı aşağı çeken sürekli bir itiş ve çekiş.</span></p>

      <p class="metin para-style-override-30"><span class="char-style-override-16">Özgür İrade verilen bir şey değildir. Uğrunda mücadele edilmesi gerekir. Hak edilmesi gerekir. Alınması gerekir.</span></p>

      <p class="metin para-style-override-30"><span class="char-style-override-16">Elijah da aynen bunu yapar. Evrensel İradeyi kavrar.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt155.png" width="54"/></p>

      <p class="metin para-style-override-30"><span class="char-style-override-16">Elijah’ın düşüncelerini duyan Winter onun izinden gider.</span></p>

      <p class="metin para-style-override-30"><span class="char-style-override-16">Valentinus’un çarpık nefretine karşılık olarak, 109 katile bir sevecenlik dalgası gönderir. Ama onları güçsüzlüğe bükmeden, durur.</span></p>

      <p class="metin para-style-override-30"><span class="char-style-override-16">Onun yerine, başka bir yol seçer.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt156.png" width="54"/></p>

      <p class="metin para-style-override-37"><span class="char-style-override-16">Elijah ve Winter, Valentinus’un olası katillerine daha önce hiç deneyimlemedikleri bir şey sunarlar: Kendi kaderlerini seçerken onları tamamen özgür bırakmak için, Evrensel İrade’den yarım saniyelik bir kaçış.</span></p>

      <p class="metin para-style-override-37"><span class="char-style-override-16">Kendi başlarına.</span></p>

      <p class="para-style-override-31"><img alt="Image350.EPS" height="29" src="../Images/Image350_fmt157.png" width="54"/></p>

      <p class="metin para-style-override-37"><span class="char-style-override-12">Kanlı baltanın havada ıslık çalarak Papa’nın kafasına doğru gidişini izleyen Solothurn, birden zihninde o ana kadar duymuş olduğu en huzur verici melodiyi duydu. Melodi olağanüstü bir kreşendoya doğru yükselirken, öldürmek üzere olduğu adama karşı inanılmaz bir sevecenlik duygusu kabardı içinde.</span></p>

      <p class="metin para-style-override-37"><span class="char-style-override-12">Kendini aniden özgür hissetti. Ve bir karar verdi.</span></p>

      <p class="metin para-style-override-37"><span class="char-style-override-12">Güçlü kollarının ve aşağı inmekte olan ağır baltanın ivmesini kontrol etmekten aciz, yapabileceği tek şeyi yaptı; baltayı bıraktı. Baltanın sapı parmaklarının arasından kayarak kurtuldu; ağır başı ileri gitmeye devam etti.</span></p>

      <p class="metin para-style-override-37"><span class="char-style-override-12">Papa XIII. Pius eğildi ve...</span></p>

      <p class="para-style-override-31"><img alt="Image350.EPS" height="29" src="../Images/Image350_fmt158.png" width="54"/></p>

      <p class="metin para-style-override-37"><span class="char-style-override-12">Elijah ve Winter içlerine dolan binlerce duyguyla aynı anda soluklarını tuttular.</span></p>

      <p class="metin para-style-override-37"><span class="char-style-override-12">Kan içindeki ellerine ve ayaklarının dibinde yatan ölü kadına bakan Susan Collins’den; şaşkınlıkla karışık bir korku.</span></p>

      <p class="metin para-style-override-37"><span class="char-style-override-12">Kardinal Peter Shojiro Hirayama’nın alnındaki kanlı deliğe bakan Masahiko Ito’dan; ezici bir pişmanlık.</span></p>

      <p class="metin para-style-override-37"><span class="char-style-override-12">Dudaklarını, daha biraz önce boğmakta olduğu Kardinal Antonio de la Peña Pérez’inkilere yapıştırıp, onu yeniden yaşama döndürmeye çalışan Jose Ignacio Climent’den; kabarcıklanan bir ümit.</span></p>

      <p class="metin para-style-override-37"><span class="char-style-override-12">Bıçağını, her zaman nefret etmiş olduğu Kardinal Lucas Afrifah-Agyekum’a bir daha ve bir daha saplayan Kofi Osei’den; yoğun bir sevinç dalgası.</span></p>

      <p class="metin para-style-override-30"><span class="char-style-override-12">Baltası Papa’nın başının hemen üzerinden geçip, omuzunun üzerinde duvara gömülen Solothurn Pfyffer von Altishofen’den; dehşetli bir rahatlama.</span></p>

      <p class="metin para-style-override-30"><span class="char-style-override-12">Ve sürekli değişen bir renk ve şarkı cümbüşü içinde birbirlerine girmiş daha binlercesi.</span></p>

      <p class="metin para-style-override-30"><span class="char-style-override-12">Kutsal adamların hepsi de kurtulamadı, yedi Kardinal ya ölmüş, ya da ölmekteydi. Çünkü her ne kadar kardinallerin hepsi Tanrı’nın yolunda olduklarını iddia etseler de, bu doğru değildi. Yoldan çıkmış olanlar bunun bedelini, seçimlerini, özgür iradelerini kullanarak yapan insanların elinde ödediler.</span></p>

      <p class="metin para-style-override-30"><span class="char-style-override-12">Bu düşünceyle, Elijah kör edici tüm o zihinleri bıraktı ve kendi zihnine geri döndü. Gözlerini açtı, Winter’in yüzünü yavaşça ellerinin arasına aldı ve dudaklarından öptü. Sonra gözlerini kapattı ve en mükemmel beyaz ışıkla aydınlanmış, şarkılarla çevrili bu anı yaşayarak, kendini bıraktı.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-33"><span class="Strong-1">29</span></p>

      <p class="konubasligi2"><span class="Strong-1">1 Ocak 2008</span></p>

      <p class="kanubasligi3"><span class="Strong-1">05:43 (Yargı Gecesi’nden 5 saat, 43 dakika sonra)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-16">The New York Post</span> <span class="char-style-override-12">gazetesinden:</span></p>

      <p class="metin para-style-override-30"><span class="char-style-override-12"><br/>
      <br/>
      <br/>
      <br/></span></p>

      <p class="metin para-style-override-42"><span class="char-style-override-34">TIMES MEYDANI’NDA İNTİHAR EĞİLİMLİ</span></p>

      <p class="metin para-style-override-42"><span class="char-style-override-34">TARİKAT AYAKLANMASI!</span></p>

      <p class="metin para-style-override-42"><span class="char-style-override-34"><br/>
      <br/>
      <br/>
      <br/></span></p>

      <p class="metin para-style-override-80"><span class="char-style-override-12">2008’e iki dakika kala, Valentinus’un intihar eğilimli tarika tı zıvanadan çıktı.</span></p>

      <p class="metin para-style-override-80"><span class="char-style-override-12">Genç pop yıldızı Arianna’nın şarkısı sırasında kalp krizi geçirmesinden (bkz. sayfa 5) hemen sonra sahneye Valentinus çıktı. Ardından da yandaşlarına, ‘Özgür kalabilmek için [çevrelerindeki] insanları öldürmelerini!’ emretti. Bu noktada 1.1 milyon kişilik kalabalığı oluşturanlar bira şişeleri, bıçaklar, sopalar ve ellerine geçirebildikleri benzer silahlarla birbirine saldırdı.</span></p>

      <p class="metin para-style-override-80"><span class="char-style-override-12">Yerel polis ve milli muhafızlar düzeni sağlamak için yakında olsalar da, birçok vatandaş sonradan polisin ve askerin gereksiz ve aşırı şiddet kullandığı yönünde şikâyette bulundu. Olaylar sonucunda 38 kişi öldü, 1.672’si hastanelik olmak üzere on binlerce kişi yaralandı.</span></p>

      <p class="metin para-style-override-80"><span class="char-style-override-12">Mississippi’den gelen turist Brady O’Beirne, ‘İnsanlar çıldırmış gibiydi,’ dedi ve ekledi. ‘Bir an partide eğlenirken, bir sonraki an hayatımız için savaşıyorduk!’</span></p>

      <p class="metin para-style-override-80"><span class="char-style-override-12">İnsanların bıçaklanarak, ezilerek ve coplanarak öldürüldüğü ayaklanmanın yoğunluğuna rağmen şiddet olayları üç dakikadan az sürdü. Bu anda konser viyolonisti Winter Zhi (bkz. sayfa 7) Valentinus’u sahnenin önünde toplanmış olan ve orada bulunanların ‘ölüm çukuru’ olarak nitelendirdiği kalabalığın içine itti. Sonrasında olanlar hakkında çelişkili ifadeler olsa da, birçok insan, ‘inanılmaz parlaklıkta bir beyaz ışık’ gördüğünü, ‘olağanüstü güzellikte bir müzik duyduğunu’ ve ‘harika bir mutluluk hissiyle sarıldığını’ ifade etmiştir.</span></p>

      <p class="metin para-style-override-80"><span class="char-style-override-12">Brooklyn’den Laurie Williams, ‘Sanki âşık olmak gibiydi,’ diyor. Ne gariptir ki, saatler gece yarısını gösterirken, kalabalıkta bulunan birçok kişinin paylaştığı bir görüş bu. New Yorklular ve turistler ancak o aşamadan sonra bir araya gelip yaralılara yardım etmeye başladı.</span></p>

      <p class="metin para-style-override-80"><span class="char-style-override-12">Queens’den yirmi dört yıllık acil yardım teknisyeni Pete Villings anlatıyor:</span></p>

      <p class="metin para-style-override-80"><span class="char-style-override-12">‘Herkes yardım etmiş olmasaydı binlerce ölü olurdu. Ama o beyaz ışık görünüp, o inanılmaz müzik çalmaya başladığı anda insanlar vurup kırmayı bıraktı ve birbirine yardım etmeye başladı. Hayatımda böyle bir şey görmedim. Ve bugüne dek oldukça fazla çılgınlık gördüğümü söylemeliyim.’</span></p>

      <p class="metin para-style-override-30"/>

      <p class="metin para-style-override-30"/>

      <p class="metin para-style-override-42"/>

      <p class="metin para-style-override-50"><span class="char-style-override-32">Blog Dünyasından - V</span></p>

      <p class="metin para-style-override-42"/>

      <p class="metin para-style-override-84"><span class="char-style-override-16">Tarih: 2 Ocak 2008 – Salı, 00:11</span></p>

      <p class="metin para-style-override-42"/>

      <p class="metin para-style-override-42"><span class="char-style-override-22">ÇİRKİN İÇİN ÖLÜM CEBİ</span></p>

      <p class="para-style-override-73"><img alt="Image1732.JPG" height="256" src="../Images/Image1732_fmt.jpeg" width="256"/></p>

      <p class="metin para-style-override-30"><span class="char-style-override-32">Bu,</span> <span class="char-style-override-35">yılbaşı gecesi</span> <span class="char-style-override-32">500 baz istasyonunu devre dışı bırakıp, birkaç yüz bin cep telefonunu yakan geri zekâlı pezevenge bir gönderidir. Şu ana kadar federal polisin bu işi kimin yaptığına dair en ufak bir fikirleri yok (zaten ne zaman oldu ki?) ama</span> <span class="char-style-override-35">Scooby Doo</span> <span class="char-style-override-32">(ya da bugünlerde karton dünyasında sırları her kim çözüyorsa onun) için bir ipucu var: Virüsün bulaşmasından on iki saat sonra tüm boku yemiş telefonlarda</span> <span class="char-style-override-22">‘Grim’lendiniz!’</span> <span class="char-style-override-32">mesajı çıktı ve telefonlar hemen bir seks sohbet hattını aradı. Öyle görünüyor ki, bu işi kim yaptıysa seks manyağının teki.</span></p>

      <p class="metin para-style-override-30"><span class="char-style-override-32">Şok edici.</span></p>

      <p class="metin para-style-override-30"><span class="char-style-override-32"><br/>
      <br/>
      <br/>
      <br/></span></p>

      <p class="metin para-style-override-42"><span class="char-style-override-32">BUNLARA DA GÖZ ATIN:</span></p>

      <p class="metin para-style-override-42"><span class="char-style-override-32"><br/>
      <br/></span></p>

      <p class="metin para-style-override-42"><span class="char-style-override-35">YILBAŞI GECESİ</span><span class="char-style-override-32">,</span> <span class="char-style-override-35">CEP VİRÜSÜ</span><span class="char-style-override-32">,</span> <span class="char-style-override-35">SCOOBY DOO</span><span class="char-style-override-32">,</span> <span class="char-style-override-35">MORONLAR</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-34"><span class="Strong-1">30</span></p>

      <p class="konubasligi2"><span class="Strong-1">2 Ocak 2008</span></p>

      <p class="kanubasligi3"><span class="Strong-1">23:06 (Yargı Gecesi’nden 2 gün sonra)</span></p>

      <p class="metin para-style-override-29"/>

      <p class="metin para-style-override-30"><span class="char-style-override-12">Video sona erince projektörün hafif vınlaması odayı doldurdu. Kadın ışıkları açtı ve el ele tutuşmuş çiftin ekranda donmuş halde duran son görüntüsü de silikleşti.</span></p>

      <p class="metin para-style-override-30"><span class="char-style-override-12">“Winter Zhi ve Elijah Cohen.”</span></p>

      <p class="metin para-style-override-30"><span class="char-style-override-12">“Onlar olduğundan emin misin?”</span></p>

      <p class="metin para-style-override-30"><span class="char-style-override-12">“Kesinlikle.”</span></p>

      <p class="metin para-style-override-30"><span class="char-style-override-12">Kadın küçük siyah topuzu oynatınca tekerlekli sandalyesi ilerledi. Elektrik motorundan çıkan hafif ses projektörün fanının sesine karıştı. Odanın ön tarafına gelince, perdedeki iki şekli işaret etti.</span></p>

      <p class="metin para-style-override-30"><span class="char-style-override-12">“İşte bunlar bizim kayıp çocuklarımız, beyler.”</span></p>

      <p class="metin para-style-override-30"><span class="char-style-override-12">Terry Saunders duyduklarına inanamayarak nefesini tuttu. “Cohen tüm bu zaman boyunca burnumuzun dibindeydi. Olacak şey değil!”</span></p>

      <p class="metin para-style-override-30"><span class="char-style-override-12">“Bu tesadüf sayılmaz,” diye yanıtladı sandalyedeki kadın. “En iyi odak grubu analistini tutmak istedik ve o da Elijah Glass idi. Onun niye en iyisi olduğunu ancak</span> <span class="char-style-override-16">şimdi</span> <span class="char-style-override-12">biliyoruz.”</span></p>

      <p class="metin para-style-override-30"><span class="char-style-override-12">California’nın kıdemli Demokrat Parti senatörü ve Organizasyon Yönetim Kurulu Başkanı ilk kez konuştu. “Bu durumda öneriniz nedir?”</span></p>

      <p class="metin para-style-override-30"><span class="char-style-override-12">“Beyinlerini yıkamak için artık çok geç,” diye yanıtladı felçli kadın. “Ama onlardan hâlâ faydalanabileceğimizden eminim.”</span></p>

      <p class="metin para-style-override-30"><span class="char-style-override-12">Başını sallayan Başkan bu kez Terry’ye döndü. “Kongre üyesi nasıllar? Umarım Cohen, Zhi ve Willoughby’nin ortaya çıkması tatsız anıların canlanmasına neden olmamıştır.”</span></p>

      <p class="metin para-style-override-30"><span class="char-style-override-12">“Görebildiğim kadarıyla, Charlie gayet iyi,” dedi Terry. “Hatta hükümetin ayaklanmayı önleme konusundaki başarısızlığını siyasi skandal haline getirmeyi bile başardı. Biz burada durumu değerlendirirken, o da konuyu yapacağı konuşmanın içine yerleştiriyor.”</span></p>

      <p class="metin para-style-override-30"><span class="char-style-override-12">“Adamın harika bir içgüdüsü var,” dedi Başkan. “Nitelikli eğitimin bir çocukta yapabileceği şeyler hayret verici, değil mi Samantha?”</span></p>

      <p class="metin para-style-override-30"><span class="char-style-override-12">“Evet, Senatör,” dedi tekerlekli sandalyedeki kadın.</span></p>

      <p class="metin para-style-override-30"><span class="char-style-override-12">Başkan ayağa kalktı ve kravatını düzeltti. “Cohen ile Zhi elimize geçince haberim olsun. Ve bu defa onları kaybetmemeye çalışın.”</span></p>

      <p class="metin para-style-override-30"><span class="char-style-override-12">Yanıt beklemeden döndü ve odadan çıktı. Samantha Zinser paylamaya aldırmadı. En iyi iki öğrencisi eve dönüyordu.</span></p>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-35"><span class="Strong-1">Son Söz</span></p>

      <p class="konubasligi2"><span class="Strong-1">2 Mayıs 2005</span></p>

      <p class="kanubasligi3"><span class="Strong-1">10:06 (Yargı Gecesi’ne 2 yıl, 243 gün kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Kuş gökkuşağının renklerine bürünmüş gökte bir çığlık attı. Sesi kuş ötüşünden çok elektronik bir</span> <span class="char-style-override-16">bip</span> <span class="char-style-override-12">sesini andırıyordu, ama adam aldırış etmedi. Umduğundan çok daha fazla renkle dolu, muhteşem bir gündü. Kendini on yıllık bir uykudan uyanır gibi hissetti.</span></p>

      <p class="metin para-style-override-30"><span class="char-style-override-12">Uyanmak…</span></p>

      <p class="metin para-style-override-30"><span class="char-style-override-12">Jim gözlerini parlak floresan lambaya dikti.</span></p>

      <p class="metin para-style-override-30"><span class="char-style-override-16">Neredeyim ben?</span></p>

      <p class="metin para-style-override-30"><span class="char-style-override-12">Anımsadığı son şey gnostizm toplantısından dönüyor olduğuydu. Tanrı’yı aramakla, olup çıktığı şeyde anlam bulmaya çalışmakla geçen yıllardan sonra nihayet bir ev, tüm sorularını yanıtlayan bir felsefe bulmuştu.</span></p>

      <p class="metin para-style-override-30"><span class="char-style-override-12">O gün arabada tarikatın lideri Sophia ile beraberdiler. Ona gerçeği gösteren Sophia olmuştu. Ona yeni bir ad vermişti. Ve aynı zamanda...</span></p>

      <p class="metin para-style-override-30"><span class="char-style-override-12">“Tekrar hoş geldiniz.”</span></p>

      <p class="metin para-style-override-30"><span class="char-style-override-12">“Ne…” Jim’in sesi fısıltı düzeyinde, boğuk ve hırıltılı çıkmıştı.</span></p>

      <p class="metin para-style-override-30"><span class="char-style-override-12">“Henüz konuşmayın,” diye yanıtladı erkek hastabakıcı. “İçin şunu.”</span></p>

      <p class="metin para-style-override-30"><span class="char-style-override-12">İnce bir kâğıt bardağa buzlu su koydu ve Jim’in ağzına uzattı. Soğuk suyun kurumuş diline verdiği rahatlamanın tadını çıkartan genç adam bir dikişte bitirdi.</span></p>

      <p class="metin para-style-override-30"><span class="char-style-override-12">“Teşekkürler,” dedi fısıltıyla. Bu kez konuşmak o kadar acı vermemişti. “Ne oldu bana?”</span></p>

      <p class="metin para-style-override-30"><span class="char-style-override-12">“Bekleyin. Gidip doktoru bulayım.”</span></p>

      <p class="metin para-style-override-30"><span class="char-style-override-12">Hastabakıcı hızla uzaklaşırken Jim elini dikkatle başına götürdü. Başı sargılar içindeydi. Fazla acımıyordu, ama uyuşturucunun etkisi geçince canının yanacağını biliyordu.</span></p>

      <p class="metin para-style-override-30"><span class="char-style-override-12">Çevresine bakınıp büyük beyaz odaya göz gezdirdi. Tavana sesi kısılmış bir televizyon asılmıştı. Ekranda mavi gökyüzüne yükselen ince, beyaz bir duman görüntüsü vardı.</span></p>

      <p class="metin para-style-override-30"><span class="char-style-override-12">Sonra uzun bacaklı bir doktor içeriye girdi ve Jim’in bakışları televizyondan kadına döndü. Doktor dosyasını incelerken endişeyle onu izledi.</span></p>

      <p class="metin para-style-override-30"><span class="char-style-override-12">“Bir trafik kazası geçirdiniz. Bunun hakkında herhangi bir şey anımsıyor musunuz?”</span></p>

      <p class="metin para-style-override-30"><span class="char-style-override-12">Jim başını salladı; o ufak hareket bile beyninin zonklamasına yetmişti. Dosyayı yatağın ayakucundaki yerine koyan doktor ona doğru eğildi. Küçük fenerini her iki gözüne de tuttuktan sonra geri çekildi.</span></p>

      <p class="metin para-style-override-30"><span class="char-style-override-12">“Çok şanslısınız,” dedi. “Ön camdan çıkıp, arabanızdan on metre öteye fırlamışsınız. Kafatasınız çatlak. Emniyet kemerini takmanız gerekirdi.”</span></p>

      <p class="metin para-style-override-30"><span class="char-style-override-12">“Teşekkürler,” dedi Jim doktorun parlak mor ukalalığından rahatsız olarak.</span></p>

      <p class="metin para-style-override-30"><span class="char-style-override-12">“Bir şey sorayım... Daha önce kafa travması geçirdiniz mi?”</span></p>

      <p class="metin para-style-override-30"><span class="char-style-override-12">“Hayır. Neden sordunuz?”</span></p>

      <p class="metin para-style-override-30"><span class="char-style-override-12">“Ameliyatı yapan ekip kafatasınızın altına yerleştirilmiş metal bir parça çıkarttı. O kadar uzun bir süredir oradaymış ki, kemiğe kaynamış. Bunun nereden geldiğine dair bir fikriniz var mı?”</span></p>

      <p class="metin para-style-override-30"><span class="char-style-override-12">“Hayır,” dedi Jim. Kadının zihnini çevreleyen açık sarı dalgalardan inanmadığını görebiliyordu. Doktor...</span></p>

      <p class="metin para-style-override-30"><span class="char-style-override-16">Aman Tanrım! Kadının renklerini görebiliyorum.</span></p>

      <p class="metin para-style-override-30"><span class="char-style-override-12">Nefesi kesilir gibi oldu. Yavaş yavaş sıyrılmaya başladığı sersemlikle ne gördüğünün farkına varamamıştı. Ve ne</span> <span class="char-style-override-16">hissettiğinin</span><span class="char-style-override-12">. Aldığı her nefesle zihnine harika renkler doluyordu. O kadar uzun bir süre olmuştu ki, neredeyse dünyanın canlılığını unutmuştu.</span></p>

      <p class="metin para-style-override-37"><span class="char-style-override-12">Gözlerini yumdu ve bitkin bir hüzünle dolu halde iç geçirdi.</span></p>

      <p class="metin para-style-override-37"><span class="char-style-override-12">“İyi misiniz...?” diye söze başlayan doktor birden duralayıp boğazına kadar yükselen hıçkırığı tuttu.</span></p>

      <p class="metin para-style-override-37"><span class="char-style-override-12">Jim gözlerini açtı ve onun yanaklarından süzülen yaşları gördü. Yeşil rahatlaması kendininkini yansıtıyordu. Yavaşça berrak mavi bir neşe göndererek kadının üzüntüsünü geçirdi.</span></p>

      <p class="metin para-style-override-37"><span class="char-style-override-12">Doktor gözyaşlarını sildi, yüksek sesle burnunu çekti ve derin, arındırıcı bir nefes aldı. “Özür dilerim. Bana ne olduğunu bilmiyorum.” Kendini toparladı, sonra dikkatini Jim’in bulgularına çevirdi. “Sizi burada birkaç gün gözlem altında tutmamız gerekiyor, ama tam olarak iyileşeceğinize eminim. Çok şanslıydınız, Bayan...”</span></p>

      <p class="metin para-style-override-37"><span class="char-style-override-12">“Bay.”</span></p>

      <p class="metin para-style-override-37"><span class="char-style-override-12">“Pardon?” dedi doktor. Kafası karışmıştı.</span></p>

      <p class="metin para-style-override-37"><span class="char-style-override-12">“</span><span class="char-style-override-16">Bay</span><span class="char-style-override-12">. Bayan değil.”</span></p>

      <p class="metin para-style-override-37"><span class="char-style-override-12">“Ah, özür dilerim!” Doktor dosyasını yeniden aldı. “Ama burada adınızın...”</span></p>

      <p class="metin para-style-override-37"><span class="char-style-override-12">“Kısa süre önce cinsiyet değişimi ameliyatı geçirdim. Yeni adıma çıkartılmış kimliğimi ve sigorta kartımı hâlâ bekliyorum.”</span></p>

      <p class="metin para-style-override-37"><span class="char-style-override-12">“Özür dilerim,” dedi doktor sıkıntılı bir şekilde. “Ben… Yani tüm bu sargılar ve deri yırtıkları arasında farkına varmakta…”</span></p>

      <p class="metin para-style-override-37"><span class="char-style-override-12">“Özür dilemenize gerek yok,” dedi Jim sakin bir ses tonuyla.</span></p>

      <p class="metin para-style-override-37"><span class="char-style-override-12">“Yeni adınız ne öyleyse?”</span></p>

      <p class="metin para-style-override-37"><span class="char-style-override-12">Jim cevap vermek için ağzını açtı, ama sonra durdu. ‘Jim’de karar kılmış olsa da, birden bunun fazlasıyla yavan olduğuna hükmetti. Dünyaya zincirlenmiş bir adamın adıydı. Artık o ölümlü kıskaçtan kurtulma şansına sahip olan biri için gerçekten yavandı.</span></p>

      <p class="metin para-style-override-37"><span class="char-style-override-12">Sophia onu hangi adla çağırmıştı?</span></p>

      <p class="metin para-style-override-37"><span class="char-style-override-12">“Valentinus,” dedi Jim. Yabancı bir lisana aitmiş havası veren adın dilinde bıraktığı histen hoşlanmıştı.</span></p>

      <p class="metin para-style-override-30"><span class="char-style-override-12">“Valentinus. Beğendim,” Doktor başını salladı. “Jill’den çok daha ilginç.”</span></p>

      <p class="metin para-style-override-30"><span class="char-style-override-12">“Size katılıyorum,” dedi Valentinus. Kadının renklerini içine çekti. Peder Sullivan’ın yalanlarından nihayet kurtulduğuna göre, bir daha asla gücünden çekinmeyecekti. Tek Gerçek Tanrı o gücü kendisine bir nedenden ötürü bağışlamıştı. Ve bu kez parmaklarının arasından kayıp gitmesine izin vermeyecekti.</span></p>

      <p class="metin para-style-override-30"><span class="char-style-override-12">Bakışlarını televizyona çevirince dikkati bir balkona çıkan tanıdık yüzlü, gri saçlı adama odaklandı. Adamın üzerinde uzun, bol bir beyaz cüppe, omuzlarında ise kenarları altın işlemeli siyah haçlarla süslü bir palyum</span> <span class="char-style-override-18"><a class="footnote-link" href="#footnote-225-10" id="footnote-225-10-backlink">10</a></span> <span class="char-style-override-12">vardı. Her iki kolunu da gökyüzüne kaldırınca aşağıdaki kalabalıktan coşkulu bir sevinç narası koptu.</span></p>

      <div class="footnote">
        <p class="Basic-Paragraph para-style-override-34" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> <span class="char-style-override-20" xml:lang="en-US">Genelde Papa tarafından giyilen ve episkopal yetkisini gösteren, beyaz yünlü bir atkı (ç.n</span><span class="char-style-override-20" xml:lang="en-US">.)</span></p>
      </div>

      <p class="metin para-style-override-30"><span class="char-style-override-12">Ekranın altında beliren beyaz yazıları okuyan Valentinus’un gözleri irileşti. ‘Başpiskopos Patrick Sullivan 265. Papa seçildi ve XIII. Pius adını aldı.’</span></p>

      <p class="metin para-style-override-30"><span class="char-style-override-12">Onun bakışlarını takip eden doktor gülümsedi. “Vayy! Gerçekten de bir Amerikalıyı seçtiler,” dedi hayretle. “Sullivan’ın Uluslararası Öksüzler Vakfı ile ilgili yaptığı çalışmaların takdir edildiğini görmek güzel bir şey. İyi bir Papa olacak.”</span></p>

      <p class="metin para-style-override-30"><span class="char-style-override-12">Valentinus örtünün altında yumruklarını sıktı… Ve plan yapmaya başladı.</span></p>

      <p class="metin para-style-override-85"/>

      <p class="metin para-style-override-30"/>

      <p class="metin para-style-override-30"/>

      <p class="metin para-style-override-29"/>

      <p class="metin para-style-override-29"/>

      <p class="konubasligi1" id="toc_marker-4-36"><span class="Strong-1">Yazarın Notu</span></p>

      <p class="konubasligi2"><span class="Strong-1">15 Kasım 2006</span></p>

      <p class="kanubasligi3"><span class="Strong-1">10:34 (Yargı Gecesi’ne 1 yıl, 46 gün kala)</span></p>

      <p class="metin para-style-override-30"/>

      <p class="metin para-style-override-30"><span class="char-style-override-12">Bu kitap her ne kadar bir kurgu olsa da öykünün içine dağıtılmış olan birçok gerçek olgu da var. Bunların arasında Libet’in özgür iradeyi sorgulayan deneylerini, birleştirme problemini çevreleyen gizemi, bazı bilim adamlarının BEMB teorisine olan inancını ve tabii ki CIA tarafından yürütülen deneyleri sayabiliriz.</span></p>

      <p class="metin para-style-override-30"><span class="char-style-override-12">CIA gerçekten de birçok yabancı bilim adamını PAPERCLIP Projesi kapsamında Amerika Birleşik Devletleri’ne gizlice soktu. Bunların büyük çoğunluğu Amerika’nın kıtalararası balistik füze programında çalışan mühendisler olsa da, bir bölümü de sorgulama metotlarımızı geliştirme görevi verilmiş psikologlardı.</span></p>

      <p class="metin para-style-override-30"><span class="char-style-override-12">Nazi bilim adamı Kurt Blome ile Yahudi-Amerikan bilim adamı Sidney Gottlieb gerçekten de bir takım oluşturup, doğruluk serumlarının ve daha birçok ilacın etkilerini Kuzey Koreli savaş esirlerinin, Amerikan askerlerinin ve San Francisco ile New York şehrindeki sivillerin üzerinde denedi.</span></p>

      <p class="metin para-style-override-30"><span class="char-style-override-12">CHATTER, BLUEBIRD, OFTEN ve MK zihin kontrol deneyleri dahil olmak üzere, bahsi geçen tüm kod adlı operasyonlar aynen anlattığım şekilde gerçekleşti. Kamu kayıtlarına göre, Ronald Reagan 1982 yılında insanlar üzerine yapılan deneyleri yasakladı. Tüm MK projeleri o zamandan beri durduruldu.</span></p>

      <p class="metin para-style-override-30"><span class="char-style-override-12">Ya durduruldu ya da devam ettirilen çalışmalara dair kamuoyuna başka sızıntı olmadı.</span></p>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>

    <div class="Basic-Text-Frame">
      <p class="Basic-Paragraph" xml:lang="en-GB"/>
    </div>
  </div>
</body>
</html>
