<html xmlns="http://www.w3.org/1999/xhtml">
	<head>
		<title>4-52.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-52.html" xml:lang="tr-TR">
			<div class="Basic-Text-Frame-1">
				<p class="split"/>
				<p class="anabaslik" id="toc_marker-106">YALAN YOLLAR</p>
				<p class="paragraf-1">Yollar kıvrıla kıvrıla gitmemeye başladı artık,</p>
				<p class="paragraf-1">Bırakmak daha kolay bir yeri, daha kolay varmalar.</p>
				<p class="paragbos"/>
				<p class="paragraf-1">Ama daha çabuk-çabuk kesişmeye başladı artık,</p>
				<p class="paragraf-1">Karşılaştırmadan kestirme gidiyor-dönüyor yollar.</p>
				<p class="paragbos"/>
				<p class="paragraf-1">Bir su başındaki, bir dağ yolundaki ışık,</p>
				<p class="paragraf-1">Artık kedilerin yansıtan gözleriyle bakıyorlar.</p>
				<p class="paragbos"/>
				<p class="paragraf-1">Kazalar da olmasa kaçamaklı, hızlı ve âşık,</p>
				<p class="paragraf-1">Belki de insanlar yollarda hiç karşılaşmayacaklar.</p>
				<p class="paragbos"/>
				<p class="paragraf-1">Gittikçe çoğalıyor, artıyor bu doğasal ayrılık.</p>
				<p class="paragraf-1">Uygarlık yolunda bundan böyle insanlar,</p>
				<p class="paragraf-1">Yollarına döşendikçe bu düzlük ve kısalık,</p>
				<p class="paragraf-1">Sanırım ölümde bile birbirleriyle buluşamayacaklar.</p>
			</div>
		</div>
	</body>
</html>