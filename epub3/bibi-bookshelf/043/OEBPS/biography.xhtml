<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Altın Defter</title>
	<link href="main.css" rel="stylesheet" type="text/css"/>
</head>
<body id="biography">
	<div class="author html5_section">
		<p>DORIS LESSING, 1919’da, babasının İngiliz subayı olarak İran’da görev yaptığı sırada Kirmanşah’ta doğdu. Ailesiyle gittiği Rodezya’da bir çiftlikte yirmi beş yıl kaldı; 1949’da İngiltere’ye yerleşti. Yayımlanan ilk kitabı <em>Türkü Söylüyor Otlar</em>, Rodezya’yı anlatıyordu. Başyapıtlarından sayılan ve en çok okunan romanı olan <em>Altın Defter</em>’de, yaşadığı çağla uzlaşmaya çalışan bir kadın yazarı konu aldı. <em>Şiddetin Çocukları</em> adlı yarı özyaşamöyküsel roman dizisi yayımlandı. <em>Hayatta Kalma Güncesi</em>, bir fantezi niteliğindeydi. Lessing, aralarında <em>Evlenmeyen Adamın Hikâyesi</em>’nin de bulunduğu birkaç öykü kitabı yayımladı. <em>Argos’taki Kanopus Arşivleri </em>adlı beş romanlık dizisiyle bilimkurgu türüne yöneldi.<em> İyi Bir Komşunun Günlüğü</em> ve <em>Yaşlılar Yapabilselerdi</em> adlı romanlarında, tanınmamış yazarların sorunlarını gözler önüne sermek için Jane Somers takma adını kullandı. 1985’te, Londra’daki bir grup devrimciyi anlattığı <em>Terörist</em> yayımlandı. Bunu bir dehşet öyküsü olan <em>Beşinci Çocuk</em> izledi. Özyaşamöyküsünün özellikle ilk cildi <em>Derimin Altında</em> büyük övgüyle karşılandı. Son romanı <em>Yarık</em>, 2007’de yayımlandı ve aynı yıl Nobel Edebiyat Ödülü’nü kazandı. 2013’te Londra’da öldü.</p>
		<div class="translator html5_section">
			<p>ASLI ÇELİK, 1970 yılında doğdu. Boğaziçi Üniversitesi Mütercim-Tercümanlık Bölümü’nü bitirdi. Çeşitli kuruluşlar ve yayınevlerinde çevirmen olarak görev yaptı. Doris Lessing’in <em>Altın Defter</em> adlı yapıtının yanı sıra Alan Aldrige’in <em>Gnole</em>, Carol Shields’in <em>Taş Günceler</em>, Margaret Drabble’ın <em>Sığ Sularda</em>, Peter Ackroyd’un <em>Londra Yanıyor</em>, Martin Scoot’ un <em>Zaman Yönetimi</em> adlı kitaplarını Türkçeye kazandırdı.</p>
		</div>
	</div>
</body>	
</html>