<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Anadolu-Mektuplari</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_2">GİRİŞ</h1>
				<p class="normal"><span class="ideitalik">Genç Plinius ve </span>Anadolu Mektupları<span class="ideitalik"> Üzerine</span><span class="normal1"> </span></p>
				<p class="normal">Plinius Minor (Genç Plinius) diye tanınan, Gaius Plinius Caecilius Secundus, İ. S. y. 61-113 yılları arasında yaşamıştır. Novum Comumlu<sup class="calibre3"><a href="Anadolu-Mektuplari_split_007.html#footnote-100-1" id="footnote-100-1-backlink" name="footnote-100-1-backlink">[1]</a></sup>, atlı sınıfından bir ailenin oğludur. Babası, L. Caecilius Cilo’nun erken ölümü üzerine (İ. S. 76), annesi ve kendisini evlat edinen dayısının yanında büyümüştür. Yüksek memuriyet görevlerinde bulunmuş olan dayısı, Gaius Plinius Secundus’un<sup class="calibre3"><a href="Anadolu-Mektuplari_split_007.html#footnote-100-2" id="footnote-100-2-backlink" name="footnote-100-2-backlink">[2]</a></sup>, Genç Plinius’un yaşamındaki önemi yadsınamaz. Edebiyata düşkün olan dayısının kişiliği ve geniş çevresi aracılığıyla iyi bir eğitim görerek yetişen Plinius, İmparator Vespasianus<sup class="calibre3"><a href="Anadolu-Mektuplari_split_007.html#footnote-100-3" id="footnote-100-3-backlink" name="footnote-100-3-backlink">[3]</a></sup> dayısını Roma’ya çağırdığında, onunla birlikte Roma’ya gelmiş ve burada, <span class="ideitalik">rhetor</span> ve edebiyat eleştirmeni Quintilianus’un<sup class="calibre3"><a href="Anadolu-Mektuplari_split_007.html#footnote-100-4" id="footnote-100-4-backlink" name="footnote-100-4-backlink">[4]</a></sup> derslerini dinleme olanağı bulmuştur. İ. S. 79 yılında, Vesuvius (Vezüv) yanardağının patlaması sonucu dayısını yitirince<sup class="calibre3"><a href="Anadolu-Mektuplari_split_007.html#footnote-100-5" id="footnote-100-5-backlink" name="footnote-100-5-backlink">[5]</a></sup>, genç yaşında hem maddi, hem de manevi bir mirasın sahibi olmuştur. </p>
				<p class="normal">Plinius, erken yaşlarında başladığı edebiyat çalışmalarını sürdürürken, bir yandan da kısa sürede ünlendiği avukatlık görevine başladı. İlk davasını aldığında henüz on dokuz yaşındaydı. Bundan sonra, çeşitli devlet kademelerinde görev aldı ve bir kamu mesleğine girmeden önce yerine getirilmesi gerekli olan bir aylık askeri <span class="ideitalik">tribunus</span>’luk görevini üstlendi. Sonunda, İ. S. 89 yılında<span class="ideitalik">, quaestor</span><sup class="calibre3"><a href="Anadolu-Mektuplari_split_007.html#footnote-100-6" id="footnote-100-6-backlink" name="footnote-100-6-backlink">[6]</a></sup> olarak ilk önemli kamu görevine başladı ve mali konulara ilişkin özel yeteneği sayesinde, dönemin imparatoru Domitianus’un (İ. S. 81-96) beğenisini kazandı. Ancak, İ. S. 93’te<span class="normal1"> </span><span class="ideitalik">praetor</span> olduğu sırada, Domitianus’un adamlarından birinin kovuşturmasına yardım etmesi üzerine ihbar edildi ve İmparator’u çok öfkelendirdi. Bu durumdan, ancak İmparator’un ölmesi sonucunda kurtulabildi. </p>
				<p class="normal">Plinius, belli bir suskunluk döneminin ardından, Nerva’nın imparator olduğu dönemde (İ. S. 96-98), yine mali yönetimdeki yeteneği sayesinde, İ. S. 98 yılında <span class="ideitalik">aerarium Saturni</span><sup class="calibre3"><a href="Anadolu-Mektuplari_split_007.html#footnote-100-7" id="footnote-100-7-backlink" name="footnote-100-7-backlink">[7]</a></sup> görevine getirildi. Nerva’nın ölümüyle birlikte başa geçen Traianus döneminde (İ. S. 98-117) ise, İ. S. 100’de <span class="ideitalik">consul</span> oldu ve <span class="ideitalik">consul</span> olarak <span class="ideitalik">Senatus</span>’ta, İmparator’un huzurunda yaptığı <span class="ideitalik">panegyricus </span>(övgü)<sup class="calibre3"><a href="Anadolu-Mektuplari_split_007.html#footnote-100-8" id="footnote-100-8-backlink" name="footnote-100-8-backlink">[8]</a></sup> konuşmasıyla çok beğenildi. Birkaç yıl sonra, Traianus, <span class="ideitalik">augur’</span>lar<sup class="calibre3"><a href="Anadolu-Mektuplari_split_007.html#footnote-100-9" id="footnote-100-9-backlink" name="footnote-100-9-backlink">[9]</a></sup><span class="normal1"> </span>meclisinde ona da bir yer ayırdı. Bunun ardından, Tiberis kıyısını ve kanallarını koruma altına alma ve kanalizasyon sistemini denetleme görevine atandı. Bu görevleri başarıyla yerine getiren Plinius, özellikle mali konularda, İmparator’un güvenini kazandı ve İ. S. 111 yılında Küçük Asia’daki Bithynia Eyaleti’nin <span class="ideitalik">proconsul</span>’u <span class="ideitalik"> </span>(eyalet valisi) oldu. İ. S. 113 yılına kadar sürdürdüğü bu görev ile ilgili bilgileri, Traianus’a yazdığı ve İmparator’un kendisinden aldığı yanıtlardan oluşan mektuplar çerçevesinde ayrıntılarıyla aktardı. Ancak, bu mektupların aniden kesilmesi, yaşamının, kesin olmasa da, bu yıl içinde sona erdiğini gösterir.</p>
				<p class="normal">Plinius’un başından üç evlilik geçmiştir, ancak çocuğu olmamıştır. Buna karşın Traianus ona, bir ayrıcalık olarak, İ. S. 98 yılında <span class="ideitalik">ius trium liberorum’</span>u<sup class="calibre3"><a href="Anadolu-Mektuplari_split_007.html#footnote-100-10" id="footnote-100-10-backlink" name="footnote-100-10-backlink">[10]</a></sup> tanımıştır. Dostları arasında yardımseverliği ve cömertliğiyle tanınan Plinius, doğduğu yer olan Comum’a bir kitaplık armağan etmiş, ayrıca, özgür doğumlu kız ve erkek çocuklarının eğitimine katkı sağlamak amacıyla belli bir fon oluşturmuş, maaşının üçte birini kendisinin ödediği bir söylev öğretmeni tutmuştur.</p>
				<p class="normal">Dönemin edebiyat çevresiyle ve edebiyat etkinlikleriyle yakından ilgili olan Plinius, henüz on dört yaşındayken, bir Yunan trajedisi kaleme almış ve çeşitli şiir biçimleri denemişti. Hatta Yunanlıları, Latin dilini incelemeye yönelten<sup class="calibre3"><a href="Anadolu-Mektuplari_split_007.html#footnote-100-11" id="footnote-100-11-backlink" name="footnote-100-11-backlink">[11]</a></sup>, ancak zamanımıza ulaşmamış, on bir heceli şiirlerden oluşan bir yapıtı da vardır (<span class="ideitalik">Epistulae</span>. 7.4.2-3). Edebiyat yaşantısına saygınlık katan söylevlerinden de ancak, Traianus’a ithaf ettiği, <span class="ideitalik">Panegyricus Plinii Secundi Traiano Augusto </span>(Plinius Secundus’un İmparator Traianus’a Övgü Söylevi)<span class="ideitalik"> </span>kalmıştır. </p>
				<p class="normal">Plinius edebiyat alanındaki asıl başarısını, 10 kitaplık <span class="ideitalik">Epistulae </span>(Mektuplar)<span class="ideitalik"> </span>adlı çalışmasına borçludur. Bu yapıtının ilk 9 kitabı, çeşitli sınıflardan kişilere, siyasal davalardan, hayalet masalları ve av partilerine kadar çok değişik konularda yazdığı mektuplardan oluşmuştur. Bu mektuplara, sonradan eklenen 10. kitap ise, Bithynia’ya vali olarak atandığı sırada Traianus’a, eyalet sorunlarıyla ilgili yazdığı ve ondan aldığı yanıtları içerir. Bu yapıtın ilk 9 kitabı yazarı hayattayken yayımlanmıştır (İ. S. 97-109). Traianus ile mektuplaşmasını içeren 10. kitabın yayım tarihi ise Plinius’un ölümünden sonraya rastlar.</p>
				<p class="normal">Plinius’un mektupları, yayımlanmak üzere yazıldığı için, kendisine örnek olarak aldığı (<span class="ideitalik">Epist</span>. 9.2.2) Cicero’nun samimiyetinden ve içtenliğinden yoksundur. Ama, kesinlikle cansız ve soğuk mektuplar değildir. Dönemin, <span class="ideitalik">rhetorica</span> teknikleriyle örülü edebiyat çalışmalarına uygun, iyi işlenmiş bir dile ve etkili anlatım özelliklerine sahip düzyazı örnekleridir. Ayrıca, yazarının yaşamı, kişiliği ve edebiyat anlayışı hakkında bilgiler sunarken, çağın Roma’sının siyasal, sosyal, ekonomik ve kültür yaşamından da kareler sunan yazılardır<sup class="calibre3"><a href="Anadolu-Mektuplari_split_007.html#footnote-100-12" id="footnote-100-12-backlink" name="footnote-100-12-backlink">[12]</a></sup>. İlk 9 kitaptaki mektupların tarihsel sıralaması karışıklık içerir. Yazar, ilk kitabının ilk mektubunda, bir tarih sırası izlemediğini bildirir. 10. Kitap, Bithynia’da bulunduğu, İ. S. 111-113 yıllarını kapsadığı için, önceki kitaplar kadar sorunlu değildir. Bu kitabın ilk 14 mektubu, İ. S. 98-110 yıllarını içerir. Bu yıllarda, Plinius, henüz Bithynia’daki görevine başlamamıştır ve Roma’dadır. 15. mektuptan sonrakiler, yazarın Bithynia ve Pontus Eyaleti’ndeki gözlemlerini içerir. </p>
				<p class="normal">Augustus’un İ. Ö. 27 yılında kurduğu imparatorluğun, İ. Ö. 81-96 yılları arasında hüküm süren Domitianus döneminde iç ve dış çalkantılara sahne olması ve yıpranması sonucu, Plinius, yeni imparator olan Traianus’tan, Roma’nın yönetimi ve halkın huzuru için çok şey beklemektedir. İmparator’un, bu beklentisini karşılayacak derecede güçlü ve yetkin bir kişiliği olduğuna inanmaktadır. Aslında, Domitianus’tan sonra başa geçen Nerva ile birlikte bir uzlaşma hükümeti de kurulmuş ve edebiyat dünyası yeniden canlanmıştı. Ancak, çok geçmeden Nerva’nın yönetimi ordunun kuşkularına yeterli yanıtları veremediği için, güvensizlik ortamına sürüklenmiştir. Nerva, İ. S. 98 yılında yakalandığı rahatsızlık sonucu yaşamını yitirmeden önce yerine geçecek birini araştırır ve Saturninus isyanını bastırmakla ünlü komutan ve Germania valisi M. Ulpius Traianus’u evlat edinerek yönetimi ona teslim eder, yaklaşık dört ay sonra da ölür. İspanya Eyaleti’nin soylularından olan Traianus Roma’nın ilk yabancı imparatoruydu. Resmen imparator ilan edilmeden çok önce de, ilkece tüm imparatorluk güçleri ve ayrıcalıklarıyla donandığından, Roma İmparatoru sayılıyordu. İmparatorluğu resmen ilan edildikten sonra da, birtakım karışıklıkları bastırmak üzere iki yılını Roma’dan uzakta, Danubius’ta (Tuna) geçirdi. Babasının ölümünden yaklaşık iki sene geçtikten sonra Roma’ya geldi. Dürüstlüğü ve sadeliği sayesinde, Roma halkının ve ordunun saygı ve sevgisini kazanmakla kalmadı, Roma’da, daha önce Nerva’nın başlattığı hayır işlerine de girişti; çiftçilere borç verip yoksul çocuklara özel bir fon ayırdı. Nüfusa göre doğum oranını teşvik etmek için, nüfus başına ek para yardımı tasarılarını yürürlüğe koydu. Roma’nın doğu eyaletlerindeki iç yönetim sorunlarına da özenle yaklaştı ve başarılı bir siyaset izledi. <span class="ideitalik">Curatores </span>adı verilen eyalet yöneticilerini mali kaynak sıkıntısı çeken kentlere yollayarak ve bunlardan bizzat raporlar isteyerek, karşılaşılan güçlükleri vakit geçirmeden çözmek yolunu seçti. İmparator’un kendisinin de İspanya Eyaleti’nde doğmuş olması, eyalet halklarının gereksinimlerini daha iyi anlayabilmesine ve onların dertleriyle daha yakından ilgilenmesine yol açıyordu. Traianus da dahil olmak üzere, İ. S. II. yüzyılın imparatorları, kendilerinin, sadece Roma’nın değil, eyaletleriyle birlikte bütün Roma İmparatorluğu’nun yöneticisi olarak hissettiklerinde, hem siyasal, hem de sosyal anlamda eyalet kentleriyle daha yakın bir ilişki içine girdiklerini görmüşlerdi. Eyalet halkları da, sosyo-politik ve ekonomik açıdan, bir bütün olarak Roma yönetimine bağlı ve Roma yasasıyla uzlaşım içinde oldukları sürece, içsel sorunların daha kolay çözümlendiğini anlamışlardı. </p>
				<p class="normal">Traianus, Anadolu’nun kuzeybatı eyaleti olan Bithynia’nın iyi yönetilmediği haberini alır almaz, özellikle mali sorunları çözme konusunda büyük güven duyduğu Genç Plinius’u <span class="ideitalik">proconsul</span> olarak, İ. S. 111 yılında bu göreve atadı. Traianus’un Plinius’tan beklentisi, onun eyaletin iç düzenini sağlaması yanında, doğu orduları için önemli kaynaklardan biri olan Bosporus Krallığı’yla ilişkileri de gözden geçirmesiydi. </p>
				<p class="normal">Bithynia Kralı III. Nicomedes’in ölümünden sonra, İ. Ö. 73 yılında Roma’nın egemenliğine geçen, Yunan dili ve kültürünü yaşatan kentlerden oluşan Bithynia Eyaleti’nin sınırları, Strabon’un <span class="ideitalik">Geographica</span> (Coğrafya) adlı eserinde<sup class="calibre3"><a href="Anadolu-Mektuplari_split_007.html#footnote-100-13" id="footnote-100-13-backlink" name="footnote-100-13-backlink">[13]</a></sup>, kuzeyde Pontos Eukseinos (Karadeniz), güneyde Phyrigia ve Galatia, batısında Propontis (Marmara Denizi) ve doğuda Paphlagonia olarak çizilmiştir. Prusa (Bursa), Myrleia (Mudanya), Kios (Gemlik), Nicaea (İznik), Nicomedia (Astakos, İzmit), Khalkedon (İstanbul ilinin Anadolu yakası, Kadıköy), ve Herakleia Pontica (Karadeniz Ereğlisi) ise bu eyaletin önemli kentleridir. Bunlar, zengin ve verimli kentler olduğu halde, Roma’dan gönderilen bazı valilerin kötü yönetimleri sonucu, özellikle mali açıdan büyük sorunlarla karşı karşıya kalmıştır. Kentlerde düzen sağlayan yasaların ihlali sonucu, yöneticilerin ya da halktan özel kişilerin kamu hazinesinden gelişigüzel harcamalar yapması, kent halkları arasında genel bir hoşnutsuzluğun ortaya çıkmasına ve yayılmasına neden olmuştur. Eyalet’in başkenti, Astakos Körfezi’nin (İzmit Körfezi) başında yer alan ve bölgenin önemli bir ticaret merkezi olan Nicomedia’dır. Bu kente rakip olan Nicaea (İznik) ise, Ascanius Gölü’nün (İznik Gölü) doğusundaki zengin bir ovada yer alır ve tarım ürünleriyle ünlüdür<sup class="calibre3"><a href="Anadolu-Mektuplari_split_007.html#footnote-100-14" id="footnote-100-14-backlink" name="footnote-100-14-backlink">[14]</a></sup>.</p>
				<p class="normal">İmparator’un özel elçisi olarak atanan (<span class="ideitalik">legatus Augusti</span>) Plinius’un Bithynia’ya yolculuğu, 15. mektubunda söz ettiği gibi, Peloponnesus’un güneyini (Malea Burnu) dolanarak önce Ephesus’a<sup class="calibre3"><a href="Anadolu-Mektuplari_split_007.html#footnote-100-15" id="footnote-100-15-backlink" name="footnote-100-15-backlink">[15]</a></sup> ulaşmasıyla başlar. Bu rotayı izlemesinin nedeni, etesiae (imbat) rüzgârlarının, temmuz ve ekim aylarında, Peloponnesus’un güneyinde ve Ege’nin güneybatısında, kuzeybatıdan esmesiydi. Böylece, Plinius, deniz yolculuğunun kolay olacağını tasarlamıştı. Ancak, Ephesus’tan, kuzeye doğru yöneldiğinde, yolculuğunu engelleyici rüzgârlarla karşılaştı. Bunun üzerine, yolculuğun geri kalan kısmını bazen denizden, bazen de karadan sürdürdü. Aşırı sıcak nedeniyle hastalanınca, Pergamum’da<sup class="calibre3"><a href="Anadolu-Mektuplari_split_007.html#footnote-100-16" id="footnote-100-16-backlink" name="footnote-100-16-backlink">[16]</a></sup> dinlenmek zorunda kaldı ve tahmininden daha geç bir tarihte, 17 Ekim’de, Prusa (Bursa) üzerinden, Bithynia’ya girdi<sup class="calibre3"><a href="Anadolu-Mektuplari_split_007.html#footnote-100-17" id="footnote-100-17-backlink" name="footnote-100-17-backlink">[17]</a></sup>. </p>
				<p class="normal">Plinius, Bithynia’da kaldığı iki yıl süresince, İ. S. 113 yılına kadar, eyaletin değişik kentlerindeki yerel yönetim bozukluklarıyla, kamu hazinesinde yaşanan sıkıntılarla, bayındırlık sorunlarıyla yakından ilgilendi. Çözümünde güçlük çektiği en ufak konuyu bile İmparator Traianus’a danıştı ve onun önerileri çerçevesinde sorunların üstesinden gelmeye çalıştı. Görevinin ilk yılını, Bithynia’da geçirdi. İlk ocak ayında, Prusa’yı ziyaret etti (17, 18, 23), sonra Nicomedia’yı (25, 31, 33) ve Nicaea’yı (31) gezdi. Bu arada, Claudiopolis’e (Bolu) de gitti (33. 1, 39. 5). Ayrıca, yine bu ay içinde, Byzantium’u (İstanbul) (43) ve Apameia’yı (47) dolaştı. Ocak ayından ekim ayına değin, Prusa’yı (50, 70, 81) Nicomedia (61) ve Nicaea’yı (63. 1, 67. 1) ziyaret etti. Buradan, eyaletin doğusunda yer alan Iuliopolis’e (77.2) gitti. Görevinin ikinci yılında ise, Sinope’yi (90), Amisus’u (Samsun) (92, 110) ve Amastris’i (Amasra) (90) ziyaret etme olanağını buldu.</p>
				<p class="normal">Bu mektuplarda, hem yasalara bağlı bir Roma yurttaşı, hem de yönetimin detaylarına düşkün bir eyalet valisi olarak karşılaştığımız Plinius’un, kentlerin temel sorununu, kent halkının savurganlığı olarak vurguladığı görülür. Özellikle kamu binaları yapımında açıkça ortaya çıkan bu sorun, kenti güzelleştirmek adına, farklı kent halklarının birbirleriyle giriştikleri ateşli rekabet sonucunda, kamu hazinesinin boşalmasıyla da giderek içinden çıkılmaz bir duruma gelmiştir. Ayrıca, yeni binaların yapımına imar planları çıkarılmadan gelişigüzel girişilmesi, eski binaların çeşitli nedenlerle tahrip edilmesi, yapımı henüz bitmeden bırakılan ve kaderine terk edilen tiyatrolar, <span class="ideitalik">gymnasium</span>’lar ya da hamamlar gibi yapıların bakımsızlıktan çürüyüp gitmelerine izin verilmesi, Plinius’un ve Traianus’un karşılaştığı çözüm bekleyen önemli sorunlardır. </p>
				<p class="normal">Plinius’un sorunların çözümünde belirlediği yöntem, ilk önce kentlerin mali portrelerini çıkarmaya yöneliktir. Kentlerin, kamu gelir ve giderleri ile borçları saptanınca, bir anlamda ekonomik tablosu ortaya çıkınca, hazineden yapılacak harcamalara, halkın gereksinimleri doğrultusunda yön vermek daha kolay olacaktır. Buradan hareketle, geliştirdiği projelerle, mali dökümü yapılmadan yapımına başlanan kamu binalarını da denetim altına almaya çalışan Plinius, bu tür işlerin bir plan çerçevesinde yürütülmesine öncülük etmiştir. Ayrıca, kamu binalarının kentin genel görünümünü bozmayacak alanlarda yapılması gerektiğine, onarılabilecek konumda olanların yeni bir harcamaya gerek kalmadan yapılanmasına özen göstermiştir. Bina tasarımlarında, Roma mimarisini ön planda tutarak hareket eden Plinius, özellikle bu kentlerin kemerli su yolları, tiyatroları, tapınakları, ya da hamamları söz konusu olduğunda, bu yapıtları yerli mimarlar yerine Roma’dan gönderilecek uzman kişilerin ellerine teslim etmeyi uygun bulmuştur. </p>
				<p class="normal">Bundan başka, Plinius’un mektuplarında, Roma İmparatorları’nın doğu eyalet kentlerine yönelik tutumlarının ana hatlarını belirlemek olanaklıdır. Uzlaşımsal olduğu kadar otoriter ve titiz bir yönetim biçimi izleyen Traianus’un bu eyaletle ilgili üzerinde durduğu ana sorun kentlerin mali durumudur. Plinius’a yazdığı mektuplarda eyalet kentlerine Roma egemenliğini duyumsatan kararları dikkat çekicidir. Kendisine danışılan konulara kısa, kesin ve açık bir ifadeyle yanıt verir ve herhangi bir otorite boşluğuna meydan vermek istemez. Örgütlenmeye ve merkezi yönetim karşıtı davranışlara ve kamu hazinesinin kötüye kullanılmasına karşı tavrı serttir. Nicomedia’da çıkan bir yangın nedeniyle, kentte bir itfaiye örgütünün kurulmasını öneren Plinius’a, kararlı bir ifadeyle, böyle bir teşkilat oluşumunun denetimden uzak kalarak genel otoriteye zarar verebileceğini belirtir ve öneriyi reddeder. Ya da kent yöneticilerinin ve halklarının, tiyatro ve <span class="ideitalik">gymnasium </span>ya da su yolları gibi yapılara harcadıkları paralar söz konusu edildiğinde, bu yapılara başlanmadan maliyet hesaplarının çıkarılmasını, önceden başlanmış ve bitirilmeden yarım bırakılmış olan yapılara harcanan miktarların bilinmesini, bu hesapların denetim altına alınmasını, kamuya borcu olanların derhal araştırılıp bulunmasını emreder. Ama, bunun yanında, bazı kentlerin kendi kültür ve diniyle ilgili sorunlarda tamamen olumlu bir tavır takınır ve ılımlı bir tonlama içinde soruna yanıt verir. Örneğin, Nicomedialıların, kentteki Kybele Tapınağı’nı bir başka yere aktarma girişimlerini ya da Nicaealıların, çeşitli nedenler yüzünden harap olan yakınlarına ait gömütleri taşıma isteklerini onaylar ve Roma dinsel yasalarını ön plana alarak yaptırım uygulamaz.</p>
				<p class="normal">Bu mektuplarda dikkat çeken bir başka konu ise, eyalet kentlerinde Hıristiyanlığın hızla yayıldığına ilişkindir. Bu dinin başlangıcıyla ilgili ilk bilgileri edinmek olanağını bulduğumuz 96. ve 97. mektuplarda, Plinius, Hıristiyanlığın genel düzeninden, genel yapısından ve inançlarından Traianus’u bilgilendirir. Hıristiyanların, yasa dışı bir topluluk olduğunu, batıl itikatlarla dolu, sade bir inanç sistemleri bulunduğunu belirtir. Traianus, Plinius’un, Hıristiyanlar konusunda kendisine yazdıklarına karşılık verirken, onu bu konu hakkında daha derin araştırmalar yapmaya yönlendirmez, ancak bu dini benimseyenlerle ilgili adsız suçlamalara pek önem vermemesini ister<sup class="calibre3"><a href="Anadolu-Mektuplari_split_007.html#footnote-100-18" id="footnote-100-18-backlink" name="footnote-100-18-backlink">[18]</a></sup>.</p>
				<p class="normal">Söz konusu mektupların baskıları, temelde iki eski baskıya dayanmaktadır: Avantius 1502 (A) ve Aldus 1508 (a). Bu baskılar, 6. yüzyılda Paris’te bulunmuş ve sonradan kaybolmuş olan bir el yazmasının kopyalarından alınmıştır. 10. kitabın, ilk olarak, bu kopyaların bir tanesinden, önce Avantius tarafından, 1503’te Beroaldus tarafından ve 1506’da da Cataneus tarafından sadece 41-121. mektupları yayımlandı. Bu yapıtın ilk baskısını, 1508 yılında Aldus eksiksiz bir el yazmasından yaptı. Bu yüzden, 10. kitap birçok değişiklik içermektedir. Bu çeviride, yeri geldiğinde, Loeb baskısında belirtilen değişik el yazmaları kullanılmıştır. </p>
				<p class="sagnormal">Ç. DÜRÜŞKEN </p>
				</body>
</html>