<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Osmanlida_imamlar_ve_bir_imamin_gunlugu_Epub-3.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="Osmanlida_imamlar_ve_bir_imamin_gunlugu_Epub-3.html" xml:lang="tr-TR">
    <div class="Basic-Text-Frame">
      <p class="x0-PERDE-E"/>

      <p class="x1-baslik-E" id="toc_marker-3">Ön Söz</p>

      <p class="a--Paragraf-E"><span class="italik-E" xml:lang="tr-TR">Osmanlı’da İmamlar ve Bir İmamın Günlüğü</span> adıyla takdim etmekte olduğumuz bu çalışma, iki kısımdan meydana gelmektedir. Çalışmanın imamlar ağırlıklı olarak işlenmiş bulunan birinci kısmı, konu hakkında genel bir değerlendirme girişimi olup imamlar dışında hatib, müezzin gibi camiilerdeki diğer <span class="italik-E" xml:lang="tr-TR">cihet</span> sahiblerini de ele almaktadır. Burada, konu ile ilgili arşivlerimizde mevcud çok sayıdaki belgeden ve bu belgelere dayanarak yapılan geniş örneklemelerden hareketle ilk defa genel bir tablonun çıkartılması amaçlanmaktadır. İmparatorluk dönemindeki bu tablo, geçmişin muhasebesiyle artık hayatî bir zaruret haline gelen Cumhuriyet devrindeki kaçınılmaz ve köklü değişimin sebeplerini gözler önüne sermesi bakımından ayrı bir önem arz etmektedir. Kitabın sonuna bu konu ile ilgili seçilmiş arşiv belgelerinden oluşan bir bölüm ilave edilmiş bulunmaktadır.</p>

      <p class="a--Paragraf-E">Çalışmanın ikinci kısmını teşkil eden ve yazarının <span class="italik-E" xml:lang="tr-TR">Cerîde</span> olarak andığı <span class="italik-E" xml:lang="tr-TR">Günlük</span>, yazma olarak <span class="italik-E" xml:lang="tr-TR">Süleymaniye Kütüphanesi Zühtü Bey kitapları nr. 453</span> kaydı altında mahfuz olup şimdiye kadar dikkati çekmemiş ve dolayısıyla da herhangi bir yerde kaynak olarak kullanılmamıştır. Bu kısmın ilk bölümünde yer alan, Soğanağa Mahallesi ve burada oturanlar, camiin imam, müezzin ve kayyum gibi hizmetlileri ve bunların aileleri hakkındaki tesbitler, <span class="italik-E" xml:lang="tr-TR">Cerîde</span>’de verilmekte olan bilgilerden hareketle yapılmış ve arşiv belgeleriyle takviye edilmiştir. <span class="italik-E" xml:lang="tr-TR">Cerîde</span>’de yer alan bilgilerin kaynak değeri ve kullanılabilirliği ise ayrıca sorgulanmıştır. İkinci bölüm, gerekli düzeltme ve açıklamalara dipnotlarında yer verilmek kaydıyla <span class="italik-E" xml:lang="tr-TR">Cerîde</span> metninin kendisine ayrılmıştır.</p>

      <p class="a--Paragraf-E">İmamlarla ilgili olarak birinci elden kaynaklardan hareketle yaptığımız bu öncü ve genel mahiyetteki değerlendirmenin daha geniş ve derin araştırmalara ilham vermesini temenni ederek, yayımladığımız <span class="italik-E" xml:lang="tr-TR">Cerîde</span>’ye katkıda bulunmasını, özgün bir eser olan <span class="italik-E" xml:lang="tr-TR">Cerîde</span>’nin ise bu değerlendirmenin muhtemel zafiyetini tahfif etmesini dilemekteyim.</p>

      <p class="a--Paragraf-E">Çalışma esnasında yardımlarını gördüğüm yakın mesâî arkadaşlarımdan Feridun Emecen ve Mehmet İpşirli’ye; <span class="italik-E" xml:lang="tr-TR">Süleymaniye Kütüphânesi</span>’nin yardımsever müdürü Nevzat Kaya’ya ve <span class="italik-E" xml:lang="tr-TR">Başbakanlık Osmanlı Arşivi</span> yöneticileri ve özellikle yüzlerce belgeyi araştırıcının kullanımına özveriyle sunan arşivimizin değerli mensuplarına, bu çalışmanın basımını üstlenen Yitik Hazine Yayınları’nın çalışanlarına teşekkür ederim.</p>

      <p class="Paragraf-saisimler">Kemal BEYDİLLİ</p>
    </div>
  </div>
</body>
</html>
