<html xmlns="http://www.w3.org/1999/xhtml">
  <head>
    <title>
      21_Dut_Yemis_Bulbul-5
    </title>
    <link href="css/21_Dut_Yemis_Bulbul.css" rel="stylesheet" type="text/css"/>
  </head>
  <body id="x21_Dut_Yemis_Bulbul" xml:lang="tr-TR">
    <div>
      <p class="BASLIK01 bizsmart" id="toc_marker-5">
        ALTIN YUMURTLAYAN TAVUĞU KESMEK
      </p>
      <p class="govde-metin bizsmart">
        <span class="blue char-style-override-2 bizsmart">Çok kâr getiren bir şeyi elden çıkarmak, ondan gerektiği gibi faydalanamamak, sürekli bir kazancı açgözlülük ederek daha çok almak için yok etmek anlamlarında kullanılır.</span>
      </p>
      <p class="govde-metin bizsmart">
        Altın yumurtlayan tavuk kesilir mi? Kesilmez. Çünkü altın yumurtluyor. Her güne bir altın... Tavuğu kesersek bundan mahrum kalırız. Demek ki bize sürekli fayda sağlayan bir şeyi aç gözlülük edip elden çıkarmamalıyız.
      </p>
      <p class="govde-metin bizsmart">
        Açgözlülük, sevilmeyen sıfatlardandır. Çok insan bu sıfattan kurtulamadığı için sevdiklerini kaybetmiş, cahilce davranışlarının kurbanı olmuştur.
      </p>
      <p class="govde-metin bizsmart">
        Açgözlü değil, tokgözlü ve kanaatkâr olalım.
      </p>
      <p class="govde-metin bizsmart">
        Masaldaki adamın durumuna düşmeyelim.
      </p>
      <p class="govde-metin bizsmart">
        Hani, fakir bir adamın her gün bir altın yumurtlayan tavuğu varmış. Adam bir gün şöyle düşünmüş: “Bu tavuk, her gün bir altın yumurtluyor. Galiba bunun karnında bir hazine var. Neden her gün bir altın verecek diye bekleyeyim. Bu tavuğu kesip karnındaki bütün altınlara bir anda kavuşayım.”
      </p>
      <p class="govde-metin bizsmart">
        Sabırsız, düşünmeden hareket eden adam ertesi sabah tavuğu kesmiş. Bakmış ki tavuğun karnında hiç bir şey yok. Adam, yaptığı hatayı anlamış ama iş işten geçmiş. Açgözlülüğünün cezasını çekmiş.
      </p>
      <p class="govde-metin bizsmart">
        Acele etme, sabırlı davran.
      </p>
      <p class="govde-metin bizsmart">
        Altın yumurtlayan tavuk kesilmez.
      </p>
      <p class="govde-metin bizsmart">
        Açgözlülük her şeyi yer bitirir.
      </p>
      <p class="govde-metin bizsmart">
        Mal, mülk, servet azar azar birikir.
      </p>
      <p class="govde-metin bizsmart">
         
      </p>
      <div class="frame-5">
        <img alt="Altin%20yumurtlayan%20tavuk.tif" class="frame-4" src="image/Altin%20yumurtlayan%20tavu_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>