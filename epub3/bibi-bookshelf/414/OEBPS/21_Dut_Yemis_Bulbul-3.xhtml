<html xmlns="http://www.w3.org/1999/xhtml">
  <head>
    <title>
      21_Dut_Yemis_Bulbul-3
    </title>
    <link href="css/21_Dut_Yemis_Bulbul.css" rel="stylesheet" type="text/css"/>
  </head>
  <body id="x21_Dut_Yemis_Bulbul" xml:lang="tr-TR">
    <div>
      <p class="BASLIK01 bizsmart" id="toc_marker-3">
        ALACASI İÇİNDE OLMAK
      </p>
      <p class="govde-metin bizsmart">
        <span class="blue char-style-override-2 bizsmart">İnsana bakıldığında onun anlaşılmayan gizli yanları, bilinmeyen tarafları bulunmak anlamlarını taşır.</span>
      </p>
      <p class="govde-metin bizsmart">
        Eski insanlar: “Hayvanın alacası dışında, insanın alacası içindedir.” derler. Bir hayvanı dış görünüşüyle tanımak mümkündür. Ama insanı dışından tanımak zordur. Onun gizli ve hileli taraflarını söz ve davranışları ortaya çıkarır. İnsan çoğu zaman kendini gizler.
      </p>
      <p class="govde-metin bizsmart">
        Eski hakimlerden biri rüşvet almış. Görev yaptığı yerde halkı soyup soğana çevirmiş. Bu şekilde epeyce mal mülk toplamış. Halk bu hakimden o kadar bıkmış ki şikâyet üstüne şikâyet etmiş. Sonunda hakimin işine son verilmiş.
      </p>
      <p class="govde-metin bizsmart">
        Haksız kazançla zengin olan hakim, İstanbul’a nasıl döneceğini düşünmeye başlamış. Yol boyunca haramiler, eşkıyalar varmış. Onlar, nasıl almışlarsa, hakimin İstanbul’a döneceği haberini almışlar.
      </p>
      <p class="govde-metin bizsmart">
        Hakim, bir kervancıyla anlaşmış. Develere çanak, çömlek ve değersiz eşyalar yüklenecekmiş. Altınlar da bu kapların arasına gizlenecekmiş. Hakim de tanınmamak için kıyafet değiştirecekmiş.
      </p>
      <p class="govde-metin bizsmart">
        Hakim, senelerdir giydiği alaca benekli ve kaplan derisinden yapılmış kürkünü ters çevirip giymiş. Kavuğunu da çıkarıp başını kervancılar gibi sarmış. Kervanla gizlice yola koyulmuş.
      </p>
      <p class="govde-metin bizsmart">
        Birkaç gün ilerledikten sonra haramiler, kervanı dar bir geçitte durdurup kontrol etmişler. Değerli eşya olmadığını görünce kızmışlar ve hakimi sorgulamaya başlamışlar. Hakimin üstünü başını ararken alaca benekli kürkünü fark etmişler. O an heyecanla reise seslenmişler:
      </p>
      <p class="govde-metin bizsmart">
        – Reis müjde! Aradığımız hakim burada, demiş.
      </p>
      <p class="govde-metin bizsmart">
        Reis:
      </p>
      <p class="govde-metin bizsmart">
        – Nasıl olur, onun sırtında alaca kürkü yok muydu, diye sormuş.
      </p>
      <p class="govde-metin bizsmart">
        – Var, var! Var olmasına var da onu ters giydiği için alacası içinde. Bu yüzden onu tanıyamadık, demişler.
      </p>
      <p class="govde-metin bizsmart">
        Alacasını içinde saklayan insanlardan kendimizi korumalıyız. Çünkü böyle insanlar gerçek yüzlerini hep gizlerler. Bir fırsatını bulduklarında bize büyük zararlar verebilirler. İçi dışı bir olan insanlardan zarar gelmez ama gerçek niyetini gizleyenlerden her şey beklenir.
      </p>
      <p class="govde-metin bizsmart">
         
      </p>
      <p class="govde-metin bizsmart">
        	Aldanma dışına bakıp
      </p>
      <p class="govde-metin bizsmart">
        	Alacası var içinde.
      </p>
      <p class="govde-metin bizsmart">
        	Nice yuvalar yıkıp
      </p>
      <p class="govde-metin bizsmart">
        	Alacası var içinde.
      </p>
      <p class="govde-metin bizsmart">
         
      </p>
    </div>
  </body>
</html>