<html xmlns="http://www.w3.org/1999/xhtml">
  <head>
    <title>
      21_Dut_Yemis_Bulbul-27
    </title>
    <link href="css/21_Dut_Yemis_Bulbul.css" rel="stylesheet" type="text/css"/>
  </head>
  <body id="x21_Dut_Yemis_Bulbul" xml:lang="tr-TR">
    <div>
      <p class="BASLIK01 bizsmart" id="toc_marker-27">
        HALİL İBRAHİM BEREKETİ
      </p>
      <p class="govde-metin bizsmart">
        <span class="blue char-style-override-2 bizsmart">Bolluk, bereket ve zenginlik içinde yaşamak manasını taşır.</span>
      </p>
      <p class="govde-metin bizsmart">
        Aslında, “Allah, Halil İbrahim bereketi versin!” bir dua cümlesidir. Bolluk ve zenginlik, berekete bağlıdır. Bereket, Allah’tan gelen hayrın ve iyiliğin bir şeyde görünüp devam etmesi, çoğalmasıdır. Berekette “uğurlu olma, mutluluk, kutsallık ve şükür” vardır.
      </p>
      <p class="govde-metin bizsmart">
        Halil İbrahim denilen Hz. İbrahim (as) Peygamber’dir. Hz. İbrahim (as) çok cömert ve insanlara bol bol ikram eden bir peygamberdir. Bunun için, ‘Halil İbrahim Sofrası’ meşhur olmuştur. İbrahim Peygamber, misafirsiz gün, gece geçirmezdi. Bir gün misafiri gelmediğinde kendinde kusur arardı. “Ben ne yaptım da bugün kapımı bir misafir açmadı!” derdi. Misafirsiz günlerde yollara çıkar, evine misafir getirirdi.
      </p>
      <p class="govde-metin bizsmart">
        Geçmişte bu deyimi hatırlatacak güzel bir hikâye de yaşanmıştır:
      </p>
      <p class="govde-metin bizsmart">
        Evvel zaman içinde birbirini seven ve mutluluğunu isteyen iki kardeş varmış. Büyüğünün adı Halil, küçüğünün adı İbrahim’miş. Halil evli ve çocuklu, İbrahim ise bekârmış. İki kardeş, tarlayı ortak ekip biçermiş. Ürünü toplar, aralarında pay eder, geçinip giderlermiş.
      </p>
      <p class="govde-metin bizsmart">
        O yıl harmanda buğdayı ikiye ayırmışlar. Halil:
      </p>
      <p class="govde-metin bizsmart">
        – Kardeşim İbrahim, buğdayı koymak için gidip çuvalları getireyim, sen burada bekle, demiş.
      </p>
      <p class="govde-metin bizsmart">
        Halil, çuvalları getirmeye gitmiş. Kardeşi gidince İbrahim’i bir düşünce almış. Kendi kendine:
      </p>
      <p class="govde-metin bizsmart">
        – Ağabeyim evli, üstelik çocuğu da var. Ben bekârım, ona buğday daha çok lazım, demiş.
      </p>
      <p class="govde-metin bizsmart">
        Kendi payından onunkine biraz buğday katmış. Halil bir süre sonra çuvallarla geri dönmüş:
      </p>
      <p class="govde-metin bizsmart">
        – Haydi İbrahim, önce çuvalları sen doldur da ambara taşı, demiş.
      </p>
      <p class="govde-metin bizsmart">
        İbrahim, buğday dolu bir çuvalı alıp yola koyulmuş. Halil, kendi kendine:
      </p>
      <p class="govde-metin bizsmart">
        – Allah’a şükür benim bir yuvam, çocuğum ve eşim var. Kurulu düzenim var. Ama kardeşim hâlâ bekâr. Çalışıp para biriktirecek, sonra da evlenecek, diyerek kendi payından kardeşinin hissesine biraz buğday atmış. Birbirinden habersizce karşılıklı yapılan buğday yardımları sürüp gitmiş. Akşam olmuş, karanlık basmış ama taşımakla buğday yığınları bir türlü tükenmiyormuş.
      </p>
      <p class="govde-metin bizsmart">
        Bu karşılıklı hareket, Allah’ın çok hoşuna gitmiş. Onlardan razı olduğu için Allah bereket üstüne bereket vermiş. Taşıdıkça buğdayları çoğalmış, ambarları dolup taşmış.
      </p>
      <p class="govde-metin bizsmart">
        Bugün Halil İbrahim bereketi denilince bu iki insan akla gelir. Ne yapalım Allah bizim de bereketimizi artırsın. Bencillik, kıskançlık ve fesatlık ortadan kalksın!
      </p>
      <p class="govde-metin bizsmart">
        	Güzel insanlar sahip olsun,
      </p>
      <p class="govde-metin bizsmart">
        	Halil İbrahim bereketine.
      </p>
      <p class="govde-metin bizsmart">
        	Bütün muhtaçlar koşsun,
      </p>
      <p class="govde-metin bizsmart">
        	Halil İbrahim bereketine.
      </p>
      <div class="frame-5">
        <img alt="Halil%20ibrahim%20sofrasi.tif" class="frame-6" src="image/Halil%20ibrahim%20sofrasi_fmt.jpeg"/>
      </div>
      <p class="govde-metin bizsmart">
         
      </p>
    </div>
  </body>
</html>