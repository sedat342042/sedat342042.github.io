<html xmlns="http://www.w3.org/1999/xhtml">
  <head>
    <title>
      21_Dut_Yemis_Bulbul-12
    </title>
    <link href="css/21_Dut_Yemis_Bulbul.css" rel="stylesheet" type="text/css"/>
  </head>
  <body id="x21_Dut_Yemis_Bulbul" xml:lang="tr-TR">
    <div>
      <p class="BASLIK01 bizsmart" id="toc_marker-12">
        DALGA GEÇMEK
      </p>
      <p class="govde-metin bizsmart">
        <span class="blue char-style-override-2 bizsmart">Ciddi işlerle uğraşmayıp boşuna vakit geçirmek, aklı başka yerlerde olmak, kendini işe verememek, biriyle alay etmek, gönül eğlendirmek gibi manalar taşır.</span>
      </p>
      <p class="govde-metin bizsmart">
        Çoğu zaman zoru değil de kolayı tercih ederiz. Zaman, bize verilen önemli nimetlerden biridir. Boşuna “Vakit, nakittir.” dememişler. Zamanı faydalı işlerle değerlendirmek, güzelliklerle doldurmak, üretmek ve çalışmak çok önemlidir.
      </p>
      <p class="govde-metin bizsmart">
        Hızla akıp giden zaman içinde ciddi işler yapıp ardında iyi şeyler bırakmak insanın en önemli görevlerindendir. İnsanlarla, hayatla dalga geçenler arkalarından güzel şeyler bırakamazlar.
      </p>
      <p class="govde-metin bizsmart">
        Kendi kusurlarımız dururken başkalarının kusurlarıyla uğraşmak, onları alay konusu yapmak, erdem değildir. Bu, büyük bir kişilik zaafı olduğu gibi aynı zamanda kul hakkına girer.
      </p>
      <p class="govde-metin bizsmart">
        Çalışkan insanlardan korkmamalıyız. Çünkü onların kötü şeyler düşünmeye ve yapmaya zamanları yoktur. Ancak tembel insanlar, bir şeyler yapmak istemedikleri için her şeyi boş verirler. Dalga geçmeyi bir marifet sayarlar. Kötülük yapmaya, kötülük düşünmeye çok zamanları vardır tembel insanların.
      </p>
      <p class="govde-metin bizsmart">
        Geçmiş zamanlarda zengin bir tüccar elinde neyi var neyi yoksa hepsini kaybeder. Bundan dolayı bunalım geçirerek kendini denize atmaya karar verir. Sahildeki yalçın kayalıklardan birinin üstüne çıkarak kıyıya vuran dalgaları saymaya başlar. Dalga sayısı yüz olunca kendini yukarıdan sulara bırakacaktır. Durumunu öğrenen bir dostu onu geriden takip etmektedir.
      </p>
      <p class="govde-metin bizsmart">
        Tüccar ”Doksan altı, doksan yedi, doksan sekiz...” diye sayıp sona yaklaşır. Tam bu sırada dostu, tüccarın kolundan tutarak saymasına engel olur ve: “Olmadı dostum! İki dalga az saydın. O iki dalga geçti, yeniden sayacaksın.” der. Tüccar usanıncaya kadar, dostu sayıp tamamlamasına engel olur. Sonunda dostunu, yanına oturtur. Yaptığı işin boş olduğunu anlatır, onu bu kararından vazgeçirir.
      </p>
      <p class="govde-metin bizsmart">
         
      </p>
      <p class="govde-metin bizsmart">
        	Büyük kusur sayılır,
      </p>
      <p class="govde-metin bizsmart">
        	Biriyle dalga geçmek.
      </p>
      <p class="govde-metin bizsmart">
        	En kötü davranıştır,
      </p>
      <p class="govde-metin bizsmart">
        	Biriyle dalga geçmek.
      </p>
      <p class="govde-metin bizsmart">
         
      </p>
      <p class="govde-metin bizsmart">
         
      </p>
    </div>
  </body>
</html>