<html xmlns="http://www.w3.org/1999/xhtml">
  <head>
    <title>
      21_Dut_Yemis_Bulbul-26
    </title>
    <link href="css/21_Dut_Yemis_Bulbul.css" rel="stylesheet" type="text/css"/>
  </head>
  <body id="x21_Dut_Yemis_Bulbul" xml:lang="tr-TR">
    <div>
      <p class="BASLIK01 bizsmart" id="toc_marker-26">
        GURBETE DÜŞMEK
      </p>
      <p class="govde-metin bizsmart">
        <span class="blue char-style-override-2 bizsmart">Doğup büyüdüğü yerlerden ayrılıp yabancı yerlere gitmek zorunda kalmak anlamlarını içerir.</span>
      </p>
      <p class="govde-metin bizsmart">
        Gurbet, kişiye yabancı olan yerdir. Sıla ise kişinin büyüdüğü yerdir. Gurbete çıkana garip, kimsesiz denir. İnsanı iki şey uslandırır demişler: gurbet ve zaman.
      </p>
      <p class="govde-metin bizsmart">
        İnsan, okumak, çalışmak ve bir hizmeti yerine getirmek için gurbete gider. Gurbete düşenler gurbetin acısını, sıkıntısını ve yalnızlığını iyi bilirler. Çevrende kültür ve inanışları farklı insanlar vardır. Aile, akraba ve dostların, yaşadığın yere uzak olabilir. Buna rağmen insan, gurbete katlanmak ve alışmak zorunda kalır. İnsan nelere alışmaz ki! Bakmışsınız gurbet, vatan gibi, vatan da gurbet gibi olmuş. Yaban ellere alışmış, memlekete ise yabancılaşmış bulursun kendini.
      </p>
      <p class="govde-metin bizsmart">
        Yıllar önce Anadolu insanı çalışmak için Avrupa ülkelerine gurbete gittiler. Onları bilmedikleri bu ülkelere davul ve zurnayla uğurladık. Bazıları zor da olsa gurbette yaşamaya ve oraya alışmaya çalışıyor. Alışamayanlar ise geri döndü. İşte ‘gurbetçi’ sözü de bu göçten dolayı çıktı.
      </p>
      <p class="govde-metin bizsmart">
        Anadolu’da, gidip dönmeyenler için türküler, ağıtlar yakıldı.
      </p>
      <p class="govde-metin bizsmart">
        	Yolumuz gurbete düştü,
      </p>
      <p class="govde-metin bizsmart">
        	Hazin hazin ağlar gönül.
      </p>
      <p class="govde-metin bizsmart">
        	Araya hasretlik girdi,
      </p>
      <p class="govde-metin bizsmart">
        	Hazin hazin ağlar gönül.
      </p>
      <p class="govde-metin bizsmart">
         
      </p>
      <p class="govde-metin bizsmart">
         
      </p>
    </div>
  </body>
</html>