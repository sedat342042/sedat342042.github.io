<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BIRINCI_BOLUM.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="birinci-bolum">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Birinci bölüm</span></h1>

    <h2 class="bolum-ismi-2-satir" id="toc-anchor-1" xml:lang="tr"><span class="bolum-ismi1">İki bomba...</span></h2>

    <p class="arabaslik" xml:lang="tr"><span class="bold">Belleğin ürkütücü olan yanı, unutulmuşluğa terk edilenleri hatırlatmasıdır.</span></p>

    <p class="duz" xml:lang="tr"><span class="duz1">Devrimi çok sevmiştik!</span></p>

    <p class="duz" xml:lang="tr"><span class="duz1">Ama önce darbe yapacaktınız.</span></p>

    <p class="duz" xml:lang="tr"><span class="duz1">Evet, askeri kullanarak...</span></p>

    <p class="duz" xml:lang="tr"><span class="duz1">İki bomba, Sıhhiye’deki Ankara Orduevi’nin önünde patlayacaktı. İki bombanın ikisi de meydanın birer ucundan toplum polisinin üstüne fırlatılacaktı.</span></p>

    <p class="duz" xml:lang="tr"><span class="duz1">Büyük gümbürtü, devrimci gençler miting sonrası orduevine doğru yürüdüklerinde kopacaktı. Bomba sesleriyle ortalık ana baba gününe dönerken sloganlar haykırılacaktı:</span></p>

    <p class="duz" xml:lang="tr"><span class="duz1">“Ordu gençlik el ele, milli cephede!</span></p>

    <p class="duz" xml:lang="tr"><span class="duz1">Ordu gençlik el ele, milli cephede!”</span></p>

    <p class="duz" xml:lang="tr"><span class="duz1">Nerden geldi aklına?</span></p>

    <p class="duz" xml:lang="tr"><span class="duz1">Belleğin acımasızlığı belki de. “Belleğin ürkütücü olan yanı, unutulmuşluğa terk edilenleri hatırlatmasıdır.”<a class="calibre1" href="#footnote-231-1" id="footnote-231-1-backlink">[1]</a></span></p>

    <p class="duz" xml:lang="tr"><span class="duz1">Bilmem, belki de uçsuz bucaksız bir boşluğun içinde bazen hissettiğim o yalnızlık yüzünden...</span></p>

    <p class="duz" xml:lang="tr"><span class="duz1">Yapayalnızlık, kocaman bir sessizlik!</span></p>

    <p class="duz" xml:lang="tr"><span class="duz1">Bazen ıstırap veren, bazen sonsuza kadar sürmesini istediğim bir sessizlik...</span></p>

    <p class="duz" xml:lang="tr"><span class="duz1">O harikulade sessizlikte terk edilmişlik, kimsesizlik duygusu uç verir. Öyle anlar olur ki insan kendini tarifsiz bir kedere kaptırır. Kimi zaman o şahane yalnızlığın içinde eski bir dünya tarafından kuşatılıyorum. Anılar dipsiz bir kuyu gibi kendine doğru çekmeye başlıyor beni.</span></p>

    <p class="duz" xml:lang="tr"><span class="duz1">Daha o kadar yaşlanmadın.</span></p>

    <p class="duz" xml:lang="tr"><span class="duz1">Orta yaş! Politikayla dolu geçen bir yaşantı. Siyasal Bilgiler’de okuduğum 1960’lı yılların Ankarası...</span></p>

    <p class="duz" xml:lang="tr"><span class="duz1">Mülkiye’nin siyaset kokan loş koridorlarında kulaklara çalınan o sloganı hatırladın mı?</span></p>

    <p class="duz" xml:lang="tr"><span class="duz1">“Bugün Mülkiye’de, yarın Türkiye’de!”</span></p>

    <p class="duz" xml:lang="tr"><span class="duz1">Sonra bir ağızdan keyifle söylenen o tekerleme:</span></p>

    <p class="duz" xml:lang="tr"><span class="duz1">“Tanklarıyla toplarıyla gelseler dahi,</span></p>

    <p class="duz" xml:lang="tr"><span class="duz1">Sosyalist olacak Türk’ün ülkesi!”</span></p>

    <p class="duz" xml:lang="tr"><span class="duz1">Başkaldırı zamanı! Devrim fikrini sevmiştim o zamanlar. Genç insanların ütopyası... Bundan daha doğal başka ne olabilirdi ki? Herkes ütopyasına sımsıkı sarılmıştı. Hepimizin kendince bir devrimi vardı.</span></p>

    <p class="duz" xml:lang="tr"><span class="duz1">Ama devrim fikri seni körleştirmeye başlamıştı.</span></p>

    <p class="duz" xml:lang="tr"><span class="duz1">“Halkın afyonu din değil devrimdir!”<a class="calibre1" href="#footnote-231-2" id="footnote-231-2-backlink">[2]</a></span></p>

    <p class="duz" xml:lang="tr"><span class="duz1">Devrim düşüncesi zamanla seni afyon yutmuşa çevirdi. Beynini uyuşturdu. Kaç yıl başka şey düşünemez hale geldin.</span></p>

    <p class="duz" xml:lang="tr"><span class="duz1">Kurulu düzene isyan! Hepimizin ortak davasıydı. Var olan düzenin adaletsizliğine, eşitsizliğine, hoşgörüsüzlüğüne başkaldırıydı hepimizin çıkış noktası. Yeni bir düzen arıyordum. Adil, eşitlikçi, özgürlükçü bir toplum ve devlet düzeni...</span></p>

    <p class="duz" xml:lang="tr"><span class="duz1">Gözün politikaya 27 Mayıs’la açılmıştı.</span></p>

    <p class="duz" xml:lang="tr"><span class="duz1">Tarihin yürüyüşü olağanüstü hızlanmıştı 27 Mayıs 1960’la. Ya da öyle sanmıştık. Siyaset sahnesinde özgürlük ve demokrasi rüzgârları esiyordu. Sol radikalizm yükseliyordu. Yakın siyasal tarihimizin altüst oluş yıllarıydı.</span></p>

    <p class="duz" xml:lang="tr"><span class="duz1">Tarihsel bir kaynama, bir kaos dönemi. Her şeyin birbirine girdiği, yerleşik değerlerin sarsıldığı bir değişim dönemi. Asıl 1950’lerde başlar. Kapitalistleşme, kentleşme tekerleği döndükçe, sarsılır her şey. Toplum, gelir dağılımında adaletsizliklere yol aça aça zenginleşir, farklılaşır. Çelişkiler gitgide keskinleşir. Çatışmaların tohumları ekilir. Askeri darbeler... İdamlar... Siyaset yasakları... Şiddet ve terör...</span></p>

    <p class="duz" xml:lang="tr"><span class="duz1">Dünyaya daha çok sloganların penceresinden baktığın heyecan dolu 1960’lar. Ya da aklını sloganlara teslim ettiğin yıllar... Beynine sloganlar hükmetmiyor muydu? Sloganlarla düşünmeyi marifet sanıyordun. Bırakıyordun, başkaları senin için düşünsün diye...</span></p>

    <p class="duz" xml:lang="tr"><span class="duz1">Olabilir. Ama meydan okuma sırası bizdeydi. İç dünyamızda fırtınalar kopuyordu. Meydanlar bizimdi! Kahramanlık kokan delifişek sloganları avazımız çıktığı kadar bağırarak her türlü kötülüğün kaynağı saydığımız bozuk düzeni bugünden yarına değiştirecek olan bizlerdik.</span></p>

    <p class="duz" xml:lang="tr"><span class="duz1">Ne kadar naifmişsin! Ve de cahil!</span></p>

    <p class="duz" xml:lang="tr"><span class="duz1">Fakat öyle inanıyordum. “Mülkiye’de gelişen fikir sosyalizmdi. Önce Çetin Altan’ın</span> <span class="italik-yaz">İsveç ve Kibutz Sosyalizmi</span><span class="duz1">, sonra Mehmet Ali Aybar’ın</span> <span class="italik-yaz">Türkiye Sosyalizmi</span> <span class="duz1">derken... Bunların en hakikisinin Karl Marx’ın sosyalizmi olduğunu keşfettik. Benim gibi yabancı dil bilen, okumaya meraklı gençler için sıra, yasak olan (bunun için de çok cazip olan) sosyalist literatürü keşfetmeye geldi. Lenin’i okumak bambaşka bir olaydı.</span> <span class="italik-yaz">Devlet ve İhtilal</span><span class="duz1">’i okuyup bitirdiğimde kendimi artık gerçek sosyalist sayıyordum. ‘Yeryüzünde cennetin anahtarı’nı bulmuştum. Tam bu sıralarda Çin’deki Büyük Proleter Kültür Devrimi’nin salvoları Türkiye’den de duyulmuş, sıra Mao’nun keşfine gelmişti. Bazı arkadaşlar milliyetçilikle Marksizm’in yerli sentezlerini, kimileri Castro’yu, Che Guevara’yı, Fokoculuğu, Tupamaros’u keşfetmişlerdi.”<a class="calibre1" href="#footnote-231-3" id="footnote-231-3-backlink">[3]</a></span></p>

    <p class="duz" xml:lang="tr"><span class="duz1">İnancın din gibiydi.</span></p>

    <p class="duz" xml:lang="tr"><span class="duz1">En ufak bir kuşku duymak yoktu defterimde. Gerçeği tekelime almıştım. Her şeyi bilirdim. Fanatiktim ama farkında değildim.</span></p>

    <p class="duz" xml:lang="tr"><span class="duz1">Coca Cola dahi içmezdin!</span></p>

    <p class="duz" xml:lang="tr"><span class="duz1">Çünkü solcuydum!</span></p>

    <p class="duz" xml:lang="tr"><span class="duz1">Coca Cola senin gözünde Amerikan emperyalizminin simgesiydi.</span></p>

    <p class="duz" xml:lang="tr"><span class="duz1">Burnumdan kıl aldırmadığım o günler güzel günlerdi!</span></p>

    <p class="duz" xml:lang="tr"><span class="duz1">Ama yanıldın! Umutların yitip gitti. Hayallerime ne oldu diyerek oradan oraya savrulmaya başladığın yıllar geldi sonra...</span></p>

    <p class="duz" xml:lang="tr"><span class="duz1">Yanlış yapmak da yanılmak da hakkım değil miydi? Böylesi deneyimlerden geçmeksizin toplum sahnesine çıkmak belki de eksiklik olurdu. Kabına sığmayan heyecanlarım, yaşama dönük acemiliklerim, haksızlıklara kafa tutan isyankâr duygularımla, yerleşik ne varsa hepsine meydan okumak kadar yanılmak da doğaldı.</span></p>

    <p class="duz" xml:lang="tr"><span class="duz1">Her kuşak kendi hatasını kendi yapar diyorsun.</span></p>

    <p class="duz" xml:lang="tr"><span class="duz1">Öyle değil mi? “Bir kuşağın öteki kuşağı bir türlü anlayamadığından söz edilir. Bir ölçüde doğrudur bu. Üstelik toplumsal ve kültürel değişimin hızlandığı dönemlerde bu iletişimsizlik daha vahim boyutlara ulaşabilir. Ama aynı zamanda bir kuşağın kendi deneyimini ötekine aktarma çabası da sürüp gider. Çok ağır bedellerle öğrenilen bir takım dersler yeni yetişenlerin kulaklarına fısıldanır. Söylenenlere kulak verirler mi? Yoksa insanın doğasına mı aykırıdır bu? Her kuşak kendi hatasını kendisi yapmak, kendi doğrularını kendisi bulmak zorunda mıdır? Galiba öyle...”<a class="calibre1" href="#footnote-231-4" id="footnote-231-4-backlink">[4]</a></span></p>

    <p class="duz" xml:lang="tr"><span class="duz1">Tarihten ders almak hiç de kolay değil. Özellikle bizim ülkemizde herkes yaşayarak öğrenmenin peşinde...</span></p>

    <p class="duz" xml:lang="tr"><span class="duz1">Ancak Türkiye gibi hoyrat bir ülkede yanılmanın faturası var: İdam sehpaları... İşkenceler... Faili meçhul cinayetler... Askeri darbeler... Toplumu bölen düşmanlıklar...</span></p>

    <p class="duz" xml:lang="tr"><span class="duz1">Acılar insanı derinleştirir!</span></p>

    <p class="duz" xml:lang="tr"><span class="duz1">Toplumları da öyle. Olgunlaştırır. Çekilen acılar bir yerde demokrasinin, birbirine tahammül etmenin, birlikte barış içinde yaşamanın faturası sayılır. Biz bunları Batı’ya göre daha gecikmeli yaşadık, yaşıyoruz da...</span></p>

    <p class="duz" xml:lang="tr"><span class="duz1">Gençliğin, 68 kuşağının heyecanı, kendine özgü aşırılıkları, hataları, bizde, Batı ülkelerinden farklı olarak, devlet tarafından, siyasal iktidarlar tarafından anlayışla karşılanmadı. Cezalandırıldı. Heyecanın nedenlerine sistemli biçimde eğilen olmadı. Bu heyecanın normal politik kanallara aktarılarak, demokrasi içinde terbiyesi yoluna gidilmedi.</span></p>

    <p class="duz" xml:lang="tr"><span class="duz1">Bizde böyle bir ufku da, demokratik geleneği de yoktu devletin ve siyaset kadrolarının. Devlet o yüzden hoyrat, acımasız davrandı. Gençliğin kolu kanadı kırıldı. Gençlik adeta düşman ilan edildi.</span></p>

    <p class="duz" xml:lang="tr"><span class="duz1">Cephelere bölündü, birbirine karşı oynandı. İktidar odaklarının 1960’lardaki deyişiyle “iti ite kırdırma” politikası izlendi. “Sol hareket ciddi bir ivme kazanınca devlet neye uğradığını şaşırmıştı. Hareketin kaynağı, görünüşte üniversitelerdi. 27 Mayıs sonrasının ortamı, devletin kendi içinde süregiden çatışma, bu harekete normalde pek hoş görülmeyecek bir serbestiyet alanı da bırakmıştı. Ama bir kesim, üniversitede olup biten her şeye diş bileyerek baktı.</span></p>

    <p class="duz" xml:lang="tr"><span class="duz1">Özellikle televizyonda (o zaman yalnız TRT vardı) birtakım spikerler, dramatik vurgulamalarla, ses perdelerini titrete titrete bir hikâye anlatırlar ve seçilmiş görüntüler bu anlatıyı süslerdi. Değişmeyen öğe, ‘başlangıçta masum görünen öğrenci istekleri’ gibi ibarelerle belirtilen kısımdı. Yani ortada şeytani bir plan vardı. Her şey baştan sona adım adım planlanmıştı. Bu vatanı bölmek ve parçalamak için strateji ve taktik, önce ‘masum görünen’ isteklerden yola çıkmayı gerektiriyordu. Bununla herhalde uygun bir kamuoyu yaratılacak, sonra ondan yararlanılarak öldürücü darbeler vurulacaktı. Toplumsal bir olayın gelişmesini böyle bilinçli planlar ve komplolarla açıkladığınızda, ‘masum görünen’ talepleri otomatikman ‘suç’ kapsamına alırsınız.”<a class="calibre1" href="#footnote-231-5" id="footnote-231-5-backlink">[5]</a></span></p>

    <p class="duz" xml:lang="tr"><span class="duz1">Bir kısım gençliğin şiddete başvurmasını, silaha davranmasını mazur göstermek mi istiyorsun?</span></p>

    <p class="duz" xml:lang="tr"><span class="duz1">Ne mazur göstermek, ne de onaylamak! Bir gerçeği anlatmaya, anlamaya çalışmak sadece. Yoksa silah ve şiddet bugün olduğu gibi dün de çıkmaz yoldu.</span></p>

    <p class="duz" xml:lang="tr"><span class="duz1">Kimine göre “Türkiye 1960’ların başından 1970’lerin sonlarına kadar inanç ve ütopyalar için hareketin coşkulu dönemini yaşamıştı.”<a class="calibre1" href="#footnote-231-6" id="footnote-231-6-backlink">[6]</a></span></p>

    <p class="duz" xml:lang="tr"><span class="duz1">Kimileri de der ki, 1960’larda üniversite gençliğinin istekleri masum isteklerdi. Temiz ideallerle yola çıktılar. Üniversitede reform dediler. Ellerinde silah yoktu.</span></p>

    <p class="duz" xml:lang="tr"><span class="duz1">Ama devlet sevgisiz davrandı. “Solcu eylemciler devleti yıkmak isteyenlerdir, sağcı gençler devleti savunan milliyetçilerdir” görüşünü benimsedi. Solcu gençler birbiri ardından “faili meçhul” cinayetlere kurban gitti. Katiller bulunmadı.</span></p>

    <p class="duz" xml:lang="tr"><span class="duz1">Türkiye’nin büyük kentlerinde “üniversite reformu” diye ayaklanan gençler, devlet tarafından bir Fransa’daki, bir İngiltere’deki gibi anlayışla karşılansaydı, örneğin öğrenciler yönetime katılabilseydi, demokratik bir üniversiteye geçit verilmiş olsaydı, işte o zaman gençlerde de dağa çıkmak, yeraltına inmek, eline silah almak gibi meraklar uç vermezdi.</span></p>

    <p class="duz" xml:lang="tr"><span class="duz1">Bu bakış açısında gerçek payı var. Ama fotoğrafın tamamı bu değil.</span></p>

    <p class="duz" xml:lang="tr"><span class="duz1">1960’larda üniversite öğrencilerinin istekleri makul karşılanmış olsaydı dahi gençlik rahat bırakılmayacaktı. Çünkü Türkiye’nin rahat bırakılmayacak kadar önemli, kritik ya da belalı bir coğrafyası vardı. İki blokun, Doğu’yla Batı’nın en kritik hesaplaşma merkezlerinden biriydi bu coğrafya.<a class="calibre1" href="#footnote-231-7" id="footnote-231-7-backlink">[7]</a></span></p>

    <p class="duz" xml:lang="tr"><span class="duz1">O yüzden Soğuk Savaş koşullarında gençlik kitlesi şu ya da bu ölçüde, ama mutlaka çengel yiyecekti. İçinde yer aldığın Devrim ya da Doğan Avcıoğlu grubunu düşünsene! Size göre devrime giden yol askeri darbeden geçiyordu. Gençleri bu nedenle çengellemediniz mi? Kullanmadınız mı? Askeri daha kolay kışkırtmak, darbeye götürmek için...</span></p>

    <p class="duz" xml:lang="tr"><span class="duz1">Sonra unutma, zaten gençliğin bir bölümü de bambaşka havadaydı. “1969’da ODTÜ işgalini başlatan gruptaydım. Rektörlük binasının camına ilk tekmeyi atıp on on beş kişiyle birlikte binaya ilk girenlerdendim. Demokratik üniversite, yönetime katılma gibi yuvarlak laflar dolaşıyordu ortalıkta. Ama herkes bu klişelerin hiçbir önemi olmadığını, bu birkaç yüz kişinin de okulla, dersle hiçbir ilgisi bulunmadığını, öğrencilerin yönetime katılıp katılmamasına hiç mi hiç aldırmadığını biliyordu. Bizim derdimizin Ekim Devrimi usulü bir darbeyi hedefleyen basit bir politik mücadele olduğunu, bu yüzden gençlik hareketinin askeri darbeci kanatla çok kolay ittifak yaptığını yaşadıklarımdan biliyorum.”<a class="calibre1" href="#footnote-231-8" id="footnote-231-8-backlink">[8]</a></span></p>

    <p class="duz" xml:lang="tr"><span class="duz1">1960’lı, 1970’li yıllarda Türkiye’yi askeri darbeye götüren süreçler, gençliğin başına örülen çoraplarla işledi. Kimilerinin hedefi, Türkiye’yi istikrarsızlaştırmaktı. Demokrasiyi tümüyle rafa kaldırmaktı. Ya da kendi bildiği türden bir demokrasiyi geçerli kılmaktı. Hedef, gençliğin heyecanını kullanarak, onları polisle, askerle çatıştırarak darbelerin ortamını hazırlamaktı. Soğuk Savaş’ın Batı’yla Doğu blokları arasındaki hesaplaşması, Batı ülkelerindekine kıyasla Türkiye’de çok daha acımasız oynandı. Tabii kimileri “sosyalizm” adına, kimileri “komünizmle mücadele” adına silahlı kavgaya koyuldular.</span></p>

    <p class="duz" xml:lang="tr"><span class="duz1">Kapıştılar, birbirlerini kırdılar!</span></p>

    <p class="arabaslik" xml:lang="tr"><span class="bold">“Şu olmuş kötülüğün ne kadarından ben sorumluyum?”</span></p>

    <p class="duz" xml:lang="tr"><span class="duz1">Bazen düşünüyorum, insan kendi geçmişiyle bütün bağlarını koparabilir mi diye.</span></p>

    <p class="duz" xml:lang="tr"><span class="duz1">Ne değişirdi ki? Her şeyden önce gelecekteki yaşamın örgüsünü bilmiyorsun. Geçmişi yok sayıp gelecekle avunmak nafile.</span></p>

    <p class="duz" xml:lang="tr"><span class="duz1">Günlerin ne getireceğini kestiremedikten sonra...</span></p>

    <p class="duz" xml:lang="tr"><span class="duz1">Toplumlar gibi insanlar da kendi kişisel tarihlerinden kopamazlar.</span></p>

    <p class="duz" xml:lang="tr"><span class="duz1">Geçmişin gerçekleriyle yüz yüze gelmenin güçlüğünü de unutma! Özellikle insanın kendi hakkındaki bazı tatsız gerçekleri göğüslemesi kolay olmuyor.</span></p>

    <p class="duz" xml:lang="tr"><span class="duz1">Geçmişimi unutmak, ondan kurtulmak için yazmıyorum ki. Geçmişle hesaplaşmak için oturdum bilgisayarın başına. Bazen kendimi insafsızca sorgulamak için yazıyorum.</span></p>

    <p class="duz" xml:lang="tr"><span class="duz1">Kendinle dürüst kalarak bu işi yapabilmek...</span></p>

    <p class="duz" xml:lang="tr"><span class="duz1">Yapmalıyım. “Toplumun temel yönelişi bireyselleşmeden bireycileşmek olunca, kendine her iyiliği isteyen, ama hiçbir olumsuzluğun sorumluluğunu üstlenmeyen ‘birey’ler çoğalıyor. Bir iç hesaplaşma geleneği de oluşamıyor. ‘Şu olmuş kötülüğün ne kadarından ben sorumluyum?’ sorusunu kimse sormak istemiyor. Durumu, edebiyat tarihine gönderme yaparak açmak gerekirse, biz, toplumca henüz ‘Sofokles tragedyası’ aşamasındayız ve daha ‘Shakespeare tragedyası’ aşamasına gelmedik. Birincide trajik duruma yol açan olay örgüsünü dış güçler, tanrılar, kader vb hazırlar. İkincide tragedyanın kaynağı karakterdir. Ama bu ikinci de tarihi bir gelişmenin ürettiği bir ideoloji ve kültürle ortaya çıkmıştır. Bir ucu Protestanlık, öbür ucu kapitalizme uzanan bir bireyselleşme tarihinin ürünüdür. İyi Protestan, nihai inayete kavuşmak için durmadan kendi içindeki zaafla, kusurla, kötülükle boğuşur.”<a class="calibre1" href="#footnote-231-9" id="footnote-231-9-backlink">[9]</a></span></p>

    <p class="duz" xml:lang="tr"><span class="duz1">Her şeyi olduğu gibi, içinde hiç set bırakmadan, hepsini birer birer yıkarak sonuna kadar anlatabilecek misin?</span></p>

    <p class="duz" xml:lang="tr"><span class="duz1">Hatırlayabildiğim kadarıyla. Ama mutlaka kendi kendimle dürüst kalarak. Her kuşağın taşıdığı bir sorumluluk var. Ya da öyle olmalı! Bu sorumluluktan kimse kurtulamaz. Ancak kimi yazar, kimi yazmaz, kimi de yazamaz. Ben yıllar geçtikçe yazma cesaretini kendimde buldum.</span></p>

    <p class="duz" xml:lang="tr"><span class="duz1">Geçmişi unutturmamak lazım. Geçmişi unutmak, unutturmak isteyenler, ya da unutabileceğini, unutturabileceğini zannedenler, hem kendilerine hem yaşadıkları topluma fenalık yaparlar. Çünkü geçmişi unutmak bir yerde onu tekrarlamaya mahkum olmak anlamına gelebilir.</span></p>

    <p class="duz" xml:lang="tr"><span class="duz1">Bunun için hatırlamak zorundayız! Yaşananları aydınlığa çıkarmaya çalışmak aynı zamanda tarihçilere dönük bir borç. Geçmişi güncel politikaya alet etmek, günlük siyaset için malzeme yapmak ya da tarihi kullanmaya kalkışmak çok yanlış. Geçmişi tarihçilere bırakmak, bugünlere taşımamaktır doğru olan...</span></p>

    <p class="duz" xml:lang="tr"><span class="duz1">Bir başka doğru da yaşananları olduğu gibi yazıp onlardan ders çıkarabilmenin ortamını hazırlamaktır. O yüzden hatırlamak zorundayız!</span></p>

    <p class="duz" xml:lang="tr"><span class="duz1">Bir Yahudi geleneğine göre “Hatırlamak bir yerde nedamet getirmektir!”<a class="calibre1" href="#footnote-231-10" id="footnote-231-10-backlink">[10]</a></span></p>

    <p class="duz" xml:lang="tr"><span class="duz1">Geçmişimde utanacak bir şey yok. Sadece yanılgılarım var. Bunların toplamı da hayat tecrübesi zaten. Bunu yazılı hale getirmek istiyorum. Amacım, benden sonrakilere dilimin döndüğü kadar aktarabilmek... Bir zamanlarki düşlerime saygısızlık aklımdan geçmiyor.</span></p>

    <p class="duz" xml:lang="tr"><span class="duz1">Hayatta bayılırız yanılmazlığı oynamaya. Nedense hep haklıyızdır. Oysa ahmaklıktır bu.</span></p>

    <p class="duz" xml:lang="tr"><span class="duz1">Hatta yalanla yaşamaktır!</span></p>

    <p class="duz" xml:lang="tr"><span class="duz1">“Kendi kendisiyle çelişkiye düşmeyen kişi bağnazdır, dogmatiktir. Her bağnaz da gericidir.”<a class="calibre1" href="#footnote-231-11" id="footnote-231-11-backlink">[11]</a></span></p>

    <p class="duz" xml:lang="tr"><span class="duz1">“Gerçek şu ki artık yanılmazlığıma inanmıyorum, o yüzden kayboldum!”<a class="calibre1" href="#footnote-231-12" id="footnote-231-12-backlink">[12]</a></span></p>

    <p class="duz" xml:lang="tr"><span class="duz1">İnsan kendi kendini ele vermekten hoşlanmaz.</span></p>

    <p class="duz" xml:lang="tr"><span class="duz1">Senin kişiliğin de öyle değil mi? Dışa vurmaktan kaçınırsın.</span></p>

    <p class="duz" xml:lang="tr"><span class="duz1">İç hesaplaşma ise mutlaka şart, kendi huzurunu yakalamak için. Toplumların olgunlaşmak için nasıl ki kendi tarihleriyle barışık hale gelmeleri şartsa...</span></p>

    <p class="duz" xml:lang="tr"><span class="duz1">Yanılgılarını, yenilgilerini kendi kendinle konuşabilmek... Ahlaki bir hesaplaşma denebilir. Kafamda sorular hiç eksik olmadı. Benim deyişle, çengelleri birbirine takılan soru işaretleri... Yıllar bu sorulara cevap aramakla geçti. Bazen buldum cevapları, bazen öyle sandım. Ama sorular hiç bitmedi!</span></p>

    <p class="duz" xml:lang="tr"><span class="duz1">İnsanın o kadar çok geçmişi var ki. Birden çok geçmiş... “Geçmiş günlerden bahsetmek zor iş zaten. İnsanoğlu acayip bir nesne. Yani ben hesapça kendimden bahsediyorum ama hangi kendimden? Hesapça kendim denilen o sınırdan söz ederken, sanki başka birini anlatıyormuşum gibi bir duygu geliyor.”<a class="calibre1" href="#footnote-231-13" id="footnote-231-13-backlink">[13]</a></span></p>

    <p class="duz" xml:lang="tr"><span class="duz1">Ben de kendimden bahsedeceğim ama o kadar çok kendim var ki!</span></p>

    <p class="duz" xml:lang="tr"><span class="duz1">İçini dökmek hissi...</span></p>

    <p class="duz" xml:lang="tr"><span class="duz1">Bazı soruların yanıtlarını yazmak istiyorum. Ama kendi başıma değil. Başkalarıyla paylaşarak. Fazıl Hüsnü Dağlarca’nın “Kitaplar biriktirilmiş ve koyulandırılmış zamanlardır” sözüne uygun olarak...</span></p>

    <p class="duz" xml:lang="tr"><span class="duz1">Biraz erken değil mi? 51 yaşındasın.</span></p>

    <p class="duz" xml:lang="tr"><span class="duz1">Niye erken olsun ki? Kendi yüreğimi açmak için beklemem gerekmiyor. Sonra ne derler kaygısından sıyrılalı çok oldu. Tam tersine. Yüreğimi herkese açabildiğim kadar açayım ki başkaları da açsın. Çünkü gerçeğin bir değil bin yüzü var. Hep birlikte sesli, daha önemlisi yazılı düşündükçe gerçekler ortaya daha iyi çıkar.</span></p>

    <p class="duz" xml:lang="tr"><span class="duz1">Halbuki bir zamanlar herkesin dünyaya senin kendi pencerenden bakmasını isterdin. Kibirliydin. Yalnız senin düşüncendi gerçeğe hâkim olan. Öyle sanıyordun. Ve günün birinde öyle bir düzen kurulacaktı ki, herkes özgür olacaktı ama yine herkes torna tezgâhından çıkmış gibi tek tip düşünecekti. Kışla düzenine girecekti toplum. Oysa, dünyaya herkes farklı bakar. Bu yalın gerçeği öğrenmen, kabullenmen, acılarla geçen bir zamana mal oldu.</span></p>

    <p class="duz" xml:lang="tr"><span class="duz1">Montpellier, “Sana insanın macerasını anlatacağım, o hiç bitmeyen macerayı” demiş... İşte ben de kendi siyasi maceramı kâğıda dökmek istiyorum. Bu benim kendi tarihim. Kendimi yazdım! Bir zamanlar misyon duygusuyla yüklü yaşadım. Bir misyon, yani kurtarmak! Türkiye’yi ve dünyayı...</span></p>

    <p class="duz" xml:lang="tr"><span class="duz1">“Misyon dediğin sersemce bir şey... Misyonum yok benim. Özgür olduğunu, bütün misyonlardan arınmış olduğunu fark etmen o kadar büyük bir ferahlama ki...”<a class="calibre1" href="#footnote-231-14" id="footnote-231-14-backlink">[14]</a></span></p>

    <p class="duz" xml:lang="tr"><span class="duz1">Ferahladığım için yazabiliyorum! Yaşanmış olan, niçin olduğu gibi yazılmasın ki? Yine yanılmışsam, onu da sonra yazarım. Zamanım kalırsa tabii...</span></p>

    <p class="duz" xml:lang="tr"><span class="duz1">Zamanın derinliklerinden kopup gelen anılar zaten insanın yakasını hiç bırakmıyor.</span></p>

    <p class="arabaslik" xml:lang="tr"><span class="bold">Tek amacımız: Askeri kışkırtmak...</span></p>

    <p class="duz" xml:lang="tr"><span class="duz1">Hatırlıyor musun o günü? 1970 sonu, 1971 başı olmalı. Ankara’nın göbeğinde, Sıhhiye’deki Ankara Orduevi’nin önünde patlayacaktı bombalar...</span></p>

    <p class="duz" xml:lang="tr"><span class="duz1">İki yandan iki bomba!</span></p>

    <p class="duz" xml:lang="tr"><span class="duz1">Dil-Tarih Coğrafya Fakültesi’nin bahçesindeki miting bittikten sonra gençler yürüyüşe geçecekti. Orduevine yaklaştıkları sırada atılacaktı iki el bombası da. Biri Ankara Sineması’nın oralardan, öbürü tam aksi istikametten, Mithat Paşa Caddesi ile Atatürk Bulvarı’nın kesiştiği noktadaki Yüksel Palas’ın bulunduğu köşeden. Şimdi orası da orduevi. Bombaların hedefi, toplum polisiydi. Patlamalarla birlikte sloganlar tam orduevinin önünde atılacaktı:</span></p>

    <p class="duz" xml:lang="tr"><span class="duz1">“Ordu gençlik el ele, milli cephede!”</span></p>

    <p class="duz" xml:lang="tr"><span class="duz1">“Ordu gençlik el ele, milli cephede!”</span></p>

    <p class="duz" xml:lang="tr"><span class="duz1">Bir tek amacımız vardı: askeri kışkırtmak... Darbe süreci bu kışkırtma ve provokasyonlar sayesinde hızlanacaktı.</span></p>

    <p class="duz" xml:lang="tr"><span class="duz1">Ve devrime giden yola çıkacaktık.</span></p>

    <p class="duz" xml:lang="tr"><span class="duz1">Şiddet şarttı, devrime giden yolu açmak için.</span></p>

    <p class="duz" xml:lang="tr"><span class="duz1">Yani hedefe varmanın yolu, gerektiğinde insan hayatını hiçe saymaktan geçiyordu.</span></p>

    <p class="duz" xml:lang="tr"><span class="duz1">Gaye için her yol mübah...</span></p>

    <p class="duz" xml:lang="tr"><span class="duz1">Ne kafaymış!</span></p>

    <p class="duz" xml:lang="tr"><span class="duz1">Askeri darbeye, 12 Mart Muhtırası’na giden günleri yaşıyordu Türkiye. Bir süre sonra iktidardan devrilecek olan Başbakan Demirel o günleri şöyle anlatır: “31 Mart vak’asında</span> <span class="italik-yaz">Volkan</span> <span class="duz1">gazetesinin yaptığı kışkırtmayı 1960 öncesinde</span> <span class="italik-yaz">Akis</span> <span class="duz1">dergisi yaptı. 1971 öncesinde de</span> <span class="italik-yaz">Devrim</span> <span class="duz1">gazetesi aynı görevi ifa etti.</span> <span class="italik-yaz">Devrim</span> <span class="duz1">gazetesi Ordu’da çok okunuyordu. 1969’da Fethiye’den Bodrum’a gitmek üzere jandarma botuna bindim. Güvertede otururken deniz tuttu. Uzanayım diye komutanın odasına çıktım. Baktım</span> <span class="italik-yaz">Ant</span> <span class="duz1">ve</span> <span class="italik-yaz">Devrim</span> <span class="duz1">gazetesi var. Bunların fikri halkla devrim olmaz, askeri etkilemek, onu kazanmak gerekir.”<a class="calibre1" href="#footnote-231-15" id="footnote-231-15-backlink">[15]</a></span></p>

    <p class="duz" xml:lang="tr"><span class="duz1">Demirel o zamanlar senin “sınıf düşmanı”ndı. Hatırla, Doğan Avcıoğlu’nun sana bir sözünü. 1970’in ağustos ayında Başbakan Demirel’in bir basın toplantısını izlemiştin. Ekonomik istikrar tedbirlerini açıklamıştı. Sen de</span> <span class="italik-yaz">Devrim</span> <span class="duz1">adına gitmiştin toplantıya. Dergiye dönünce anlatmıştın, “Demirel salona girince, herkesle birlikte ben de ayağa kalktım” diye. Avcıoğlu da “Bu ayıp da sana yeter Hasan!” demişti alaylı bir dille, “İnsan hiç Morrison Süleyman’ın önünde ayağa kalkar mı?”</span></p>

    <p class="duz" xml:lang="tr"><span class="duz1">Böyle bir zihniyet dünyasında yaşıyorduk.</span></p>

    <p class="duz-ilk-paragraf" xml:lang="tr"><span class="duz1">Dil-Tarih’in önündeki o mitingi hatırlamaya çalışıyorum.</span></p>

    <p class="duz" xml:lang="tr"><span class="duz1">Hafızam yanıltmıyorsa, Dev-Genç Başkanı Ertuğrul Kürkçü yönetiyor mitingi. Ben Sıhhiye’de bir yerde heyecanla bekliyorum. O da ne?.. Kürkçü konuşmasını bir sürprizle noktalıyor. Öğrenci kitlesini Sıhhiye’ye, orduevi istikametine değil, tam aksi yöne, Ulus tarafına yürütüyor. Toplum polisini, o zamanki deyişle “Frukoları” hedef alan bombalı tuzağımız yatıyor.</span></p>

    <p class="duz" xml:lang="tr"><span class="duz1">Ölümlerin, acıların üstünde zıplayarak politika yapmak, şiddeti politikanın aracı kılmak. Buna nasıl da inanır hale gelmişin?</span></p>

    <p class="duz" xml:lang="tr"><span class="duz1">O yıllar, şiddetten medet umduğum o yıllar...</span></p>

    <p class="duz-ilk-paragraf" xml:lang="tr"><span class="duz1">1995’te bir bahar günü Paris’te Marc Chagall’ın bir sergisine gitmiştim. 1907-1922 Rusya resimleri. Büyük ressamın o güzelim eflatunu. Göz kamaştırıcı kırmızısı. Cart sarısı, yeşili. Öylesine büyülü bir renk cümbüşü ki, insan bir anda bir başka dünyaya taşınıyor.</span></p>

    <p class="duz" xml:lang="tr"><span class="duz1">Bir kadın bir erkek, boşlukta uçuyorlar. Kadının bembeyaz tuvaleti. Erkeğin kıpkırmızı ceketiyle elindeki şarap dolu kadehi. Havalanmışlar göğe doğru. Yüzlerinde öylesine mutlu bir ifade var ki, o güzel anı yakalamışlar, sonuna kadar yaşamaya kararlılar.</span></p>

    <p class="duz" xml:lang="tr"><span class="duz1">Ressam, mutluluğun resmini çizmiş. Ama anlaşılan Chagall’ın mutsuzluğu yaşadığı anlar daha çok olmuş. Resimlerinde dikkati çeken gövdeden kopuk kafalar belki de o ruh halini, iç dünyasındaki altüst oluşları anlatıyor. 1918 tarihli bir resmi ilginç. Gövde olduğu yerde dururken, kafa kopmuş gidiyor.</span></p>

    <p class="duz" xml:lang="tr"><span class="duz1">Resmin altına not düşmüş: “Bu dünya dışında her yer!”</span></p>

    <p class="duz" xml:lang="tr"><span class="duz1">Chagall o an yaşadığı dünyayı sevmemiş. Elinde bir bardak kırmızı şarap, gövdesini bu dünyaya bırakmış, kafasıyla bir başka dünyanın arayışına koyulmuş. Bu dünya dışında her yer diyerek...</span></p>

    <p class="duz" xml:lang="tr"><span class="duz1">Bazen hepimizin yaptığı gibi. Hepimizin özlemini çektiği bir dünya, bir gelecek var. Mutluluğu, güzeli yakalayacağına inandığı ütopyaları var. Hayalsiz, hülyasız bir hayatın tadı mı olurdu?</span></p>

    <p class="duz" xml:lang="tr"><span class="duz1">Öyle hayat çekilmezdi.</span></p>

    <p class="duz" xml:lang="tr"><span class="duz1">Peki ya şiddetten medet ummak...</span></p>

    <p class="duz" xml:lang="tr"><span class="duz1">Şiddet o yıllarda benim defterimde yazılıydı. İktidar namlunun ucunda derken, bombalardan, “devrimci şiddet”ten dem vururken, güzelliklere giden yolun öyle açılacağını sanıyordum.</span></p>

    <p class="duz" xml:lang="tr"><span class="duz1">O şiddet ve teröre binlerce kurban verdik.</span></p>

    <p class="duz" xml:lang="tr"><span class="duz1">Onat Kutlar... O da sevgili Uğur Mumcu gibi bir bombayla veda etmişti hayata. Şu dizelerini anımsıyor musun:</span></p>

    <p class="alinti-ilk-paragraf" xml:lang="tr"><span class="dar-paragraf-duz">Ölü balıklar geçiyor kırışık bir deniz sofrasından</span></p>

    <p class="alinti" xml:lang="tr"><span class="dar-paragraf-duz">ve ellerinde fenerlerle benim arkadaşlarım</span></p>

    <p class="alinti-son-paragraf" xml:lang="tr"><span class="dar-paragraf-duz">durmadan düşünüyorum ne kadar çok öldük yaşamak için.</span></p>

    <p class="duz" xml:lang="tr"><span class="duz1">Yaşamak için ille de acı çekmek gerekmiyor. Arada bir Chagall gibi “Bu dünya dışında her yer!” desek de, bu dünyayı yaşanır kılmaktan başka çaremiz yok. Aksi halde yaşamı iyileştirmek uğruna yaşanan bütün ölümler, çekilen bütün acılar, dökülen bütün gözyaşları boşa gitmiş olur.</span></p>

    <p class="duz-ilk-paragraf" xml:lang="tr"><span class="duz1">1969’da, 1970’te vurucu gücümüz Aktan’lardı. Siyasal Bilgiler Basın-Yayın Yüksek Okulu’ndan Aktan İnce, Mustafa Kuseyri, Aydın Çubukçu... Doğan Bey’e sempatileri vardı. Bizim</span> <span class="italik-yaz">Devrim</span> <span class="duz1">dergisinin radikal çizgisinden rahatsız gözükmüyorlardı.</span></p>

    <p class="duz" xml:lang="tr"><span class="duz1">Veya onlar da sizi kendilerince kullanıyordu.</span></p>

    <p class="duz" xml:lang="tr"><span class="duz1">Sıhhiye’deki yeraltı çarşısındaki kahvede İnce, Kuseyri ve bir iki kişi daha oturup planlamıştık, Ankara Orduevi’nin önünde “devrim adına” yaşanacak ana baba gününü...</span></p>

    <p class="duz" xml:lang="tr"><span class="duz1">Mustafa Kuseyri’nin ölümünü hatırlıyor musun?</span></p>

    <p class="duz" xml:lang="tr"><span class="duz1">1970 baharıydı. Beynimden vurulmuşa dönmüştüm. “Faşistler, Mustafa Kuseyri’yi öldürdü!” Koşa koşa dergiye geldim. Adakale Sokak’taki</span> <span class="italik-yaz">Devrim</span> <span class="duz1">bürosuna. Doğan Bey, her zamanki gibi kesif sigara dumanlı, küçücük odasında çalışıyordu. Ağzının bir kenarından hiç eksik olmayan Samsun cigarasını tüttürürken:</span></p>

    <p class="duz" xml:lang="tr"><span class="duz1">“Bak Hasan” dedi gözlüklerinin üstünden bakarak, “Kuseyri’yi faşistler öldürmedi. Bir arkadaşı kazayla vurmuş...”</span></p>

    <p class="duz" xml:lang="tr"><span class="duz1">Bir dolmuşa atlayıp Cebeci’ye, Siyasal Bilgiler’in yanındaki Basın-Yayın’a gittim. Dışarıda öğrenciler “Kahrolsun faşistler!” diye slogan atıyordu. Olay akşam vakti olmuştu. Kuseyri, tabancayla Rus ruleti oynarken yakın arkadaşı Nejat Arun tarafından kaza sonucu vurulmuştu. Nejat’ın kaçarken bıraktığı kanlı el izlerini silenler arasında, o zamanlar Doğu Perinçek’in “Beyaz” Aydınlıkçı ya da Proleter Devrimci Aydınlık (PDA) saflarında yer alan Cengiz Çandar da vardı.</span></p>

    <p class="duz" xml:lang="tr"><span class="duz1">Ve olay örtbas edildi. Hemen ertesi gün Ankara’da “Anayasa’ya saygı” yürüyüşü düzenlendi.</span></p>

    <p class="duz" xml:lang="tr"><span class="duz1">Faşizmi telin için!</span></p>

    <p class="duz" xml:lang="tr"><span class="duz1">Cebeci’de Siyasal Bilgiler ve Hukuk fakültelerinin önünden başlayacak yürüyüşe birçok öğretim üyesi cübbeleriyle katılacaktı. Bunlardan biri de Hukuk Fakültesi Dekanı Prof. Dr. Uğur Alacakaptan’dı. 12 Mart’ta askeri rejimin hapishanelerinde yatan Uğur Bey, Kuseyri cinayetiyle ilgili bazı ayrıntıları yıllar sonra benden öğrenince şaşırmıştı.</span></p>

    <p class="duz" xml:lang="tr"><span class="duz1">O yıllarda birçok devrimci genç, faşistler tarafından öldürülmüş, birçok faili meçhul cinayet işlenmişti. 1968’den 1971 yılı başına kadar kurbanlarının çoğunluğu devrimci gençler olan siyasi cinayetlerin sayısı 23’tü. Fakat Mustafa Kuseyri’yi kader başka türlü yakalamıştı.</span></p>

    <p class="duz" xml:lang="tr"><span class="duz1">Kuseyri olayının iç yüzünü o tarihte bilenlerden biri de Doğu Perinçek’ti. Hiç unutmam, o gün Hukuk Fakültesi’nin önünde yürüyüş başlarken kulağıma eğilip “Yaptığınız olacak iş mi?” demişti bana...</span></p>

    <p class="duz" xml:lang="tr"><span class="duz1">Mustafa Kuseyri olsun, Aktan İnce olsun çoğu yürekli gençlerdi. Dünyayı çabuk tarafından değiştirmek için yola çıkmışlardı. Devrimi sevmişlerdi! Devrimciliği meslek edinmişlerdi!</span></p>

    <p class="duz" xml:lang="tr"><span class="duz1">68 gençliği Paris’te bir slogan atardı. “Gerçekçi ol, imkansızı talep et!” diye. Devrim talebiydi bu. Aynı zamanda düzeni ıslah edecek bir talep... Yüzyıl içinde “kapitalizmi uygarlaştıran sosyalizm istekleri” gibi...</span></p>

    <p class="duz" xml:lang="tr"><span class="duz1">Ancak Aktan’lara, Kuseyri’lere göre bizler, Doğan Avcıoğlu, İlhan Selçuk, İlhami Soysal, Altan Öymen, Uğur Mumcu, Çetin Altan, Uluç Gürkan ya da 27 Mayısçı askerler hep “küçük burjuva” devrimcilerdik! Ancak bir durağa kadar onlarla birlikte yürüyebilirdik. Onların ancak “yol arkadaşı” olabilirdik! Yollarımız sonra ayrılacaktı. “Cici demokrasi”ye duyduğumuz ortak nefret bizi birleştiriyordu. Hepsi o kadardı!</span></p>

    <p class="duz" xml:lang="tr"><span class="duz1">Biz “radikaller”,</span> <span class="italik-yaz">Devrim</span> <span class="duz1">dergisi çevresinde toplanan “sol Kemalistler” ya da “asker-sivil aydın zümre”, bir sabah vakti darbeyle çokpartili sisteme son verip parlamentonun kapısına kilidi vurunca, sıra “sosyalist devrim”e gelebilecekti.</span></p>

    <p class="duz" xml:lang="tr"><span class="duz1">Önce demokratik devrim, sonra sosyalist devrim! Ya da proletarya diktatörlüğü!</span></p>

    <p class="duz" xml:lang="tr"><span class="duz1">İşte bu nedenle genç devrimciler, bizim gibi askerle iş tutma meraklısı “tepeden inmeci” takıma ters bakmazdı. 1970 yılı olabilir. Hacettepe Üniversitesi’ndeki bir panelden sonra “Kırmızı Aydınlık”tan, yani Mihri Belli ekibinden Vahap Erdoğdu’nun 27 Mayısçı Suphi Karaman’a alaylı bir dille şöyle seslendiğini anımsıyorum:</span></p>

    <p class="duz" xml:lang="tr"><span class="duz1">“Elinizi çabuk tutun, sırada biz varız!”</span></p>

    <p class="duz-ilk-paragraf" xml:lang="tr"><span class="duz1">Tez canlıydık!</span></p>

    <p class="duz" xml:lang="tr"><span class="duz1">Dünyayı çabucak değiştireceğinize içtenlikle inanmıştınız. “Devir, gençliğin şahlandığı bir devir. 1960’ların sonları. Biz ilerliyoruz, düşman geriliyor. O günler işte. Genç bir delikanlı bizim bir arkadaşa diyor ki: Eh altı aya varmaz sosyalizm gelir artık Türkiye’ye! Bizim arkadaş da ‘Yok’ diyor, ‘Birkaç sene sürer.’ Delikanlı diyor ki: Benim o kadar beklemeye tahammülüm yok.”<a class="calibre1" href="#footnote-231-16" id="footnote-231-16-backlink">[16]</a></span></p>

    <p class="duz" xml:lang="tr"><span class="duz1">Devrimin bu kadar çabuk geleceğine değilse bile, darbenin eşikte olduğuna inanıyordum. Bu konuda Doğan Bey de, Uluç da, ben de herhangi bir kuşku duymuyorduk. Cici demokrasi bitiyordu! Devrimci gençler açısından bu, sonun başlangıcı olacaktı. Darbeyle devrim yolu açılacaktı. “Türkiye’de solcu gençliği bir devrim aciliyeti sarmıştı.”<a class="calibre1" href="#footnote-231-17" id="footnote-231-17-backlink">[17]</a></span></p>

    <p class="duz" xml:lang="tr"><span class="duz1">Devrim aciliyeti... O günleri anlatan yerinde bir deyim.</span></p>

    <p class="duz" xml:lang="tr"><span class="duz1">“Yıl 1968... Öğrencinin gözleri kor gibiydi; gizemli bir bakışla, alçak sesle sordu:</span></p>

    <p class="duz" xml:lang="tr"><span class="duz1">– Abi, ne zaman olacak?</span></p>

    <p class="duz" xml:lang="tr"><span class="duz1">İçimden:</span></p>

    <p class="duz-son-paragraf1" xml:lang="tr"><span class="duz1">– Kerata, diye düşündüm, üniversiteye iki yıl önce girdi, çıkıncaya kadar devrim olsun istiyor. Sevgili bir çocuktu. Astılar.”<a class="calibre1" href="#footnote-231-18" id="footnote-231-18-backlink">[18]</a></span></p>

    <p class="ikon" xml:lang="tr"><span><img alt="icon2b.jpg" class="generated-style1" src="../Images/icon2b_fmt.jpeg"/></span></p>

    <div class="generated-style">
      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot-italik">Echoes of an Autobiography, Doubleday,</span> <span class="dipnot">Necib Mahfuz, New York, 1997, s. 10.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Simone Veil’in bir yazısından.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-3-backlink" id="footnote-231-3">3</a>]<span class="dipnot">Şahin Alpay,</span> <span class="dipnot-italik">Milliyet</span> <span class="dipnot">gazetesi, 23 mayıs 1996.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-4-backlink" id="footnote-231-4">4</a>]<span class="dipnot">Bu sözleri, Meksikalı romancı Carlos Fuentes’in kendi ağzından dinlemiştim. Uluslararası Basın Enstitüsü IPI’ın bir toplantısı için 1987’nin mayıs ayında gittiğim Buenos Aires’teki bir sohbet sırasında bana söylemiş, ben de o tarihte</span> <span class="dipnot-italik">Cumhuriyet</span> <span class="dipnot">gazetesindeki köşemde yazmıştım.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-5-backlink" id="footnote-231-5">5</a>]<span class="dipnot">Murat Belge,</span> <span class="dipnot-italik">Radikal</span> <span class="dipnot">gazetesi, 23 şubat 1998, s. 5.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-6-backlink" id="footnote-231-6">6</a>]<span class="dipnot">Ömer Laçiner,</span> <span class="dipnot-italik">ArtıHaber</span> <span class="dipnot">dergisi, şubat 1998, s. 72.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-7-backlink" id="footnote-231-7">7</a>]<span class="dipnot">Ünlü Ortadoğu ve Türkiye tarihçisi Amerikalı Profesör Bernard Lewis, kendisiyle 1998’in aralık ayında İstanbul’da Şahin Alpay’la birlikte yediğimiz bir yemek sırasında şöyle demişti: “Türkiye 1950’lerin başında NATO’ya üye olunca, Sovyetler, Türkiye’yi istikrarsızlaştırmak için dört alanı hedef olarak bellemişti: Kürt sorunu, Ermeni sorunu, sol, Türk-Yunan ilişkileri...”</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-8-backlink" id="footnote-231-8">8</a>]<span class="dipnot">Gülay Göktürk,</span> <span class="dipnot-italik">Yeni Yüzyıl</span><span class="dipnot">, 2 mart 1996.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-9-backlink" id="footnote-231-9">9</a>]<span class="dipnot">Murat Belge,</span> <span class="dipnot-italik">Radikal</span> <span class="dipnot">gazetesi, 11 ağustos 1998, s. 9.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-10-backlink" id="footnote-231-10">10</a>]<span class="dipnot">Timothy Garton Ash’in “The Truth About Dictatorship” başlığını taşıyan uzun makalesinden,</span> <span class="dipnot-italik">The New York Review of Books</span><span class="dipnot">, 19 şubat 1998.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-11-backlink" id="footnote-231-11">11</a>]<span class="dipnot-italik">Seven Voices</span><span class="dipnot">, Gabriel Garcia Marquez, Rita Guibert, 1971, s. 322.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-12-backlink" id="footnote-231-12">12</a>]<span class="dipnot-italik">Darkness At Noon</span><span class="dipnot">, Arthur Koestler, Penguin Books, Londra, 1947.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-13-backlink" id="footnote-231-13">13</a>]<span class="dipnot">Abidin Dino,</span> <span class="dipnot-italik">Gül Diken</span> <span class="dipnot">dergisi, yaz 1994 sayısı.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-14-backlink" id="footnote-231-14">14</a>]<span class="dipnot-italik">Varolmanın Dayanılmaz Hafifliği</span><span class="dipnot">, Milan Kundera, İletişim Yayınları, İstanbul, 1986, s. 314.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-15-backlink" id="footnote-231-15">15</a>]<span class="dipnot">Nazlı Ilıcak’ın Demirel’le konuşmasından,</span> <span class="dipnot-italik">Tercüman</span> <span class="dipnot">gazetesi, 21 mart 1986, s. 5.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-16-backlink" id="footnote-231-16">16</a>]<span class="dipnot">“Mihri Belli Anlatıyor, Eski Tüfeklerin Sonbaharı”, Emin Karaca’nın yazı dizisi,</span> <span class="dipnot-italik">Milliyet</span> <span class="dipnot">gazetesi, 16 ekim 1995, s. 25.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-17-backlink" id="footnote-231-17">17</a>]<span class="dipnot">Murat Belge,</span> <span class="dipnot-italik">Toplum ve Bilim</span> <span class="dipnot">dergisi, bahar 1988, sayı 41, s. 161.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-18-backlink" id="footnote-231-18">18</a>]<span class="dipnot">İlhan Selçuk,</span> <span class="dipnot-italik">Cumhuriyet</span> <span class="dipnot">gazetesi, 7 nisan 1988, s. 2.</span></p>
      </div>
    </div>
  </div>
</body>
</html>