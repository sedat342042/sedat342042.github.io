<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>BESINCI_BOLUM.xhtml</title>
  <link href="../Styles/stylesheet.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="besinci-bolum">
    <div class="calibre2" id="calibre_pb_0"/>

    <h1 class="bolum-ismi" id="toc-anchor" xml:lang="tr"><span class="bolum-ismi1">Beşinci bölüm</span></h1>

    <h2 class="bolum-ismi-2-satir" id="toc-anchor-1" xml:lang="tr"><span class="bolum-ismi1">Yön’ün yönü...</span></h2>

    <p class="arabaslik" xml:lang="tr"><span class="bold">Onlar neden ileri, biz neden geriyiz, sorusunun sancıları...</span></p>

    <p class="duz" xml:lang="tr"><span class="duz1">“Paris insanı ezebilir!”</span></p>

    <p class="duz" xml:lang="tr"><span class="duz1">Günlüğünde, yine Café Flore’da yazdığın böyle bir cümle var. Paris’in güzelliği, görkemi... Bundan dolayı bir Üçüncü Dünya ülkesinden gelen gencin, Paris’le ilk karşılaşmasında yaşayabileceği şok... Ho Chi Minh, Pol Pot gibi Fransız sömürgelerinden Paris’e ilk kez gelenlerin bu rüya şehirde gördükleri her türlü zenginlik karşısında hissettikleri şaşkınlık, hayranlık ve tepki...</span></p>

    <p class="duz" xml:lang="tr"><span class="duz1">Bu tepkinin, kendi ülkelerinin yoksulluğunu düşündükçe, zamanla kapitalizme, Batı’ya yönelik nefrete dönüşmesi...</span></p>

    <p class="duz-ilk-paragraf" xml:lang="tr"><span class="duz1">“1940 yılında mastırımı yapmak için Amerika’ya gittim. Mustafa Kemal’in bizi doldurduğu milli gururla Yenidünya’ya ayak bastığımda müthiş bir şok yaşadım. Bir de baktım ki, Türkiye’yi ne tanıyan, ne önemseyen tek bir kişi var. Ne satılan bir ürünümüz, ne limanlarda bayrağımızı dalgalandıran bir gemimiz... İşte o zaman acı gerçekle karşılaştım: Anglosakson emperyalistler dünyanın efendisidir. İngiltere İmparatorluğu denizlerin dörtte birinin hâkimidir. Amerika ise dünyanın en zengin ülkesi... Ve bir Türk olarak biz, Batı ülkelerinin doğuştan birinci sınıf vatandaşları yanında daima ikinci sınıf dünya vatandaşı olarak kadere boyun eğmeye mahkûmuz. Ben bu gerçek karşısında şu iki şıktan birine karar vermeliydim: ya kadere razı olup kendi çıkarlarım için dünya egemenleri karşısında yaltaklanacak ya da düzene meydana okuyup isyan edecektim. Milli gururum beni ikinci yola yöneltti.”<a class="calibre1" href="#footnote-231-1" id="footnote-231-1-backlink">[1]</a></span></p>

    <p class="duz-ilk-paragraf" xml:lang="tr"><span class="duz1">Paris’te o pazar sabahı Doğan Bey’i hatırladığında, günlüğüne çiziktirdiğin notlar arasında şunlar da var: “Batı’nın üstünlüğü karşısında duyulan tepkiler, kompleksler... Batı ülkelerine ilk gidildiğinde çengelini zihinlere asan ‘Onlar neden ileri gitmiş, biz niçin geri kalmışız?’ soruları... Fikirlerimizin radikalize olmasında, devrimci raya kayıp antikapitalist çizgiler edinmesinde bu soru da kesin rol oynadı.”</span></p>

    <p class="duz" xml:lang="tr"><span class="duz1">Tabii herkes için geçerli değil. Kimi, körü körüne Batı hayranlığına kayıyor. Kimi, Batı’yı akılcı biçimde tahlil ederek Batı’yı Batı yapan çerçeveyi yerli yerine oturtuyor. Kimi, Batı’yı Batı yapan değerlerin bir bölümünü özümseyerek Batı’yı aşacağına inanıyor. Kimi de tam anlamıyla Batı düşmanı kesiliyor. Yani İslamcı radikaller, komünistler...</span></p>

    <p class="duz" xml:lang="tr"><span class="duz1">Şahin Alpay anlatmıştı. Robert Kolej’de parlak bir öğrenci. 1960’ların başında bir yıllığına burs alıp Amerika’ya gidiyor. İyi öğrenciliği orada da devam ediyor. New York’taki Columbia Üniversitesi’nden dört yıllık burs kazanıyor. Ama gitmiyor. Çünkü Türkiye’ye döndüğünde, Amerika ile Türkiye arasındaki büyük kontrast, büyük uçurum Şahin’e şu soruyu sorduruyor: “Amerika neden bu kadar zengin, hür ve ileri? Türkiye neden bu kadar fakir, hürriyetsiz ve geri?” Şahin sonunda açıklamayı “emperyalizm”de bulur. “Türkiye’yi geri bıraktırmış olan Amerikan emperyalizmi”ne hizmet etmemek için New York yerine Ankara’ya gider, Siyasal Bilgiler Fakültesi’ne girer.</span></p>

    <p class="duz" xml:lang="tr"><span class="duz1">“Onlar neden ileri, biz neden geriyiz?”</span></p>

    <p class="duz" xml:lang="tr"><span class="duz1">Ben de ilk gençlik yıllarımda bu soruyu kendi kendime çok sormuştum. Yani Batı’nın gücü, bizim güçsüzlüğümüz... Onlar güçlü olduğu için mi biz zayıfız? Bizi, Batı mı geri bıraktırdı? Bu sorular, ilk “Avrupa seyahati”mde fena halde kafamı kurcalamıştı.</span></p>

    <p class="duz" xml:lang="tr"><span class="duz1">Avrupa’ya gitmek...</span></p>

    <p class="duz" xml:lang="tr"><span class="duz1">Hâlâ öyle mi bilmiyorum ama bir zamanlar fiyakalı bir sözdü. İngiltere ya da Fransa’ya veya Londra ya da Paris’e değil de “Avrupa’ya gidilirdi” bir zamanlar...</span></p>

    <p class="duz" xml:lang="tr"><span class="duz1">Yunanistan’da da öyleymiş galiba. Latin Amerika’da da bu var. Avrupa hülyası yalnız bizlere ait değil. Şu satırlar, Arjantinli bir yazarın: “Ben hep Avrupa’yı düşlemiş Arjantinli romancı kuşağındanım. Avrupa deyince aklımıza iş güç para filan gelmezdi. Uygarlıktı Avrupa bizim için. Benim düşlerimi besleyen Avrupalı klasiklerdi. Tantanalı balolarda ya da sigara dumanından boğulduğumuz barlarda, sabaha kadar içkiyi birazcık kaçırdıktan sonra, o sevgili Avrupa’yı bir baştan bir başa gezeceğimize dair topluca yemin ederdik. Donkişot’un güzergâhından yeniden geçmek üzere Kastilya’yı, Dostoyevski’nin kumarda, rulette kaybedip yıkıldığı Baden Baden’ı, zamanında fethetmemiz gereken Paris’i, Bolşevik trajedisinin Moskovası’nı, valsler ve tehlikeli bira dünyasının Viyanası’nı görmek ister ve nihayet Venedik’te ölmeyi düşlerdik.”<a class="calibre1" href="#footnote-231-2" id="footnote-231-2-backlink">[2]</a></span></p>

    <p class="duz" xml:lang="tr"><span class="duz1">Perulu romancı Mario Vargas Llosa da gençliğinde “Avrupa’ya seyahat”in hayal dünyalarını süslediğini anlatır. Avrupa’nın kültürel üstünlüğünün kabul gördüğünü, iyi bir entelektüel eğitim için Avrupa’ya gitmenin şart olduğunu, lise sonrası İspanya’dan bir burs kazanınca, “Avrupa’ya gideceği” için nasıl sevindiğini belirtir.<a class="calibre1" href="#footnote-231-3" id="footnote-231-3-backlink">[3]</a></span></p>

    <p class="duz" xml:lang="tr"><span class="duz1">Bizde de öyle denirdi:</span></p>

    <p class="duz" xml:lang="tr"><span class="duz1">– Avrupa’ya gidiyorum!</span></p>

    <p class="duz" xml:lang="tr"><span class="duz1">– Avrupa’daydım!</span></p>

    <p class="duz" xml:lang="tr"><span class="duz1">– Yılbaşını Avrupa’da geçirdim!</span></p>

    <p class="duz" xml:lang="tr"><span class="duz1">– Bizimki Avrupa’da!</span></p>

    <p class="duz" xml:lang="tr"><span class="duz1">– Kızımız Avrupa’da okuyor!</span></p>

    <p class="duz" xml:lang="tr"><span class="duz1">Ben de çocukken hep Avrupa’ya gitmenin, Avrupa’da okumanın, Avrupa’da yaşamanın düşlerini kurardım. Çocukken babamdan dinlemiştim Avrupa’yı. Ama çok uzak bir Avrupa’ydı o. 1910’ların, 1920’lerin Almanyası’ydı. Babamın deyişiyle Berlin’iydi, Peşte’siydi, Viyana’sıydı.</span></p>

    <p class="duz" xml:lang="tr"><span class="duz1">Benim hayatımda ilk Avrupa durağı 1962 yazında İngiltere oldu. Mülkiye’de birden ikiye geçmiştim. Cambridge ve Shakespeare’in memleketi olan Stratford-on-Avon civarındaki yaz kamplarında çalışıp İngilizcemi ilerletecektim.</span></p>

    <p class="duz" xml:lang="tr"><span class="duz1">18 yaşındaydın.</span></p>

    <p class="duz" xml:lang="tr"><span class="duz1">Büyük bir heyecanla çıktığım o seyahatten önce, Avrupa’yı hiç görmemiş olan anneme söz vermiştim. Her şeyi not alıp geri döndüğümde ona anlatacaktım. Bir yaz günü İstanbul-Sirkeci Garı’ndan kara trene binip üç günde Londra’nın Victoria Garı’na varmıştım.</span></p>

    <p class="duz" xml:lang="tr"><span class="duz1">İlginçti! Not tutmaya Avusturya sınırından itibaren başlamıştın.</span></p>

    <p class="duz" xml:lang="tr"><span class="duz1">Evet. Bulgaristan’ı, boydan boya geçtiğimiz Yugoslavya’yı anlaşılan Avrupa’dan saymamıştım. Londra’nın görkemi beni büyülemişti. İstanbul’un tarihiyle, doğasıyla güzelliğine diyecek yoktu ama Londra başkaydı. Hele otostopla hafta sonları gittiğim Oxford ve Cambridge’in çarpıcılığı... Ben de buralarda okusaydım herhalde dünyalar benim olurdu diye düşündüğümü hatırlıyorum.</span></p>

    <p class="duz" xml:lang="tr"><span class="duz1">Kısa süreli de olsa bu bilim yuvalarında şöyle bir soluduğun entelektüel havadan etkilenmiştin. İnsanı daha çok okumaya, öğrenmeye iten bir havaydı buraların ortamı...</span></p>

    <p class="duz" xml:lang="tr"><span class="duz1">18 yaşında, arada bir hafta sonlarını geçirdiğim Oxford ve Cambridge’in o entelektüel havasının altında belli ki biraz da ezilmişim. O yüzden bir rahatsızlık, sanki bir kıskançlık dalgası içimde yükselmişti. Bir sürü soru üşüşmüştü kafama...</span></p>

    <p class="duz" xml:lang="tr"><span class="duz1">Tabii en başta onlar neden böyle? Biz niye öyle? Onların gücü nereden geliyor? Bizim zayıflığımız nereden kaynaklanıyor?</span></p>

    <p class="duz" xml:lang="tr"><span class="duz1">Cambridge ve Stratford-on-Avon civarındaki köylerde, kırların ortasındaki o güzelim pub’larda, bir yandan sarışın İngiliz kızlarıyla kırıştırıp, öbür yandan fıçı biralarını, hafif elma şaraplarını çekip sürekli tartışırdık: “Onlar neden ileri, biz neden geriyiz?” Ve kabahati kendi dışımızda, başkalarında arama eğilimi o tarihlerde uç vermeye başlamıştı.</span></p>

    <p class="duz" xml:lang="tr"><span class="duz1">Bizi “geri bıraktıranlar” onlardı. Yani emperyalizm! O yüzden onlar bu kadar zengindi, biz ise fakir...</span></p>

    <p class="duz" xml:lang="tr"><span class="duz1">İlk seyahatimde “Avrupa”ya hayran kalmıştım. Ama bu hayranlığım aynı zamanda bir tepkiye, bir tür aşk-nefret ilişkisine dönüşebilecek tohumları bağrında taşıyordu. Onlarınki kapitalizm idi. Peki, benim ütopyam ne olacaktı? Nasıl bir dünya, nasıl bir Türkiye istiyordum? Daha iyisini, daha güzelini, daha mutlusunu istiyordum her genç gibi ben de. Gördüğüm haksızlıklara, eşitsizliklere tanık oldukça, içimde bir isyan duygusu kabarıyordu. Ama daha güzel bir Türkiye’ye, daha hakça bir dünyaya giden yol nereden geçiyordu? Düzen ne olmalıydı? Düzen nasıl değişirdi?</span></p>

    <p class="duz" xml:lang="tr"><span class="duz1">Aslında senin ütopyan, İngiltere’ye gitmeden sekiz dokuz ay önce, daha Mülkiye’nin birinci sınıfındayken biçimlenmeye başlamıştı.</span></p>

    <p class="duz" xml:lang="tr"><span class="italik-yaz">Yön</span> <span class="duz1">dergisiyle birlikte. İktisat hocamız Profesör Sadun Aren’in ekonomide devletçiliği savunan yazı dizisi “Onlar neden ileri, biz neden geri kaldık?” sorusuna kafamda ilk cevapları vermişti.</span></p>

    <p class="duz" xml:lang="tr"><span class="duz1">Ya da kafana ilk klişeler böylece yerleşmeye başlamıştı.</span></p>

    <p class="duz" xml:lang="tr"><span class="duz1">Sadun Hoca’nın yazı dizisi “Kapitalizmin modası geçti, bizi devletçilik paklar” diye özetlenebilirdi. Haftalık</span> <span class="italik-yaz">Yön</span> <span class="duz1">dergisi 1961 aralık ayında çıkmıştı. Doğan Avcıoğlu’nun yönetiminde. Ben de Ankara Atatürk Lisesi’ni yeni bitirmiş, 1961 sonbaharında 17 yaşındayken Mülkiye’ye ayak basmıştım.</span></p>

    <p class="duz" xml:lang="tr"><span class="duz1">Nasıl da kasılırdın Mülkiyeli olduğun için...</span></p>

    <p class="duz" xml:lang="tr"><span class="duz1">Çaktırmamaya çalışırdım ama doğrusu hoşuma giderdi. Mülkiyeli olmak ayrıcalıktı! 1950’lerin demokrasi mücadelesinin, 27 Mayıs’ın altında bu bilim yuvasının kesin imzası vardı. Kazandığımı öğrenince dünyalar benim olmuştu. Yaptığım ilk iş Ulus’taki bir dükkândan Mülkiye rozeti alıp yakama takmak olmuştu.</span></p>

    <p class="duz" xml:lang="tr"><span class="italik-yaz">Yön</span><span class="duz1">’ün neredeyse bütün yazarları sizin hocalarınız, profesörlerinizdi. Sadun Aren, Bahri Savcı, Muammer Aksoy, Turan Güneş, Haluk Ülman, Mümtaz Soysal... Bunun için elinizden hiç düşmezdi</span> <span class="italik-yaz">Yön</span><span class="duz1">...</span></p>

    <p class="duz" xml:lang="tr"><span class="duz1">İlk sayısının kapağına bak. Satış fiyatı 100 kuruşmuş, yani 1 lira. Kapakta kocaman bir soru işareti. Üstünde kırmızı harflerle “Çıkmazdan kurtuluşun yolu” yazıyor. Altında “aydınların ortak bildirisi”. Yakın siyasal tarihimizde derin izler bırakan ve Türk “sol” radikalizminin en önemli belgelerinden biri olan “Yön Bildirisi”. Çok etkilenmiştik.</span></p>

    <p class="duz" xml:lang="tr"><span class="duz1">Altını çize çize okumuşsun: “Türkiye ciddi bir iktisadi ve sosyal buhranın içinde... Geri bir tarım... Topraksızlık... Köyden kente göç... İşsizlik... Hızlı nüfus artışı... Vergide adaletsizlik... Haksız gelir dağılımı... Kitleleri sosyal adalete kavuşturmak... İstismarı kaldırmak ve demokrasiyi kitlelere mal etmek... Yeni bir devletçilik... Devletçiliği, ciddi bir planlamanın vazgeçilmez unsuru saymak... Kilit sanayilerin mutlaka devlet elinde bulunması... Planlı bir eğitim seferberliği... Geniş bir kooperatif kesimi... Köy Enstitüleri...”</span></p>

    <p class="duz" xml:lang="tr"><span class="duz1">Bütün bu konuların ortaya atılması, sloganlarla işlenmesi kamuoyunda büyük bir dalgalanma yaratmıştı. Yeni bir zihinsel yolculuk başlamıştı aydınlar için. Yeni diyarlar keşfedilecekti artık.</span></p>

    <p class="duz" xml:lang="tr"><span class="duz1">27 Mayıs darbesi sonrasında...</span></p>

    <p class="duz" xml:lang="tr"><span class="duz1">O zamanlar “darbe” demezdin ama...</span></p>

    <p class="duz" xml:lang="tr"><span class="duz1">“Devrim” derdim. Demokrasi yolunda bir atılım olarak görürdüm 27 Mayıs’ı. Unutma! Mülkiye’nin ilk sınıfında, 1961’de bütün hocalarım, özellikle Anayasa’yla ilgili olanların 27 Mayıs’ı demokrasi adına yücelttikleri bir ortamda soluk alıp vermeye başlamıştım. Bir gün sınıfta düşündürücü bir olaya tanık olmuştum. Profesör Bahri Savcı, Anayasa hocamız, dersinde Demokrat Parti’yi demokrasi açısından gene yerin dibine batıran bir konuşma yapıyordu. Pür dikkat dinleyip not alırken, Demokrat Partili aileden bir sınıf arkadaşım söz istemişti. Ayağa kalkıp Yassıada Mahkemeleri’ni hukuk açısından eleştiren, idamları doğru bulmayan bazı eleştiriler yapınca sınıfta şöyle bir protesto uğultusu yükseldiğini anımsıyorum. Ama yıllar sonra o bireysel çıkıştaki medeni cesareti, bağımsız davranabilme yürekliliğini daha iyi değerlendirmiştim.</span></p>

    <p class="duz" xml:lang="tr"><span class="duz1">Şurası bir gerçek: 27 Mayıs darbesinden sonra özellikle 27 Mayıs Anayasası’nın da etkisiyle Türkiye’de demokratik bir açılım yaşandı. Sol, siyaset sahnesinde varlığını kendi görüşleriyle, iddialarıyla sistemli biçimde ortaya koymaya başladı.</span></p>

    <p class="duz" xml:lang="tr"><span class="duz1">Ama unutma, 27 Mayıs öylesine bir kopuş oldu ki, Türk siyasi hayatında daha keskin kutuplaşmaların tohumları atıldı toprağa. Politika arenası cepheleşti. Sağ ve sol, AP ve CHP arasındaki duvarlar daha beter yükseldi. 27 Mayıs’ın öncesi ve sonrasında yaşanan acılar olgunlaştırmadı Türk siyasi hayatını. Tam tersine... Yeni acılara kapı aralandı. Diyalog, uzlaşma, hoşgörü kültürü değil, çatışma kültürü sahneyi kapladı. İç politikada 27 Mayıs darbesi, Türkiye’yi 12 Mart’a, belki oradan da 12 Eylül’e sürükleyen fırtınaları ekti.</span></p>

    <p class="duz" xml:lang="tr"><span class="duz1">27 Mayıs da tek boyutlu değildi. Bir boyutu, demokratikleşmeyle ilgiliydi. 27 Mayıs sonrası özellikle sol radikalizm başını kaldırdı. Yükselişe geçti.</span> <span class="italik-yaz">Yön</span> <span class="duz1">dergisinin çıkışı bu açılardan simgesel bir değer taşır. Türkiye’de solu, radikalizmi yönlendiren, ona yeni bir ideolojik içerik kazandıran bir yayın organı oldu</span> <span class="italik-yaz">Yön</span><span class="duz1">.</span></p>

    <p class="arabaslik" xml:lang="tr"><span class="bold">Baasçılık... Marksizm’den etkilenmiş devletçi, milliyetçi bir hareket...</span></p>

    <p class="duz" xml:lang="tr"><span class="duz1">“Çıkaracağımız dergiye ad ararken ‘Yön’ dediğim zaman, Doğan, her zamanki kesin ve kararlı tavrıyla ‘Tamam’ demişti. ‘Yön’, şaşırmış ve nereye gideceğini kestiremeyen bir Türkiye’ye seslenecek dergi için iyi bir addır. 1961 seçimleri yeni yapılmış, ama o seçimlerin tablosundan açık bir seçenek ortaya çıkmamıştı. Sorunlar ortasında bocalayan Türkiye kendine bir yön arıyordu.</span></p>

    <p class="duz" xml:lang="tr"><span class="duz1">Avcıoğlu, Atatürkçü radikallikten kalkıp ‘idarei maslahatçılığı’ reddeden, ‘mamur’ bir Türkiye yaratmak için devlet öncülüğünde ortak özveriye dayalı planlı bir kalkınmayı vurgulayan çizgisiyle kurtuluş yönünün ancak bu olabileceğini öne sürmekteydi. Dayanılması gereken güçler ve kullanılacak yöntemler bakımından tartışılsa bile, gösterdiği yön doğru bir yöndü.”<a class="calibre1" href="#footnote-231-4" id="footnote-231-4-backlink">[4]</a></span></p>

    <p class="duz" xml:lang="tr"><span class="duz1">Bu son cümle, Avcıoğlu’nun askerciliği ile darbeciliğine dönük üstü örtülü bir eleştiri değil mi?..</span></p>

    <p class="duz" xml:lang="tr"><span class="duz1">Öyle. Kimileri 1960’larda, 1970’lerde milliyetçi sol ya da Kemalist sol anlayışın demokratik yorumuna sahip çıkarken, Doğan Bey otoriter yolu tercih etti.</span></p>

    <p class="duz" xml:lang="tr"><span class="duz1">Basite indirgersen, seçim sandığını değil, namlunun ucunu seçti hedefe ulaşabilmek için... Yani daha kestirme yolu...</span></p>

    <p class="duz" xml:lang="tr"><span class="duz1">Sabırsızlanma. Bundan daha çok söz edeceğiz.</span></p>

    <p class="duz" xml:lang="tr"><span class="italik-yaz">Yön</span><span class="duz1">’ün ilk sayısında yalnız</span> <span class="italik-yaz">Yön</span> <span class="duz1">Bildirisi’nin değil, bazı makalelerin de üzerinde durmaya değer. Çünkü Türk solunun 1960’lı yıllardaki serüveninin nasıl seyredeceğine ilişkin ipuçları ele veriyordu bu yazılar.</span></p>

    <p class="duz" xml:lang="tr"><span class="duz1">20 aralık 1961’deki birinci sayısındaki başyazısına Doğan Avcıoğlu “Kemer sıkalım... Ama önce sosyal adalet!” başlığını koymuş. Mümtaz Soysal “sosyal devleti” yazmış. Çetin Altan liberalizmle dalga geçiyor. Yazısının başlığı: “Yaşasın liberalizm!”</span></p>

    <p class="duz" xml:lang="tr"><span class="duz1">İlhan Selçuk’un da yazısı var</span> <span class="italik-yaz">Yön</span><span class="duz1">’ün ilk sayısında. “İran’da Mukavemet Cephesi” başlığını taşıyor. Seçimlere soğuk bakan bu yazıdan: “İran’da seçim kelimesi her derde deva bir demokrasi serabı gibi dillerde dolaşmaktadır. Bizim gibi dört serbest seçimden sonra bugünkü çıkmazına girmiş bir ülkeden bakılınca, İran’da yapılacak serbest seçimlerin, İran’ı nereye götüreceği veya nereye götürmeyeceği bütün gerçekleriyle gözükmektedir.”</span></p>

    <p class="duz" xml:lang="tr"><span class="italik-yaz">Yön</span><span class="duz1">’ün birinci sayısında “Nasır’ın sosyalizmi” başlıklı bir yazıya tam sayfa ayrılmış...</span> <span class="italik-yaz">Yön</span><span class="duz1">’ün beşinci sayısında İlhan Selçuk’un bir başka ilginç yazısı: “Türkiye’de Ordu”. Son satırları ilginç yazının: “Tarihi gerçek şu ki, her ileri harekette Ordu halk, halk Ordu olmuştur.”</span></p>

    <p class="duz" xml:lang="tr"><span class="duz1">Murat Belge’nin deyişiyle “Ordu’ya 27 Mayıs pasları”ndan biri...</span></p>

    <p class="duz" xml:lang="tr"><span class="duz1">Ama İlhan Abi, 1960’ların başında neyse, 1990’ların sonunda da oydu, özünde değişmedi sayılır.</span></p>

    <p class="duz" xml:lang="tr"><span class="italik-yaz">Yön</span><span class="duz1">’ün yedinci sayısının kapak konusu: “Dünya sosyalizme gidiyor!”</span></p>

    <p class="duz" xml:lang="tr"><span class="italik-yaz">Yön</span> <span class="duz1">Bildirisi ve daha ilk sayılarda yer alan bütün bu yazılar, bir çerçeveyi çiziyordu. 1961’den başlayarak 1971’de 12 Mart Muhtırası’yla noktalanacak on yıllık çalkantılı bir dönemin siyasal, ideolojik çerçevesini.</span></p>

    <p class="duz" xml:lang="tr"><span class="duz1">Bu çerçeve, ekonomide devletçi, siyasette çokpartili demokrasiye dudak büken, Nasır sosyalizminden, Arap Baasçılığından, Üçüncü Dünya solculuğundan hoşlanan, Ordu’yla politika yapmayı seven özelliklere sahipti. NATO’ya, Amerika’ya karşıydı. Sempatiler, Moskova’ya dönüktü.</span></p>

    <p class="duz" xml:lang="tr"><span class="duz1">“Sol radikalizm”in programı</span> <span class="italik-yaz">Yön’</span><span class="duz1">de işlendi. 1969’da Doğan Avcıoğlu’nun</span> <span class="italik-yaz">Türkiye’nin Düzeni</span> <span class="duz1">kitabıyla özetlendi. Sonra sıra “Devrim”e geldi. Asker-sivil aydın zümre el ele verip Türkiye’de devrime giden yolu açacaktı!</span></p>

    <p class="duz" xml:lang="tr"><span class="duz1">İşte, 1969’da benim de umuda yolculuğumun hız kazandığı</span> <span class="italik-yaz">Türkiye için Devrim</span> <span class="duz1">dergisi bu amaçla çıkarıldı.</span></p>

    <p class="duz" xml:lang="tr"><span class="duz1">Yön Bildirisi’yle</span> <span class="italik-yaz">Yön</span> <span class="duz1">dergisinin önemi tabii ki yadsınamazdı. Farklı bir sesti</span> <span class="italik-yaz">Yön.</span> <span class="duz1">Sıradan değildi. Yerleşik değer yargılarını bir anda sarstı. Alışılmış bakış açılarına darbe indirdi.</span></p>

    <p class="duz" xml:lang="tr"><span class="duz1">Önerdiği çözümlere katılmasan da şurası bir gerçek: Türkiye’nin birçok temel sorunu gündeme ilk kez derli toplu ve kışkırtıcı bir üslupla</span> <span class="italik-yaz">Yön</span> <span class="duz1">dergisinde gündeme getirildi. Bir tartışma, sesli düşünce ortamının kapısı açıldı. Türkiye’de siyaset bu farklı sesler sayesinde içerik kazanmaya başladı.</span></p>

    <p class="duz" xml:lang="tr"><span class="duz1">Geriye bakıldığında, çıkmazı aşmak için</span> <span class="italik-yaz">Yön</span> <span class="duz1">Bildirisi’nin önerdiği yolları eleştirmek zor değil. Aradan geçen 35 yıl, Yön Bildirisi’nde öngörülen yollarla Türkiye’nin çıkmazdan kurtulamayacağını hayatın içinde herkese gösterdi, kanıtladı zaten.</span></p>

    <p class="duz" xml:lang="tr"><span class="italik-yaz">Yön</span><span class="duz1">’ün yönünün yanlış olduğu ortaya çıktı!</span></p>

    <p class="duz" xml:lang="tr"><span class="duz1">Seninle aynı kanıda olmayanlar da var. Aradan geçen çeyrek yüzyıl sonra bile umudunu yitirmeyenler: “</span><span class="italik-yaz">Yön</span> <span class="duz1">hareketi tarihe değil, geleceğe yazılmıştır.</span> <span class="italik-yaz">Yön</span><span class="duz1">’ün ilk sayısını elimize heyecanla aldığımız günden bu yana çeyrek yüzyıldan fazla bir zaman geçmiş; Doğan bu dünyadan ayrılmış; Türkiye ‘</span><span class="italik-yaz">Yön</span><span class="duz1">’ün amaçladığı yönden çok uzaklarda bir yere sürüklenmiş; koşullar alabildiğine değişmiş. Yine de Yön hareketinin kimi temel çizgileriyle Türkiye’nin geleceğinde etkin olacağına inanıyorum. Sözgelimi, insanlığın geleceğinde ‘ekonomik planlama’ yalnız bizim için değil, bütün dünya bakımından kaçınılmaz olacaktır. Eğer dünyamız ‘bilim toplumlarına’ gebeyse, Yön hareketi, tarihe değil, geleceğe yazılmıştır.”<a class="calibre1" href="#footnote-231-5" id="footnote-231-5-backlink">[5]</a></span></p>

    <p class="duz" xml:lang="tr"><span class="duz1">1961’de</span> <span class="italik-yaz">Yön</span> <span class="duz1">dergisinin çevresinde toplanan radikal, solcu aydınlar Türkiye’nin sorunlarını tanımlamanın, onlara neşter atmanın, sesli düşünülmesini sağlamanın çok önemli kilometre taşlarını döşediler.</span> <span class="italik-yaz">Yön</span><span class="duz1">’den, biz genç insanlar o zaman çok şey öğrendik.</span></p>

    <p class="duz" xml:lang="tr"><span class="italik-yaz">Yön</span> <span class="duz1">ve</span> <span class="italik-yaz">Devrim</span> <span class="duz1">çizgisi bir yerde Baasçılıktı. Marksizm’den etkilenmiş devletçi, milliyetçi bir hareketti. Türk solunu da etkiledi. Böldü. Kendi nüfuz alanına çekti.</span></p>

    <p class="duz" xml:lang="tr"><span class="duz1">Baasçılık, Arap dünyasında farklı partilerde örgütlenmiş ve Irak’la Suriye’de iktidarları askeri darbelerle ele geçirmişti. Otoriter rejimler, diktalar kurmuştu. Irak’ta Saddam Hüseyin, Suriye’de Hafız Esad Baasçı geleneğin ürünleriydi. Baas Partisi’nin iki ayrı kolunu temsil ettiklerini iddia ediyorlardı.</span></p>

    <p class="duz" xml:lang="tr"><span class="duz1">Doğan Bey’in kütüphanesinde Baas ideologlarının kitapları vardı. Hıristiyan Arap milliyetçisi Mişel Eflak’la Müslüman Arap Salah Bitar’ın kitapları...</span></p>

    <p class="duz" xml:lang="tr"><span class="italik-yaz">Yön-Devrim</span> <span class="duz1">çizgisi için “Üçüncü Dünya solculuğu” ya da “milliyetçi sol” da denebilirdi. Bu görüşü benimseyenler kendilerine devrimci demokrat, cumhuriyetçi demokrat, milli demokratik devrimci de dediler.</span></p>

    <p class="duz" xml:lang="tr"><span class="duz1">Bu görüşte hem Marksizm vardı, hem Kemalizm...</span></p>

    <p class="duz" xml:lang="tr"><span class="duz1">“Önce emperyalizm ve işbirlikçileri”ne karşı “milli demokratik devrim” gerçekleştirilecekti. Sonra da “kapitalist olmayan yol”dan “milli sosyalizm” kurulacaktı. Ve bu işler, Irak’taki ve Suriye’deki gibi tek parti yönetimleriyle, ya da Doğan Avcıoğlu’nun deyişiyle “kadife eldiven içinde demir yumruklu” disipline dayalı bir diktayla yapılacaktı. Çünkü seçim sandığı her seferinde “gerici güçleri”, yani “emperyalizmin işbirlikçileri”ni iktidara taşıyordu.</span></p>

    <p class="arabaslik" xml:lang="tr"><span class="bold">Kapitalizme meydan okuyacak anahtar artık elimdeydi!</span></p>

    <p class="duz" xml:lang="tr"><span class="italik-yaz">Yön</span> <span class="duz1">dergisi 1961 sonunda ilk çıktığı zaman, beni asıl etkileyen görüşler demin de söylediğim gibi Profesör Sadun Aren’in “devletçilik” başlığını taşıyan yazı dizisinde yer aldı. Mülkiye birinci sınıftayken İktisat dersimizde Sadun Hoca, “Özel teşebbüs sistemiyle artık kalkınma olmaz. Tek yol vardır, o da devletçilik” diyordu. Batı ülkelerinde yaşanan kapitalist yoldan kalkınmanın 90 yıllık bir dönemde özel koşullarda ve çok yavaş bir hızla gerçekleştiğini belirten Sadun Hoca, Türkiye için bunun artık çıkmaz yol olduğunu anlatıyordu.</span></p>

    <p class="duz" xml:lang="tr"><span class="duz1">Batı özel sektörcülükle nasıl kalkındı? Biz niye kalkınamayız? Türkiye’ye neden devletçilik lazım? Bu soruların yanıtını en etkileyici biçimde</span> <span class="italik-yaz">Yön</span><span class="duz1">’de, Sadun Hoca’nın o yazı dizisinde bulmuştum.</span></p>

    <p class="duz" xml:lang="tr"><span class="italik-yaz">Yön</span><span class="duz1">’ün 27 aralık 1961 tarihli ikinci sayısının 16. sayfası. Dikkatli okumuşsun. Bütün satırların altı çizili. Ve sen bu şablonu yıllar yılı savundun.</span></p>

    <p class="duz" xml:lang="tr"><span class="duz1">Evvet! Aynen öyle. Hepsi klişeler halinde kafama yerleşti. Yeri geldiğinde papağan gibi tekrarlayıp bilgiçlik tasladım. İsabetinden hiç kuşku duymadım.</span></p>

    <p class="duz" xml:lang="tr"><span class="duz1">Şüphenin cazibesine kendini kaptırmaya başlaman için yıllar geçti.</span></p>

    <p class="duz" xml:lang="tr"><span class="duz1">Sadun Hoca’nın bu dizisinin özeti şuydu: Batı, özel teşebbüsle, kapitalizmle kalkındı. Çünkü o zaman işçi hakları yoktu. Hayat standartları zorla bastırıldı. İşgücü sömürüldü. Bu sayede büyük yatırımlar yapıldı. Daha önemlisi, Batı’nın sömürgeleri vardı. Sömürge halklarını insafsızca sömürdü Batı kapitalizmi. Geçen yüzyılda otomobil, radyo, buzdolabı gibi tüketim malları da olmadığı için tüketim eğilimi düşük, tasarruf eğilimi yüksekti. Devlet hizmetleri fazla olmadığı için de az vergi alınır, özel sektör bu yüzden daha çok yatırım yapardı.</span></p>

    <p class="duz" xml:lang="tr"><span class="duz1">Ama artık bu yol kapalıydı!</span></p>

    <p class="duz" xml:lang="tr"><span class="duz1">Zira demokrasi vardı. Devlet hizmetleri gelişmişti. Onun için vergiler ağırlaşmıştı. Bir de askeri giderler geçmişe oranla çok artmıştı.</span></p>

    <p class="duz" xml:lang="tr"><span class="duz1">İşte bütün bu nedenlerle Sadun Hoca diyordu ki, Türkiye gibi Üçüncü Dünya ülkeleri açısından “özel sektörcülük” dönemi kapanmış, “devletçilik” açılmıştır.</span></p>

    <p class="duz" xml:lang="tr"><span class="duz1">Mülkiye birdeki öğrenciyi 1961’de derinden etkilemişti bu bakış açısı. Kapitalizme niye karşı olduğumu, Türkiye’nin neden merkezi planlamaya dayalı komuta ekonomisiyle kalkınacağını, sosyalizme niçin inandığımı bu basit şemaya dayanarak anlatmıştım yıllar yılı...</span></p>

    <p class="duz" xml:lang="tr"><span class="duz1">Aradan 35 yıl geçmiş.</span></p>

    <p class="duz" xml:lang="tr"><span class="duz1">Ben bu satırları 1996 yılında yazıyorum. 1961’de 17 yaşındaydım. Şimdi 52. Sadun Hoca’nın o görüşlerini veya benim o zamanlar bütün kalbimle benimsediğim “sosyalizmi” hayat doğrulamadı. Yalnız Türkiye’de değil, bütün dünyada çöktü, merkezi planlamaya dayalı komuta ekonomileri. Berlin Duvarı’nın 1989’da yıkılışı buna son noktayı koydu. Siyasette olduğu gibi ekonomide de rekabetçi yapıların, yani pazar ekonomisinin, ekonomik ve siyasal liberalizmin üstünlüğü ortaya çıktı.</span></p>

    <p class="duz" xml:lang="tr"><span class="duz1">Ancak, Sadun Hoca’nın da savunduğu bu devletçi görüşler, 27 Mayıs sonrası Türkiyesi’nin ekonomi politikalarına damgasını vurdu. “Karma ekonomi” olarak 1961 Anayasası’na da girdi. Devlet Planlama Teşkilatı kuruldu. “İthal ikamesine dayalı” sanayileşme politikasıyla, bugünlere kadar ekonomik gelişmenin en büyük kösteği ve yapısal hastalığı haline gelen bazı büyük KİT’lerin temelleri 1960’lı yıllarda atıldı.</span></p>

    <p class="duz" xml:lang="tr"><span class="duz1">Bugün geriye bakıldığında, Türk ekonomisinin yönetiminden sorumlu olanların belki de yaptıkları en stratejik hatalardan birinin bu olduğu görülür. Yani “ithal ikamesi”ne yönelmek...</span></p>

    <p class="duz" xml:lang="tr"><span class="duz1">1995’in ilkbaharında Güney Kore’ye gittiğim zaman bu konuyu yeniden düşünmüştüm. Güney Kore örneği ile Türkiye’yi karşılaştırmak, ithal ikamesinin, yani 1960’lardaki devletçi model tercihinin niçin stratejik bir hata olduğunu bana bir kez daha göstermişti.</span></p>

    <p class="duz" xml:lang="tr"><span class="duz1">Türkiye, 27 Mayıs sonrası ekonomide dışa kapalı, ithal ikamesine dayanan kalkınma modelini benimserken, Güney Kore tam tersini yaptı. İhracata ağırlık veren, dışa açık büyüme stratejisini benimsedi. Her iki ülkede de devlet devrede oldu. Ancak bizde devlet fabrikalar kurarak bizzat üretime girdi. Buna karşılık Güney Kore’de devlet, pazar ekonomisi çerçevesinde yönlendirici rol oynadı. Doğrudan üretime bilinçli olarak girmedi.</span></p>

    <p class="duz" xml:lang="tr"><span class="duz1">Türkiye’yi yönetenler 1960’larda kendilerine “Neyin ithalatını engeller veya ikame eder de döviz tasarruf ederiz?” sorusunu sordular. Bu yanlış soruydu. Buna karşılık Güney Kore’nin yöneticileri “Neyi ihraç edip ekonomiye lazım olan dövizi kazanırız?” sorusunu ortaya attılar.</span></p>

    <p class="duz" xml:lang="tr"><span class="duz1">Doğru soru buydu.</span></p>

    <p class="duz" xml:lang="tr"><span class="duz1">Can alıcı bir soruydu bu. Güney Kore ekonomisi 1960 yılında her bakımdan Türkiye’nin gerisindeydi. 1962’de Güney Kore’nin kişi başına düşen milli geliri 87 dolarken, bizimki 200 doların üstündeydi. 1994’te Güney Kore 8 384’e çıktı, bizimki ancak 2 000’di. Güney Kore’nin dış ticaret hacmi 1994’te 199 milyar dolara yükseldi. Yani Türkiye’nin o yılki dış ticaret hacmini dört misli geçti.</span></p>

    <p class="duz" xml:lang="tr"><span class="duz1">Üstelik Güney Kore doğal kaynaklar açısından bize göre daha yoksuldu. Yüzölçümü, Türkiye’nin sekizde biri büyüklüğündeydi. 1950’lerde iç savaş yaşamış, işgal görmüş ve ikiye bölünmüştü. 1960’larda nüfusu Türkiye kadardı. Böyle bir ülke 30 yıl içinde bize kalkınmışlık açısından büyük fark attı.</span></p>

    <p class="duz" xml:lang="tr"><span class="duz1">Bu farkı sadece Güney Kore’nin otoriter rejimine, sosyal hakları çiğnemesine, sendikal hakları yok saymasına ya da Asya’ya özgü değerlere bağlayanlar da yok değil.</span></p>

    <p class="duz" xml:lang="tr"><span class="duz1">Kore’nin hızlı kalkınmasında bu faktörlerin payı hiç kuşkusuz var. Ama şurayı unutma: 1960’lı, 70’li, 80’li yıllarda otoriter olan, totaliter olan, demokratik özgürlüklerle sosyal hakların esamesinin bile okunmadığı çok ülke vardı. Latin Amerika’da, Afrika’da, Doğu Avrupa’da, Sovyetler’de. Ya da Kore’nin kuzeyinde. Ama hepsinin ekonomisi çöktü. Güney Kore’nin çok gerisinde kaldılar.</span></p>

    <p class="duz" xml:lang="tr"><span class="duz1">Niye? İşte bu sorunun cevabı başlangıçta yapılan temel tercihte aranmalı. Güney Kore, ithal ikamesi yerine ihracata ağırlık veren, döviz tasarrufunu değil, döviz kazanmayı öngören dışa açık büyüme modelini tercih etti. Üretimde devlet yerine, devletin ekonomideki rolünü pazar ekonomisiyle sınırlayan anlayışı benimsedi. Bu ekonomik tercihi Türkiye, Güney Kore’ye göre yirmi yıllık bir gecikmeyle -ve birtakım eksikleriyle- yaptı.</span></p>

    <p class="duz" xml:lang="tr"><span class="duz1">Yani diyorsun ki, demokrasiye ters düşen otoriter rejimler altında doğru model tercihleriyle ekonomik kalkınma gerçekleşebiliyor. Buna karşılık yanlış ekonomik model tercihleri, demokratik rejim olsa da olmasa da -veya Türkiye’deki gibi kör topal olsa da- kalkınma sorununu çözmüyor. Tipik örnek, Güney ve Kuzey Kore değil mi? İkisinin de başlangıç noktası demokrasiye aykırı rejimler. Ama Güney, Kuzey’e geceyle gündüz kadar açık fark atıyor.</span></p>

    <p class="duz" xml:lang="tr"><span class="duz1">İşte, 1998 yılında Kuzey Kore manzaraları:</span></p>

    <p class="duz" xml:lang="tr"><span class="duz1">“Sana anlatacaklarım var diyor telefondaki ses. Ertesi gün buluşuyoruz. İsveçli politikacı dostumu ne zamandır görmemiştim. Son kez gözlemci olarak gittiği Kuzey Kore’den yeni dönmüş. ‘Sen Kuzey Kore’yi iyi bilirsin, anlatacaklarım seni ilgilendirir’ dedikten sonra, pür dikkat dinlediğim iç karartıcı, yürek dağlayan, kendisinin görüp tanık olduğu insan manzaralarını anlatıyor. ‘İnsanlar açlıktan kırılıyor. İlk ölenler her zaman olduğu gibi çocuklar. Ülkenin ısıtılamayan hastanelerine müzmin gıdasızlıktan yatırılan çocukların yüzde otuzu bir yıl içinde ölüyor ve bu rakam da on binlerle tanımlanıyor!’ Kuzey Kore’den ilk açlık sinyalleri 1995 yılında duyulmuştu. Hong Kong’un en saygın gazetesi</span> <span class="italik-yaz">South China Morning Post</span> <span class="duz1">şimdiye kadar 2 milyon insanın öldüğünü yazıyor. ‘Kuzey Kore’ye gidersen sakın cep telefonunu götürme, yıkıcı faaliyet ve devlete darbe teşebbüsünden girersin içeri’ diyor İsveçli dostum.”<a class="calibre1" href="#footnote-231-6" id="footnote-231-6-backlink">[6]</a></span></p>

    <p class="duz" xml:lang="tr"><span class="duz1">1998 yılı başında, 23 milyon nüfuslu Kuzey Kore’de 80 000 çocuğun yetersiz beslenmeden dolayı ölümle burun buruna yaşadığı Birleşmiş Milletler kaynaklarınca belirtiliyordu. Her yerde diktatör Kim İl Sung’un heykelleri vardı ama Kuzey Koreli çocuklar açlıktan ölüyordu.<a class="calibre1" href="#footnote-231-7" id="footnote-231-7-backlink">[7]</a></span></p>

    <p class="duz" xml:lang="tr"><span class="duz1">Bu gerçekler yıllar ve yıllar içinde hayatın göbeğinde kendini gösterdi. Tabii bu arada “Önce ekonomi sonra demokrasi mi?” sorusu hep tartışıldı.</span></p>

    <p class="duz" xml:lang="tr"><span class="duz1">Ancak yaşanan örnekler, bu sorunun tek bir yanıtı olamayacağını gösterir. Pazar ekonomisiyle demokrasinin iç içe olduğunu ya da olmadığını gösteren örnekler vardır. Pazar ekonomisi otoriter rejimler altında da gelişir. Fakat pazar ekonomisi, yani ekonomide rekabetçi yapılar olmaksızın demokrasinin, çoğulculuğun yeşermesi imkânsızdır. Ekonomide mekanizmaların devlet elinde tutulduğu merkeziyetçi komuta ekonomilerinde, fikirlerin serbestçe yarıştığı politik bir ortamın, sivil toplumun gelişmesi mümkün değildir. Bunun gibi pazar ekonomisiyle çoğulcu demokrasinin zaman içinde oluşan ve birbirlerini geliştiren birlikteliğini yadsımak da olanaksızdır. Ekonomik ve siyasal liberalizm birbirlerini tamamlar.</span></p>

    <p class="duz" xml:lang="tr"><span class="duz1">Bu satırları 1996’da yazıyorsun. 35 yıl önceyi, 1961’i düşün. 17 yaşındaki toy bir Mülkiye öğrencisi olarak Sadun Hoca’nın</span> <span class="italik-yaz">Yön</span><span class="duz1">’deki makalesini okuyunca nasıl da çözmüştün kafandaki soruları...</span></p>

    <p class="duz-son-paragraf-2-xxx" xml:lang="tr"><span class="duz1">Umut çiçekleri açmıştı iç dünyamda. Umut patlaması yapmıştım. Batı’ya, daha doğrusu kapitalizme meydan okuyacak anahtarı elime geçirdiğimi sanmıştım.</span></p>

    <div class="generated-style">
      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-1-backlink" id="footnote-231-1">1</a>]<span class="dipnot">“Mihri Belli Anlatıyor, Eski Tüfekle Geçmişe Yolculuk”, Leyla Umar’ın röportajı,</span> <span class="dipnot-italik">Sabah</span><span class="dipnot">, 29 aralık 1997, s. 22. Türk komünist hareketinin ihtiyar delikanlısı Mihri Belli, bunları anlatırken 82 yaşındaydı.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-2-backlink" id="footnote-231-2">2</a>]<span class="dipnot">Osvaldo Soriano,</span> <span class="dipnot-italik">Milliyet</span><span class="dipnot">’in eki</span> <span class="dipnot-italik">Milliyet World Media</span><span class="dipnot">, 3 şubat 1993, s. 6.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-3-backlink" id="footnote-231-3">3</a>]<span class="dipnot-italik">Making Waves, Essays, Farrar</span><span class="dipnot">, Mario Vargas Llosa, Straus and Giroux, New York, 1997, s. 16.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-4-backlink" id="footnote-231-4">4</a>]<span class="dipnot">Mümtaz Soysal,</span> <span class="dipnot-italik">Milliyet</span> <span class="dipnot">gazetesi, 8 kasım 1983, s. 2.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-5-backlink" id="footnote-231-5">5</a>]<span class="dipnot">İlhan Selçuk,</span> <span class="dipnot-italik">Cumhuriyet</span> <span class="dipnot">gazetesi,</span> <span class="dipnot">17 nisan 1987, sayfa 2.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-6-backlink" id="footnote-231-6">6</a>]<span class="dipnot">Güneş Karabuda’nın yazısı,</span> <span class="dipnot-italik">Yeni Yüzyıl</span> <span class="dipnot">gazetesi, 18 şubat 1998, s. 11.</span></p>
      </div>

      <div class="generated-style">
        <p class="dipnotlar" xml:lang="tr">[<a class="footnote-anchor" href="#footnote-231-7-backlink" id="footnote-231-7">7</a>]<span class="dipnot-italik">Welt Am Sonntag</span> <span class="dipnot">gazetesi, 1 şubat 1998, s. 7.</span></p>
      </div>
    </div>
  </div>
</body>
</html>