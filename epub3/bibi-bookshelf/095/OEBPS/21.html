<html xmlns="http://www.w3.org/1999/xhtml">
	<head>
		<title>21.html</title>
		<link href="template.css" rel="stylesheet" type="text/css"/>
	</head>
	<body>
		<div id="x21.html" xml:lang="tr-TR">
			<div class="story">
				<p class="duz"/>
				<p class="duz-ilk-paragraf-2"><span class="duz" style="font-size:1em;" xml:lang="tr-TR">Kulübedeki sabahın üzerinden seksen altı gece geçti.</span></p>
				<p class="duz"/>
				<p class="duz-ilk-paragraf"><span class="duz" style="font-size:1em;" xml:lang="tr-TR">Kiralık bir Cadillac New Yorker, geniş bir bahçeye açılan yüksek demir kapıların arasından geçti. Ağaçların arasındaki yolun sonundaki binanın önünde durdu. Arabanın şoför koltuğundan inen adam, kendisine doğru yaklaşan iki hastabakıcıya baktı. Biri, sol arka kapıyı açıp koltuğa uzanmış adamı kollarından tutarak yavaşça çekti. Diğeri sürdüğü tekerlekli sandalyeyi arabaya yaklaştırdı. Beyaz yüzlü adam, sandalyeye nazikçe yerleştirildi. Arabayı, John F. Kennedy Havaalanı’ndan beri sürmüş olan adam, kendisinden uzaklaşan üç kişiyi izledi. Gözleri yükseldi ve çift kanatlı büyük ahşap kapının üzerindeki yazıyı okudu: Silver Lake Psikiyatri Kliniği. Barbaros’un babası arabaya bindi. </span></p>
				<p class="duz"><span class="duz" style="font-size:1em;" xml:lang="tr-TR">Tekerlekli sandalyede oturan ve bir felçliyi andıran Barbaros, binanın ağzından içeri kaydı. Birleşmiş Milletler Örgütü’nün merkezi kırk iki kilometre doğudaydı. </span></p>
				<p class="foto-ustten-bosluklu-2"/>
			</div>
		</div>
	</body>
</html>