<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>peride</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
<br class="chapter"/><br class="chapter"/><p class="normal1">sanki kanatlanıp en beklenmedik rüzgârlara karşı dalga dalga uçuyorum</p>
  <p class="normal1">uçuyorum kuş olmuş bir insan gibi mutlu</p>
  <p class="normal1">mutlu içimdeki karabasanları öldürmek adına çığlıklar atıyorum göklerde</p>
  <p class="normal1">göklerde anlamsız tedirginlikler yok zaten</p>
  <p class="normal1">zaten olmamalı bunca yüksekte ama acı mutluluğun kardeşi</p>
  <p class="normal1">kardeşi değil acı mutluluğun içinde gizli hatta</p>
  <p class="normal1">hatta acı mutluluğun ta kendisi</p>
  <p class="normal1">birden acı saplanıveriyor gövdeme mutluluğun yerine sıyırıp geçmiyor</p>
  <p class="normal1">geçmiyor ki kanadımı yavaş yavaş şekiller çizerek düşeyim</p>
  <p class="normal1">düşeyim ölmeye hazırlanan bir kuş gibi hayır en orta yerimden vuruyor birden</p>
  <p class="normal1">birden inivereyim diye</p>
  <p class="normal1">düşüyorum</p>
  <p class="normal1">öylece suskun duruyorum toprağın üzerinde çamur içinde</p>
  <p class="normal1">çamur içinde uçma yasağı yükselmek yok artık ayağıma tel bağlıyor avcı</p>
  <p class="normal1">avcı omzuna asıyor kan beynime sıçrıyor ölüyorum sanki</p>
  <p class="normal1">sanki ölüyorum</p>
  <p class="normal1">avcı acı</p>
  <p class="normal1">acı avcı demek</p>
  <p class="normal1">ölüyorum sen başka adam kollarında umursamazken dünyayı dünyanın içinde ben de varım</p>
  <p class="normal1">ben de varım sözlerimi anlamazdan gelip başka adam sıcaklığı duyarken içinde</p>
  <p class="normal1">içinde bir şeyler burkulsa yüzün bir an buruşsa ben gelmişimdir aklına zaten</p>
  <p class="normal1">zaten sıyırıp atıverirsin o maskeyi bilirsin</p>
  <p class="normal1">bilirsin o maske bir anlıktı üzmeden geçti</p>
  <p class="normal1">geçti unutturdu adam sana dudaklarından ıslak bir öpücük gibi çekti aldı beni</p>
  <p class="normal1">beni ve benimle ilgili her şeyi</p>
  <p class="normal1">ölüyorum yokum</p>
  <p class="normal1">yokum artık seviş onunla sayma beni ki ben demeye hakkım yok biliyorum</p>
  <p class="normal1">biliyorum ben yokum senin acımasız dünyanda susuyorum</p>
  <p class="normal1">sus(a)mak hayatımın en önemli parçası ve susmak derimin yüzülmesi gözlerimin kanaması</p>
  <p class="normal1">düşlerimi düşündüklerimi isteklerimi hissettiklerimi söyleyememek</p>
  <p class="normal1">söyleyememek en küçük bebeği en büyük mezara gömmek demek öldürmeden hem de</p>
  <p class="normal1">hem de diri diri insan değilsin sen</p>
  <p class="normal1">sen insansın hem de en güzeli</p>
  <p class="normal1">söz veriyorum bu odadan dışarı çıkmaz kâğıtlar</p>
  <p class="normal1">kâğıtlar saklar sırları</p>
  <p class="normal1">sırları bir bana fısıldar kalemim bir de kâğıtlara sessizce</p>
  <p class="normal1">sessizce eğilip de kulağına ilk seni seviyorumu fısıldadığım gibi</p>
  <p class="normal1">ihanet etmez onlar onca zahmet vererek büyüttüğün saksıdaki çiçekler gibi</p>
  <p class="normal1">sen gider gitmez yeni yapraklar yeni çiçekler fışkırdı gidişini kutlarcasına</p>
  <p class="normal1">kutlarcasına büyüdüler oysa senin sesin yerine benim sesim vardı üzerlerinde</p>
  <p class="normal1">üzerlerinde benim kokum vardı benim tenim</p>
  <p class="normal1">tenim sevdi onları her sabah sesim okşadı kadifeçiçeklerini ama onlar coştukça</p>
  <p class="normal1">coştukça renkleri kuşlar ölüp bahçeme düşmeye başladılar soğuktan</p>
  <p class="normal1">soğuktan ben de hasta olup yatağa düştüm zavallı kuşlar</p>
  <p class="normal1">zavallı kuşlar göçemediler soğuktan </p>
  <p class="normal1">soğuktan yağmur yağamaz oldu hep kar vardı hep kardan adam yaptı çocuklar günlerce</p>
  <p class="normal1">günlerce ben onları seyrettim kıpırdamadan</p>
  <p class="normal1">kıpırdamadan kardan adam oldum</p>
  <p class="normal1">kardan adam oldum burnu havuç gözleri kömür</p>
  <p class="normal1">gel artık havalar ısınınca kardan adamlar ölür</p>
  <p class="normal1">ki gelmezsin biliyorum</p>
  <p class="normal1">biliyorum sen avcısındır kendimden geçip gökyüzünü seyrettiğim kıyıda kimi zaman</p>
  <p class="normal1">kimi zaman en azılı orospusundur ya da masum bir çocuk nedense</p>
  <p class="normal1">ve nedense hepsinin ortak özelliği benim olmayışın yani sen avcı ben acı</p>
  <p class="normal1">acı yani sen yakan güneş ben kardan adam burnu havuç gözleri kömür</p>
  <p class="normal1">gel artık havalar ısınınca kardan adamlar ölür</p>
	</div>
<div class="calibre1" id="calibre_pb_30"/></body>
</html>