<html xmlns="http://www.w3.org/1999/xhtml">
	<head>
		<title>4-14.html</title>
		<link href="template.css" rel="stylesheet" type="text/css"/>
	</head>
	<body>
		<div id="x4-14.html" xml:lang="tr-TR">
			<div class="Basic-Text-Frame-3">
				<p class="split para-style-override-12"/>
				<p class="paragraf-2 para-style-override-11"><span class="char-style-override-9">Füruzan</span><span class="char-style-override-10"> İlk kitabı </span><span class="char-style-override-11">Parasız Yatılı</span><span class="char-style-override-10">’yla 1972 Sait Faik Hikâye Armağanı’nı kazandı. İlk kitaplarında kötü yola düşmüş kadın ve kızların, çöken burjuva ailelerinin, yoksulluk ve yalnızlıkla boğuşan kadın ve çocukların, yeni ortamlarda bunalan ve yurt özlemi çeken göçmenlerin dramlarına sevecenlikle yaklaştı. Kişileri derinlemesine inceledi ve anlatımını ayrıntılarla besledi. 12 Mart dönemini anlattığı ilk romanı </span><span class="char-style-override-11">Kırk Yedi’liler</span><span class="char-style-override-10"> ile 1975 Türk Dil Kurumu Roman Ödülü’nü kazandı. Daha sonra bir sanatçılar programıyla (D.A.A.D.) 1975’te Batı Berlin’e çağrıldı ve orada bir yıl kalarak işçilerle ve sanatçılarla röportajlar yaptı. Öyküleri Fransızca, İspanyolca, Farsça, İtalyanca, Japonca, İngilizce, Rusça, Bulgarca, Boşnakça gibi birçok dile çevrildi. Öykülerinden yapılan bir toplam, A. Saraçgil tarafından İtalyancaya çevrildi ve 1991’de Napoli’de basıldı. </span><span class="char-style-override-11">Kırk Yedi’liler</span><span class="char-style-override-10"> romanı 1986’da S. Pirvanova çevirisiyle Bulgaristan’da basıldı. “Sevda Dolu Bir Yaz”, “Nehir”, “İskele Parklarında” öyküleri Damian Craft’ın İngilizce çevirisiyle 2001’de Londra’da yayımlandı. Halen toplu öyküleri İspanyolcaya Gül Işık tarafından çevrilmektedir. </span><span class="char-style-override-11">Dokuz Çağdaş Türk Öykücüsü</span><span class="char-style-override-10"> (1982, Volk und Welt Verlag) adlı antolojisini ve </span><span class="char-style-override-11">Die Kinder der Türkei</span><span class="char-style-override-10"> (1979, Kinderbuch Verlag) adlı çocuk kitabını ise Doğu Berlin’de konuk kaldığı dönemde hazırladı. 2007’de Dil Derneği’nin düzenlediği Dil Bayramı’nda ve Antalya Öykü Günleri’nde, 2008’de 7. İzmir Öykü Günleri’nde onur ödülleri aldı. 2008 İstanbul Kitap Fuarı’nın “Onur Yazarı” seçildi.</span></p>
				<p class="paragraf-2 para-style-override-11"><span class="char-style-override-10">1988-1990 yıllarında çektiği </span><span class="char-style-override-11">Benim Sinemalarım</span><span class="char-style-override-10"> filmi 1990’da Cannes Film Festivali’nin “Eleştirmenlerin 7 Günü” ve “Altın Kamera” dallarından çağrı alarak 158 film arasından seçilen 8 filmden biri olarak gösterime girdi. 1991’de Uluslararası İran Fecr Film Festivali’nde, Uluslararası Jüri’den “En İyi İlk Film Jüri Özel Ödülü”nü kazandı. 1991’de Tokyo Uluslararası Film Festivali’nde seçilen “En İyi On Asya Filmi” arasında yer aldı. 1994’te, Bosna-Hersek, Yunanistan ve Bulgaristan gezilerini </span><span class="char-style-override-11">Balkan Yolcusu</span><span class="char-style-override-10"> adlı kitabında topladı. Oyunlaştırdığı </span><span class="char-style-override-11">Sevda Dolu Bir Yaz</span><span class="char-style-override-10">, Ankara Devlet Tiyatroları’nda yaklaşık 200 kez sahnelendi (2000-2005).</span></p>
				<p class="bos"/>
				<p class="paragraf-2 para-style-override-11"><span class="char-style-override-9">Yapıtları:</span></p>
				<p class="paragraf-2 para-style-override-11"><span class="char-style-override-9">Öykü:</span><span class="char-style-override-10"> </span><span class="char-style-override-11">Parasız Yatılı</span><span class="char-style-override-10"> (1971), </span><span class="char-style-override-11">Kuşatma</span><span class="char-style-override-10"> (1972), </span><span class="char-style-override-11">Benim Sinemalarım</span><span class="char-style-override-10"> (1973), </span><span class="char-style-override-11">Gül Mevsimidir</span><span class="char-style-override-10"> (uzun öykü, 1973), </span><span class="char-style-override-11">Gecenin Öteki Yüzü</span><span class="char-style-override-10"> (1982), </span><span class="char-style-override-11">Sevda Dolu Bir Yaz</span><span class="char-style-override-10"> (1999). </span><span class="char-style-override-9">Roman:</span><span class="char-style-override-10"> </span><span class="char-style-override-11">Kırk Yedi’liler</span><span class="char-style-override-10"> (1974), </span><span class="char-style-override-11">Berlin’in Nar Çiçeği</span><span class="char-style-override-10"> (1988). </span><span class="char-style-override-9">Röportaj:</span><span class="char-style-override-10"> </span><span class="char-style-override-11">Yeni Konuklar</span><span class="char-style-override-10"> (1977). </span><span class="char-style-override-9">Gezi:</span><span class="char-style-override-10"> </span><span class="char-style-override-11">Evsahipleri</span><span class="char-style-override-10"> (1981), </span><span class="char-style-override-11">Balkan Yolcusu</span><span class="char-style-override-10"> (1994). </span><span class="char-style-override-9">Oyun:</span><span class="char-style-override-10"> </span><span class="char-style-override-11">Redife’ye Güzelleme</span><span class="char-style-override-10"> (1981), </span><span class="char-style-override-11">Kış Gelmeden</span><span class="char-style-override-10"> (1997). </span><span class="char-style-override-9">Çocuk Kitabı:</span><span class="char-style-override-10"> </span><span class="char-style-override-11">Die Kinder der Türkei</span><span class="char-style-override-10"> (1979, Türkiye Çocukları). </span><span class="char-style-override-9">Şiir:</span><span class="char-style-override-10"> </span><span class="char-style-override-11">Lodoslar Kenti</span><span class="char-style-override-10"> (1991). </span><span class="char-style-override-9">Yaşantı:</span><span class="char-style-override-10"> </span><span class="char-style-override-11">Füruzan Diye Bir Öykü </span><span class="char-style-override-10">(Hazırlayan: Faruk Şüyün, 2008).</span></p>
			</div>
		</div>
	</body>
</html>