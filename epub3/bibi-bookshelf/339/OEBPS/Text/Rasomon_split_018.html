<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rasomon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_16">Serap</h1>

  <p class="ortaitalik">şinkiro</p>

  <p class="ortayazi">1927</p>

  <p class="normal">Bir sonbahar günü öğleden sonrası Tokyo’dan beni ziyarete gelen arkadaşım K. ile serap görmek için deniz kıyısına gittik. Kugenuma sahillerinde serap görüldüğünü memlekette bilmeyen yoktur. Nitekim, evimizdeki hizmetçi kız bile bir gün gemilerin suya tepetaklak vuran şavkını gösterip,</p>

  <p class="normal">— Gazetelerde gördüğüm resimlere ne kadar benziyor!</p>

  <p class="normal">diye hayretini belirtmekten kendini alamamıştı.</p>

  <p class="normal">Azuyama’dan yan sokaklara dönünce arkadaşımız O.’yu da çağırmaya karar verdik. O., herhalde öğle yemeği için hazırlık yapıyor olmalıydı; sırtında kırmızı bir gömlek, etrafı çitle çevrili bahçesinde tulumbadan su çekmekle meşguldü. Elimdeki dişbudak çubuğunu sallayarak geldiğimizi haber verdim.</p>

  <p class="normal">— Vay, vay, vay kimler gelmiş! Girin içeriye, ordan girin...</p>

  <p class="normal">Bizim dolaşmaya çıktığımızı anlamış gibiydi.</p>

  <p class="normal">— Valla O.’cuğum, biz buralara kadar sahile vuran serabı görmeye geldik. Sen de bizimle gelsene...</p>

  <p class="normal">— Serap mı?</p>

  <p class="normal">O., bir kahkaha patlattı.</p>

  <p class="normal">— Bugünlerde nedense bir de serap seyretme modası çıktı..</p>

  <p class="normal">Beş dakika sonra K.’yı da yanımıza alarak, kalın bir kum tabakasıyla kaplı yollardan ilerlemeye başladık. Yolun solundaki kumsal düzdü. İnek arabalarının bıraktığı tekerlek izleri yanlamasına ilerliyordu. Tekerleklerin bıraktığı bu derin izlerden etkilenmiştim. Bunlar bana, dâhiyane bir işin ardından kalan izler gibi gelmişti.</p>

  <p class="normal">— Hastalığım hâlâ düzelmedi galiba. Arabaların bıraktığı şu basit izler bile beni tuhaf tuhaf düşüncelere daldırıyor.</p>

  <p class="normal">O., söylediklerimi anlamış gibi kaşlarını çattı ama, hiç karşılık vermedi.</p>

  <p class="normal">Sağda solda tek tük boy gösteren bodur çam ağaçlarının arasından geçerek Hikicigava sahilinden yolumuza devam ettik. Deniz, koyu lacivert rengiyle geniş kumsalın ötesinde göz alabildiğine pırıl pırıl parlıyordu. Enoşima’nın evlerini ve ağaçlarını nedense bir hüzün bulutu sarmıştı.</p>

  <p class="normal">— Yeni modacılar kuşağı dedikleri galiba bu olmalı...</p>

  <p class="normal">K. bunları söylerken gülüyordu.</p>

  <p class="normal">Yeni modacılar kuşağı? K.’nın arkasından ben de aynı sözleri telaffuz etmiştim. Yeni modacıları hemen keşfettim. Etrafa kum savrulmasını önlemek için sahile sıralanmış paravanların arasından denizi seyreden bir erkek ve bir kadındı bu insanlar... İncecik kolsuz ceketi ve kovboy şapkasıyla, erkek pek de yeni modanın temsilcisi gibi görünmüyordu. Fakat kadın, kısacık kesilmiş saçları, güneş şemsiyesi, alçak topuklu ayakkabılarıyla yeni modaya uymuştu.</p>

  <p class="normal">— Hallerinden de pek memnunlar...</p>

  <p class="normal">— Ne o? Yoksa onlara özeniyor musun?</p>

  <p class="normal">O., yeni modacılar hakkında yorum yapan K. ile dalga geçiyordu.</p>

  <p class="normal">Serabın görüldüğü yer bizden 100 metre kadar uzaktaydı. Yüzükoyun uzanarak nehrin karşı yamacındaki kızgın kumların üzerinden kalkan sıcaklık dalgalarını seyretmeye başladık. Kumların üstünde kurdele kalınlığında uzun mavi bir şey dalgalanıyordu. Kumlardan kalkan sıcak hava dalgasının üstüne denizin mavi rengi yansıyordu kesin. Çünkü onun haricinde önümüzde ne bir tekne silüeti vardı ne de başka bir şey.</p>

  <p class="normal">— Yani şimdi buna da serap mı diyorlar?</p>

  <p class="normal">K., kumlara gömdüğü çenesini kımıldatarak, düş kırıklığını dile getirmişti. Derken aniden beliren bir karga, 200-300 metre önümüzde kumların üstünde sallanmakta olan mavi cisme doğru teğet olarak uçtu. Tam o sırada karganın gölgesi ters olarak, kumdan titreyerek kalkan sıcak dalgaların tüter gibi göründüğü şeridin üstüne yansımıştı.</p>

  <p class="normal">— Çocuklar, bugün serap gerçekten çok güzel...</p>

  <p class="normal">O.’nun bu sözleriyle kumlardan kalktık. Çok geçmeden, gerilerde bir yerlerde bıraktığımız Yeni Modacılar, bulunduğumuz tarafa geldiler.</p>

  <p class="normal">Şaşırarak onlara baktım. 100 metre önümüzde kum paravanlarının arkasında sohbet ediyorlardı. Başta O. olmak üzere hepimiz düş kırıklığına uğramış gibi gülüştük.</p>

  <p class="normal">— Asıl serabı şimdi gördük galiba!</p>

  <p class="normal">Çünkü bu çift, az önce gördüğümüz insanlar değildi. Ama kadının kısa kesilmiş saçları ve erkeğin kovboy şapkası hemen hemen aynıydı.</p>

  <p class="normal">— Çok şaşırdım yaa...</p>

  <p class="normal">— Ben de... Hani dedim kendi kendime, bu herifler böyle nasıl çabucak geldiler buraya kadar...</p>

  <p class="normal">Sohbete devam ederken, Hikiçigava sahilini geride bırakıp alçak kum tepeleri üzerinden ilerleyerek yolumuza devam ettik. Tepeye yerleştirilmiş kum paravanlarının yanındaki bodur çam, kum esintilerden sapsarı olmuştu.</p>

  <p class="normal">Tam oralardan geçerken, arkadaşımız O., yaşlı insanlar gibi,</p>

  <p class="normal">— Aman, aman !</p>

  <p class="normal">diyerek oflaya poflaya çömeldi ve kumların üstünden bir şey kaldırdı. Üstü Latin harfleriyle yazılı, siyah çerçeveli bir tahta levhaydı bu...</p>

  <p class="normal">— Vay canına! Ne ki bu böyle? Sr. H. Tsuci..... Ununa..... Abrilo.... Jaro..... 1906...</p>

  <p class="normal">— Ne ki bu acaba? Dua..... Majesta..... Sonunda da 1926 yazılı.</p>

  <p class="normal">— Yahu çocuklar! Bu levha, gemide ölüp de denize atılan insanlara takılan künye gibi bir şey olmasın?</p>

  <p class="normal">O., böyle bir tahminde bulunmuştu.</p>

  <p class="normal">— İyi ama, gemide ölen insanları denize atarken yelken bezi gibi bir şeylere sarmazlar mı?</p>

  <p class="normal">— Evet, evet... Buna da aynen öyle yapmışlar. Bakın şu çivilere. Bence adam denize atıldığında bu levhanın üzerinde bir de haç vardı.</p>

  <p class="normal">O sırada çam koruluğunun içindeki bambudan çitlerle çevrili konakların arasından yürüyorduk. Tahta levhanın öyküsü, O.’nun tahminleri doğrultusunda gibi görünüyordu... Güpegündüz yine garip duygular doldurmuştu içimi...</p>

  <p class="normal">— Yahu, sen de nereden buldun bu uğursuz şeyi...</p>

  <p class="normal">— Amma da yaptın ha! Maskot olarak kullanacağım canım. Ama levhadaki 1906-1926 yıllarına bakarsak 20 sinde gitmiş olmalı rahmetli. Evet tam 20 yaşında...</p>

  <p class="normal">— Cinsiyeti neydi ki acaba?</p>

  <p class="normal">— Orasını bilemem ama rahmetli sanki melezmiş gibi bir his var içimde. Zannedersem, anne ya da babasından biri Japon değildi.</p>

  <p class="normal">K.’ya bunları söylerken, bir yandan da gemide hayatını yitiren bu genci gözlerimin önünde canlandırmaya çalışıyordum. Benim tahminime göre bu gencin annesi Japondu...</p>

  <p class="normal">— Yine serap gördük galiba!</p>

  <p class="normal">O., dümdüz bakışlarla karşıları süzerek birden kendi kendine böyle konuşmuştu. Belki de bunu öylesine söylemişti. Fakat onun bu sözleri gönlümdeki incecik bir yere değip geçiverdi.</p>

  <p class="normal">— Çocuklar, çay içelim mi?</p>

  <p class="normal">Bir müddet sonra, iki yanında sıra sıra evler uzanan ana caddenin köşesinde dikiliyorduk. Evler tıklım tıklımdı ama, kupkuru tozlu caddede in cin top oynuyordu.</p>

  <p class="normal">— K.’cığım, ne dersin?</p>

  <p class="normal">— Benim için fark etmez...</p>

  <p class="normal">Tam o sırada karşımızdan beyaz bir köpek, kuyruğunu sarkıtarak yanımıza geldi.</p>

  <p class="solbaslik">2</p>

  <p class="normal">K.’yı Tokyo’ya uğurladıktan sonra, Dostum O. ve karımla birlikte Hikicigava Köprüsü’nden geçerek yürüyüşe devam ettik. Akşam yemeğini yer yemez hemen dışarı çıkmıştık. Saat 7 civarındaydı.</p>

  <p class="normal">O akşam gökyüzünde tek yıldız bile yoktu. Hiç konuşmadan ıssız kumsalı adımladık. Hikicigava Nehri’nin tam denize kavuştuğu yerde ölgün bir ışık belirdi. Mutlaka açıklardaki bir balıkçı teknesine ait olmalıydı.</p>

  <p class="normal">Bitmez tükenmez dalga sesleri... Dalgaların dövdüğü sahile yaklaşınca burnumuza daha keskin gelen deniz kokusu... Hayır, hayır, suyun kokusu değildi bu; dalgaların ayak uçlarımıza kadar getirip bıraktığı yosunların kokusuydu... Kokuyu yalnız burnumuzda değil, artık bütün tenimizde hissetmeye başlamıştık...</p>

  <p class="normal">Sahilde dikilip dalgaların köpürürken çıkardığı yakamozlardaki ölgün ışığı seyrettim. Deniz zifiri karanlıktı... Aşağı yukarı 10 yıl kadar önce Kazusa’da gördüğüm sahili anımsatmıştı bana... O sırada yanımda olan arkadaşım gelmişti aklıma... Derslerinin arasında bir de benim “Patates Yahnisi” adlı öykümün tashihini yapmıştı.</p>

  <p class="normal">Bu sırada O. çömeldi ve bir kibrit çaktı.</p>

  <p class="normal">— Ne arıyorsun?</p>

  <p class="normal">— Bir şey aradığım yok. Ama baksana, kibrit çakınca bir sürü şey görünüyor?</p>

  <p class="normal">Çömeldiği yerden başını kaldırmış aynı anda bana ve karıma laf yetiştiriyordu. Gerçekten de, söylediği gibi bu zayıf kibrit alevinde morlu yeşilli bir yığın püskül püskül yosun ve ışıl ışıl parlayan kabuklu deniz hayvanları belirivermişti etrafımızda. O., kibrit sönünce bir kibrit daha çakarak dalgaların dövdüğü kumsalda yürümeye başladı...</p>

  <p class="normal">— Hay Allah! Birdenbire içim ürperdi... Denize atılan cesedin ayağı sandım.</p>

  <p class="normal">Yarı kuma gömülü bir deniz terliğiydi bu... Hemen dibindeki yosunların arasında kocaman bir sünger vardı. İkinci kibrit de sönünce ortalık eskisinden daha karanlık olmuştu.</p>

  <p class="normal">— Öğle vaktindeki kadar ganimet toplayamadık bu sefer!</p>

  <p class="normal">— Ganimet mi dedin? Haa, şu isim yazılı tahta levhayı kastediyorsun... Ona benzer şeyler her zaman öyle kolay bulunmaz...</p>

  <p class="normal">Durup dinlenmeksizin çağlayan dalga seslerini gerilerde bırakarak, geniş kumsala sırtımızı dönüp yürümeye başladık. Zaman zaman hâlâ yosunları hissediyorduk ayaklarımızın altında...</p>

  <p class="normal">— Bu civarda da kim bilir neler vardır neler...</p>

  <p class="normal">— Kibrit yakıp bakalım mı?</p>

  <p class="normal">— Sen bilirsin, yak!... Duyuyor musun? Bir çıngırak sesi var ortalıkta...</p>

  <p class="normal">Kulak kabartıp etrafı dinledim. Zaten şu son zamanlarda duygularım beni çok sık yanıltıyordu. Ama bu kez gerçekten bir yerlerden çıngırak sesi geliyordu. Tam O.’ya ses duyup duymadığını soracaktım ki, bizi birkaç adım geriden takip eden karımın kahkahalarını duyduk.</p>

  <p class="normal">— O duyduğunuz ses, ayağımdaki bokkuri sandaletlerime bağlı minik çıngırakların çıkardığı sesler...</p>

  <p class="normal">Fakat geriye dönmesem bile karımın doğru konuşmadığını, bizimle dalga geçtiğini biliyordum. Ayağındakiler bokkuri denen çıngıraklı kalın tahta sandaletler değil, zōri dediğimiz düz tabanlı hasır terliklerdi.</p>

  <p class="normal">— Bu akşam ben de çocuklaştım... Çıngıraklı sandallarını giydim ayağıma.</p>

  <p class="normal">— Bizi kandırmayın hanımefendi... Çanlar sizin ayağınızda değil, kimononuzun kolunda sallanıyor. Hem de onlar size ait değil. Minik Y.’nin çıngıraklı plastik oyuncağı o...</p>

  <p class="normal">Dostumuz O., bunları söyleyip gülmeye başladı. Bu arada karım yanımıza geldi. Yan yana yürümeye başladık. Karımın bu esprisinden sonra bayağı keyiflenmiştik; konuşmalarımız neşelenmişti.</p>

  <p class="normal">O.’ya akşam gördüğüm rüyayı anlattım. Yeni yapılan sitenin önünde bir kamyon şoförüyle yaptığım konuşmaydı bu. Adamı ilk gördüğümde sanki bir yerden gözüm ısırıyormuş gibi gelmişti. Ama uyanınca nereden anımsadığımı çıkartamamıştım...</p>

  <p class="normal">— Sonradan aklıma geldi... Bu insan üç-dört yıl önce benimle röportaja gelen kadındı.</p>

  <p class="normal">— Yani kamyon şoförü kadın mıydı demek istiyorsun?</p>

  <p class="normal">— Hayır, hayır; kesin erkekti... Yani, yüzü bana erkek gibi gelmişti. Demek sadece bir kez gördüğümüz kişilerin şekli bile insanın zihninde iz bırakabiliyor...</p>

  <p class="normal">— Öyle, öyle... Hele bu insanların etkileyici bir yüz ifadesi varsa...</p>

  <p class="normal">— İyi ama şoförü ilk gördüğüm zaman suratı, benim dikkatimi hiç çekmemişti... Tuhaf olan da bu zaten... İnsan bilincinin dışında olan bir sürü olay var... Yani, karanlıkta kibrit çakıp bakıncaya kadar karanlıkta kalan şeyler gibi...</p>

  <p class="normal">Bunları konuşurken karşımdaki yüzleri net bir şekilde görebiliyordum... Ama ortalık eskisi gibi zifiri karanlıktı... Yukarıda tek yıldız bile yoktu... Kendimi tekrar ruhen tuhaf hissetmeye başladığım için gökyüzüne bakmaya başladım... Karım, durumumun farkına varmış olmalı ki, duyduğum kuşkulara hemen cevap verdi.</p>

  <p class="normal">— Bence bütün olay kumlardan kaynaklanıyor... Ne dersiniz?</p>

  <p class="normal">Bu sırada karım, ellerini kimonosunun kolları içine alarak arkasını dönmüş devasa sahile bakıyordu.</p>

  <p class="normal">— Kumlar çok yaramazdır... Serap denilen olay da zaten hep onun başının altından çıkıyor... Hanımefendi, siz hiç serap gördünüz mü?</p>

  <p class="normal">— Hayır... Bir seferinde mavi mavi bir şeyler görür gibi oldum ama...</p>

  <p class="normal">— Zaten hepsi o kadar hanımefendiciğim. Biz de bugün aynı şeyi gördük zaten...</p>

  <p class="normal">Hikiçigava Köprüsü’nden geçerek, Azuyama Vadisi yamaçlarındaki patikadan anayola çıktık... Bu arada bütün çam dalları, çıkan rüzgârla birlikte hışır hışır ses çıkarıyorlardı.</p>

  <p class="normal">Kısa boylu bir adam karşımızdan hızlı hızlı bulunduğumuz tarafa gelir gibi oldu. Birdenbire bu sahne bana, yazın tanık olduğum hayal ürünü görüntülerimden birini anımsatmıştı... Bir akşamüstü dala takılmış bir kâğıt parçasını ‘miğfer’ sanmıştım... Fakat şu an karşımdan gelen adam hayalimin icat ettiği bir görüntü değildi. Bize yaklaşırken adamın gömleğinin önü aydınlanır gibi oldu.</p>

  <p class="normal">— Nasıl bir şey ki acaba bu fosforlu kravat iğnesi?</p>

  <p class="normal">diye kendi kendime mırıldandım. Fakat sonradan farkına vardım ki, kravat iğnesi sandığım şey adamın sigarasının ateşiydi... Karım kimonosunun koluyla ağzını kapatarak kıs kıs gülmeye başladı. Fakat adam bize hiç bakmadan yanımızdan geçip gitti.</p>

  <p class="normal">— Haydi size iyi geceler...</p>

  <p class="normal">— Sana da iyi geceler...</p>

  <p class="normal">O. ile neşeli bir şekilde vedalaşarak, rüzgârda ıslık çalan çamların arasından yolumuza devam ettik. Çamların çıkardığı ıslığa arada bir incecik böcek sesleri karışıyordu.</p>

  <p class="normal">— Dedemizin ellinci evlilik yıldönümü ne zamandı?</p>

  <p class="normal">‘Dedemiz’ dediği insan benim babamdı.</p>

  <p class="normal">— Vallahi bilemiyorum ki... Tokyo’dan bize tereyağı göndereceklerdi, geldi mi?</p>

  <p class="normal">— Sucuklar geldi ama tereyağı henüz gelmedi...</p>

  <p class="normal">Bu arada yarı aralık duran kapımızın önüne kadar gelmiştik...</p>
</body>
</html>
