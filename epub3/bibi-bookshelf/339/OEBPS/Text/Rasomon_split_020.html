<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Rasomon</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_18">Akutagava’dan çevirdiğimiz öyküler</h1>

  <p class="solbaslik">Raşōmon (1915)</p>

  <p class="normal">10. yüzyılın Kyotosu, deprem, kasırga, yangın, açlık, salgın hastalıklarla kasıp kavrulan bir hayalet şehirdir. İşine son verilen soylu bir ailenin uşağı, Kyoto’nun güneyindeki Raşōmon adlı anıtsal kapının altına dikilmiş yağmurun dinmesini beklemekte, o geceyi nerede geçireceğini, hayatta kalabilmek için neler yapması gerektiğini düşünmektedir... Birden olaylar gelişir ve uşak kendini yüzlerce cesedin atıldığı bir odada bulur... İçeride yaşlı bir kadın ölülerin saçlarını yolmaktadır...</p>

  <p class="normal">“Raşōmon”, Akutagava’yı edebiyat dünyasına tanıtan ilk öyküdür.</p>

  <p class="solbaslik">Burun (1916)</p>

  <p class="normal">Kraliyet başrahibi Rahip Naygu’nun üst dudağından çenesinin altına kadar sarkan 15-20 santimetre uzunluğunda bir burnu vardır... Kalınlığı ise iri bir sucuk gibidir. Etrafına hiç belli etmez ama burnundan çektiği kadar hiçbir şeyden çekmemiştir. Görünüşünün verdiği rahatsızlık bir tarafa, burnu, yediği içtiği her kabın içine de girmektedir. Müritleri burnunu küçültmek için Naygu’ya çeşitli tedaviler uygularlar... Hatta bir ara burnu düzelir bile... Ancak...</p>

  <p class="normal">Akutagava ilk kez bu öyküsüyle ünlü romancı Natsume Sōseki’nin dikkatini çekti. Sōseki, zamanın ünlü edebiyat dergilerinden birinde, genç yazara “Burun” adlı öyküsü için övgü dolu bir yazı yazarak, tarzını devam ettirmesini, sonunda mutlaka edebiyat dünyasında kendine bir yer edinebileceğini söylemişti.</p>

  <p class="solbaslik">Mendil (1916)</p>

  <p class="normal">Profesör Hasegava’yı okulda yakınlık duyduğu öğrencilerinden birinin annesi ziyaret eder. Anneden, bu öğrencisinin öldüğünü öğrenir ve çok üzülür. Anne, olayları anlatırken sanki oğlundan değil de başkasından söz ediyormuş gibi çok sakin ve kayıtsızdır. Ancak, Profesör kadının elinde oynarken yere düşürdüğü mendili görünce çok şaşırır. Çünkü mendil paramparçadır. Bu olay, Profesör’e Batının değerleri ile Japonya’nın Buşido felsefesi arasındaki farkı düşündürür.</p>

  <p class="normal">Öyküdeki Profesör Hasegava aslında Nitobe İnazo’dur. Akutagava, bu öyküsünde, ömrünü Amerika’da geçiren ve İngilizce olarak yazdığı <span class="ideitalik">Buşido Felsefesi</span> adlı kitabını Thomas Edison’a adayan ünlü Japon aydını Nitobe İnazo’yu kahraman olarak seçmiştir. (Şu anda Japonya’daki 5.000 yenlik banknotların üstünde bulunan resim de Nitobe İnazo’ya aittir.)</p>

  <p class="solbaslik">Örümcek Ağı (1918)</p>

  <p class="normal">Buda Hazretleri, bir gün cennetteki nilüferli havuzun etrafında gezinirken havuzun altından cehennem gözüne ilişir. Cehennemdeki kan gölünde hırsız Kandata, öteki günahkârlarla birlikte debelenip durmaktadır. Fakat, Kandata’nın hayatında yaptığı tek bir iyilik vardır: ormandaki bir örümceği tam ayağıyla ezeceği sırada aniden fikir değiştirerek, hayvanın hayatını bağışlamıştır... Buda Hazretleri bu iyiliğine karşılık Kandata’ya bir kurtuluş şansı tanır ve yan tarafındaki örümcek ağından incecik bir tel alarak cehennemin dibine sarkıtır...</p>

  <p class="normal">“Örümcek Ağı”, bencilliğin kötülülükleri hakkında çocuklara kıssadan hisse vermek için Akutagava’nın kaleme aldığı en kısa ve belki de en ünlü öyküsüdür.</p>

  <p class="solbaslik">Cehennem Tablosu (1918)</p>

  <p class="normal">Olay 10. yüzyılın Japonyasında geçer. Yoşihide, tek kızından başka kimsesi olmayan çok ünlü ama aksi ve küstah bir ressamdır. Yörenin Beyi Horikava Hazretleri, Yoşihide’nin güzel kızını sarayına nedime olarak alır. Fakat ressam kızını geri ister. Horikava buna çok sinirlenir ve kızı vermez...</p>

  <p class="normal">Aradan bir süre geçtikten sonra sanatçıya gerçeğinden ayırt edilemeyecek mükemmellikte bir cehennem tablosu çizmesini buyurur. Ancak, biricik evladının elinden zorla alınmasına çok içerleyen sanatçının Horikava Hazretlerinden karşılanması güç, çok korkunç istekleri vardır... Ve Yoşihide’nin trajedisi bu noktadan itibaren başlar... Başına korkunç olaylar gelir... Yoşihide tabloyu bitirip teslim ettikten sonra intihar eder.</p>

  <p class="normal">Akutagava bu öyküsünde insanların ölümlü, sanatın ise ölümsüz olduğu inancını vurgular. Yoşihide ölmüştür ama tablosu ebediyen yaşayacaktır.</p>

  <p class="solbaslik">Mandalinalar (1919)</p>

  <p class="normal">Yazar, bir kış mevsimi Tokyo’ya gitmek için trene biner ve hareket saatini beklemeye başlar. Tam tren kalkarken bulunduğu kompartmana 13-14 yaşlarında, suratının her tarafı çatlamış, üstü başı partal bir köylü kızı koşarak girer. Kızın bu kötü haline ve elindeki 3. mevki bileti ile 2. mevkie girmesine yazar çok sinirlenir. Tren hareket eder, o da gazetesine dalarak gördüklerini unutmaya çalışır. Ancak bu kızı uğurlamak için ıssız bir vadide trenin geçmesini cıvıldayarak bekleyen çocuklar vardır... Ablaları onların bu sevgi gösterisine trenden attığı kucak dolusu mandalinalarla cevap verir...</p>

  <p class="normal">Akutagava’nın insan sevgisini işleyen en sıcak öykülerden biridir.</p>

  <p class="solbaslik">Çinli İsa (1920)</p>

  <p class="normal">Kinka, fakir ailesine yardım etmek için fahişelik yapmak zorunda kalan 15 yaşında, güzel bir kızdır. Bu mesleği yapmasına karşın dini bütün bir Hıristiyandır. Ancak bir sorunu vardır; frengiye yakalanmıştır. Kendi mutluluğu için başkalarına ıstırap çektirmek istemediğinden, açlıktan ölse bile, bu hasta haliyle yatağına müşteri almamaya İsa üzerine yemin eder. Bu yüzden yavaş yavaş bütün müşterilerini kaybeder. Kinka’nın geçim sıkıntısı had safhaya ulaşır. Bir gece kapı hızla açılır ve içeri sallanarak sarhoş bir yabancı girer. Kinka, yabancının yüzünü görünce çok şaşırır. Çünkü bu yüz haçın üzerindeki İsa’ya ait yüzün aynısıdır... Olaylar bu andan itibaren ilginç bir boyut kazanır...</p>

  <p class="normal">Akutagava bu öyküyü, Tanizaki Cun’içirō’nun <span class="ideitalik">Nankin’de Bir Gece</span> adlı yapıtından faydalanarak yazmıştır. İnancın gücünü vurgulayan egzotik bir öyküdür.</p>

  <p class="solbaslik">Toşişun (1920)</p>

  <p class="normal">Çin’de Loyang şehrinde bir bahar akşamıdır. Aç, susuz ve kalacak yeri olmayan bir delikanlı dalgın dalgın gökyüzünü seyretmekte, intiharı düşünmektedir. Bu gencin adı Toşişun’dur. O anda karşısına şehla gözlü bir ihtiyar çıkar. Onu iki kez zengin eder. Fakat Toşişun her seferinde bütün servetini bitirir. İhtiyar üçüncü kez karşısına çıkınca Toşişun ondan zenginlik istemez. Bu ihtiyarın Gabin Dağları’nda oturan, mucize ilmine vakıf evliyadan Tekkanşi olduğunun farkına varmıştır... Toşişun, kendisini mürit olarak dergâhına alması, keramet ilmini öğretmesi için ona yalvarır. Tekkanşi onun samimiyetine inanıp bu dileğini kabul edince de Toşişun’un dramatik sınavları başlar...</p>

  <p class="normal">Akutagava bu öyküde ruhsal aydınlanmaya giden yolun güçlüklerle dolu olduğunu, bilgelik yolunun sabırdan geçtiğini, yılmamak, korkmamak gerektiğini vurgulamak ister. Biçim olarak çocuk masalı gibi görünse de buradan büyüklerin alacağı dersler de vardır.</p>

  <p class="solbaslik">Sonbahar (1920)</p>

  <p class="normal">Nobuko, üniversitede çok başarılı bir kızdır... O sırada üniversiteye devam eden kuzeni Şunkiçi ile çok samimidir, herkes onlara yakında evlenecek çift gözüyle bakmaktadır. Fakat beklentilerin tersine, Nobuko okuldan mezun olduktan hemen sonra Osaka’daki bir ticaret şirketinde iş bulur ve oralı genç bir delikanlıyla evlenir... Çünkü Nobuko sevgilisini kız kardeşi Teruko’ya bırakmıştır... Ve olaylar gelişmeye devam eder.</p>

  <p class="normal">Bu öykü, özellikle biçim ve anlatım bakımından, Akutagava’nın en başarılı öykülerinden birisidir. Yazar bu kısa öyküde, olay ve olay kahramanlarına yer yer yaklaşıp yer yer uzaklaşarak, kıskançlığı, özveriyi, şefkati, burukluğu, kardeşler arasındaki mücadeleyi bir sinemacı ustalığıyla vermektedir.</p>

  <p class="solbaslik">Balo (1920)</p>

  <p class="normal">Tokyo’nun kalburüstü ailelerinden birinin kızı olan Akiko tam 17 yaşındadır. O akşam, babasıyla birlikte İmparator Meyci’nin doğum günü şerefine verilen balonun yapılacağı ünlü Rokumeykan binasına gider. Burada Akiko’yu genç bir Fransız deniz subayı dansa kaldırır, “Güzel Mavi Tuna” müziği eşliğinde vals yaparlar... Sonra da herkesle birlikte verandaya çıkıp havai fişekleri seyrederler... Gerçekte bu deniz subayı ünlü Fransız yazar Pierre Loti’den başkası değildir.</p>

  <p class="normal">Akutagava bu öyküde temel olarak iki olayı vurgular: birincisi, İmparator Meyci devrinde Batılılaşmanın bir parçası olarak Batı dansları, Batı müziği ve balolara verilen önem... İkincisi ise 19. yüzyılın ikinci yarısında Uzakdoğu ülkelerini gezip Japonlar hakkında gezi kitapları ve <span class="ideitalik">Madam Krizantem</span> romanını yazan Fransız Pierre Loti’ye karşı duyduğu hayranlık... Bu öyküde de mekân betimleri, kişilik çözümlemeleri ve diyaloglar son derece başarılıdır.</p>

  <p class="solbaslik">Çalılıklar Arasında (1922)</p>

  <p class="normal">Ormanda, bir ceset bulunur. Cinayet zanlısı olarak azılı hırsız Tacōmaru yakalanır, kurbanın genç karısı ise kayıptır. Olayla ilgili olarak yargıç, Tacōmaru’dan başka oduncu, gezgin rahip ve kayıp kızın annesini sorguya çekerek olanları anlamaya çalışır.</p>

  <p class="normal">Cinayet olayını yaşayan aslında üç kişidir: Katil Tacōmaru, kurban ve kurbanın karısı. Tacōmaru’nun iddiasına göre katil kendisidir ve cinayeti nasıl işlediğini en ince ayrıntılarına dek yargıca övünerek anlatır.</p>

  <p class="normal">Kurbanın karısı, gizlice Şimizu tapınağına gider ve günah çıkarır. Aranan katilin kendisi olduğunu itiraf eder. Katil odur, çünkü Tacōmaru, kocasının önünde onun ırzına geçmiştir ve kocası da bu utanç verici sahneyi gördüğü için onu öldürmek zorunda kalmıştır. Pişmandır, kendisini affetmesi için tanrıya yalvarır.</p>

  <p class="normal">Cinayetin kurbanı Takehiro ise mesajını öbür dünyadan bir medyum aracılığıyla tebliğ eder. Olayın geçtiği gün Takehiro, karısıyla birlikte Tacōmaru’nun tuzağına düşmüştür. Gözünün önünde karısının ırzına geçilir. Olaydan sonra karısı, kendisini teselli eden tecavüzcü Tacōmaru’nun sevgiden, evlilikten dem vuran sözlerine kanar ve ondan kocasını öldürmesini ister. Olay yerinden önce kadın sonra da Tacōmaru kaçarlar. Olaya çok üzülen Takehiro bu arada iplerini çözer; yerde bulduğu hançeri hırsla göğsüne saplayarak öte âlemin karanlık sonsuzluklarına gömülür.</p>

  <p class="normal">Öykü sona erdiği halde verilen çelişkili ifadelerden dolayı cinayeti kimin işlediğini okuyucu hiçbir zaman anlayamaz. “Çalılıklar Arasında”, konusunu ünlü Japon klasiği <span class="ideitalik">Koncaku Monogatari</span>’den, kurgu ve anlatım biçimini ise Browning’in <span class="ideitalik">The Ring And The Book</span> (Yüzük ve Kitap) adlı yapıtından alır. Yargıca verilen ifadelerle başlayan öykü aniden aşk, şehvet, kuşku ve kıskançlıktan oluşan bir duygu yumağına dönüşür. Her zaman duygularının tutsağı olan insan gerçeği körler ülkesindeki gibi el yordamıyla arayacak ama hiçbir zaman bulamayacaktır. Akutagava bu öyküde, hem insanları toplumsal kişiliklerinden soyarak onların karmaşık dünyalarını çözümlemeye çalışmakta, hem de gerçeğin göreceli olduğu mesajını vermektedir.</p>

  <p class="solbaslik">Vagon (1922)</p>

  <p class="normal">Kasabadan geçecek tren hattı için demiryolu inşaatı başladığında Ryohei henüz 8 yaşındadır. Hemen her gün uzaklara kadar gider, büyük bir zevkle şantiyedeki işçilerin vagonlara binip toprak taşımasını seyreder. Kendisi de bu vagonlardan birine binebilmek için can atmaktadır. Günün birinde iki işçiye yardım ederek onlarla arkadaş olur ve sonunda amacına ulaşır... Vagona binerek eğlenceli bir şekilde işçilerle birlikte uzaklara kadar gider. Ancak bunun bir de dönüşü vardır. Hava kararmaya başlayınca dönme vaktinin geldiğini anlar... İşte o zaman başına bir sürü olay gelir...</p>

  <p class="normal">Akutagava’nın bu öyküsü, sevinç, korku, kurnazlık, yaramazlık ve kaprislerle yüklü çocuk ruhunu ayrıntılı olarak çözümleyen akıcı bir dille yazılmış sevimli bir yapıttır.</p>

  <p class="solbaslik">Çarklar (1927)</p>

  <p class="normal">İlk bölüm, düğününe yetişebilmek için yola çıkan yazarla dolmuştaki müşteri arasında geçen hayalet dedikodularıyla başlar. Düğün yemeğinden sonra oteldeki odasına yerleşir. Odasında duvarda asılı duran pardösüye bakınca sanki içinde kendisi varmış gibi gelir. Hemen onu yerinden alarak köşedeki dolaba tıkar. Sonra da aynanın karşısına geçip dikkatle yüzünü incelemeye başlar... Derisinin altında kafatası kemikleri görünüyor gibidir... O anda az önce yemekte gördüğü kurtçuğu hatırlar...</p>

  <p class="normal">İkinci Bölüm’deki olaylar da yine rüyalar, önseziler, sanrılar ve kuruntular üstüne temellenmiş duygu ve davranışlarla geçer. Yazar, suçluluk duyguları içinde kıvranmaktadır. Her gördüğü ve okuduğu şeyde onu yakın takibe almış İntikam tanrısının sıcak nefesini ensesinde hissetmektedir...</p>

  <p class="normal">Üçüncü Bölüm’de yazarın duygularına cehennem ve ölüm korkusu hâkimdir. Sanki kendinden kaçar gibi bir hali vardır. Gözlerinin içinde yarısaydam çarklar dönmeye başlar. Böyle durumlarda teskin edici yüksek dozda uyku hapı alarak uyuyabilmektedir.</p>

  <p class="normal">Dördüncü Bölüm’de önce ablasının kocasını götüren ‘ölüm’, şimdi fellik fellik onu aramaktadır.... Ama burada yine de bir tuhaflık vardır. Epey zamandan beri yapmadığı bir işi yapar; aynanın karşısına geçip suratıma bakar... Bu surat ona ‘ikinci ben’ini hatırlatır. Bir arkadaşının karısı, bir defasında onun İkizini, Tokyo Kraliyet Tiyatrosu’nun koridorlarında gördüğünü söylemiştir. Bütün bunlar, şizofren bir kişilik parçalanmasının belirtileridir.</p>

  <p class="normal">Beşinci Bölüm’de münzevi bir keşişle Tanrı’nın varlığını tartışır ve Tanrı’ya inanmakta zorlandığını dile getirir. Keşiş ise Tanrı’ya inanmaktadır ama yazara göre keşiş samimi değildir, çünkü hâlâ cinsellikten etkilenmektedir. Şu halde yazar için din bir teselli kaynağı olamaz. Otele döner. Yalnızken çektiği ıstıraplar uyuşmadan tahammül edilecek gibi değildir. Fakat ağzına koyacak tek uyku hapı bile yoktur. Bir kahve alır ve çılgınca kaleme sarılır... Bir sayfa, iki sayfa, beş sayfa, yedi sayfa, on sayfa... Yazdıkça dertlerinden uzaklaşır.</p>

  <p class="normal">Altıncı Bölüm’de yazar evine döner. Karısı, çocukları, kayınvalidesi ve kayınbiraderiyle görüşür. Fakat kuşkuları, korkuları, çift kişilik duyguları devam etmektedir. Güvensizlik, tedirginlik ve çaresizlik içindedir. Bütün hayatı boyunca yaşadığı en korkunç an gelmiştir... Artık olanları yazacak gücü kendinde bulamaz... Böyle yaşamak bir cehennemden farksızdır... Artık uykudayken boğazını sıkıp canını alacak bir hayırseverden medet ummaya başlar.</p>

  <p class="normal">“Çarklar”, Akutagava’nın ölmeden birkaç ay önce yazdığı, kendi ruhsal bunalımlarını, halüsinasyonlarını ve şizofrenik paranoyalarını samimi bir şekilde dile getirdiği, kendi gerçek hayatından aldığı bir kesittir. Altı bölümden oluşur. Öteki yapıtlarına kıyasla uzun bir öyküdür. Akutagava, biyografik öykü türüne yazarlığa başladığı ilk andan itibaren karşı çıkmış olmasına karşın, kendi iç dünyasındaki çatışmaları üçüncü tekil kişi adıyla anlatamayacağını anlayınca üslup olarak bu türü kullanmakta bir sakınca görmemiştir. “Çarklar” biyografik öykü türünde verdiği başarılı bir örnektir. Burada yazar, birkaç ay sonra gerçekleştireceği intiharının adeta provasını yapar gibidir.</p>

  <p class="solbaslik">Kappa (1927)</p>

  <p class="normal">Kappa, Japonca sözlüklerdeki tanımına göre bu ülkenin nehirlerinde yaşayan, el ve ayakları perdeli, başlarında oval bir düzlük bulunan hayali, mitolojik varlıklardır.</p>

  <p class="normal">Birinci Bölüm’de yazar, akıl hastanesinde yatmakta olan bir ruh hastasını tanıtarak öyküye başlar. Yazardan öğrendiğimiz kadarıyla, hasta, önüne gelen herkese kappaların ülkesinde bulunduğunu, onların dilini öğrendiğini, şu anda orada birçok arkadaşları olduğunu söyleyerek saçmalamakta, sonra da herkese kızıp küfretmektedir.</p>

  <p class="normal">İkinci Bölüm’den itibaren olayları öykünün başkahramanı olan akıl hastası anlatmaya başlar. Kahraman olayları anlatırken gayet aklı başında bir insan, iyi bir gözlemcidir. Öykünün son bölümüne kadar yaşadığı her olayı gayet net ve düzgün bir şekilde anlatır.</p>

  <p class="normal">Öykünün kahramanı dağa tırmanmak için sisli bir havada yola çıkmıştır. Ormanda tesadüfen bir kappa ile karşılaşır ve onu kovalamaya başlar. Tam yakalayacağı zaman derin bir çukura yuvarlanır ve bayılır. Kendine gelip gözlerini açtığında artık Kappalar Ülkesi’ndedir. Özel bir yasa ile kendisine vatandaşlık hakkı verilir. Kappa dilini öğrenir ve burada yaşamaya başlar.</p>

  <p class="normal">Buradaki pek çok gelenek insanların dünyasından farklıdır. Burada erkek kadın her mevsim çırılçıplak gezmektedirler. Erkekleri seçip peşleriden koşan kadınlardır. Erkekleri taciz eden de kadınlardır. Doğacak çocuklar dünyaya gelmeden önce babalarının onlarla konuşması, o ailede doğup doğmamak konusundaki fikirlerinin alması gerekmektedir. Çocuklar doğmama hakkına sahiptirler. Kitap fabrikalarında kitap üretmek için makinanın huni şeklindeki ağzından içeri, kâğıt, mürekkep ve kurutulmuş toz eşek beyni koymaları yetmektedir. Ülkede işsizlik Kappa Kıyım Yasası ile önlenmekte, yasaya göre işsiz kappalar toplu halde gaz odalarında imha edilerek sosis yapılmaktadır.</p>

  <p class="normal">Öykünün kahramanı burada pek çok arkadaş edinir. Ancak bunların arasında en samimi olduğu kappalar, Şair Tokk, Filozof Magg, Müzisyen Krabak ve iş adamı Gerr’dir. Onların yardımıyla bu toplum hakkında pek çok şey öğrenir ve pek çok yere girer çıkar. Şair Tokk kendisini bir üst-kappa olarak saydığı için yaşadığı ortamı sevmemekte, öbür dünyada daha huzurlu olacağını düşünmekte hatta oraya gitmek için can atmaktadır.. Nitekim bir gün şair intihar eder. Tokk’un ölümünden sonra da öykü kahramanı tapınak, fabrika gibi yerleri ziyaret etse de artık Kappalar Ülkesi’nden bıkmış, insanların ülkesi gözünde tütmeye başlamıştır.</p>

  <p class="normal">Kendi ülkesine giden geçidi aramak üzere şehir dışına çıkar. Ona 100 yaşlarında bir bilgenin bu kapıyı beklediği söylenir. Ancak bilge kappanın evini bulunca çok şaşırır, çünkü karşısında 14-15 yaşlarında genç bir delikanlı vardır. Bu kappanın yaşının, genç görünüşüne rağmen 115’in üstünde olduğu doğrudur. Çünkü o, annesinden doğduğunda 65 yaşındadır. Sadece bu kappa için zamanın akışını tersine dönmüş, her yıl ihtiyarlayacağı yerde bir yaş gençleşmiştir. Bu delikanlı-ihtiyarın yardımıyla öykü kahramanı Kappalar Ülkesi’nden kurtulur ve insanların ülkesine döner. Ancak insanlara bir türlü ayak uyduramaz... Çünkü onların kokularına bile yabancılaşmıştır. Bir gün Kappa Ülkesi’ne dönmek için gizlice trene bindiğinde polisler tarafından yakalanır ve akıl hastanesine kapatılır.</p>

  <p class="normal">Akutagava burada, idealindeki dünya ile gerçek dünya arasındaki farkı hicvederek anlatır. Değinmediği siyasal, toplumsal ve psikolojik sorun yok gibidir. Yapıtta toplumsal değerlerin göreceli oluşu, savaşın anlamsızlığı, kapitalizmin acımasızlığı, ekonomik sömürü, işçi kıyımları, kadın erkek ilişkilerinin çarpıklığı, sanatçıların kibri, aydınların yalnızlığı, sansürlerin saçmalığı, ailevi ilişkilerdeki duygusal sömürü dile getirilmekte; din, edebiyat, parapsikoloji, basın-yayın hayatı gibi pek çok konu ilginç olaylar silsilesi içinde ele alınmaktadır. <span class="ideitalik">Kappa</span> yazılalı aradan 75 yıl geçmiştir, fakat günümüzün insanı hâlâ kendisini ve kendi sorunlarını <span class="ideitalik">Kappa</span>’nın satırları arasında görebilir.</p>

  <p class="solbaslik">Serap (1927)</p>

  <p class="normal">Akutagava burada kendi başından geçen bir olayı anlatır.</p>

  <p class="normal">Kugenuma sahillerinde serap görüldüğünü bilmeyen yoktur. Bir sonbahar günü arkadaşı K., Tokyo’dan Akutagava’yı ziyarete gelir. Serap görmek için birlikte deniz kıyısına yürürler. Yolda arkadaşları O.’yu da yanlarına alırlar. Sahile varır varmaz yüzükoyun uzanarak kumları seyretmeye başlarlar. Derken aniden beliren bir karga önlerinde sallanmakta olan mavi cisme doğru teğet olarak uçar ve o sırada kumdan kalkan sıcaklık dalgalarının üstüne karganın gölgesi yansır. O günkü serap çok güzeldir. Geri dönerken kumların üstünde siyah çerçeveli bir tahta levha bulurlar. Latin harfleriyle yazılı bu levha ölen bir denizcinin künyesidir.</p>

  <p class="normal">K.’yı Tokyo’ya uğurladıktan sonra yazar, karısı ve arkadaşı O. ile birlikte tekrar yürüyüşe çıkar. Karanlık, kumlar, yosun kokusu, dalgaların sesi ilginçtir. Bir, iki kez kibrit çakıp kumsalı seyrederler... Bu sırada, yazarın içi tuhaf duygularla doludur... Eski rüyalarını, eski anılarını korku ve tedirginlikle hatırlar. Duyduğu bir ses, gördüğü bir mimik, kibritin aydınlığında görünen atılmış bir terlik, kısacası her şey sanki ona bir şey anlatmak istemektedir... Çok geçmeden O. ile vedalaşarak karıkoca evlerine dönerler.</p>

  <p class="normal">Ölümünden bir yıl önce Akutagava, romancı Tanizaki ile temalı ve temasız roman konusunda edebiyat dünyasında derin yankılar uyandıran bir tartışmaya girmiştir. Tanizaki, temayı sıra dağlara benzeterek iyi bir öykünün ancak tema ve kurgu ile güçlü ve uzun ömürlü olacağını iddia eder. Akutagava ise bunun tersini savunur. Aslında Akutagava bütün öykülerini kılı kırk yararak düşünüp kurgulamış bir yazardır. Ancak ömrünün sonlarına doğru temasız romanı yüceltir. Ona göre edebi bir yapıtın temasının güçlü olması gerekmez, çünkü şair ruhlu bir yazar en basit konuyu bile şaheser haline getirebilir. Bu türün Japon edebiyatındaki en başarılı örneği olarak Şiga Naoya’nın “Ateş Yakmak” adlı öyküsünü gösterir.</p>

  <p class="normal">“Serap”, Akutagava’nın en son yazdığı ve ölümünden sonra yayımlanan temasız öykü örneklerinden biridir.</p>
</body>
</html>
