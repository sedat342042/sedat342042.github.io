<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_17">5. Portre ve Otoportre</h2>
				<p class="normal">Her bir kişinin imajının vazgeçilmez olan iki tarafı vardır. Biri, kendi hakkında ne düşündüğü; ikincisi, ötekilerin onun hakkında ne düşündükleridir. İbrahim Müteferrika’ya gelince onun portre ve otoportre galerisinde gezmek mümkündür. Onun otoportresi değişik yazılarda imza atar ve kendini ne şekilde tanıttığından çizilmiş olurken, portresi ise ona atıfta bulunan muhtelif belge ve yazılarda onun ne gibi unvanlar ile tanıtmış olmasıyla tamamlanır.</p>
				<p class="normal">Matbaasında bastığı kitapların hatimelerinde Müteferrika kendini genelde bu şekilde tanıtır: </p>
				<p class="normal">“Saray müteferrikalarından İbrahim ki, başkent İstanbul’da açılan matbaada basım yapmak için izin verilmiştir<sup class="calibre3"><a href="ibrahim_split_447.html#footnote-304-418" id="footnote-304-418-backlink" name="footnote-304-418-backlink">[418]</a></sup>”. </p>
				<p class="normal">Matbaasında 1732’de bastığı Kâtip Çelebi’nin <span class="ideitalik">Cihânnümâ</span>’sındaki iki haritada Müteferrika kendini iki faklı şekilde tanınır. Batlamiyus nazariyesine göre gök cisimleri ve felekleri gösteren haritada kendini Coğrafyacı İbrahim olarak tanıtır: </p>
				<p class="normal">“Saray müteferrikalarından değersiz kul Coğrafyacı İbrahim’in eli ile [çizilmiştir]<sup class="calibre3"><a href="ibrahim_split_448.html#footnote-304-419" id="footnote-304-419-backlink" name="footnote-304-419-backlink">[419]</a></sup>”.</p>
				<p class="normal">İçil, Karaman, Anadolu ve Sivas eyaletlerini gösteren ikinci haritada ise “Tophaneli İbrahim tarafından çizilmiştir”<sup class="calibre3"><a href="ibrahim_split_449.html#footnote-304-420" id="footnote-304-420-backlink" name="footnote-304-420-backlink">[420]</a></sup> diye belirtilmiştir. Fikret Sarıcaoğlu’nun tahminlerine göre bu kişi İbrahim Müteferrika’dan başka değildir<sup class="calibre3"><a href="ibrahim_split_450.html#footnote-304-421" id="footnote-304-421-backlink" name="footnote-304-421-backlink">[421]</a></sup>. Aslında bu tahmin doğru olabilir, çünkü Müteferrika’nın tereke defterindeki bazı veriler bunu destekler mahiyetindedir<sup class="calibre3"><a href="ibrahim_split_451.html#footnote-304-422" id="footnote-304-422-backlink" name="footnote-304-422-backlink">[422]</a></sup>.</p>
				<p class="normal">Genelleştirir isek, İbrahim Müteferrika’nın kendi çizdiği otoportresinde Tophane semtinden, saray müteferrikalarından matbaa çalışmalarına izin verilen coğrafyacı bir figürün çizgilerini görürüz. </p>
				<p class="normal">Osmanlı resmi belgelerinde ise İbrahim Müteferrika her şeyden önce bir müteferrikadır. Sultan III. Ahmed’in matbaa çalışmalarına izin veren Evasıt-ı Zilkade 1139/Temmuz’un başı 1727 tarihli fermanında “saray müteferrikalarından İbrahim”<sup class="calibre3"><a href="ibrahim_split_452.html#footnote-304-423" id="footnote-304-423-backlink" name="footnote-304-423-backlink">[423]</a></sup> diye atıfta bulunulmuştur. II. Rákóczi Ferenc’in yanında icra ettiği mihmandarlık görevinden dolayı nafakasını almak üzere yazılan yukarıda bahsettiğimiz telhislerde Müteferrika İbrahim yada Müteferrika İbrahim Ağa olarak kaydedilmiştir<sup class="calibre3"><a href="ibrahim_split_453.html#footnote-304-424" id="footnote-304-424-backlink" name="footnote-304-424-backlink">[424]</a></sup><span class="ideitalik">.</span></p>
				<p class="normal">Öte yandan, matbaasında Vankulu Lügatini bastıran elemanlara saray mutfaklarından yemek verilmesi için Defterhanece yazılan Recep ve 2 Cemâziyelevvel 1140/Kasım-Aralık 1727 tarihli belgelerde Müteferrika, “Vankulu Lügatinin basmasında hizmet eden İbrahim Efendi”<sup class="calibre3"><a href="ibrahim_split_454.html#footnote-304-425" id="footnote-304-425-backlink" name="footnote-304-425-backlink">[425]</a></sup> olarak tanıtılır. Yani resmi yazışmaların ışığında o bir müteferrika ve matbaacılık ile uğraşan şahıs idi.</p>
				<p class="normal">İbrahim Müteferrika’nın muasırı Küçükçelebizâde İsmail Asım 1720-21 ila 1727-28 yılları arasındaki olayları aktaran <span class="ideitalik">Târih</span>’inde onu “saray müteferrikalarından tercüman İbrahim Ağa” olarak tanıtır<sup class="calibre3"><a href="ibrahim_split_455.html#footnote-304-426" id="footnote-304-426-backlink" name="footnote-304-426-backlink">[426]</a></sup>.</p>
				<p class="normal">Yukarıda bahsettiğimiz Sadrazam Muhsinzâde Abdullah Paşa’nın 1737 tarihli raporunda ise artık zaman akışında Müteferrika’nın değişen imajın izlerini görürüz. Bu raporda ondan yalnız “Basmacı İbrahim Efendi” olarak bahsedilir<sup class="calibre3"><a href="ibrahim_split_456.html#footnote-304-427" id="footnote-304-427-backlink" name="footnote-304-427-backlink">[427]</a></sup><span class="ideitalik">.</span></p>
				<p class="normal">Yabancıların gözlerinde de İbrahim Müteferrika matbaacı olarak görünür. De Saussure’ün 13 Ağustos 1735 tarihli mektubunda yine “Basmacı İbrahim Efendi (<span class="ideitalik">Ibrahim Efendi </span>l’imprimeur)”den söz edilir<sup class="calibre3"><a href="ibrahim_split_457.html#footnote-304-428" id="footnote-304-428-backlink" name="footnote-304-428-backlink">[428]</a></sup><span class="ideitalik">.</span></p>
				<p class="normal">Peçevi İbrahim Efendi (ö. 1649’dan önce)<sup class="calibre3"><a href="ibrahim_split_458.html#footnote-304-429" id="footnote-304-429-backlink" name="footnote-304-429-backlink">[429]</a></sup> ve Zigetvarlı Köse İbrahim Efendi<sup class="calibre3"><a href="ibrahim_split_459.html#footnote-304-430" id="footnote-304-430-backlink" name="footnote-304-430-backlink">[430]</a></sup> gibi 17. yüzyılda yaşamış olan ve onun gibi yine Macaristan’dan Osmanlı devletine sığınıp mühtedi olan yurttaşlarından farklı olarak ne İbrahim Müteferrika kendisi, ne de ötekiler doğduğu yeri Koloszvar’ı unvan yerine kullanmazlar.</p>
				<p class="normal">İbrahim Müteferrika, toplum şuurunda tam “basmacı” unvanı ile anılır. Onun toplumdaki imajında basmacı figürünün çizgileri göze çarpar. Örneğin Sofya Ulusal Kütüphanesi’nde saklanan Müteferrika’nın <span class="ideitalik">Usulü’l-Hikem </span>risalesinin baskısından istinsah edilen bir nüshanın başında “Basmacı İbrahim Efendi’den <span class="ideitalik">Usûlü’l-Hikem fi Nizâmi’l-‘Alem</span>” diye başlık konulduğunu görürüz<sup class="calibre3"><a href="ibrahim_split_460.html#footnote-304-431" id="footnote-304-431-backlink" name="footnote-304-431-backlink">[431]</a></sup><span class="ideitalik">.</span> </p>
				<p class="normal">İbrahim Müteferrika’nın basmacı imajına en bariz şekilde onun tereke defterinde şahit oluruz. Çünkü vefat eden Müteferrika, “Bâsmacı merhûm İbrâhîm Efendi” olarak kaydedilmiştir<sup class="calibre3"><a href="ibrahim_split_461.html#footnote-304-432" id="footnote-304-432-backlink" name="footnote-304-432-backlink">[432]</a></sup><span class="ideitalik">. </span>Tereke defterlerinde genelde müteveffanın idari veya askeri görevi yada mesleği gösterilir. Ancak İbrahim Müteferrika’nın tereke defterinde kendisinin müteferrika değil basmacı olarak tanıtılması oldukça anlamlı bir durumdur. Çünkü matbaa çalışmalarına girdikten sonra yavaş yavaş basmacı olarak şöhret kazanarak Osmanlı toplumunda müteferrikalığı ile değil, basmacılığı ile anılır. Ve hayatına anlam veren, kimliğini ifade eden<sup class="calibre3"><a href="ibrahim_split_462.html#footnote-304-433" id="footnote-304-433-backlink" name="footnote-304-433-backlink">[433]</a></sup> ve onu Osmanlı tarihine altın harfler ile yazdıran matbaa ve basmacılık idi.</p>
				</body>
</html>