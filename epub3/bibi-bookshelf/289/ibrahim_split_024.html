<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_24">2. Müteferrika Baskıları ve Okurları</h2>
				<p class="normal">Elizabeth Eisenstein’ın sözünü ettiği <span class="ideitalik">baskı kültürü/yazı kültürü</span> (<span class="ideitalik">print culture/script culture</span>)<sup class="calibre3"><a href="ibrahim_split_1011.html#footnote-304-982" id="footnote-304-982-backlink" name="footnote-304-982-backlink">[982]</a></sup> tabirleri kullanır isek, yazı kültürü ile alışmış olan Osmanlı toplumunun matbu kitaplara karşı tutumu ve daha genel olarak Osmanlı’da baskı kültürünün gelişmesi süreci İbrahim Müteferrika ve birçok Batılı gözlemciler tarafından beklendiği gibi fazla olumlu ve hızlı değil idi. </p>
				<p class="normal">İbrahim Müteferrika’nın tereke defterinden anlaşılacağı üzere ilk Osmanlı baskıların satışı biraz ağır ve zor gitmiştir. Ancak burada <span class="ideitalik">Her başlangıç zordur </span>(<span class="ideitalik">Omne principium difficile</span>)<span class="ideitalik"> </span>meşhur Latince atasözünü hatırlatmak uygundur. Yani araştırmacı olarak ilk Osmanlı matbaasının başarısını değerlendirirken, fazla beklentilere kapılmamak lazım ve eleştirilerimiz daha olumlu bir yönde olmalıdır diye düşünmekteyiz. Evet, Müteferrika ölümüne kadar bastığı nüshaların tümünü satamamıştır, fakat en azından yarısından fazlasını satmayı başarmıştır. Satışların ağır gidişi de herhalde dönemin Osmanlı kitap piyasası durumu bağlamında değerlendirilmelidir. Şöyle ki, esas olarak bu piyasada dini konulu eserlerin ve divanların el yazma kopyaları aranır idi. Zaten önceki bölümde üzerinde durduğumuz altı Osmanlı sahafın 1727–1742 yılları arası dönemi tarihli tereke defterlerinde en fazla bu gibi kitaplar mevcuttur.</p>
				<p class="normal">Aslında burada en önemli soru Müteferrika baskıları kimler gibi tarafından satın alınıp okunmaktaydı. Bu konuya ışık tutan belgeler bir yandan baskı nüshalarında bulunan sahip kayıtları ile yine askeri sınıfına mensup olan İstanbul sakinlerinin tereke defterleridir. İstanbul IRCICA Kütüphanesinde saklanan Müteferrika baskılarından V<span class="ideitalik">ankulu Lügati</span>’nin ikinci cildinin son sayfasındaki sahip kaydına göre bu nüsha Şevval 1141/Mayıs 1729 tarihinde satın alınmıştır<sup class="calibre3"><a href="ibrahim_split_1012.html#footnote-304-983" id="footnote-304-983-backlink" name="footnote-304-983-backlink">[983]</a></sup>. Yani fiyatı 1729 yılın Mart’ın sonunda belirlenen bu baskının bir nüshası bir-iki ay sonra müşteri eline geçer. Herhalde bazı nüshalar fiyatı belirlendikten sonra hemen satılmıştır ki, söz konusu sahip kaydı en azından ilk Osmanlı baskılarına çıktıktan sonra hemen ilgi gösterildiğine dair bir işarettir.</p>
				<p class="normal">Matbaa muasırlarına ait tereke defterleri gözden geçirildiğinde müşterilerinin tablosu ortaya çıkar. Bunlardan da, baskılar çıkıp çıkmadan hemen okurlar tarafından satın alındığını anlıyoruz. Tereke defterlerinde kaydedilen el yazma kitaplardan daha pahalı olduklarına rağmen bu baskıların satın alınması matbaa ürünlerine gösterilen yakın ilgi ve önyargı eksikliğinin bir göstergesidir.</p>
				<p class="normal">Şimdi ise Müteferrika baskılarının müşterileri hakkında ayrıntılara gireliHatip El-Hac İbrahim Efendi’nin 19 Rebiü’l-Evvel 1142/12 Ekim 1729 tarihli tereke defterinde 290 akçe değerinde bir <span class="ideitalik">basma tarih </span>kayıtlıdır<sup class="calibre3"><a href="ibrahim_split_1013.html#footnote-304-984" id="footnote-304-984-backlink" name="footnote-304-984-backlink">[984]</a></sup>. Burada herhalde ikinci Müteferrika baskısı olan <span class="ideitalik">Tuhfetü’l-Kibâr </span>söz konusudur, çünkü Mayıs 1729’da çıkan bu kitabın satış fiyatı 3 kuruş, yani 360 akçe idi. Yeniçeri ocağının 98’inci cemaatinden ve Fatih medreselerinin birinde sakin olan İbrahim Efendi bin Mustafa’nın 23 Rebiü’l-evvel 1143/6 Eylül 1730 tarihli tereke defterinde kayıtlı olan 28 kitap arasında 300 akçe değerinde bir <span class="ideitalik">Tercümân-i Sihâh </span>nüshası da mevcuttur<sup class="calibre3"><a href="ibrahim_split_1014.html#footnote-304-985" id="footnote-304-985-backlink" name="footnote-304-985-backlink">[985]</a></sup>. Kaydedilen fiyatına bakar isek bu medrese öğrencisi olan yeniçeri büyük bir ihtimal ile basma <span class="ideitalik">Vankulu Lügati</span>’nin bir kısmına sahip idi. Müteferrika matbaasında musahhih olan sabık Galata kadısı Esad Efendi’nin 20 Şaban 1144/17 Şubat 1732 tarihli tereke defterinde kaydedilen 154 sayıda kitap arasında 2 900 akçe, yani yaklaşık 24 kuruş değerinde bir <span class="ideitalik">basma Vankulu </span>da mevcuttur<sup class="calibre3"><a href="ibrahim_split_1015.html#footnote-304-986" id="footnote-304-986-backlink" name="footnote-304-986-backlink">[986]</a></sup>. Filibelizâde diye birinin 1733’te müzayede edilen kitaplardan bir <span class="ideitalik">basma Vankulu </span>2 520 akçeye satılmıştır<sup class="calibre3"><a href="ibrahim_split_1016.html#footnote-304-987" id="footnote-304-987-backlink" name="footnote-304-987-backlink">[987]</a></sup>. İstanbul’da geçici olarak (<span class="ideitalik">misafireten</span>) kalan Erzincani El-Hac Hüseyin Efendi’nin 20 Recep 1147/16 Aralık 1734 tarihli tereke kaydındaki <span class="ideitalik">Vankulu </span>nüshasının 2 560 akçelik fiyatından hareket edersek baskısından söz edildiği tahmin edilebilir<sup class="calibre3"><a href="ibrahim_split_1017.html#footnote-304-988" id="footnote-304-988-backlink" name="footnote-304-988-backlink">[988]</a></sup>. Yemeni Ahmed Efendi bin İmamzâde Mehmed Efendi’nin 15 Muharrem 1147/17 Haziran 1734 tarihli tereke defterinde kayıtlı olan 210 akçe (yaklaşık 2 kuruş) tahmini fiyatında bir <span class="ideitalik">Tarih Takvimi</span> herhalde Haziran 1733’te çıkan Müteferrika baskısından bir nüsha idi<sup class="calibre3"><a href="ibrahim_split_1018.html#footnote-304-989" id="footnote-304-989-backlink" name="footnote-304-989-backlink">[989]</a></sup>.<span class="ideitalik"> </span>Hasan Bey’in 19 Muharrem 1152/28 Nisan 1739 tarihli tereke defterinde 150 akçe değerinde bir <span class="ideitalik">basma Katib Çelebi </span>kayıtlıdır<sup class="calibre3"><a href="ibrahim_split_1019.html#footnote-304-990" id="footnote-304-990-backlink" name="footnote-304-990-backlink">[990]</a></sup>. Tersane-i amire katibi Halil Efendi’nin 22 Ramazan 1154/1 Aralık 1741 tarihli tereke kaydında 720 akçe değerinde <span class="ideitalik">Naima Tarihi</span>’nin bir cildi ile 150 akçe tahmini fiyatında <span class="ideitalik">Gülşen-i Hulefâ </span>da rastlanır<sup class="calibre3"><a href="ibrahim_split_1020.html#footnote-304-991" id="footnote-304-991-backlink" name="footnote-304-991-backlink">[991]</a></sup>. 1154/1742’de vefat eden Çavuşbaşı Derviş Mehmed Ağa’nın terekesinde kayıtlı olan 2 200 akçelik (yani 18 kuruşluk) <span class="ideitalik">Naima Tarihi </span>her halde baskı nüshası idi<sup class="calibre3"><a href="ibrahim_split_1021.html#footnote-304-992" id="footnote-304-992-backlink" name="footnote-304-992-backlink">[992]</a></sup>. 22 Haziran 1740 – 21 Nisan 1742 tarihleri arasında sadaret makamında bulunan El-Hac Ahmed Paşa’nın 18 Rebiü’l-evvel 1155/23 Mayıs 1742 tarihli muhallefat defterinde 2 800 akçe değerinde iki ciltlik <span class="ideitalik">Naima Tarihi </span>kaydında baskı nüshası kastedildiği tahmin edilebilir. Aynı defterde kayıtlı olan 3 300 akçe değerinde <span class="ideitalik">Vankulu</span> <span class="ideitalik">Lügati </span>ve bazı el yazmalar ile beraber listeye alınan <span class="ideitalik">Çelebizâde Tarihi </span>de herhalde Müteferrika baskıları idi<sup class="calibre3"><a href="ibrahim_split_1022.html#footnote-304-993" id="footnote-304-993-backlink" name="footnote-304-993-backlink">[993]</a></sup>. Cebehane başhalifesi Abdullah Efendi’nin 25 Cemâziyelevvel 1156/17 Temmuz 1743 tarihli kitap müzayede kataloğunda 2 605 akçe fiyatında iki ciltlik <span class="ideitalik">basma Naima Tarihi </span>ile 3 015 değerinde üç ciltlik <span class="ideitalik">basma Raşid Efendi Tarihi </span>kayıtlıdır<sup class="calibre3"><a href="ibrahim_split_1023.html#footnote-304-994" id="footnote-304-994-backlink" name="footnote-304-994-backlink">[994]</a></sup>. Sadrazam halifelerinden olan Nazif Ahmed Efendi’nin 22 Rebiül’-evvel 1157/5 Mayıs 1744 tarihli tereke defterinde 400 akçe, yani 3 kuruş civarı değerinde <span class="ideitalik">Tuhfetü’l-Kibâr </span>kitabından beş alay kayıtlıdır<sup class="calibre3"><a href="ibrahim_split_1024.html#footnote-304-995" id="footnote-304-995-backlink" name="footnote-304-995-backlink">[995]</a></sup>. Fiyatından hareket ederek burada herhalde baskı nüshası söz konusudur. Saray kethüdalarından Ebu Bekir Ağa’nın 15 Şevval 1159/31 Ekim 1746 tarihli tereke defterinde 2 100 akçe değerinde bir <span class="ideitalik">basma Naima Tarihi </span>kaydedilmiştir ki, sahip olduğu dokuz kitapların arasında en pahalı kitaptır<sup class="calibre3"><a href="ibrahim_split_1025.html#footnote-304-996" id="footnote-304-996-backlink" name="footnote-304-996-backlink">[996]</a></sup>. Mehmed Efendi ibn Abdullah adında birinin 22 Zilhicce 1159/5 Ocak 1747 tarihli tereke kaydındaki 4 120 akçe (yaklaşık 35 kuruş) değerinde iki ciltlik <span class="ideitalik">Vankulu </span>herhalde baskı nüshası idi<sup class="calibre3"><a href="ibrahim_split_1026.html#footnote-304-997" id="footnote-304-997-backlink" name="footnote-304-997-backlink">[997]</a></sup>. Bayrakdarzâde Mecnun isimli birinin 10 Muharrem 1160/22 Ocak 1747 tarihli tereke defterinde kayıtlı olan bir <span class="ideitalik">basma Târîh-i Seyyâh </span>nüshasının 50 akçelik (yani yaklaşık yarım kuruş) değeri<sup class="calibre3"><a href="ibrahim_split_1027.html#footnote-304-998" id="footnote-304-998-backlink" name="footnote-304-998-backlink">[998]</a></sup>, İbrahim Müteferrika’nın yine 1747 tarihli tereke defterinde kaydedilen bu kitabın yarım kuruşluk tahmini fiyatı ile hemen hemen aynıdır. Mektubi Abdurrahman Efendi ise, 1 Rebiü’l-ahir 1160/12 Nisan 1747 tarihli tereke defterine göre 320 akçe (yaklaşık 3 kuruş) değerinde bir <span class="ideitalik">basma Takvîmü’t-Tevârîh </span>nüshasına sahip idi<sup class="calibre3"><a href="ibrahim_split_1028.html#footnote-304-999" id="footnote-304-999-backlink" name="footnote-304-999-backlink">[999]</a></sup>. Müderris Mahirzâde Es-Seyyid Mustafa Efendi’nin 10 Cemâziyelahir 1160/19 Haziran 1747 tarihli tereke defterinde kayıtlı olan 348 akçelik (yaklaşık 3 kuruşluk)<span class="ideitalik"> Takvîmü’t-Tevârîh </span>nüshası da herhalde Müteferrika baskısı idi<sup class="calibre3"><a href="ibrahim_split_1029.html#footnote-304-1000" id="footnote-304-1000-backlink" name="footnote-304-1000-backlink">[1000]</a></sup>. Şeyhülislâm Hayatizâde Mehmed Emin Efendi’nin 15 Muharrem 1161/16 Ocak 1748 tarihli tereke defterinde kaydedilen muazzam sayıda kitapların arasında 4 000 (yaklaşık 33 kuruş) değerinde üç ciltlik <span class="ideitalik">basma Raşid Tarihi</span>, 1 200 akçe değerinde <span class="ideitalik">basma büyük kitap</span>, 2 400 akçe (20 kuruş) fiyatında iki ciltlik <span class="ideitalik">Naima Tarihi</span> ve 2 000 akçelik (yaklaşık 17 kuruşluk) <span class="ideitalik">Cihânnümâ </span>nüshaları bulunmaktadır<sup class="calibre3"><a href="ibrahim_split_1030.html#footnote-304-1001" id="footnote-304-1001-backlink" name="footnote-304-1001-backlink">[1001]</a></sup>. Merhum Hocazâde Es-Seyyid Abdullah Efendi’nin 20 Muharrem 1161/21 Ocak 1748 tarihli tereke kaydında ise 720 akçe değerinde dört <span class="ideitalik">basma kitap </span>rastlanır<sup class="calibre3"><a href="ibrahim_split_1031.html#footnote-304-1002" id="footnote-304-1002-backlink" name="footnote-304-1002-backlink">[1002]</a></sup>.</p>
				<p class="normal">Müteferrika baskıları sadece payitaht İstanbul’da değil, taşradaki kitapseverlere de muhtemelen İstanbul’a sık giden şahıslar vasıtası ile ulaşır. Örneğin Sidrekapsi (bugünkü Kuzey Yunanistan) maden emini Çavuşzâde Ali Ağa’nın 16 Şaban 1164/10 Temmuz 1751 tarihli tereke defterinde kayıtlı olan 261 kitap başlıkları arasında 207 akçe değerinde <span class="ideitalik">Târîhü’l-Hindi’l-Garbî</span>, 4 000 akçe fiyatında <span class="ideitalik">Vankulu Lügati</span>, 3 620 akçelik <span class="ideitalik">Cihânnümâ </span>ile 2 100 akçe kıymetinde iki ciltlik <span class="ideitalik">Naima Tarihi</span> gibi herhalde Müteferrika baskıları görürüz<sup class="calibre3"><a href="ibrahim_split_1032.html#footnote-304-1003" id="footnote-304-1003-backlink" name="footnote-304-1003-backlink">[1003]</a></sup>. Feridun Emecen ise, yayımladığı Kasım 1755’te idam edilen Karaosmanoğlu ayan ailesine mensup ve 1743 yılından itibaren Saruhan sancağı mütesellimi olan Hacı Mustafa Ağa’nın muhallefat defterinde rastlanan başlıksız ve fiyatsız iki adet basma tarih kitaplarının Müteferrika baskıları ve hatta <span class="ideitalik">Naima Tarihi </span>baskısı olabileceğini tahmin eder<sup class="calibre3"><a href="ibrahim_split_1033.html#footnote-304-1004" id="footnote-304-1004-backlink" name="footnote-304-1004-backlink">[1004]</a></sup><span class="ideitalik">.</span></p>
				<p class="normal"> Sofya Ulusal Kütüphanesi Şarkiyat Bölümü’nde saklanan 1671–1833 tarihleri arasında Sofya tereke defterlerinde kayıtları olan 180 kişi kitap sahipleri arasında sadece iki kişide muhtemelen Müteferrika baskıları rastlanır. Bunlardan terekesi 1778 yılında kaydedilen Hacı İbrahim Ağa, 4 200 akçe (35 kuruş civarında) değerinde iki ciltlik <span class="ideitalik">Vankulu Lügati</span>’ne sahip iken, terekesi 1762’de envanter edilen Süleyman Efendi bin Abdullah ise, 6 000 akçe, yani 50 kuruş değerinde iki ciltlik <span class="ideitalik">Ferheng-i Şu’ûri </span>sözlüğüne sahip idi<sup class="calibre3"><a href="ibrahim_split_1034.html#footnote-304-1005" id="footnote-304-1005-backlink" name="footnote-304-1005-backlink">[1005]</a></sup>. Muhtemelen Sofya müftüsü El-Hac Ebu Bekir Efendi’nin 1777’de vakfettiği 174 cilt kitapların arasında bulunan bir cilt <span class="ideitalik">Vankulu</span>, iki cilt <span class="ideitalik">Ferheng-i Şu’ûri </span>ile <span class="ideitalik">Takvîmü’t-Tevârîh</span> yine Müteferrika baskıları idi<sup class="calibre3"><a href="ibrahim_split_1035.html#footnote-304-1006" id="footnote-304-1006-backlink" name="footnote-304-1006-backlink">[1006]</a></sup>.</p>
				<p class="normal">18. Yüzyılın sonları – 19. yüzyılın başlarına ait Saraybosna sakinlerinin tereke defterlerinde kaydedilen Müteferrika baskıları, ilk Osmanlı matbaasının ürünlerinin yayılma coğrafyasının ne kadar geniş olduğunun bir göstergesidir. Örneğin Saraybosna ulemasından olan Arakiyeci El-Hac İbrahim Efendi’nin 1777 tarihli tereke defterinde 219 kadar kitap kayıtlı olup, aralarında <span class="ideitalik">Füyûzât-ı Mıknâtısiyye</span>, <span class="ideitalik">Takvîmü’t-Tevârîh</span> ve 12 030 akçe değerinde (!) iki ciltlik <span class="ideitalik">Vankulu Lügati </span>mevcuttur<sup class="calibre3"><a href="ibrahim_split_1036.html#footnote-304-1007" id="footnote-304-1007-backlink" name="footnote-304-1007-backlink">[1007]</a></sup>. Saraybosna kadısı Hayrizâde İbrahim Edhem Efendi’nin 1815 tarihli tereke defterindeki 80 kitap arasında <span class="ideitalik">Ferheng-i Şu’ûri</span>, <span class="ideitalik">Mısır Tarihi</span>, <span class="ideitalik">Tuhfetü’l-Kibâr</span>, <span class="ideitalik">Ahvâl-i Bosna</span>, <span class="ideitalik">atik Cihânnümâ </span>gibi başlıklar da bulunur<sup class="calibre3"><a href="ibrahim_split_1037.html#footnote-304-1008" id="footnote-304-1008-backlink" name="footnote-304-1008-backlink">[1008]</a></sup>. Serturnacı Ocagdanzâde Mustafa Ağa’nın 1815 tarihli terekesinde değerli ve pahalı <span class="ideitalik">Kur’an </span>el yazma kopyalarının dışında 43.5 kuruş değerinde üç ciltlik <span class="ideitalik">Raşid Tarihi </span>de kayıtlıdır<sup class="calibre3"><a href="ibrahim_split_1038.html#footnote-304-1009" id="footnote-304-1009-backlink" name="footnote-304-1009-backlink">[1009]</a></sup>.</p>
				<p class="normal">Yukarıda ayrıntılılar ile aktardığımız tereke kayıtlarından anlaşılıyor ki, her yeni çıkan Müteferrika baskısı piyasaya sunulduktan sonra Osmanlı özel kitap koleksiyonlarındaki matbu kitapların payı giderek büyümektedir. İlk Osmanlı baskılarını alanlar genelde üst seviyeli devlet adamları, bürokrasi görevlileri ve ulema mensuplarıdır. Müteferrika baskılarının müşterileri arasında o kadar çok ulema mensuplarının bulunması Osmanlı ulemasının matbaaya karşı önyargı duymadığı, matbaayı ret etmediği ve hatta baskılarından alıp yararlanarak onu bir nevi desteklediğini bariz bir şekilde gösterir. Sofya Ulusal Kütüphanesi Şarkiyat Bölümü’nde saklanan bazı Müteferrika baskıları ulema mensuplarının malı idi. Örneğin <span class="ideitalik">Takvîmü’t-Tevârîh</span> ile <span class="ideitalik">Cihânnümâ </span>nüshaları Vidin müftüsü Hafız Abdurrahman Efendi vakfının tarihsiz mührü taşırlar<sup class="calibre3"><a href="ibrahim_split_1039.html#footnote-304-1010" id="footnote-304-1010-backlink" name="footnote-304-1010-backlink">[1010]</a></sup>. Zaten İbrahim Müteferrika bu iki kitabı da şeyhülislâmın önerisi üzerine bastığını dördüncü bölümde belirtmiştik. <span class="ideitalik">Mısır Tarihi</span> baskısının bir nüshası ise Timurcu kadısı Ahmed Raşid’in sahip kaydını taşır<sup class="calibre3"><a href="ibrahim_split_1040.html#footnote-304-1011" id="footnote-304-1011-backlink" name="footnote-304-1011-backlink">[1011]</a></sup>.</p>
				<p class="normal">Öte yandan oldukça pahalı olan Müteferrika baskıları herhalde maddi durumları bunlara müsait eden söz konusu askeri sınıfına mensup olan şahıslar tarafından satın alınabilir idi.</p>
				<p class="normal">Yine Sofya Milli Kütüphanesi Şarkiyat Bölümü’nde saklanan Müteferrika baskılarından <span class="ideitalik">Vankulu Lügati </span>nüshasında bulunan sahip kaydı bize bu baskıların ne şekilde satıldığı hakkında bazı ipuçları verir mahiyetindedir. Bu kayda göre söz konusu nüsha 1143/1730-31’de “İbrahim Efendi matbaasından” El-Hac Mehmed bin Ago Mustafa es-Samakovi (yani bugün Bulgaristan’da bulunan Samakov kasabası sakini) tarafından satın alınmıştır<sup class="calibre3"><a href="ibrahim_split_1041.html#footnote-304-1012" id="footnote-304-1012-backlink" name="footnote-304-1012-backlink">[1012]</a></sup>. Bu kayıttan anlaşılıyor ki, ilk Osmanlı baskıları matbaada satılmakta idi. Bunun dışında İbrahim Müteferrika’nın tereke defterinde ima edildiği gibi baskıların satışı kendi çıkarına, vefatından sonra ise sadece kızı Ayşe’ye devredilmiştir.</p>
				<p class="normal">Brian Richardson’ın belirttiği gibi başarılı satış olmaz ise başarılı matbaacılık da olamaz. Batı Avrupa’daki matbaacılar kendi bastıkları kitapları ile diğer matbaaların ürünü olan kitapları satan kendi dükkanları açarlar yada baskılarının satılması için kitapçılara başvururlar idi. Baskılarının reklamı için de bastıkları kitaplara kataloglar hazırlanır idi<sup class="calibre3"><a href="ibrahim_split_1042.html#footnote-304-1013" id="footnote-304-1013-backlink" name="footnote-304-1013-backlink">[1013]</a></sup>. İbrahim Müteferrika’nın özel kitap dükkanı yok idi, yada tereke defterinde bahsedilen Tophane tabir olunan mevkideki taş oda kitap deposunun ilk Osmanlı baskılarının satış noktası da olduğu tahmin edilebilir. Ancak Müteferrika matbaasının gerek İstanbul, gerekse bölge temsilcileri yokken, muhtemel matbu kitap müşteri ve okurları bunların hakkında bilgiyi nasıl edinebilirler idi sorusu düşünülebilir. Müteferrika ayrı reklam katalogları da yayımlamaz. Buna benzer bir şey, <span class="ideitalik">Naima Tarihi</span>’nin ikinci cildinin sonuna eklenen bu kitaba kadar Müteferrika baskıları listesidir. Bunun dışında her müteakip baskısının önsözünde naşir başlık ve metin olarak önceki baskılarını kısaca tanıtır ve bu şekilde okurlar da baskılardan bazıları kaçırmış ise haberdar edilir. Bir asır sonrası da Osmanlı’da baskı katalogları hazırlanmaz. Örneğin İngiliz gezgin Charles White’ın 1844 tarihli müşahedelerine göre gerek İstanbul sahafları, gerekse matbaacılar sattıkları kitaplara kataloglar hazırlamaz idi<sup class="calibre3"><a href="ibrahim_split_1043.html#footnote-304-1014" id="footnote-304-1014-backlink" name="footnote-304-1014-backlink">[1014]</a></sup>. Nitekim Türkçe baskılarının ilk kataloğu 1301/1884 yılında Ermeni asıllı Kitapçı Arakel (ö. 1912) tarafından yayımlanır<sup class="calibre3"><a href="ibrahim_split_1044.html#footnote-304-1015" id="footnote-304-1015-backlink" name="footnote-304-1015-backlink">[1015]</a></sup>. Öte yandan İbrahim Müteferrika gazete ilanı yolu ile de baskılarını tanıtamazdı, çünkü İstanbul’da ilk Osmanlı gazetesi 1831’de çıkmaya başlar.</p>
				<p class="normal">Bu durumda herhalde Müteferrika baskıları hakkında haberler kulak yolu ile kitapseverlere ulaşır idi. Yukarıda bahsettiğimiz Samakov sakininin ilk Müteferrika baskısını doğrudan matbaadan satın aldığı olayı, ilk Osmanlı matbaası baskıları hakkında haberler İstanbul dışında da kolay yayıldığının bir göstergesidir. Yada taşradan farklı nedenler ile payitahta gelenler karşılaştıkları insanlardan veya dolaştıkları sokak, çarşı ve mesela kahvehanelerde yaptıkları sohbetlerden bu baskılar hakkında haberdar olup kitap meraklısı olduklarından dolayı memleketlerine dönmeden önce kitap almak üzere matbaaya da bir uğrarlar idi.</p>
				<p class="normal">İbrahim Müteferrika, baskılarının satışında Osmanlı sahaflarına da güvenemez idi. İncelediğimiz altı sahafın tereke defterlerinde sadece ikisinde bu baskılardan bazı nüsha bulunduğu tahmin edilebilir. İstanbul sahafı Şeyh Mehmed Efendi’nin 15 Şevval 1158/10. Kasım 1745 tarihli tereke defterinde <span class="ideitalik">Takvîmü’t-Tevârîh</span>’ten 180 akçe, yani 1.5 kuruş değerinde beş alay kayıtlıyken<sup class="calibre3"><a href="ibrahim_split_1045.html#footnote-304-1016" id="footnote-304-1016-backlink" name="footnote-304-1016-backlink">[1016]</a></sup>, yine İstanbul sahafı El-Hac Mustafa’nın 19 Rebiü’l-ahir 1160/30 Nisan 1747 tarihli tereke zaptında ise 120 akçe (bir kuruş civarında) fiyatında bir <span class="ideitalik">Mısır Tarihi </span>nüshası bulunur<sup class="calibre3"><a href="ibrahim_split_1046.html#footnote-304-1017" id="footnote-304-1017-backlink" name="footnote-304-1017-backlink">[1017]</a></sup>. Bu nüshaların baskı olup olmadıkları açıkça belirlenmemiştir. Müteferrika baskıları olsalar da herhalde söz konusu yada başka sahaflar bu baskıları matbaanın temsilcileri yada dağıtımcıları olarak değil, ikinci el malı olarak satmış oldukları daha mantıklı görünür. Aslında sanıldığından farklı olarak ulemaya benzer bir şekilde sahaflar da matbaaya karşı önyargı duymaz idi. Çünkü sonuçta ticaret ile uğraşan sahaflar için matbu kitaplar yine satılabilecek bir mal idi. Örneğin İstanbul sahafı Abdullah Efendi bin Mustafa’nın 4 Cemâziyelahir 1159/24 Haziran 1746 tarihli tereke defterinde İbn Sina’ya ait <span class="ideitalik">Kanun fi’t-tıbb</span>’ın bir basma nüshası da kayıtlıdır<sup class="calibre3"><a href="ibrahim_split_1047.html#footnote-304-1018" id="footnote-304-1018-backlink" name="footnote-304-1018-backlink">[1018]</a></sup>. Hatta bazı Osmanlı sahafları herhalde matbu olan Latince kitapları da satarlar idi. Örneğin İstanbul sahafı İbrahim Efendi’nin 15 Zilkade 1146/19 Nisan 1734 tarihli tereke defterinde kaydedilen son 140’ıncı kitap “kitab-ı Latin”dir<sup class="calibre3"><a href="ibrahim_split_1048.html#footnote-304-1019" id="footnote-304-1019-backlink" name="footnote-304-1019-backlink">[1019]</a></sup>. Zaten bu belgesel veriler, 1670’li yıllarda İstanbul’u ziyaret eden Antoine Galland (1646–1715)’ın müşahedelerinden de desteklenir. Çünkü kendisi yerli sahafların yabancı dillerde matbu kitap arz ettikleri, ancak bunlara da el yazmalara benzer fiyat biçtikleri için müşteri bulamadıklarını belirtir<sup class="calibre3"><a href="ibrahim_split_1049.html#footnote-304-1020" id="footnote-304-1020-backlink" name="footnote-304-1020-backlink">[1020]</a></sup>.</p>
				<p class="normal">İbrahim Müteferrika’nın kızı Ayşe’nin vefatından sonra Müteferrika baskıları ikinci el malı olarak herhalde artık sadece sahaflarda bulunur idi. Çünkü Mouradgea d’Ohsson’un 1780’li yıllardaki müşahedelerine göre birkaç yıldan beri Müteferrika baskıları sahaflarda nadir ve eski fiyatlarından iki misli daha pahalı fiyatta bulunur idi. Ancak d’Ohsson, bütün bu baskıların umumi kütüphanelerde bulunduğunu ekler<sup class="calibre3"><a href="ibrahim_split_1050.html#footnote-304-1021" id="footnote-304-1021-backlink" name="footnote-304-1021-backlink">[1021]</a></sup>. Bu da sadece İstanbul kütüphanelerine değil, taşra kütüphanelerine de geçerli bir gerçektir. Örneğin 18. yüzyılın ikinci yarısında ulema mensubu El-Hac Süleyman Efendi tarafından Samakov’da kurulan vakıf kütüphanesinde yedi<sup class="calibre3"><a href="ibrahim_split_1051.html#footnote-304-1022" id="footnote-304-1022-backlink" name="footnote-304-1022-backlink">[1022]</a></sup>, 1210/1796’da Amasya’da kurulan İbrahim bin Mahmud medresesi kütüphanesinde beş<sup class="calibre3"><a href="ibrahim_split_1052.html#footnote-304-1023" id="footnote-304-1023-backlink" name="footnote-304-1023-backlink">[1023]</a></sup>, 1217/1802-3’te bina edilen Pasbanzâde Osman Paşa (ö. 1807) vakıf kütüphanesinde<sup class="calibre3"><a href="ibrahim_split_1053.html#footnote-304-1024" id="footnote-304-1024-backlink" name="footnote-304-1024-backlink">[1024]</a></sup> ise Sofya Ulusal Kütüphanesi Şarkiyat Bölümü’nde saklanan 23 Zilhicce 1252/30 Mart 1837 tarihte başlatılan kütüphane kataloğuna göre oniki Müteferrika baskıları bulunur idi<sup class="calibre3"><a href="ibrahim_split_1054.html#footnote-304-1025" id="footnote-304-1025-backlink" name="footnote-304-1025-backlink">[1025]</a></sup>. Söz konusu kataloğun konumuz ile ilgili ilginç bir özelliği ise basma kitapların başlıkları altında “basma yazı ile” (<span class="ideitalik">bi-hatt-i bâsma</span>) oldukları belirlenmesidir. Bu şekilde İbrahim Müteferrika’nın <span class="ideitalik">Matbaanın Yararları </span>risalesinde baskı teknolojisinin sadece yazı türlerinden biri olduğu doğrultusundaki telkinlerinin Osmanlı toplumunda meyvelerini verdiğini görürüz. </p>
				<p class="normal">Mouradgea d’Ohsson’un işaret ettiği gibi, Müteferrika baskıları yeni kurulan vakıf kütüphaneleri vasıtası ile taşradaki yada pahalı kitap satın alamayan okurlara ulaşabilir idi. Ancak 18. yüzyılın sonralarındaki durumdan farklı olarak matbaanın faaliyette olduğu dönemdeki durum o kadar da ümit verici görünmez gibidir. İbrahim Müteferrika’nın <span class="ideitalik">Matbaanın Gerekleri </span>risalesinde matbaa sayesinde gerek payitaht İstanbul, gerek taşradaki umumi Osmanlı kütüphanelerinin daha zengin olacakları doğrultusunda öne sürüdüğü düşüncesi gerçek hayatta fazla desteklenmediği söz konusudur. Sadrazam kethüdası Şerif Halil Paşa (ö. 1751)’nın 1744’te memleketi olan Şumnu’da kurduğu külliyesi gösterici bir örnek teşkil eder. İlk Osmanlı matbaasının muasırı ve 1720’li yıllardaki tercüme komisyonlarına katılıp Lale Devri’nin önde gelen şahıslarından olan Şerif Halil Paşa, Şumnu’da Osmanlı Baroğu üslubunda cami, mektep, medrese ve kütüphane’den oluşan bir külliye inşa ettirip, 1744 tarihli kütüphaneye vakfedilen kitapların listesinde muhtemelen <span class="ideitalik">Vankulu Lügati </span>ile <span class="ideitalik">Ferheng-i Şu’ûri </span>nüshaları dışında Müteferrika baskıları mevcut değildir<sup class="calibre3"><a href="ibrahim_split_1055.html#footnote-304-1026" id="footnote-304-1026-backlink" name="footnote-304-1026-backlink">[1026]</a></sup>. Bu kütüphane koleksiyonunun en değerli eseri ise el-İdrisi (ö. 1165)’nin meşhur <span class="ideitalik">Nüzhetü’l-Müştâk </span>coğrafya eserinin 963/1556’da yapılan suretidir<sup class="calibre3"><a href="ibrahim_split_1056.html#footnote-304-1027" id="footnote-304-1027-backlink" name="footnote-304-1027-backlink">[1027]</a></sup>. Renkli haritalar içeren bu nüshayı Şumnu kütüphanesine vakfeden paşanın, örneğin Kâtip Çelebi’nin <span class="ideitalik">Cihânnümâ</span>’sının Müteferrika baskısını vakfetmemesi ilk bakışta mantıksız görünse de herhalde bu tercihinin en az iki nedeni tahmin edilebilir. Birincisi, el-İdrisi’nin eserinden farklı olarak, <span class="ideitalik">Cihânnümâ </span>baskısı Balkanlar hakkında bilgi içermemesi; ikincisi, Arapça ve Farsça bilgilerinin dışında şair ve özellik ile çok iyi bir hattat olan Şerif Halil Paşa<sup class="calibre3"><a href="ibrahim_split_1057.html#footnote-304-1028" id="footnote-304-1028-backlink" name="footnote-304-1028-backlink">[1028]</a></sup>, muhtemelen ilk Osmanlı matbaasında basılan kitaplardan pek hoşnut olmamasıdır. Hatta 1744 tarihli vakfiyesinde Şumnu’da kurduğu kütüphanede medrese öğrencilerine haftada iki gün hat dersleri vermek üzere bir hattat tayin olunması şart konulmuştur<sup class="calibre3"><a href="ibrahim_split_1058.html#footnote-304-1029" id="footnote-304-1029-backlink" name="footnote-304-1029-backlink">[1029]</a></sup>. Bu şekilde Şerif Halil Paşa bu kasabada bir nevi hat okulunun temellerini atar ve 19. yüzyılda onun hazırladığı hattatlar tarafından yapılan güzel <span class="ideitalik">Kur’an </span>el yazma örnekleri İstanbul’da bile büyük rağbet görür idi<sup class="calibre3"><a href="ibrahim_split_1059.html#footnote-304-1030" id="footnote-304-1030-backlink" name="footnote-304-1030-backlink">[1030]</a></sup>. <span class="ideitalik"> </span></p>
				</body>
</html>