<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_2">I<br class="chapter"/> TARİH AYNASI </h1>
				<p class="normal">Araştırma alanı olarak geçmişi hakkında bizi bilgilendiren tarih ilmi, onunla uğraşanlara sık sık <span class="ideitalik">bunlar tarihte görülen şeylerdir </span>diye bir acı tat verir. Fakat geçmişteki olayları bilmek, genel olarak insanoğlunun kişiliği ve hususi olarak herkesin ulusal kimliğinin gelişmesini daha iyi tanımak demektir. Ancak psikolojisi doğal olarak seçici olduğundan dolayı insanoğlu, kültürel gelişmede bir rol oynamış olan ve gerek araştırmacılar, gerekse kamuoyu tarafından farklı ve bazen birbirine zıt değerlendirmelere layık görülen belli başlı tarihsel ve kültürel olguları tercih eder. Bu olgulardan biri, muhtemelen ona gösterilen yakın ilgiden hiçbir zaman eksik olmayacak, sadece 18. yüzyılın en önemli kültürel olgusu<sup class="calibre3"><a href="ibrahim_split_084.html#footnote-304-55" id="footnote-304-55-backlink" name="footnote-304-55-backlink">[55]</a></sup> değil, belki genel Osmanlı kültürü tarihinde mühim bir safha teşkil eden ilk Osmanlı matbaasıdır.</p>
				<p class="normal">Geçmişin hatlarına daha yakın bir tablo çizmek ve bir tarihsel ve kültürel olguyu daha objektif olarak değerlendirmek için bu olguyu ona has tarihsel, toplumsal ve kültürel bağlamda ele almak gerekir. Dolayısıyla basma kitap dünyasındaki ilk Osmanlı serüvenini anlatan seyahatnamenin sayfalarını açmadan önce, ilk Osmanlı matbaacısının yaşam öyküsünü şekillendiren siyasi gelişmelere, dünyayı algılamak, anlamak ve benimsemek ile alakalı geleneksel modelleri sorgulayan, matbaa faaliyetlerini kolaylaştıran veya zorlaştıran Osmanlı idare felsefesini ve toplumsal bünyesini, ve son olarak yeni kültür alanlarında arayışa müsaade veren belli tarih dönemine ait genel kültürel atmosferini daha yakından tanımamızı gerekir. </p>
				</body>
</html>