<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="chapter">
				<h1 class="h1baslik" id="calibre_toc_1">GİRİŞ</h1>
				<p class="normal">Başlangıçta Söz vardı diye yazılmıştır <span class="ideitalik">Kitab-ı mukaddes</span>’te...<sup class="calibre3"><a href="ibrahim_split_030.html#footnote-304-1" id="footnote-304-1-backlink" name="footnote-304-1-backlink">[1]</a></sup> Karanlığı yok eden ve duyulara alemi tanıtan Söz. Hayat veren, insanı topraktan yaratan ve hareketsizliği canlandıran Söz. Ve kendilerini tanımak ve göstermek için insanlara yardımcı olan Söz. Canlıları, nesneleri ve tüm varolanları adlandırıp yolunu bulmak için işaretler aleminde yaşamlarına yardım eden Söz. Ve temas kurmalarında, kendilerince işaretlerden kitaplar oluşturmalarında yardımcı olan Söz... </p>
				<p class="normal">Meşhur sanat tarihçisi Kenneth Clark, aşağıdaki düşünceyi nakledip onu bu şekilde yorumlar:</p>
				<p class="normal">“Ruskin demiştir ki, “Ulu milletler otobiyografilerini üç el yazması şeklinde yazarlar: yaptıklarını anlatan kitap, söylediklerini aktaran kitap ve sanatlarını yansıtan kitap. Ötekilerini okumadan bunların hiç birini algılayamayız. Fakat bunlardan tek bir güvenilir olan son kitaptır.” Bence bu fikir genelde doğru bir fikirdir<sup class="calibre3"><a href="ibrahim_split_031.html#footnote-304-2" id="footnote-304-2-backlink" name="footnote-304-2-backlink">[2]</a></sup>”.</p>
				<p class="normal">Bu düşünce belki oldukça kesindir çünkü her üç kitap ta dikkatli olarak okunmaya değer ve çeşitli ulus ve uygarlıkların tanıması için güvenilir bir kaynaktır. Gerçi ayakta kalan sanat eserleri, onların gelişmesini ve ehemmiyetini gösteren ve onların kültürel olgu olarak tanıması için en görkemli anıtlardır. Fakat bu konuda bize yeterince bilgi sağlayan kitapların arasında <span class="ideitalik">söylediklerini </span>aktaran kitap ta var. Söyledikleri derken, yazdıklarını ve okuduklarını kastetmekteyiz. Yine kutsal kitaplara atıfta bulunursak muhtelif toplum ve medeniyetleri sadece yaptıklarından değil, aynı zamanda sanat eserlerinden ve kitaplarından tanıma imkanımız vardır. </p>
				<p class="normal">Faaliyet, söz ve sanat kitapları olmak üzere her üç kitap ta hayat tecrübesi, estetik duygusu ve iletişim yeteneği gerektirir ki, bunlar şahsi ve toplumsal deneyim, sözlü eğitim ve kitap olmak üzere üç ana bilgi kaynaktan edinilir. Bunlar, gerek tarih açısından gerekse bir kimsenin kişisel gelişmesi açısından bilgi edinmek sureci esnasında birbirlerini takip eden üç safha olarak ta nitelendirilebilir. İnsanoğlunun ilk adımlarında kişisel tecrübeden sonra kabile, millet ve toplumlar gibi zamanla gelişen sosyal bünyelerin toplumsal deneyimi yer alır. Ardından hayat tecrübesi sayesinde elde edilen bilgiler sözlü eğitim yoluyla ana babadan çocuklara, öğretmenden öğrenciye ve ustadan çırağa, yani genç nesillere aktarılır. </p>
				<p class="normal">Toplumun gelişmesinin belli bir safhasında, farklı seviyede gelişen değişik yazı sistemleri olmak üzere yeni bir bilgi kaynağı ortaya çıkar. Birikilen kişisel ve toplumsal tecrübelerin muhafaza edilmesi ve nesillere aktarılmasında rol oynayan bu yaklaşım bilgi edinme mekanizmasını birkaç yönde mükemmelleştirir. Onun sayesinde sadece kulak değil, aynı zaman da göz hafızası da önem kazanır. Yazı, mürekkep düşünceyi geliştirir ki, dünya unsurlarının algılamasında gözetleme artık zorunlu olmaz. Yazı sayesinde sadece bir önceki neslin dışında çok daha önceki nesillerin tecrübesini de tanıma imkanı olur. </p>
				<p class="normal">Yetişme ve bilgi edinme sürecinde çocuklar da aynı safhalardan geçer. Çocuk hayatla ilgili ilk bilgileri şahsi tecrübesi sayesinde edinir, ardından yaşlılardan eğitim görür ve son olarak kitaplardan dünya hakkında bilinçli olur. </p>
				<p class="normal">Aslında yazılı söz ve kitaplar, gerek toplumsal, gerekse kişisel kimliğin gelişmesinde önemli rol oynarlar ki, bu doğrultuda yine Kenneth Clark’ın dikkate değer düşüncelerinin aktarılması uygun olur: </p>
				<p class="normal">“Uygarlık, enerji, irade ve yaratıcılık gücünün ötesinde bir anlam taşır... Onu nasıl nitelendirebilirim? Diyelim ki kısacası istikrarlık duygusu. Göçebe ve istilacılar daima hareket ederler. Onlar, bir sonraki Mart ayı veya bir sonraki sefer ve savaşların sonrasını düşünmeye ihtiyaç duymazlar. Dolayısıyla taş evler yapmak veya kitap yazmak akıllarına gelmez bile... Medeni insan ise –en azından ben böyle düşünüyorum– yer yüzünde ve zaman akışında belli bir yeri olduğunu hissetmek zorundadır. Bilinçli olarak geleceğe bakmak ve geçmişe dönmek mecburiyetindedir. Dolayısıyla okumak ve yazmak kabiliyetinin büyük bir yararı vardır<sup class="calibre3"><a href="ibrahim_split_032.html#footnote-304-3" id="footnote-304-3-backlink" name="footnote-304-3-backlink">[3]</a></sup>”. </p>
				<p class="normal">Ekleyebiliriz ki, yazının keşfi herhalde insanoğlunun hafızası her zaman yeterli derecede yardımcı olmadığından dolayı, nesillerce birikilen bilgilerin taş, tahta, papirüs veya kağıt gibi daha kalıcı nesneler üzerine kaydedilmesinin ihtiyacına borçludur. Heraclitüs’ün dediği gibi her şey akar, hareket eder ve eskisi gibi kalmaz (<span class="ideitalik">Panta rhei, panta kineitai, kai ouden menei</span>). Bu bağlamda yazı, yaşanan anı işaretler ve harflerin örgüsünde yakalamak için insanoğluna yardımcı olur. Başka bir ifade ile kitap, çok önemli ve değiştirilmez bir bilgi kaynağıdır ki, şahsi ve toplumsal deneyim ile sözlü eğitim olmak üzere öteki bilgi kaynaklarının eksiklerini aşar. Şüphesizdir ki, her üç kaynağın da yetişmede ayrı bir önemi vardır fakat zaman akışıyla yukarıda belirtilen nedenlerden dolayı ötekilerine nazaran yazı ve kitabın önemi artar. </p>
				<p class="normal">Sosyal ve kültürel olgu olarak kitabın tarif edilmesi gerekiyorsa kitap, insanoğlunun şahsi ve toplumsal tecrübe ile biriktiren bilgilerini içeren bir olgudur ki, bilgili insandan (ebeveyn, öğretmen, usta) bilgili olmayana (çocuk, öğrenci, çırak) bilgi aktarılmasında sözlü eğitime yardımcı ya da tekbir bilgi kaynağıdır şeklinde tarif muhtemelen o kadar yersiz görünmez. </p>
				<p class="normal">Diyebiliriz ki, kitabın esas vazifesi bilgi aktarmak, eğitmek, öğretmek, dünya görüşü kazandırmak ve davranış yaratmaktır. Ancak bunun dışında kitabın birçok faklı sosyal rolleri de vardır. Bunların bazılarına Orta Çağ Batısı hakkında derin düşünceler ileri süren Jacques le Goff değinmiştir: </p>
				<p class="normal">“Kitap, idolden alete dönüşür. Ve her alet gibi onun da imal edilmesine başlanır ve bir ürün olarak ticaret malı mahiyeti kazanır<sup class="calibre3"><a href="ibrahim_split_033.html#footnote-304-4" id="footnote-304-4-backlink" name="footnote-304-4-backlink">[4]</a></sup>”.</p>
				<p class="normal">Müellif bu sözlerinde kitabı Batı’da manastırların dışında şehir ve kasaba okulları ile üniversitelerin açılması ve yayılması bağlamında kasteder. İdol rolünü şüphesiz kutsal kitaplar oynar. Hristiyanlar için <span class="ideitalik">İncil</span>, Yahudiler için <span class="ideitalik">Tevrat</span>, Müslümanlar için <span class="ideitalik">Kur’an-ı Kerim</span>’dir bu kitaplar. </p>
				<p class="normal">12. yüzyıldan itibaren Batı ve Orta Avrupa’da gelişen üniversite eğitimi kitabın meslekî anlamda alet olmasına sebep olur<sup class="calibre3"><a href="ibrahim_split_034.html#footnote-304-5" id="footnote-304-5-backlink" name="footnote-304-5-backlink">[5]</a></sup>. Jaquees le Goff’a göre kitabın bu iki sosyal rolü ardı ardına gelişir: kitap ilk önce idol olup sonra alet olur. Fakat yazının keşfinden itibaren paralel olarak her iki rol de gözletilebilir diye söylersek muhtemelen yanlış olmaz. Çünkü bugün de <span class="ideitalik">Tevrat</span>, <span class="ideitalik">İncil</span> ve <span class="ideitalik">Kur’an-ı Kerim</span> kutsal kitap olarak idol niteliğini kaybetmemiştir. Öte yandan bu idol olan kitaplar dinî adamların ellerinde sadece idol değil, aynı zamanda da meslekî alet idi.</p>
				<p class="normal">Ancak bununla kitabın sosyal rolleri sona ermez. Örneğin kitap, bir eğlence aracıdır. Veya evimizin bir köşesinde bulunan sıradan bir eşyadır. Bazen toz toplar, bazen ise olağanüstü değere sahip olan lüks bir nesne olup estetik duygusu ve koleksiyon tutkusu kaynağıdır. Bunun dışında kitap mal olarak ta dikkate değer. Çünkü ona ihtiyaç duyan müşterisi ve ondan para kazanan sahibi veya satıcısı vardır. Bu bağlamda Osmanlı döneminde Ortodoks kitapların Bulgar papazların “Türklerden” satın almalarına dair birçok örnekler kitap tarihinin ilginç bir tarafını aydınlatır<sup class="calibre3"><a href="ibrahim_split_035.html#footnote-304-6" id="footnote-304-6-backlink" name="footnote-304-6-backlink">[6]</a></sup>. Belli ki, söz konusu “Türkler” bu kitapları sadece gelir sağlayacak bir mal olarak değerlendirmişler. Zira onları herhalde okuyamazlardı. Maalesef, bu mala nasıl sahip oldukları hakkında sadece tahminde bulunmamız dışında başka imkanımız yoktur. </p>
				<p class="normal">19. yüzyılın sonlarında ve 20. yüzyılın başlarında kitap yeni bir kullanım alanı kazanır. Kitap artık ruh-sinir hastaların tedavisinde yada özürlü ve gençlerin sosyalleşmesinde yer alır ve bu amaca uygun eserler seçilerek <span class="ideitalik">bibliotherapy </span>veya <span class="ideitalik">libropsyhopedia </span>adı altında özel bir tedavi yada yaklaşım uygulanır<sup class="calibre3"><a href="ibrahim_split_036.html#footnote-304-7" id="footnote-304-7-backlink" name="footnote-304-7-backlink">[7]</a></sup>. Aslında buna benzeyen terapi daha önceleri de uygulanmıştır diye söylenebilir. Örneğin Müslümanlar, hastaları tedavi etmek amacıyla sık sık <span class="ideitalik">Kur’an-ı Kerim</span>’den ayet okurlar. Nitekim, iman dermandır doğrultusunda kanaat sadece Müslümanlara değil, Hristiyanlara ve diğer dinlere mensup olanlara da geçerli bir unsurdur. Ancak burada kayda değer şudur ki, din kaideleri açıklayan Söz’ün tedavi gücüdür. </p>
				<p class="normal">Fakat kitaplar tedavi ederken, zamanın zorluk ve buhranlarına maruz kalan kitaplar da restorasyona veya –başka bir ifade ile– tedaviye muhtaçtır. Toplum gerekeni yapar ve örnek olarak Roma’daki gerçek bir <span class="ideitalik">Kitap Hastanesi</span> gibi faaliyette bulunan Kitap Patoloji Enstitüsü’nden bahsedilebilir<sup class="calibre3"><a href="ibrahim_split_037.html#footnote-304-8" id="footnote-304-8-backlink" name="footnote-304-8-backlink">[8]</a></sup>. </p>
				<p class="normal">Zamanın akışında kitap-toplum ilişkisinin muhtelif gelişmeleri ortaya çıkar. Orta Çağ Avrupa’sında el yazması olan kitaplar az çok gerçek hayattan uzak kalır. Onların yeri genelde manastırların istinsah atölyelerinde (<span class="ideitalik">scriptorium</span>)’dir. Filhakika o zamanlarda kitaba her şeyden önce bir idol olarak bakılır ve sıradan olan insan ona dokunamaz. Muhteviyatından dolayı düşman olarak tanınan kitap bazı zümreler tarafından ahaliden saklanır. Sonuçta kitap bir manastır hücresinde veya taşla işlenmiş mahzende <span class="ideitalik">esir </span>gibi<span class="ideitalik"> </span>tutulur. İtalyan yazarı Umberto Eco’nun meşhur <span class="ideitalik">Gülün Adı </span>romanı kitabın bu kaderini güzel bir şekilde tasvir eder. Eco’nun kahramanı Adso, bir 14. yüzyıl manastır kütüphanesi hakkında şöyle anlatır: </p>
				<p class="normal">“Kendilerini yazmaya ve okumaya adamış olan bu insanlar için, kitaplık hem kutsal Kudüs kenti, hem de bilinmeyen ülkeyle ölüler ülkesi arasındaki sınırda yer alan bir yer altı dünyasıydı. Onları, vaatleri ve yasaklarıyla kitaplık yönetiyordu. Onunla birlikte, onun için, belki de ona karşı yaşıyorlardı; suçlu suçlu, günün birinde onun tüm gizlerine ermeyi umarak...<sup class="calibre3"><a href="ibrahim_split_038.html#footnote-304-9" id="footnote-304-9-backlink" name="footnote-304-9-backlink">[9]</a></sup>”.</p>
				<p class="normal">Yani, meşhur Latince atasözünde denildiği gibi <span class="ideitalik">kitapların kendi kaderleri vardır </span>(<span class="ideitalik">habent sua fata libelli</span>). Her bir kitabın okuruna doğru ayrı bir yolu vardır. Ancak sosyal ve kültürel olgu olarak genel anlamda kitabın tahmin edilemez gelişmelerle dolu bir tarihsel kaderi de söz konusudur. </p>
				<p class="normal">Sadece kitap tarihi için değil, aynı zamanda insanoğlu tarihi için de kitap basma teknolojisi büyük ehemmiyet teşkil eder. En erken muhtemelen 7. yüzyılda Çin’de tahta kalıplarla kitap baskısı (“blok kitap” basımı veya <span class="ideitalik">xylography</span>) gelişir. En erken örnekleri 8.-9. yüzyıllara aittir. Nitekim, binlerce ayrı sembolden oluşan Çin yazısı için bu tür baskı oldukça yararlıdır. Çünkü herhangi bir metnin bir sayfası ağaç kalıbı üzerine ayna görüntüsü şeklinde kazıldıktan sonra kalıp üzerine mürekkep gezdirilip kağıt üzerine baskı yapılır. Aynı baskı Japon, Koreli ve Uygurlar tarafından da kullanılmıştır<sup class="calibre3"><a href="ibrahim_split_039.html#footnote-304-10" id="footnote-304-10-backlink" name="footnote-304-10-backlink">[10]</a></sup>.</p>
				<p class="normal">Kitap basımının vatanı muhtemelen Çin’in olması belki tesadüf bir gelişme değildir. Zira aynı ülkede hatta Milattan önce kağıt ta icat edilmiştir<sup class="calibre3"><a href="ibrahim_split_040.html#footnote-304-11" id="footnote-304-11-backlink" name="footnote-304-11-backlink">[11]</a></sup>. 8. Yüzyılın ortalarında Araplar Çin’den Türkistan topraklarını fethedince kağıt ustaları esir ederek onlardan kağıt imalini öğrenirler<sup class="calibre3"><a href="ibrahim_split_041.html#footnote-304-12" id="footnote-304-12-backlink" name="footnote-304-12-backlink">[12]</a></sup>. Arapların tahta kalıplarla kitap basımını bildikleri ve uyguladıklarını ispat eden bazı örnekler var ki, bunlar günümüze kadar muhafaza edilen ve bazıları Mısır’ı yönetmiş olan Fatımiler (909-1171) dönemine ait olan ve basılı olarak <span class="ideitalik">Kur’an-ı Kerim</span>’den ayetler muhteva eden muskalardır<sup class="calibre3"><a href="ibrahim_split_042.html#footnote-304-13" id="footnote-304-13-backlink" name="footnote-304-13-backlink">[13]</a></sup>. Muhtemelen Endülüs yönetmeni Abdurrahman en-Nasr (912-961)’ın valilerine basılı olarak gönderdiği emirnameleri hakkında bilgi veren İbn el-Abar (1199-1260) aynı basma usulünü kastetmektedir<sup class="calibre3"><a href="ibrahim_split_043.html#footnote-304-14" id="footnote-304-14-backlink" name="footnote-304-14-backlink">[14]</a></sup>.</p>
				<p class="normal">1040’lı yıllarda Çinli Pi Sheng (990–1051) her hiyeroglif için ayrı kalıp kullanarak müteharrik kitap basma metodunu icat eder<sup class="calibre3"><a href="ibrahim_split_044.html#footnote-304-15" id="footnote-304-15-backlink" name="footnote-304-15-backlink">[15]</a></sup>. Ancak bu usul binlerce sembolden oluşan Çin yazısı için fazla yarar getirmez. Tam tersine, Avrupalılar için ise –Thomas Fransis Carter’ın işaret ettiği gibi– müteharrik kitap basımının mucidi Johann Gutenberg (1400-1468)’dir ki, bu usulü 1440’lı yıllarda ilk kez denemiştir<sup class="calibre3"><a href="ibrahim_split_045.html#footnote-304-16" id="footnote-304-16-backlink" name="footnote-304-16-backlink">[16]</a></sup>. Çin yazısı ve daha önceleri Avrupa’da denetlenen “blok kitap” basımına kıyasla müteharrik kitap basımı Avrupa’da kullanılan alfabelere çok daha uygundur. Çünkü harflerin sayısı oldukça az ve her harf için ayrı kalıplar yapılıp ayrı harfler dökülür ve bunlardan sözcük, cümle, sayfa ve metinler dizilir. </p>
				<p class="normal">Carter’a göre din, gerek VIII. yüzyıl Uzak Doğu’sunda, gerekse 15. yüzyıl Avrupa’sında kitap basımının gelişmesinin ilham kaynağı olmuştur. Zira en erken Doğulu basma örnekleri Budhist kutsal metinleri olup Avrupa’da ilk basılan kitaplar ise Hristiyan kutsal metinleridir<sup class="calibre3"><a href="ibrahim_split_046.html#footnote-304-17" id="footnote-304-17-backlink" name="footnote-304-17-backlink">[17]</a></sup>. Gutenberg’in bastığı kitaplarda ne zaman, nerede ve kimin tarafından basıldığı hakkında resmi bilgi yokken bazı derkenarlarda onun tarafından basıldığı belirtilmiştir. Gutenberg’in erken baskılarından en meşhur olanı şüphesiz 1455’te memleketi olan Mainz’ta bastığı 42 satırlık <span class="ideitalik">Kitab-ı mukaddes</span>’tir. Bu kitabın diğer baskısı 1460’dan önce muhtemelen Bamberg’de yine Gutenberg tarafından gerçekleştirilmiş ancak satır sayısı bu defa 36’dır<sup class="calibre3"><a href="ibrahim_split_047.html#footnote-304-18" id="footnote-304-18-backlink" name="footnote-304-18-backlink">[18]</a></sup>. Günümüze kadar tamamen muhafaza edilmiş olan en eski matbu kitap, 1454’ün sonlarında Gutenberg tarafından Mainz’ta basılan 1453’te Osmanlıların İstanbul’u fethinden dolayı düşünülen Haçlı sefer ile ilgili ve <span class="ideitalik">Türklere karşı Hristiyanlara Yönelik bir Çağrı </span>(<span class="ideitalik">Eyn manung der cristenheit widder die durken!</span>)<span class="ideitalik"> </span>başlığı taşıyan ancak <span class="ideitalik">1455 Yılı için Türk Takvimi </span>diye bilinen küçük bir risaledir<sup class="calibre3"><a href="ibrahim_split_048.html#footnote-304-19" id="footnote-304-19-backlink" name="footnote-304-19-backlink">[19]</a></sup>.</p>
				<p class="normal">Ancak Albert Labarre’a göre Avrupa’da kitap basımı icadı, kitapların çoğaltılması için daha kolay ve çabuk yöntemlerin bulma ihtiyacına borçludur. Labarre’ın vurguladığı gibi sonuçta Gutenberg kuyumcu bir ailenin mensubudur ve şahsen de kalıp dökmesiyle ilgili olan kuyumculukla uğraşmıştır. Bunun dışında ne memleketi Mainz, ne de Rein vadisinde bulunan diğer erken matbaa merkezleri, Avrupa’nın XV. yüzyılda gelişmiş entelektüel merkezlerinden değildi<sup class="calibre3"><a href="ibrahim_split_049.html#footnote-304-20" id="footnote-304-20-backlink" name="footnote-304-20-backlink">[20]</a></sup>. Eklenebilir ki, Gutenberg <span class="ideitalik">Türk Takvimi </span>ve <span class="ideitalik">Kitab-ı mukaddes</span>’ten önce 1450’de Elius Donatus’a ait <span class="ideitalik">Latince Gramer Kitabı</span>’nı basmıştır ki, bundan sonra bu kitap tam 24 defa daha basılmıştır<sup class="calibre3"><a href="ibrahim_split_050.html#footnote-304-21" id="footnote-304-21-backlink" name="footnote-304-21-backlink">[21]</a></sup>. Bu gramer kitabı Avrupa üniversitelerinde esas olarak kullanılan bir ders kitabı idi ki<sup class="calibre3"><a href="ibrahim_split_051.html#footnote-304-22" id="footnote-304-22-backlink" name="footnote-304-22-backlink">[22]</a></sup>, o kadar çok bastırılması ta 18. yüzyılın sonlarına kadar Avrupa’nın uluslar arası dili olarak kullanılan Latince’nin öğrenmesi ile ilgili hayati ihtiyacı karşılamak içindi. </p>
				<p class="normal">Mainz’ı yerle bir eden 1462 tarihli yangından sonra Peter Schoeffer gibi Gutenberg’in yardımcıları kitap basımını Alman topraklarının diğer yerlerine nakleder ve hatta diğer Avrupa ülkelerine de tanıtırlar. Almanya’dan sonra matbaa faaliyetleri İtalya (1465), Çek (1468), Fransa (1470), İspanya (1471), Hollanda (1473), Polonya (1473), Macaristan (1473), İngiltere (1476), İskandinavya (1482), Hırvatistan (1494) ve Kara Dağ’a (1494) yayılır<sup class="calibre3"><a href="ibrahim_split_052.html#footnote-304-23" id="footnote-304-23-backlink" name="footnote-304-23-backlink">[23]</a></sup>. 16.–18. Yüzyıllarda matbaa daha süratli olarak tüm Avrupa’da gelişir<sup class="calibre3"><a href="ibrahim_split_053.html#footnote-304-24" id="footnote-304-24-backlink" name="footnote-304-24-backlink">[24]</a></sup>. Matbaa, tedrici bir şekilde dini propagandanın aleti ve Avrupa’da gelişen üniversitelerin ihtiyaçlarını karşılayabilecek öğretim ve öğrenim aleti olarak kullanılır<sup class="calibre3"><a href="ibrahim_split_054.html#footnote-304-25" id="footnote-304-25-backlink" name="footnote-304-25-backlink">[25]</a></sup>. </p>
				<p class="normal">15. ve 16. yüzyıllarda matbu kitaplar Avrupa’daki toplumlarda önem kazanıp yazılı söz, manastır ve üniversitelerin dışında kalan kesitlerine de ulaşma imkanına sahip olur ve Orta Çağ’da hayatın bütün yönlerini kontrol altında tutmak isteyen Katolik kilisesi <span class="ideitalik">Index Librorum Prohibitorum</span> diye bilinen yasaklanan kitaplar listesini hazırlayıp matbu kitaplara karşı sansür uygulamaya başlar. Bu şekilde sosyal ve kültürel olgu olan kitap tarihsel gelişmelere şehit olup cahiliyetten bilgiye yolculuktaki rolünü ispatlar.</p>
				<p class="normal">Kilisenin esas amacı, erken Yeni Çağ (1500-1800)<sup class="calibre3"><a href="ibrahim_split_055.html#footnote-304-26" id="footnote-304-26-backlink" name="footnote-304-26-backlink">[26]</a></sup> Avrupa’sında kişisel ve toplumsal düşüncenin giderek dini örgütlerden bağımsızlık kazınmasında kitabın etkisini azaltmaktır. O dönemde Batı ve Orta Avrupa Hümanizme fikirlerin etkisinde olup, Rönesans’ın (14.–16. yy.) fikri ve estetik uyanışına, Katolik kilisesine karşı sosyal ve siyasi hareketine (<span class="ideitalik">Reformation</span>, 16.–17. yy.) ve Aydınlanma devrinin (18. yy.) entelektüel gelişmesine şahit olur ve bu gelişmelerde tarihin takip ettiği yolunu değiştirir mahiyetinde olan düşünceler havi kitapların rolü oldukça büyüktür<sup class="calibre3"><a href="ibrahim_split_056.html#footnote-304-27" id="footnote-304-27-backlink" name="footnote-304-27-backlink">[27]</a></sup>. Ünlü Fransız yazarı Victor Hugo, matbu kitaplardan mahrum, ancak muhteşem kilise mimarlığı ile bilinen Orta Çağ ile mimari açıdan o kadar parlak görünmeyen, fakat matbu kitapların topluma büyük etkisi olan Yeni Çağ arasında ilginç bir mukayese yapar<sup class="calibre3"><a href="ibrahim_split_057.html#footnote-304-28" id="footnote-304-28-backlink" name="footnote-304-28-backlink">[28]</a></sup>. Basma teknolojisi sayesinde kitap artık her okura ulaşabilir ve ayrıca müspet ilimlerin gelişmesiyle insanların sadece ruhi değil, gündelik hayatında da daha geniş yer kazanır. </p>
				<p class="normal"><span class="ideitalik">Kitapların Etkisi </span>gibi yeterince anlamlı olan başlığı altında çıkan Robert Downs’ın yazısında şöyle denmiştir: </p>
				<p class="normal">“Kitapların sadece manastırların, üniversitelerin ve diğer dünya faniliğinden uzak olan yerlerin karanlık ortamına ve akademik sessizliğe maruz kalan cansız ve sıradan eşya olmadıklarına dair tarihsel gelişmelerde birçok bilgi toplanmıştır. Tam tersine, kitaplar canlı ve hareketli olabilirler ve bazen iyilik için, bazen kötülük için gelişmelerin genel yönünü değiştirebilirler. Diktatörler ve diğer zalimler muhalefeti çiğnemek ve düşüncelerini ortadan kaldırmak istediklerinde hemen hemen her zaman akıllarına ilk gelen fikir kitapları ve sıkça müelliflerini yok etmektir<sup class="calibre3"><a href="ibrahim_split_058.html#footnote-304-29" id="footnote-304-29-backlink" name="footnote-304-29-backlink">[29]</a></sup>”.</p>
				<p class="normal">Avrupa kitap basma tarihi hakkında değerli araştırmaları olan Elizabeth Eisenstein, matbaayı “iletişim (komünikasyon) devrimi” gerçekleştiren bir “değişim ajanı” olarak değerlendirir<sup class="calibre3"><a href="ibrahim_split_059.html#footnote-304-30" id="footnote-304-30-backlink" name="footnote-304-30-backlink">[30]</a></sup>. Ona göre müteharrik baskı icadı “kitaplara daha çok tabiat nakledilmesini”, ecdatların gizli dünyalarının tanıması ve mistik dini bilgilerin tüm toplum fertlerinin tarafından algılanmasını sağlar<sup class="calibre3"><a href="ibrahim_split_060.html#footnote-304-31" id="footnote-304-31-backlink" name="footnote-304-31-backlink">[31]</a></sup>. Sonuç olarak Eisenstein diyor ki, görünürde modern Batı kültürünün kaotik bir şekilde gelişmesi kitap basımına oldukça borçludur<sup class="calibre3"><a href="ibrahim_split_061.html#footnote-304-32" id="footnote-304-32-backlink" name="footnote-304-32-backlink">[32]</a></sup>. </p>
				<p class="normal">Öte yandan Robert A. Houston, Eisenstein’in ileri sürdüğü fikirlerine saygı göstererek, kitap basımının erken Yeni Çağ’ın ekonomik, toplumsal ve siyasi gelişmelerinde dolaylı olarak önemli bir etkisi olduğunu ve düşünce tarzını değiştirdiğini işaret ederek, ancak onun etkisinin o kadar süratli, direkt ve kesin olmadığını vurgular. Ona göre bu alandaki gelişmeler daha tedrici bir şekilde ve varolan toplumsal, iktisadi ve siyasi bağlamda gerçekleştirilmiştir. Dolayısıyla kitap basımının gerçek potansiyeli yaklaşık bir yüzyıl çerçevesinde gelişmiş ve henüz 18. yüzyılın başlarına kadar tamamıyla gelişmiş değildir<sup class="calibre3"><a href="ibrahim_split_062.html#footnote-304-33" id="footnote-304-33-backlink" name="footnote-304-33-backlink">[33]</a></sup>. Jacques le Goff ta şunu vurgular ki, ilk başta matbaa sadece çok az sayıda okur yazar kişiye hizmet eder ve artık Katolik kilisesinin başlattığı karşı mücadele (<span class="ideitalik">Counter-Reformation</span>) sayesinde matbu kitaplar daha geniş kitlelere ulaştırılır<sup class="calibre3"><a href="ibrahim_split_063.html#footnote-304-34" id="footnote-304-34-backlink" name="footnote-304-34-backlink">[34]</a></sup>. Brian Richardson ise, elyazmasından matbu kitaba geçiş, bir bakımdan evrimi bir süreç olduğu fikri ifade eder<sup class="calibre3"><a href="ibrahim_split_064.html#footnote-304-35" id="footnote-304-35-backlink" name="footnote-304-35-backlink">[35]</a></sup>. Son yıllarda yayımlanan araştırmaların bazıları evrim görüşünü<sup class="calibre3"><a href="ibrahim_split_065.html#footnote-304-36" id="footnote-304-36-backlink" name="footnote-304-36-backlink">[36]</a></sup>, diğerleri ise devrim görüşünü savunurlar<sup class="calibre3"><a href="ibrahim_split_066.html#footnote-304-37" id="footnote-304-37-backlink" name="footnote-304-37-backlink">[37]</a></sup>. </p>
				<p class="normal">Şüphesizdir ki, matbu kitaplar ister devrimi, ister evrimi bir şekilde toplumsal iletişimin süratini, muhteviyatını ve sınırlarını değiştiren bir etkendir. Matbaa sayesinde bilgi aktüellik kazanıp, daha geniş kitlelere ulaşıp, kamuoyu üzerinde daha etkili olur. </p>
				<p class="normal">Matbaa sayesinde kitabın topluma olan yararı ve ehemmiyeti oldukça artar ve el yazmaları nispetle matbu kitaplar yeterince önemli sosyal olgu mahiyeti kazanır ki, artık <span class="ideitalik">Kitap Tarihi </span>altında yeni kurulmuş özel bir ilim dalı olarak bilimsel araştırmalara layık olmuşlardır.</p>
				<p class="normal">Söz konusu yeni ilim dalı 1950’li yıllarda ortaya çıkıp, 1929 yılından itibaren Fransa’da gelişen <span class="ideitalik">École des annales</span>, yani Tarih yazısı ekolünün metodolojisini takip eder. Bu metodolojinin esas yaklaşımı birden fazla ilim dalları arasında bağlam kurarak, sosyo-kültür ortamın çerçevesinde tarihsel gelişmeleri değerlendirmektir<sup class="calibre3"><a href="ibrahim_split_067.html#footnote-304-38" id="footnote-304-38-backlink" name="footnote-304-38-backlink">[38]</a></sup>. Dolayısıyla <span class="ideitalik">Kitap Tarihi </span>diye adlandırılan ilim dalı, kitabı ve daha doğrusu matbu kitapları metin ve görünüş açısından değil de, onların herhangi bir tarihsel, toplumsal ve kültürel bağlamdaki yeri ve ehemmiyeti açısından değerlendirir.</p>
				<p class="normal">Bu yaklaşımı sergileyen ilk araştırma ise 1958’de (bir sonraki baskısı 1971’dedir)<sup class="calibre3"><a href="ibrahim_split_068.html#footnote-304-39" id="footnote-304-39-backlink" name="footnote-304-39-backlink">[39]</a></sup> Fransızca olarak ve 1976’de İngilizce’ye çevrilmiş<sup class="calibre3"><a href="ibrahim_split_069.html#footnote-304-40" id="footnote-304-40-backlink" name="footnote-304-40-backlink">[40]</a></sup> olarak çıkan Lucien Febvre ve Henry-Jean Martin’in <span class="ideitalik">L’apparation du livre </span>(<span class="ideitalik">Kitabın Ortaya Çıkışı</span>) başlıklı kitaptır.</p>
				<p class="normal">1960’lı ve 1970’li yıllarda Fransa (<span class="ideitalik">Histoire du livre</span>), Batı Almanya (<span class="ideitalik">Geschichte des Buchwesens</span>), İngiltere ve ABD (<span class="ideitalik">History of Books </span>veya <span class="ideitalik">History of the Book</span>),<span class="ideitalik"> Kitap Tarihi </span>ekolünün geliştiği ülkelerdir. Son dönemde Paris’teki <span class="ideitalik">Institut d’études du livre </span>(<span class="ideitalik">Kitap Araştırmaları Enstitüsü</span>), Washington<span class="ideitalik"> </span>Kongre Kütüphanesi’ne bağlı <span class="ideitalik">The Center for the Book </span>(<span class="ideitalik">Kitap Araştırma Merkezi</span>) ve Leipzig’deki <span class="ideitalik">Leipziger Arbeitskreis zur Geschichte des Buchwesens</span> vs<span class="ideitalik"> </span>özel araştırma merkezleri yeni ekolünün hızlı olarak gelişmesine katkıda bulunurlar.</p>
				<p class="normal">Basımevlerinin bastığı kitapların listeleri, kitap basmak veya bastırmak izni (<span class="ideitalik">privilège</span>)<span class="ideitalik"> </span>için sunulan dilekçeler, özel kitap koleksiyonların katalogları, tereke kayıtlarında rastlanan kitap listeleri vs muhtelif kaynaklardan edinilen bulgular istatistik değerlendirmeye tabi tutarak araştırmacılar, kitap tarihinin değişik yönlerini incelemektedir. Örneğin, kitaplar kimin tarafından yazılır, kimden okunur; neler yazılır ve neler okunur; kitap sahibi kimdir, ne gibi ve ne kadar kitaba sahiptir; kim kitap ve ne gibi kitap basar veya bastırır; kitap alış-verişi ne şekilde gerçekleştirilir ve kitap insanlara nasıl ulaşır veya ulaştırılır... Sonuçta bütün bu soruların amacı <span class="ideitalik">kitabın toplumsal tarihini </span>ya da <span class="ideitalik">kitabın sosyolojisini </span>açıklamaktır<sup class="calibre3"><a href="ibrahim_split_070.html#footnote-304-41" id="footnote-304-41-backlink" name="footnote-304-41-backlink">[41]</a></sup>. Bu doğrultuda sarf edilen gayretler sayesinde günümüzde Batılı toplumlardaki kitabın tarihi ile ilgili birçok değerli araştırmalar mevcuttur<sup class="calibre3"><a href="ibrahim_split_071.html#footnote-304-42" id="footnote-304-42-backlink" name="footnote-304-42-backlink">[42]</a></sup>.</p>
				<p class="normal">Osmanlı İmparatorluğu ile ilgili tarih yazıcılığına gelince gayrimüslimlerin arasında kitabın toplumsal tarihi hakkında az çok sayıda değerli araştırmalar mevcutken<sup class="calibre3"><a href="ibrahim_split_072.html#footnote-304-43" id="footnote-304-43-backlink" name="footnote-304-43-backlink">[43]</a></sup>, Müslümanlara ilişkin Batılı kitap tarihi ekolünün metodolojisini takip eden tetkikler daha önceleri eksik idi. Bu durum daha genel olarak tüm İslâm medeniyetindeki kitabın toplumsal tarihine de geçerli sayılır. Bu doğrultuda ilk adımlar henüz 1990’lı yıllarda yapılır. 1995’te basılan İslâm dünyasında kitabın rolü ile ilgili değerli bir müşterek araştırmanın önsözünde editörü olan George Atiyeh şunları kaydeder:</p>
				<p class="normal">“Batı’da kültürün hareket çarkı olan kitabın araştırılması ciddi ve verimlidir. Ancak İslâm dünyası için bu geçerli değildir. Orada o kadar çok itibar gören ve sevilen kitap, kültürel gelişmenin olgusu ve ilham kaynağı olarak yeterince ciddi bir şekilde incelenmemiştir<sup class="calibre3"><a href="ibrahim_split_073.html#footnote-304-44" id="footnote-304-44-backlink" name="footnote-304-44-backlink">[44]</a></sup>”. </p>
				<p class="normal">Aslında, bu müşterek araştırma İslâm medeniyeti ile ilgili tarih yazıcılığının çerçevesindeki <span class="ideitalik">Kitap Tarihi </span>ekolünün temelini sağlar.</p>
				<p class="normal">Son yıllarda ise Osmanlı topraklarında yaşayan Müslümanların gündelik hayatındaki kitabın yeri ve rolünü inceleyen bazı cüzi araştırmalar yapılmıştır. Tereke defterleri gibi oldukça bilgi içeren belgelere dayanarak onlar, ölen kişilerin hayattayken sahip oldukları kitapların tanıtılmasından ziyade bu kitapların varlığının toplumsal boyutlarını açıklamak gayretinde bulunurlar. Yani, bir yandan kitap sahiplerinin cinsiyetini, sosyal kavramı ve mesleğini, öte yandan ise sahip oldukları kitapların sayısını ve içeriğini incelerler. Batılı ekollerde olduğu gibi, muhafaza edilen tereke defterlerin sayısı oldukça büyük olunca bu tür araştırmalar cüzi olarak sadece belli başlı bir kazayı ve dönemi kapsarlar. Şimdilik Bursa (15.–16. yy.)<sup class="calibre3"><a href="ibrahim_split_074.html#footnote-304-45" id="footnote-304-45-backlink" name="footnote-304-45-backlink">[45]</a></sup>, İstanbul (17. yy.)<sup class="calibre3"><a href="ibrahim_split_075.html#footnote-304-46" id="footnote-304-46-backlink" name="footnote-304-46-backlink">[46]</a></sup>, Sofya (1671–1833)<sup class="calibre3"><a href="ibrahim_split_076.html#footnote-304-47" id="footnote-304-47-backlink" name="footnote-304-47-backlink">[47]</a></sup>, Şam (1686–1717)<sup class="calibre3"><a href="ibrahim_split_077.html#footnote-304-48" id="footnote-304-48-backlink" name="footnote-304-48-backlink">[48]</a></sup>, Rusçuk (1695–1786)<sup class="calibre3"><a href="ibrahim_split_078.html#footnote-304-49" id="footnote-304-49-backlink" name="footnote-304-49-backlink">[49]</a></sup>, Eyüp (18. yy. ortası)<sup class="calibre3"><a href="ibrahim_split_079.html#footnote-304-50" id="footnote-304-50-backlink" name="footnote-304-50-backlink">[50]</a></sup>, Sinop, Samsun, Trabzon, Giresun, Çorum (18.–19. yy.)<sup class="calibre3"><a href="ibrahim_split_080.html#footnote-304-51" id="footnote-304-51-backlink" name="footnote-304-51-backlink">[51]</a></sup> ve Selanik (19. yy.)<sup class="calibre3"><a href="ibrahim_split_081.html#footnote-304-52" id="footnote-304-52-backlink" name="footnote-304-52-backlink">[52]</a></sup> gibi kazalarda tutulan tereke defterlerine dayanan kitaplarla ilgili araştırmalar mevcuttur.</p>
				<p class="normal">Bazı Osmanlı vakıf kütüphanelerinin kataloglarında rastlanan bilgiler sayesinde ise bu kütüphanelerde saklanan kitaplar kimin tarafından ödünç olarak alınmış ve okunmuştur sorusuna net bir cevap vererek 19. yüzyılın ilk yarısında Samakov örneğinde olduğu gibi<sup class="calibre3"><a href="ibrahim_split_082.html#footnote-304-53" id="footnote-304-53-backlink" name="footnote-304-53-backlink">[53]</a></sup> Müslüman okurlarının toplumsal portresini çizilebilir.</p>
				<p class="normal">Ancak Batılı ekollerden farklı olarak bu son araştırmalar sadece matbu kitapları değil, esasen el yazmalarını incelerler. Zira sırf Müslümanlara ve Türkçe bilen ve okuyanlara kitap basacak matbaanın Osmanlı’ya geç gelmesinden dolayı ta 20. yüzyılın başlarına kadar el yazması olan kitapların sayısı basma kitaplardan daha büyüktür. Bu arada Johann Strauss’un, 19. ve 20. yüzyıllar Osmanlı İmparatorluğu’ndaki değişik milletlerin arasında ne gibi matbu kitaplar okunduğu hakkında değerli araştırmaları istisna olsa da, kayda değerdir<sup class="calibre3"><a href="ibrahim_split_083.html#footnote-304-54" id="footnote-304-54-backlink" name="footnote-304-54-backlink">[54]</a></sup>. </p>
				<p class="normal">Osmanlı matbu kitap tarihi hakkında araştırmaların gelişmesinde önemli bir safhası, 1993’ten itibaren İstanbul’da çıkan <span class="ideitalik">Müteferrika </span>dergisi teşkil eder. Derginin ismi, 1726–1727’de İstanbul’da faaliyete geçen ilk Osmanlı matbaasının kurucusu aslen Erdel Macarlarından, daha sonra mühtedi ve Osmanlı saray müteferrikalarından olan İbrahim Müteferrika’ya atfen seçilmiştir. </p>
				<p class="normal">Şu an elinizde olan araştırma ise İbrahim Müteferrika’yı ve <span class="ideitalik">ilk Osmanlı matbaa serüveni</span> konu olarak incelemektedir. Başlığını teşkil eden bu mecazi ifade, aslında araştırmamızın amacını daha iyi bir şekilde gösterir ki, bu amaç 18. yüzyılın ilk yarısında gerek Osmanlı devletinin durumu, gerekse Avrupa’daki matbaa gelişmeleri bağlamında Osmanlı toplumunun henüz tanımadığı yeni bir iletişim aletinin kullanmasına ilk attığı ürkek adımlarını anlatmak, incelemek ve değerlendirmektir. Araştırma, şu ana kadar bilinmeyen fakat çok önemli yeni bulduğumuz belgeler ışığında ilk Osmanlı matbaası hakkında görüşleri yeniden değerlendirir ve kısmen doğrultur.</p>
				<p class="normal">Bununla beraber, araştırmanın diğer bir amacı elimizde bulunan belgelere dayanarak mümkün olduğu mertebede Müteferrika matbaasının okurlar arasındaki gerçek başarısı ve Osmanlı toplumunun değişik kesitler tarafından nasıl ve ne derecede kabul edildiğinin tespitidir. Çünkü ilk Osmanlı matbaasının toplumsal tarihine açıklık getirdiğimiz takdirde onun el yazması kültüründen basma kitap kültürüne geçiş sürecindeki ehemmiyeti ve katkısını daha objektif bir şekilde değerlendirebiliriz.</p>
				<p class="normal">Bu düşünce ile hareket ederek, araştırmamızı yedi bölümden oluşması uygun bulduk. Birinci bölümde ilk Osmanlı matbaasının çalıştığı tarihsel bağlamı, bu matbaa ile ilgili tarih yazıcılığının değerlendirilmesi ve araştırmamızın esas ve çok değerli belgesinin, yani kurucusu İbrahim Müteferrika’nın tereke defterinin tanıtılmasına yer verilmiştir. İkinci bölüm, büyük bir ölçüde matbaa çalışmalarıyla bağlı olan Müteferrika’nın yaşam öyküsü, kariyeri ve kişiliğine ithaf edilmiştir. Üçüncü bölümde matbaanın kurulmasıyla ilgili gelişmeler ele alınırken, dördüncü bölümde matbaada basılan kitaplar detaylı olarak tanıtılmıştır. Beşinci bölümün esas konusu Müteferrika’nın matbaacı ve yayımcı olarak görüşleri ve takip ettiği politikası olup, altıncı bölümde matbaanın ve baskıların Osmanlı okurların tarafından nasıl karşılandığı incelenmiştir. Son yedinci bölümde ise matbaanın Osmanlı toplumunda basma kültürünün oluşumu ve gelişmesindeki rolünü açıklanarak, daha geniş bir çapta Osmanlı toplumsal ve kültürel tarihinde matbaanın direkt ve dolaylı etkileri değerlendirilmiştir.</p>
				<p class="normal">Sonuç olarak, bu araştırma ile ilk Osmanlı matbaasının, bazı yerleri daha kalın, bazı ise daha şeffaf olan ağır perdesinin bir ucunu biraz daha seyirciye açmak, aktörlerinin tozlu tarih sahnesinde sergilediği perde arkası gelişmeleri takip etmek ve resmen tiyatro eleştirmeni gibi yumuk göz ve bükük dudaklarla bu aktörlerin canlandırdığı rolleri bakımından başarılı olup olmadıklarını değerlendirmek için cesaret ettik.</p>
				</div>
						</body>
</html>