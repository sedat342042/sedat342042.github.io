<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_4">III<br class="chapter"/> İLK OSMANLI MATBAASI:<br class="chapter"/> BAŞLANGICIN VODVİLİ 
				</h1>
				<p class="normal">İbrahim Müteferrika matbaası, genelde <span class="ideitalik">ilk Türk matbaası </span>ifadesi ile tarif edilir. Muhtemelen bu ifadenin en ayrıntılı ve doğru izahatı Hidayet Nuhoğlu tarafından verilir ki, burada onu aynen aktarıyoruz:</p>
				<p class="normal">“Neyin ilki olduğunu doğru olarak ortaya koyarsak, “Türk-Osmanlı coğrafyasında, bir Müslüman devletin (Osmanlı Devleti), kendi kültürüne ait ve kendi kültürü için ihtiyaç duyulan eserleri basmak üzere, devletin himayesinde kurulan ilk matbaa” tarifi daha doğru bir tarif olacaktır<sup class="calibre3"><a href="ibrahim_split_463.html#footnote-304-434" id="footnote-304-434-backlink" name="footnote-304-434-backlink">[434]</a></sup>”. </p>
				<p class="normal">Bu tarif, az çok Türkiye’deki tarih yazıcılığının İbrahim Müteferrika matbaasının ilk <span class="ideitalik">Türk </span>matbaası olduğu doğrultusundaki görüşünü yansır. Ancak Nuhoğlu’nun tarifinde bu matbaa Müslüman kültür geleneği bağlamında da izah edilir. Aslında bu bağlama daha çok Batılı tarihçiler önem verir. Örneğin, Gérald Duverdier’ye göre Müteferrika matbaası, sadece Osmanlı topraklarında değil, bütün İslâm dünyasında bir Yahudi yada Hristiyan tarafından işletilmeyen ilk matbaadır ve ardından yazar bunu ekler: </p>
				<p class="normal">“İlk Türk basımevi, dinsel kitapların basılması kesinlikle yasaklanmış olsa da, aynı zamanda ilk İslâm basımeviydi...<sup class="calibre3"><a href="ibrahim_split_464.html#footnote-304-435" id="footnote-304-435-backlink" name="footnote-304-435-backlink">[435]</a></sup>”.</p>
				<p class="normal">Belli ki, Duverdier ilk <span class="ideitalik">İslâm </span>basımevi tarifi kullanırken, bu matbaayı İslâm kültür geleneği çerçevesinde ele alır. Gerçekten de Müteferrika matbaası, ilk Türk matbaası özelliğinden ziyade İslâm dünyasında bir Müslüman tarafından kurulan ve işletilen ilk matbaa idi. Dahası bu matbaa, yazılı söz alanında İslâm kültür geleneklerinin gelişmesi ve değişmesinde katkıda bulunur ki, dönemin Osmanlı idarecilerinin bunu herhalde evvelden çok iyi gördüklerinden dolayı matbaanın yasallaşmasına belli başlı şartlar altında izin verilir. </p>
				</body>
</html>