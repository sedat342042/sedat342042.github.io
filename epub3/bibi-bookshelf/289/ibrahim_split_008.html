<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_3">II<br class="chapter"/> İLK OSMANLI MATBACISININ<br class="chapter"/> YAŞAM ÖYKÜSÜ</h1>
				<p class="normal">Tarihte, görsel veya sözel eserlerde kahraman olarak ululanmak üzere nesillerin artistik ruhuna ilham kaynağı teşkil eden şahısların sayısı azdır. Bunların arasında İbrahim Müteferrika da yer alır ki, muhtemelen bir tiyatro oyununun baş kahramanı olan dünyada tek bir matbaacı da odur. Gerek genel kitap ve matbaacılık tarihi, gerek Osmanlı matbaacılığı geçmişi hakkında değerli çalışmaları olan Jale Baysal, 1986 yılında Türkiye’de düzenlenen tiyatro oyunu yaraşmasına katılıp, <span class="ideitalik">Cennetlik İbrahim Efendi </span>başlıklı eseri ile birinciliği kazanır<sup class="calibre3"><a href="ibrahim_split_210.html#footnote-304-181" id="footnote-304-181-backlink" name="footnote-304-181-backlink">[181]</a></sup><span class="ideitalik">.</span> Doğal olarak bu oyun, o zamanlarda ilk Osmanlı matbaacısının hayatı hakkında bilinenlerin sanatsal bir yorumlanmasıdır. Oyundaki bazı kahramanlar geçmişte yaşamış olan gerçek şahıslar (İbrahim Müteferrika, Said Efendi, şair Nevres, sultan I. Mahmud, Erdelli matbaacı Kis) veya bize ulaşan tarih kaynaklarında bilgi yetersizliğinden dolayı yazar tarafından şahıs ve isim olarak yaratılan kişilerdir (İbrahim Müteferrika’nın ebeveyni Tabor ve Milena, karısı Lale Hatun, cariyelerinden biri olan Dilküşa, vs.). Oyunda temsil edilen olaylarda da mutlaka yazarın bazı uydurmaları olmuştur, ancak genelde Müteferrika’nın hayatından bilinenler olduğu gibi sunulur. </p>
				<p class="normal">Tarih olayları ve şahıslarının sanatsal yorumlanması her zaman tarihçilerin tespit edebildiklerine mukabil bir tablo çizer. Oysa ki, tarihçilerin versiyonu bile her zaman veya çoğu zaman tarihî gerçeklere tamamen uymayabilir. Fakat herhangi sanatsal bir eser okuyucuya sözde tarihî bir gerçeği kabul ettirerek, inandırıcı olmaya çalışır. Bu anlamda böyle bir eser tarihin yazdığı metni siler ve temizlenmiş olan geçmişin kağıdı üzerine yeni –ancak bu defa sanatsal yorumu taşıyan- bir metin okurun dikkatine sunar. Bunu da Christine Brooke-Rose, eski zamanlarda yetersizliğinden dolayı parşömenlerin üzerinde yazılan metinlerin silinmesinden sonra üzerlerine yeniden yazmasına benzetir<sup class="calibre3"><a href="ibrahim_split_211.html#footnote-304-182" id="footnote-304-182-backlink" name="footnote-304-182-backlink">[182]</a></sup><span class="ideitalik">.</span> İbrahim Müteferrika hakkında sanatsal bir yorum yaparken, Jale Baysal’ın kesinlikle okuyucuyu aldatmak niyeti varolmamıştır. Üstelik tarafından uydurulan bazı olaylar ve kahramanlar yeni keşfettiğimiz belgelerin sayesine ortaya çıkan bazı tarih gerçekleri ile hemen hemen aynıdır. Tabii, Baysal’ın öteki olay ve kahramanlar -ikna edici olduklarına rağmen- belgeler tarafından saptanılmaz. Her ne ise, buradaki esas amacımız mümkün olduğu mertebede ilk Osmanlı matbaacısının gerçek yaşam öyküsünü çizmektir. </p>
				</body>
</html>