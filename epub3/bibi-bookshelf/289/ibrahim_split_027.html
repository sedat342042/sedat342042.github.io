<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_26">1. İbrahim Müteferrika’dan Sonra Osmanlı Matbaacılığı ve Baskı Kültürü </h2>
				<p class="normal">İbrahim Müteferrika’nın ölümünden sonra Osmanlı matbaacılığı kesintisiz devam etmez. Ahmed Refik’in dikkat ettiği Evahir-i Muharrem 1160/2-11 Şubat 1747 tarihli divan defterinde bulunan bir ilmühabere göre Rumeli kadılarından İbrahim Efendi ile Anadolu kadılarından Ahmed Efendi’nin Müteferrika’nın başlattığı matbaacılığı devam ettirmeleri konusunda ferman ile izin almışlar ise de<sup class="calibre3"><a href="ibrahim_split_1135.html#footnote-304-1106" id="footnote-304-1106-backlink" name="footnote-304-1106-backlink">[1106]</a></sup>, terekesinden aldıkları basma tezgahları, tahta yeni çıkan III. Osman (1754–1757)’ın Evail-i Rebiü’l-ahir 1168/Ocağın ortası 1755 tarihli fermanına kadar suskunluk içinde kalır<sup class="calibre3"><a href="ibrahim_split_1136.html#footnote-304-1107" id="footnote-304-1107-backlink" name="footnote-304-1107-backlink">[1107]</a></sup>. Söz konusu fermanı aldıktan sonra bu iki matbaa ortakları 1169/1756 ve 1170/1757’de <span class="ideitalik">Vankulu Lügati</span>’nin ikinci baskısını yaparlar. </p>
				<p class="normal">Bu baskıdan sonra Osmanlı matbaacılığı yine durgunluğa düşer. Ancak bazı Osmanlı kalem adamları, matbaa bürokrasi işlemlerinde yararlı olacağının kanaatinde idiler. Örneğin defterhane memuru olan Pennah Süleyman Efendi (ö. 1786), sultan I. Abdülhamid (1774–1789)’e takdim ettiği <span class="ideitalik">Mecmua </span>başlıklı siyasetnamesinde kürk ve lüks dokuma ithalinin sınırlandırılması için bir risale hazırlanması ve bu risalenin basılıp eyaletlere gönderilmesi doğrultusunda fikrini açıklar. Coğrafyanın devlete ve dışişleri meselelerine yararlı olduğu kanaatinde olan Pennah Süleyman Efendi, aynı yazısında <span class="ideitalik">Kur’an </span>ile hadis hariç Grekçe, Latince, İtalyanca, Fransızca vs. dillerden tercüme edilen ve haritalar ile donatılan coğrafya konulu kitapların basılması için bir matbaanın kurulması hakkında ısrar eder. Önerisine göre bu matbaada basılan kitaplar üzerine kaydedilen ve devlet tarafından onaylanan fiyatta satılacak idi<sup class="calibre3"><a href="ibrahim_split_1137.html#footnote-304-1108" id="footnote-304-1108-backlink" name="footnote-304-1108-backlink">[1108]</a></sup>.</p>
				<p class="normal">İstanbul İngiliz büyükelçiliğinin sekreteri olan James Mario Matra (1746–1808)’nın 1779’de İngiliz botanik uzmanı Sir Josef Banks (1743–1820)’a hitaben yazdığı iki mektubundan anlaşıldığı üzerine üst seviyeli Osmanlı devlet adamlarının desteği ile (Matra, söz konusu devlet adamları, <span class="ideitalik">secretary of State</span> ve <span class="ideitalik">head of the Chancery </span>olarak kasteder) Matra, sultandan matbaacılık ruhsatı dileğinde bulunur. Söz konusu mektuplara göre bir basma tezgahı hazırlanmış ve sözlük ile yabancı dillerden çevrilen astronomi ve matematik konulu kitapların basılması düşünülmüştür. İki şahıs aralındaki mektuplaşmadan başka mektuplar muhafaza edilmediği için bu matbaa girişimin sonucu ne olduğu belli değildir<sup class="calibre3"><a href="ibrahim_split_1138.html#footnote-304-1109" id="footnote-304-1109-backlink" name="footnote-304-1109-backlink">[1109]</a></sup>.</p>
				<p class="normal">Ancak gerek Pennah Süleyman Efendi, gerek Matra’nın hayalleri I. Abdülhamid’in kendi desteği ile gerçekleşir. Sultanın ısrarı üzerine 1784’te Divan-i Hümayun beylikçilerinden Raşid Efendi ile vakanüvis Vasıf Efendi artık o zamanlarda müteveffa olan Kadı İbrahim Efendi’nin eşinden basma aletlerini satın alıp, ellerine dini kitaplar hariç tarih, toplum ahlakı ve devlet idaresi, tıp, şiir ve bunlara benzer konulu kitapların basılmasına ruhsat veren ve sultan vakıflarına belli başlı ücret karşılığında matbaacılık tekelini sağlayan 11 Mart 1784 tarihli beratın içeriğini açıklayan ferman verilip<sup class="calibre3"><a href="ibrahim_split_1139.html#footnote-304-1110" id="footnote-304-1110-backlink" name="footnote-304-1110-backlink">[1110]</a></sup>, Osmanlı matbaacılığı yeniden canlandırırlar<sup class="calibre3"><a href="ibrahim_split_1140.html#footnote-304-1111" id="footnote-304-1111-backlink" name="footnote-304-1111-backlink">[1111]</a></sup>. Bu matbaada <span class="ideitalik">Sami, Şakir ve Subhi Tarihleri</span> olarak 1198/1784’te basılan ilk kitabın önsözünde, ilk basmacı İbrahim Efendi’nin halifesi olan Kadı İbrahim Efendi’nin ölümünden ve bazı işler ile meşgul olduğundan dolayı devlet kimseyi matbaacılık ile görevlendiremediği belirtilmiştir<sup class="calibre3"><a href="ibrahim_split_1141.html#footnote-304-1112" id="footnote-304-1112-backlink" name="footnote-304-1112-backlink">[1112]</a></sup>. Burada herhalde Osmanlı’nın 1768–1774 tarihleri arasında Rusya ile savaşta bulunduğu söz konusudur. Zaten Toderini de, Rusya ile barış antlaşması imzalandıktan sonra Osmanlı devleti ordunun güçlendirilmesine muhtaç olduğu ve bilgilerin yayımlanması ve matbaacılığın canlandırması için gayret ettiğini yazar<sup class="calibre3"><a href="ibrahim_split_1142.html#footnote-304-1113" id="footnote-304-1113-backlink" name="footnote-304-1113-backlink">[1113]</a></sup>. Yeni açılan matbaayı Mayıs 1784’te ziyaret eden Toderini, işçilerinden biri müteveffa Kadı İbrahim Efendi’nin yardımcılarından biri olduğu ve bu matbaada iki basma tezgahının çalıştığını belirtir<sup class="calibre3"><a href="ibrahim_split_1143.html#footnote-304-1114" id="footnote-304-1114-backlink" name="footnote-304-1114-backlink">[1114]</a></sup>. Holderman’ın 1730 tarihli gözlemi hatırlatır isek, Müteferrika matbaasında kitap basımı için dört tezgah bulunur idi. Bu tezgahların bir defa 1747’de Müteferrika’nın terekesinden kadılardan İbrahim ile Ahmed efendiler tarafından, sonra ikinci defa 1784’te Kadı İbrahim Efendi’nin terekesinden Raşid Mehmed ile Vasıf efendiler tarafından satın alınıp, dörtten ikiye azalmasının nedeni zamanın akışı ile az çok tahrip oldukları olduğu tahmin edilebilir<sup class="calibre3"><a href="ibrahim_split_1144.html#footnote-304-1115" id="footnote-304-1115-backlink" name="footnote-304-1115-backlink">[1115]</a></sup>. Toderini, Kasım 1784’te matbaayı yine ziyaret ettiğinde Müteferrika matbaası zamanında dökülen harflerin artık kullanışlı olmadıklarından dolayı yeni, ancak eskileri gibi güzel olmayan harfler döktürüldüğü haberini aktarır<sup class="calibre3"><a href="ibrahim_split_1145.html#footnote-304-1116" id="footnote-304-1116-backlink" name="footnote-304-1116-backlink">[1116]</a></sup>. Ahmed Cevdet Paşa ise, Raşid Mehmed ve Vasıf efendilerin bastıkları kitaplar ilk basmacı İbrahim Müteferrika baskıları gibi mükemmel ve temiz olmadıklarını vurgular<sup class="calibre3"><a href="ibrahim_split_1146.html#footnote-304-1117" id="footnote-304-1117-backlink" name="footnote-304-1117-backlink">[1117]</a></sup>.</p>
				<p class="normal">Orhan Koloğlu, 1784’te kurulan bu matbaanın neşriyat projeleri hakkında 1785–1786 tarihlerinde İngiliz ve Alman gazetelerinde çıkan bazı haberlere dikkat eder. Söz konusu haberlere göre Fransız bilim ve teknik gelişmelerini Osmanlı’ya aktarmak amacı ile matbaada bir ansiklopedinin –muhtemelen 1751–1772 yılları arasında Fransa’da çıkan <span class="ideitalik">Ansiklopedi</span>– Fransızca’dan Türkçe’ye tercümesinin basılması gibi planlar olup, tercüman ve harf dökümcüleri sağlanmış, ancak ansiklopedide yazılanların İslâm akaidine uygun olmadıklarından dolayı bu proje gerçekleştirilmemiştir<sup class="calibre3"><a href="ibrahim_split_1147.html#footnote-304-1118" id="footnote-304-1118-backlink" name="footnote-304-1118-backlink">[1118]</a></sup>. Yine Orhan Koloğlu’nun dikkat ettiği 1787 tarihli bir Alman gazete haberine göre aynı matbaada 10 kuruşluk gibi ucuz fiyatta satılmak üzere iki cilt halinde <span class="ideitalik">Kur’an </span>ve tefsiri basılacak idi<sup class="calibre3"><a href="ibrahim_split_1148.html#footnote-304-1119" id="footnote-304-1119-backlink" name="footnote-304-1119-backlink">[1119]</a></sup>. Ancak bu haberin doğru olduğu pek muhtemel görünmez, çünkü zaten verilen matbaa ruhsatına göre dini kitapların basılması mümkün olamamıştır. </p>
				<p class="normal">İki matbaa ortakları 1199/1784-85’te <span class="ideitalik">İzzi Tarihi </span>gibi daha bir tarih eseri bastıktan sonra Vasıf Efendi şirketi terk edip, matbaa ile sadece Raşid Mehmed Efendi uğraşmak zorunda kalır. Aynı yıl Arapça nahiv alanında Güzelhisari Zeyni’nin İbn Hacib’in<span class="ideitalik"> Kâfiye</span>’si üzerine <span class="ideitalik">İ‘râbü’l-Kâfiye </span>başlığı altında yaptığı sarf ta basılır. Aslında bu Osmanlı’da basılan ilk ders kitabıdır<sup class="calibre3"><a href="ibrahim_split_1149.html#footnote-304-1120" id="footnote-304-1120-backlink" name="footnote-304-1120-backlink">[1120]</a></sup>.</p>
				<p class="normal">Toderini’nin iktibas ettiği Mart 1787 tarihli bir mektuba göre ise Raşid Mehmed Efendi, İbrahim Müteferrika tarafından yapılan bir Avrupa coğrafyasının tercümesini <span class="ideitalik">Cihânnümâ </span>baskısının devamı olarak basmayı düşünür idi<sup class="calibre3"><a href="ibrahim_split_1150.html#footnote-304-1121" id="footnote-304-1121-backlink" name="footnote-304-1121-backlink">[1121]</a></sup>. Selim Nüzhet Gerçek, burada Müteferrika’nın <span class="ideitalik">Mecmû‘a-i Hey’etü’’l-kadîme ve’l-cedîde </span>(<span class="ideitalik">Eski ve Yeni Astronomi Mecmuası</span>) başlığı altında 1733’te tamamlayan tercümesi söz konusudur<sup class="calibre3"><a href="ibrahim_split_1151.html#footnote-304-1122" id="footnote-304-1122-backlink" name="footnote-304-1122-backlink">[1122]</a></sup><span class="ideitalik">.</span> Ancak Toderini’nin aktardıkları gerek doğru olsun, gerek olmasın, Raşid Mehmed Efendi böyle bir niyeti gerçekleştiremez ve bunun yerine sabık Eflak voyvodası Alexander İpsilanti’nin oğlu Konstantin İpsilanti’nin tercüme ettiği <span class="ideitalik">Fenn-i Harb </span>(1207/1792-93), <span class="ideitalik">Fenn-i Lâğım </span>(1208/1793-94) ve <span class="ideitalik">Fenn-i Muhâsara </span>(1209/1794-95) gibi savaş taktiği konulu üç kitabı basar. Bu son üç baskı, 1792–1793 tarihlerinde sultan III. Selim (1789–1807)’in Osmanlı askerlik alanında başlattığı <span class="ideitalik">nizam-i cedid</span> reformlarının gerektirdiği yeni askeri birimlerin tahsilinde kullanılır idi<sup class="calibre3"><a href="ibrahim_split_1152.html#footnote-304-1123" id="footnote-304-1123-backlink" name="footnote-304-1123-backlink">[1123]</a></sup>. 1212/1797-98 yılında vefat etmeden önce matbaa aletleri Raşid Mehmed Efendi’nin kendisinden alınır ve Mühendishane matbaası oluşur<sup class="calibre3"><a href="ibrahim_split_1153.html#footnote-304-1124" id="footnote-304-1124-backlink" name="footnote-304-1124-backlink">[1124]</a></sup>. Bu arada I. Abdülhamid’in fermanı ile verilen matbaa tekeli, 1787–1790 yıllarında İstanbul Fransız Büyükelçiliğinde kurulan ve askerlik konularında birkaç kitap ile Fransızlar için bir Türkçe gramer el kitabını basan matbaa ile tarihe geçer. </p>
				<p class="normal">Osmanlı matbaacılığı hakkında araştırma yapan Türk araştırmacıları, 1750’li yıllardaki kadılar İbrahim ve Ahmed efendilerin ve 1780’li ve 1790’lı yıllardaki Raşid Mehmed ve Vasıf efendilerin matbaa çalışmalarının İbrahim Müteferrika’nın kurduğu matbaanın bir devamı olarak değerlendirirler. Başka bir ifade ile onlar, ilk Osmanlı matbaasının bazı aralıklar ile ta 1798 yılına kadar faaliyette olduğu görüşü öne sürerler. Böyle bir iddianın tek nedeni her üç matbaa girişimlerinde de aynı basma donatımlarının kullanılmasıdır. Halbuki, bu iç girişimlerin ayrı matbaa çalışmaları olarak değerlendirilmesi daha uygun olduğu kanaatindeyiz. Çünkü basma donatımı birisinden diğerine bedava devredilmemiş, satın alınmıştır. Yani, başka birinin malı olur. Her bir matbaanın da ayrı fermanlar ile belirlenmiş statüsü ve ona has neşriyat politikası var idi. Tabi, doğal olarak Müteferrika matbaasını takip eden matbaaların kurucuları, kendilerini ilk Osmanlı basmacısı İbrahim Müteferrika’nın bir nevi müritleri olarak düşünür idi. Daha sonra açılan yeni matbaalar da herhalde Osmanlı matbaacılığı ne zaman ve kimin tarafından başlatıldığı unutmayarak, kendilerine has spesifik neşriyat politikasını takip ederler idi.</p>
				<p class="normal">Jale Baysal, 1729–1875 tarihleri arası dönemi Osmanlı matbaacılığında konu ve yazı türü istatistikleri<sup class="calibre3"><a href="ibrahim_split_1154.html#footnote-304-1125" id="footnote-304-1125-backlink" name="footnote-304-1125-backlink">[1125]</a></sup> bakımından gelişmeleri hakkında bir değerlendirme yapıp, bu dönemi aşağıdaki tabloda gösterdiğimiz sekiz zaman dilimine yada safhaya ayırtarak, her zaman diliminde toplam ve ortalama olarak basılan kitapların sayısını da aktarır. </p>
				<p class="normal1"><span class="ideitalik">Osmanlı Matbaacılığının Safhaları (Jale Baysal’a göre)</span></p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">Safha</span>
							</td>
							<td class="calibre6">
								<span class="idebold">Safhanın kapsadığı yıl sayısı</span>
							</td>
							<td class="calibre6">
								<span class="idebold">Safha içinde basılan kitapların toplam sayısı </span>
							</td>
							<td class="calibre6">
								<span class="idebold">Safha içinde basılan kitapların ortalama sayısı </span>
							</td>
						</tr><tr class="calibre5"><td class="calibre6">
								1729–1745
							</td>
							<td class="calibre6">
								17
							</td>
							<td class="calibre6">
								17
							</td>
							<td class="calibre6">
								1
							</td>
						</tr><tr class="calibre5"><td class="calibre6">
								1746–1782
							</td>
							<td class="calibre6">
								36
							</td>
							<td class="calibre6">
								1
							</td>
							<td class="calibre6">
								0,03
							</td>
						</tr><tr class="calibre5"><td class="calibre6">
								1783–1794
							</td>
							<td class="calibre6">
								12
							</td>
							<td class="calibre6">
								11
							</td>
							<td class="calibre6">
								1
							</td>
						</tr><tr class="calibre5"><td class="calibre6">
								1795–1802
							</td>
							<td class="calibre6">
								8
							</td>
							<td class="calibre6">
								16
							</td>
							<td class="calibre6">
								2
							</td>
						</tr><tr class="calibre5"><td class="calibre6">
								1803–1839
							</td>
							<td class="calibre6">
								37
							</td>
							<td class="calibre6">
								391
							</td>
							<td class="calibre6">
								10,5
							</td>
						</tr><tr class="calibre5"><td class="calibre6">
								1840–1858
							</td>
							<td class="calibre6">
								19
							</td>
							<td class="calibre6">
								799
							</td>
							<td class="calibre6">
								42
							</td>
						</tr><tr class="calibre5"><td class="calibre6">
								1859–1868
							</td>
							<td class="calibre6">
								10
							</td>
							<td class="calibre6">
								537
							</td>
							<td class="calibre6">
								54
							</td>
						</tr><tr class="calibre5"><td class="calibre6">
								1869–1875
							</td>
							<td class="calibre6">
								7
							</td>
							<td class="calibre6">
								1128
							</td>
							<td class="calibre6">
								161
							</td>
						</tr><tr class="calibre5"><td class="calibre6">
								<span class="idebold">Toplam</span>
							</td>
							<td class="calibre6">
								146
							</td>
							<td class="calibre6">
								2900
							</td>
							<td class="calibre6">
								20
							</td>
						</tr></tbody></table><p class="normal">Tablodan görüldüğü gibi basılan kitapların sayısı zamanın akışı ile giderek artar. Ancak gelişmeler sadece nicel değil, aynı zamanda konu ve yazı türü bakımından niteldir. Jale Baysal bu sekiz safhaların her birinin ayrı bir değerlendirmesini yapar. Burada onun değerlendirmelerini kısaca aktararak, kanaatimizce konu ile alakalı bazı başka veri, görüş ve değerlendirmelerini de ekleyeceğiz. </p>
				<p class="normal">Osmanlı matbaacılığının 1729–1745 tarihleri arasındaki ilk safhası ilk matbaanın kuruluşundan kurucusunun ölümüne kadar olarak belirlenir. Aslında Jale Baysal’ın ilk basımevinin kuruluşu olarak gösterdiği 1729 yılı, matbaanın kuruluş yılı değil, matbaanın ilk kitabı basıldığı yıldır. Öte yandan, ikinci bölümde tespit ettiğimiz gibi İbrahim Müteferrika 1745’te değil 1747 yılının başında vefat etmiştir. Halbuki, 1729 yılı bu ilk safhanın başlangıç yılı olarak kabul edilirken, safhayı kapatan yıl 1745 yada 1747 değil, Müteferrika matbaasının son kitabının baskı yılı olan 1742 yılı daha uygun gibi görünür. Baysal, bu dönemde ilk Osmanlı matbaasının neşriyat politikası tamamen İbrahim Müteferrika tarafından belirlendiğini yazar. Konu itibarı ile de basılan kitapların hepsi bilimsel yayınlar olup, on tanesi tarih konusundadır<sup class="calibre3"><a href="ibrahim_split_1155.html#footnote-304-1126" id="footnote-304-1126-backlink" name="footnote-304-1126-backlink">[1126]</a></sup>. Burada ekleyebileceğimiz başka bir düşünce de bu yayınların sadece bilimsel değil, daha doğrusu bilimsel-pratik olduklarıdır. </p>
				<p class="normal">Baysal’ın belirlediği 1746–1782 yılları arası dönemini kapsayan ikinci safha duraklama safhası olarak değerlendirilir. Çünkü 36 yıl içinde sadece <span class="ideitalik">Vankulu Lügati</span>’nin ikinci baskısı yapılmıştır<sup class="calibre3"><a href="ibrahim_split_1156.html#footnote-304-1127" id="footnote-304-1127-backlink" name="footnote-304-1127-backlink">[1127]</a></sup>.</p>
				<p class="normal">Matbaacılık, üçüncü safhası olan 1783–1794 tarihlerinde Raşid ve Vasıf efendiler basımevi ile yeniden canlanır. Oniki sene içinde onbir kitap basıldığına göre, ortalama olarak her yıl bir kitap basılmıştır. Bunlardan altı tanesi III. Selim’in askerlik alanında başlattığı reformları ile alakalı baskılardır. Müteferrika’nın başlattığı tarih yayınları geleneği ise iki kitap ile devam ettirilir<sup class="calibre3"><a href="ibrahim_split_1157.html#footnote-304-1128" id="footnote-304-1128-backlink" name="footnote-304-1128-backlink">[1128]</a></sup>.</p>
				<p class="normal">1795–1802 yılları arasındaki dönemi kapsayan bir sonraki zaman diliminde yıl başına ortalama kitap sayısı iki kere artar. Bu nicel gelişmenin esas nedeni İstanbul Hasköy’de 1797’de kurulan ve 1802’ye kadar faaliyette bulunan Mühendishane matbaasında basılan kitaplardır<sup class="calibre3"><a href="ibrahim_split_1158.html#footnote-304-1129" id="footnote-304-1129-backlink" name="footnote-304-1129-backlink">[1129]</a></sup>. Konu itibarı ile bu dönemde basılan kitaplar bir yandan, geleneği devam ettirerek, askeri konularda ve sözlük, öte yandan geometri eserleri ve propaganda ve yasa broşürleridir<sup class="calibre3"><a href="ibrahim_split_1159.html#footnote-304-1130" id="footnote-304-1130-backlink" name="footnote-304-1130-backlink">[1130]</a></sup>. </p>
				<p class="normal">Ancak 1803 yılında başlayan ve 1839 yılına kadar devam eden beşinci safhanın özelliği ise, ağırlıklı olarak artık dini eserlerin ve Arapça gramer kitaplarının ve sözlüklerin basılmasıdır. 1803’te basılan <span class="ideitalik">Birgivi Risalesi </span>Osmanlı’da ilk yayımlanan dini kitap oldu<sup class="calibre3"><a href="ibrahim_split_1160.html#footnote-304-1131" id="footnote-304-1131-backlink" name="footnote-304-1131-backlink">[1131]</a></sup>. Bu dönemde 1802’de kurulan ve 1824 yılına kadar çalışan Üsküdar matbaası, 1824 yılında kısa bir süre çalışan İstanbul matbaası<sup class="calibre3"><a href="ibrahim_split_1161.html#footnote-304-1132" id="footnote-304-1132-backlink" name="footnote-304-1132-backlink">[1132]</a></sup> ve 1822’de Mısır valisi Mehmed Ali Paşa tarafından kurulan Bulak matbaası<sup class="calibre3"><a href="ibrahim_split_1162.html#footnote-304-1133" id="footnote-304-1133-backlink" name="footnote-304-1133-backlink">[1133]</a></sup>, 1831’de İstanbul’da Fransız asıllı hısımlar Jacques ve Henri Cailloil tarafından açılan ilk litografya matbaası<sup class="calibre3"><a href="ibrahim_split_1163.html#footnote-304-1134" id="footnote-304-1134-backlink" name="footnote-304-1134-backlink">[1134]</a></sup>, ve yine aynı yılda ilk Osmanlı gazetesi olan <span class="ideitalik">Takvîm-i Vakâyi‘ </span>gazetesinin basılması için kurulan <span class="ideitalik">Takvimhane-i amire<sup class="calibre3"><a href="ibrahim_split_1164.html#footnote-304-1135" id="footnote-304-1135-backlink" name="footnote-304-1135-backlink">[1135]</a></sup></span>gibi matbaaların sayesinde yılda basılan ortalama kitap sayısı ona çıkar. Matbaaların sayısının artması ile daha çok kağıda da ihtiyaç duyulduğundan dolayı 1804’te Beykoz kağıt fabrikası açılır ve bunun faaliyeti 1832’ye kadar devam eder<sup class="calibre3"><a href="ibrahim_split_1165.html#footnote-304-1136" id="footnote-304-1136-backlink" name="footnote-304-1136-backlink">[1136]</a></sup>. </p>
				<p class="normal">Jale Baysal’a göre bu safhanın en önemli özelliği <span class="ideitalik">Birgivi Risalesi </span>gibi ilk dinî kitabın basılmasıdır. Ancak dinî kitap basma ruhsatını veren ferman yada fetva olup olmadığı şimdilik belli değildir<sup class="calibre3"><a href="ibrahim_split_1166.html#footnote-304-1137" id="footnote-304-1137-backlink" name="footnote-304-1137-backlink">[1137]</a></sup>. Burada Jale Baysal’ın vurguladığı diğer önemli bir nokta <span class="ideitalik">Birgivi Risalesi </span>gibi halk arasında popüler olan eserlerin basılmasına adım atıldığıdır<sup class="calibre3"><a href="ibrahim_split_1167.html#footnote-304-1138" id="footnote-304-1138-backlink" name="footnote-304-1138-backlink">[1138]</a></sup>. Bu ilk atılan adımdan sonra ise dinî kitapların basımında diğer konulu kitapların basımı kıyasla giderek artma trendi söz konusudur.</p>
				<p class="normal">Matbu kitaba karşı giderek artan olumlu tavır, <span class="ideitalik">Kur’an </span>olmasa bile dinî kitapların basılmasını mümkün kılar. Hatırlatmak gerekirse, Müteferrika matbaasına ruhsat veren fetvada basılı metinlerin hatasız olmak gerekçesi dile getirilir. Hatasız baskı, dini eserler için çok daha zaruri olan bir mesele idi. Örneğin <span class="ideitalik">Kur’an-ı Kerim</span> surelerinin ve hadislerin derlemesinde bunların sahih ve doğru olduklarına büyük dikkat edilir. Bugün bildiğimiz <span class="ideitalik">Kur’an</span>, Hz. Muhammed zamanından kalan bir kitap olmayarak, ondan sonra Müslüman ümmetin önderliğinde olan halifelerin sayesinde derlenir. <span class="ideitalik">Câmi‘ü’s-Sihâh </span>diye bilinen muteber hadis mecmuasının müellifi el-Buhari (ö. 870)’ye göre ilk halife Ebu Bekir (632–634)’in emri üzerine müteveffa Peygamberin katibi olan Zeyd bin Sabit mevcut olan <span class="ideitalik">Kur’an </span>surelerini bir araya getirip beyaza yazar. Ebu Bekir’in vefatından sonra bu <span class="ideitalik">Kur’an </span>müteakip halife Ömer (634–644)’in eline, ölümünden sonra da kızı ve müteveffa Peygamberin eşlerinden Hafsa’nın eline geçer. Üçüncü halife Osman (644–656) ise, bu resmi <span class="ideitalik">Kur’an</span>’ın dışında gayri resmi redaksiyonları da ortalıkta dolaştıklarından dolayı yine Zeyd bin Sabit’i daha üç kişi ile birlikte Hafsa’nın temin ettiği <span class="ideitalik">Kur’an </span>metninden hareket ederek <span class="ideitalik">Kur’an</span>’ın nihai bir resmi metninin belirlenmesi ile görevlendirir. Bu şekilde 651 yılında Osman <span class="ideitalik">Kur’an</span>’ı diye bilinen artık resmi ve tek bir <span class="ideitalik">Kur’an </span>metni onaylanır. El-Buhari’nin aktardığı bu bilgiler, İslâm dünyasında doğru ve sahih olarak kabul edilir. Batılı araştırmacılar ise el-Buhari’nin rivayetine daha eleştirel bir yaklaşım göstererek, bu rivayetin ilk önce el-Buhari değil, herhalde İbn Şıhab ez-Zühri (ö. 742) tarafından anlatıldığı tespit ederler<sup class="calibre3"><a href="ibrahim_split_1168.html#footnote-304-1139" id="footnote-304-1139-backlink" name="footnote-304-1139-backlink">[1139]</a></sup>. Gerçek ne olur ise olsun, halife Osman döneminde resmiyeti onaylanan <span class="ideitalik">Kur’an </span>bütün Müslüman camiasının kutsal kitabı olur. Allah’a inanan insanlar için en mühim kitap olan <span class="ideitalik">Kur’an</span>’ın kutsallığı da Johannes Pedersen çok iyi ve öz bir şekilde dile getirir: </p>
				<p class="normal">İslâm dinine kıyas ile başka hiçbir dinde Kitap bu kadar önemli bir rol oynamaz. “İki cilt kabı arasında” bulunan her bir söz aynen Allah’ın sözüdür. Bu yüzden de ebedi ve yaratılmamış olmasının dışında mükemmel sözel bir mucizedir<sup class="calibre3"><a href="ibrahim_split_1169.html#footnote-304-1140" id="footnote-304-1140-backlink" name="footnote-304-1140-backlink">[1140]</a></sup>.</p>
				<p class="normal">Bundan dolayı da <span class="ideitalik">Kur’an</span> metninin aynen ve hatasız dilden kulağa yada yazıdan yazıya aktarılması hassas bir meseledir. Avusturya büyükelçisi olan Baron Busbecq (1522–1592), 1555–1562 tarihleri arasında ikinci kez İstanbul ziyaretinden ilginç müşahedeler aktarır. Baron Busbecq, Osmanlı’nın Avrupa’dan matbaayı ve umumi saatlerini benimsemediğini belirterek, bunun esas nedeni “mukaddes kitapların matbaada basılması halinde orijinalliğini kaybedeceğine, umumi saatler yapacak olurlarsa müezzinlerin ve eski ayinlerinin otoritesinin azalacağını” zannettikleri olduğu izah eder<sup class="calibre3"><a href="ibrahim_split_1170.html#footnote-304-1141" id="footnote-304-1141-backlink" name="footnote-304-1141-backlink">[1141]</a></sup>. Söz konusu 16. yüzyıla ait gözlem, matbaanın diğer teknik gelişmelerinin bağlamında değerlendirilmesinden dolayı dikkate şayandır. Şüphesiz o zamanlarda <span class="ideitalik">Kur’an</span>’ı el yazma olarak görmeye alışmış bir Müslüman için, basma bir mukaddes kitabını kolay algılamak mümkün gibi değildir. Çünkü yukarıda da bahsettiğimiz gibi kitap sadece metin olarak değil fiziksel görünüş olarak ta algılanan bir olgudur. Yani, bir Müslüman’ın gözünde <span class="ideitalik">Kur’an</span>’ın<span class="ideitalik"> </span>metni halife Osman’ın zamanında olduğu gibi belirlenmiş ise, <span class="ideitalik">Kur’an</span>’ın şekli de öteden beri el yazma olarak varolmuştur. Başka bir ifade ile, <span class="ideitalik">Kur’an</span>’ın metni nasıl değiştirilemez ise, <span class="ideitalik">Kur’an</span>’ın geleneksel fiziksel özelliği de değiştirilemez. Thomas Francis Carter’ın belirttiği gibi İslâm dünyasındaki matbaaya karşı önyargı bu dünyada hakim olan geleneksel zihniyetten kaynaklanır. <span class="ideitalik">Kur’an </span>el yazma olarak nesilden nesle aktarılmış ise, ileride de bu şekilde aktarılması gerekir<sup class="calibre3"><a href="ibrahim_split_1171.html#footnote-304-1142" id="footnote-304-1142-backlink" name="footnote-304-1142-backlink">[1142]</a></sup>. Aynı şekilde bir Müslüman için müezzinin ezanı da önemli bir unsurdur. Bunun dışında Avrupa tarzı mekanik saatlerde 30 dakikalık bir faklılık söz konusu olunca Osmanlılar yine kum, su ve güneş saatlerinin kullanmasını tercih ederler<sup class="calibre3"><a href="ibrahim_split_1172.html#footnote-304-1143" id="footnote-304-1143-backlink" name="footnote-304-1143-backlink">[1143]</a></sup>. Bu arada 16. yüzyılın sonralarından itibaren mekanik saatlerin Osmanlı’ya girmesine rağmen<sup class="calibre3"><a href="ibrahim_split_1173.html#footnote-304-1144" id="footnote-304-1144-backlink" name="footnote-304-1144-backlink">[1144]</a></sup>, müezzinler bugünlerde bile görevini devam ederler.</p>
				<p class="normal">Herhalde Müslümanların <span class="ideitalik">Kur’an </span>hakkındaki hassasiyeti, 17. yüzyılda Osmanlıların bir İngiliz tarafından gemi ile getirdiği Batı Avrupa’da basılan <span class="ideitalik">Kur’an </span>nüshalarını Marmara denizine attıkları doğrultusunda haberlere de neden olur<sup class="calibre3"><a href="ibrahim_split_1174.html#footnote-304-1145" id="footnote-304-1145-backlink" name="footnote-304-1145-backlink">[1145]</a></sup>. Bu olumsuz tavır sadece hattatların çıkarlarını savunmak düşüncesi ile değil, aynı zaman bu Batılı baskıların hatalı oldukları ve dolayısı ile kutsal kitabını tahrik ettikleri ile de izah edilmesi mantıklı görünür. </p>
				<p class="normal">Basılı dini eserlere karşı benzer ihtiyatlı tavır sadece Müslümanlar arasında değil, Ortodoks Rumlar arasında da söz konusudur. Trendaphilos Sklavenitis’in belirttiği gibi, Rumlar da Batıda basılan Ortodoks Hristiyan dini ile alakalı kitaplara karşı güven duymaz ve ta 19. yüzyıla kadar bile bu baskıların kullanmasını ihmal ederler. Bundan dolayı da bu baskılar yanı sıra manastır, okul ve diğer kültür merkezlerinde istinsah edilen el yazma kopyalar da kullanılır idi. Güvensizliğin esas nedeni ise Batıda basılan Ortodoks metinlerinin Katolikler tarafından tahrif edildiği şüphesidir<sup class="calibre3"><a href="ibrahim_split_1175.html#footnote-304-1146" id="footnote-304-1146-backlink" name="footnote-304-1146-backlink">[1146]</a></sup>. </p>
				<p class="normal">Ekaterini Kumarianu gibi diğer bir Yunanlı araştırmacısı, 18. yüzyılın sonlarında ve 19. yüzyılın başlarında yaşamış Katardzis (ö. 1807), Misiodakas (ö. 1800 civarında) ve Korais (ö. 1833) gibi Rum aydınlarının el yazma ve basma kitap hakkındaki görüşlerini mukayeseli bir şekilde aktarır. Katardzis, 1783 yılında Rum hattatların “direnmesini” arzu eder ve bu sıralarda matbaasız olan Türkleri örnek göstererek el yazmaların istinsah edilmesini önerirken, öteki iki kişi matbu kitapların taraftarları idi<sup class="calibre3"><a href="ibrahim_split_1176.html#footnote-304-1147" id="footnote-304-1147-backlink" name="footnote-304-1147-backlink">[1147]</a></sup>. </p>
				<p class="normal">Osmanlılar da aynı şekilde Batı’da basılan dini eserler konusunda ihtiyatlı olup İbrahim Müteferrika’nın sayesinde matbaayı benimsediklerinde hemen dini kitaplar basmaz, ancak bir süre içinde matbaa kendi avantajlarını gösterdikten sonra din içerikli eserlerin basılmasına da cesaret ederler. Yani, burada matbaaya karşı kin ve nefretten çok bir güven eksiği ve bekleme taktiği söz konusudur. Zaten zihniyetin değişmesi de belli başlı bir süre icap eder. </p>
				<p class="normal">Nitekim bu konuda Ahmed Cevdet Paşa (1822–1895)’nın <span class="ideitalik">Tarih</span>’inde önemli bir izahatı rastlarız. Buna göre İbrahim Müteferrika ile Said Efendi dini kitap basmamak şartı ile matbaa ruhsatı aldıktan sonra, matbaanın Şeriat kitaplarının kutsallığını tahrik edecek doğrultusundaki endişelerden dolayı (aynen Busbecq’in müşahedeleri gibi!) uzun zamandır dini eserler basılmazken, ancak mücellidin <span class="ideitalik">Kur’an </span>nüshalarını mengeneye sıkarak ciltlemesinden hareket edilerek nasıl kutsal kitabın dağılmasın diye bu şekilde ciltlenmesi Şeriat açısından olumlu görülür ise, aynı şekilde dinî eserlerin de baskı teknolojisi ile ümmetin yararına çoğalması da uygun görülmüştür. Dolayısı ile de sonradan öğrenciler için bir çok din konusunda kitap basılır<sup class="calibre3"><a href="ibrahim_split_1177.html#footnote-304-1148" id="footnote-304-1148-backlink" name="footnote-304-1148-backlink">[1148]</a></sup>.</p>
				<p class="normal"><span class="ideitalik">Takvîm-i Vakâyi‘ </span>gazetesinin 1831 yılın sonlarında ve 1832 yılın başlarında çıkan 12. sayısında ise toplum düzenine tehlikeli olan dini bilmeyenlere doğru yol göstermek vazifesinde olan ulemanın yararına dini nasihat içeren kitapların basılmasının gerekli olduğu dile getirilir<sup class="calibre3"><a href="ibrahim_split_1178.html#footnote-304-1149" id="footnote-304-1149-backlink" name="footnote-304-1149-backlink">[1149]</a></sup>. Gerçekten de Üsküdar ve İstanbul matbaalarında müderrislere ve medrese öğrencilerine yararlı olan Arapça sarf ve nahiv, akait ve kelam, mantık ve belagat konulu kitaplar basılır<sup class="calibre3"><a href="ibrahim_split_1179.html#footnote-304-1150" id="footnote-304-1150-backlink" name="footnote-304-1150-backlink">[1150]</a></sup>. Bu arada, Mühendishane ve Üsküdar matbaasının reisi Müderris Abdurrahman Efendi’nin mesleği medrese öğretmeni (cebir ve geometri müderrisi) olduğu tesadüf bir şey değildir<sup class="calibre3"><a href="ibrahim_split_1180.html#footnote-304-1151" id="footnote-304-1151-backlink" name="footnote-304-1151-backlink">[1151]</a></sup>.</p>
				<p class="normal">Bundan sonra İslâm akaidi ve hukuku hakkında meşhur klasik eserler de basılır. Bir Rusçuk kadı sicillindeki 15 Ramazan 1275/18 Nisan 1859 tarihli Rusçuk müftüsü Hafız Osman Efendi’nin Rusçuk Mirza Mehmed Said Paşa Medresesi kütüphanesine<sup class="calibre3"><a href="ibrahim_split_1181.html#footnote-304-1152" id="footnote-304-1152-backlink" name="footnote-304-1152-backlink">[1152]</a></sup> vakfettiği 68 sayıda kitap listesinde<sup class="calibre3"><a href="ibrahim_split_1182.html#footnote-304-1153" id="footnote-304-1153-backlink" name="footnote-304-1153-backlink">[1153]</a></sup>, 1825 yılında basılan İbrahim Halebi (ö. 1549)’in <span class="ideitalik">Mültekaü’l-Ebhûr </span>başlıklı fıkıh kitabı ile 1841’de basılan Ali el-Kari (ö. 1605)’in Peygamberin hayatını anlatan <span class="ideitalik">Şifâ-yi Şerîf</span> başlıklı meşhur eserinin nüshalarının da bulunması, din konulu matbu kitapların Osmanlı ulema mensupları tarafından kullanıldığına dair bir işarettir.</p>
				<p class="normal">Osmanlı baskı kültürünün gelişmesi için önemli bir etken de 1830’lu yıllarda sahaflara <span class="ideitalik">Takvimhane-i amire</span>’de kitap bastırmak üzere sipariş hakkı tanınmasıdır. Müteakip otuz sene içinde yaptıkları siparişler üzerine Arapça, Farsça ve Türkçe divanlar, Fransızca’dan çevrilen romanlar, medrese öğrencileri ve müderrisler için yararlı olan fıkıh, akait, hadis, tefsir, mantık, belagat konulu eserler ile Arapça gramer el kitapları ve sözlükler, halk arasında popüler olan <span class="ideitalik">Taberi Tarihi </span>(1844) ve <span class="ideitalik">Muhammediye </span>(1845) gibi kitaplar basılır<sup class="calibre3"><a href="ibrahim_split_1183.html#footnote-304-1154" id="footnote-304-1154-backlink" name="footnote-304-1154-backlink">[1154]</a></sup>. Aslında sahafların bastırdıkları kitaplar, beşinci bölümde belirttiğimiz gibi piyasada en çok aranan eserledir. Öte yandan verilen bu sipariş hakkı sayesinde Osmanlı matbaacılığı geleneğinde ilk defa naşir figürü, matbaacı figüründen ayrılmıştır. Başka bir ifade ile, artık sadece matbaa sahipleri değil, sipariş yolu ile başka kişiler de kitap yayımlayabilirler idi. </p>
				<p class="normal">Orhan Koloğlu, bu dönemde Osmanlı matbaacılığın hızlı şekilde gelişmesine neden olan 1821 tarihli Yunan ayaklanmasından dolayı sultan II. Mahmud (1808–1839)’un matbaanın propaganda aleti olarak kullanılması hakkında görüşüne dikkat eder<sup class="calibre3"><a href="ibrahim_split_1184.html#footnote-304-1155" id="footnote-304-1155-backlink" name="footnote-304-1155-backlink">[1155]</a></sup>. Bu yeni görüş sayesinde 1828’de Kahire’de <span class="ideitalik">Vakâyi‘-i Mısriye</span>, 1831’de <span class="ideitalik">Takvîm-i Vakâyi‘</span>,<span class="ideitalik"> Vakâyi‘-i Girîdiye</span> ve<span class="ideitalik"> Vakâyi‘-i ‘Askeriye </span>gazetelerinin basılması başlar<sup class="calibre3"><a href="ibrahim_split_1185.html#footnote-304-1156" id="footnote-304-1156-backlink" name="footnote-304-1156-backlink">[1156]</a></sup>.</p>
				<p class="normal">Jale Baysal, 1803–1839 dönemi Osmanlı matbaacılığının tarihinde bir dönüm noktası olarak nitelendirir, çünkü o zaman matbaa ilk defa halk için kitap basar ve “gerçekten topluma mal olmuştur”<sup class="calibre3"><a href="ibrahim_split_1186.html#footnote-304-1157" id="footnote-304-1157-backlink" name="footnote-304-1157-backlink">[1157]</a></sup><span class="ideitalik">.</span> Ancak Baysal’ın bu görüşünü herkes paylaşmaz. Örneğin Alpay Kabacalı’ya göre, 1729–1839 döneminde 434 kitap basılıp, Osmanlı matbaacılığı emekleme yaşına ermiştir<sup class="calibre3"><a href="ibrahim_split_1187.html#footnote-304-1158" id="footnote-304-1158-backlink" name="footnote-304-1158-backlink">[1158]</a></sup>. Orhan Koloğlu da, ilk Osmanlı matbaasının kuruluşundan yüz sene sonra bile matbaa toplum gündeminde önemli bir yer almadığını belirtir. Matbaanın muhalefeti olmazken, etkisi de fazla değildir. Öte yandan Koloğlu, Osmanlı’da henüz <span class="ideitalik">basılı kitap kültürü </span>tamamen yerleşmeden <span class="ideitalik">gazete kültürü </span>de ortaya çıktığını vurgular<sup class="calibre3"><a href="ibrahim_split_1188.html#footnote-304-1159" id="footnote-304-1159-backlink" name="footnote-304-1159-backlink">[1159]</a></sup><span class="ideitalik">.</span></p>
				<p class="normal">Jale Baysal’ın ayırttığı Osmanlı matbaacılığının altıncı safhası Tanzimat’ın uygulanması başladığı 1840 ve ilk roman çevirilerinin çıktığı 1859 tarihleri arasındaki dönemi kapsar. 1844–1846 yıllarında İzmir’de yeni bir kağıt fabrikası kurulmuş ise imal ettiği kağıdın değeri ithal kağıdın fiyatından daha pahalı olduğundan dolayı faaliyeti fazla sürmez<sup class="calibre3"><a href="ibrahim_split_1189.html#footnote-304-1160" id="footnote-304-1160-backlink" name="footnote-304-1160-backlink">[1160]</a></sup>. Buna rağmen bu dönemde basılan kitapların sayısında önceki safhalara nazaran muazzam bir artış söz konusudur. Bu senelerde en az dokuz matbaa faaliyette bulunarak<sup class="calibre3"><a href="ibrahim_split_1190.html#footnote-304-1161" id="footnote-304-1161-backlink" name="footnote-304-1161-backlink">[1161]</a></sup>, yılda ortalama yaklaşık 42 kitap basılır. Bu matbaaların dışında bir çok gayri resmi litografya matbaaları da baskı yapar<sup class="calibre3"><a href="ibrahim_split_1191.html#footnote-304-1162" id="footnote-304-1162-backlink" name="footnote-304-1162-backlink">[1162]</a></sup>. Jale Baysal’a göre bu dönemde İslâm dini, askerlik, fen, tıp, nazım, münşeat, roman, hikâye, öğretici kitap gibi çeşitli konulu ve yazı türünden kitabın basması ile artık “gerçek bir yayın hayatı başlamıştır”. Osmanlı matbaacılığı tarihi açısından başka önemli bir gelişme ise günün şairlerinin divanlarını hattatlara istinsah ettirmeleri yerine basmahanelere bastırmalarıdır. Seyahatname ve coğrafya eserleri de fazla basılırken, ilk yabancı dil öğretici kitaplar da yayımlanır. Batı’ya büyüyen ilgi Batılı siyasetçileri hakkında yapılan baskılardan da anlaşılır<sup class="calibre3"><a href="ibrahim_split_1192.html#footnote-304-1163" id="footnote-304-1163-backlink" name="footnote-304-1163-backlink">[1163]</a></sup>. 1263/1847 tarihinde ise Rıfat Paşa’nın oldukça popülerlik kazanan <span class="ideitalik">Ahlâk Risâlesi </span>başlıklı mektep ders kitabı basılır. Bu ders kitabının 55 baskısı olunca, her halde o zamanlarda en iyi satan kitap olarak ta değerlendirilebilir<sup class="calibre3"><a href="ibrahim_split_1193.html#footnote-304-1164" id="footnote-304-1164-backlink" name="footnote-304-1164-backlink">[1164]</a></sup>. Bu dönemdeki kitap basımında gözlenen sıçramaya rağmen Charles White’ın 1844 tarihli müşahedelerine göre İstanbul sahaflarının arasında hattatların cennete gidecekleri, matbaa tezgahları ise zakkum gibi zehirli ağaçtan yapıldığı doğrultusundaki görüş hala hakim idi<sup class="calibre3"><a href="ibrahim_split_1194.html#footnote-304-1165" id="footnote-304-1165-backlink" name="footnote-304-1165-backlink">[1165]</a></sup>.</p>
				<p class="normal">1857 yılında ilk Osmanlı matbaa nizamnamesi çıkarılmıştır. Bu nizamnamede matbaa ruhsatı şartları söz konusudur. Server İskit’te göre bu belge ile Osmanlı’da ilk defa matbu kitaplara sansür uygulanır. Nizamnameye göre herhangi bir kitap <span class="ideitalik">Meclis-i Maarif-i Umumiye</span> tarafından devlete tehlikeli olmaması tespit edilip onaylandıktan sonra basılabilir. Aksi taktirde matbaalar kapanacak ve sahipleri ceza kanunu maddelerine göre mahkemelik edilecek idi. Öte yandan bu nizamname ile ilk defa telif hakları sorusuna da açıklık getirilirken, müellif hayatta olduğu süre içinde bu haklara sahip olabilir idi. Yine 1857 senesinde çıkarılan başka bir nizamnameye göre ise matbaaların belli başlı kitapların basımı ile ilgili tekel hakları lağvedilir ve hayatta olan müellifler kendi adına eserlerini basabileceklerin dışında, telif hakkını matbaalara da satabilirler idi<sup class="calibre3"><a href="ibrahim_split_1195.html#footnote-304-1166" id="footnote-304-1166-backlink" name="footnote-304-1166-backlink">[1166]</a></sup>. 1858’de çıkan ceza kanunu, müelliflerin haklarını tahrik eden naşirler için para cezası<sup class="calibre3"><a href="ibrahim_split_1196.html#footnote-304-1167" id="footnote-304-1167-backlink" name="footnote-304-1167-backlink">[1167]</a></sup>, devlete karşı, toplum ahlakına aykırı ve kişi hakkında iftira dolu gazete, kitap ve diğer materyal basanlara para cezası, matbaa kapatılması ve hatta 24 saatten bir haftaya kadar hapis cezası da öngörür<sup class="calibre3"><a href="ibrahim_split_1197.html#footnote-304-1168" id="footnote-304-1168-backlink" name="footnote-304-1168-backlink">[1168]</a></sup>. Server İskit’e göre 1857–1858 yıllarında çıkarılan bu yasalar Osmanlı yayın hayatına resmi bir düzen getirip, matbaaların ve baskıların çoğalmasına olumlu bir etken olmuştur<sup class="calibre3"><a href="ibrahim_split_1198.html#footnote-304-1169" id="footnote-304-1169-backlink" name="footnote-304-1169-backlink">[1169]</a></sup>.</p>
				<p class="normal">Osmanlı matbaacılığının 1859–1868 yılları arası döneminde Batılı romanların –örneğin <span class="ideitalik">Aventures de Télémaque </span>(<span class="ideitalik">Terceme-i Telemak</span>, 1859)<span class="ideitalik"> </span>ve <span class="ideitalik">Robinson Crusoe </span>(<span class="ideitalik">Terceme-i Hikâye-i Robenson</span>, 1866) gibi– çevirileri basılır<sup class="calibre3"><a href="ibrahim_split_1199.html#footnote-304-1170" id="footnote-304-1170-backlink" name="footnote-304-1170-backlink">[1170]</a></sup>. Jale Baysal, bu dönemi “eski ile yeni, Batılı ile Doğu’dan geleni iç içe ve karmakarışık” bir devir olarak değerlendirir<sup class="calibre3"><a href="ibrahim_split_1200.html#footnote-304-1171" id="footnote-304-1171-backlink" name="footnote-304-1171-backlink">[1171]</a></sup>. Johann Strauss ise, 1850’li yılları Osmanlı İmparatorluğu’ndaki literatürün gelişmesinde olağanüstü bir dönem teşkil ettiğini, bu dönemde eski zamanlara kıyasla okuyan kişilerin sayısı arttığını ve yayımlanan roman çevirileri nedeni ile okuma zevklerinin az çok değiştiğini kaydeder<sup class="calibre3"><a href="ibrahim_split_1201.html#footnote-304-1172" id="footnote-304-1172-backlink" name="footnote-304-1172-backlink">[1172]</a></sup>. Bu yıllarda resmi gazetelerin dışında özel gazete ve dergiler de yayınlandığından dolayı ilk defa süreli yayınlara da sansür uygulamaya başlanır<sup class="calibre3"><a href="ibrahim_split_1202.html#footnote-304-1173" id="footnote-304-1173-backlink" name="footnote-304-1173-backlink">[1173]</a></sup>.</p>
				<p class="normal">Jale Baysal’ın ayırttığı son sekizinci safha, Birinci Meşrutiyet öncesi 1869–1875 tarihlerini kapsar. Bu dönemde ilk Osmanlı romanları basılırken<sup class="calibre3"><a href="ibrahim_split_1203.html#footnote-304-1174" id="footnote-304-1174-backlink" name="footnote-304-1174-backlink">[1174]</a></sup>, çoğu Batılı yayınları çevirileri olan roman ve tiyatro oyunlarının yüzde 18.6 nispi oranı en büyük olduğundan dolayı Baysal, bu dönemi “tiyatro ve roman devri” olarak nitelendirir ve kitapseverlerin ilgisi Batı’ya dönüşü kesinleştiğini belirtir. Tiyatro halk arasında popülerlik kazanarak, 1873’te sansüre mahsur kalır<sup class="calibre3"><a href="ibrahim_split_1204.html#footnote-304-1175" id="footnote-304-1175-backlink" name="footnote-304-1175-backlink">[1175]</a></sup>. </p>
				<p class="normal">Jale Baysal bu safhanın en önemli özelliği “basımevi artık toplumun malıdır” ifadesi ile özetler<sup class="calibre3"><a href="ibrahim_split_1205.html#footnote-304-1176" id="footnote-304-1176-backlink" name="footnote-304-1176-backlink">[1176]</a></sup>. Yedi yıl kapsayan bu kısa dönem içinde 1 128, yani yılda ortalama 161 kitap basılır ve bu şekilde her iki-üç günde bir piyasaya yeni bir matbu kitap sunulur. Bu rakamlar da, Müteferrika matbaasından 146 yıl sonra Osmanlı matbaacılığındaki dinamik gelişmelerinin bir göstergesidir.</p>
				<p class="normal">Halbuki, söz konusu dönem sadece roman ve tiyatro ile değil, aynı zamanda ilk <span class="ideitalik">Kur’an-ı Kerim </span>baskıları ile de anılabilir. Mukaddes kitabın ilk Osmanlı taşbaskısı 1871 yılında gerçekleşirken, ilk müteharrik baskısı 1874’te yapılır. Aynı yılda din konulu kitapların basılma yasağı resmi olarak lağvedilir<sup class="calibre3"><a href="ibrahim_split_1206.html#footnote-304-1177" id="footnote-304-1177-backlink" name="footnote-304-1177-backlink">[1177]</a></sup>. Bu senelerde artık nispeten gelişmiş bir Osmanlı baskı kültürünün var olması gerekir, çünkü basma <span class="ideitalik">Kur’an</span>lar toplum tarafından olumlu olarak karşılanır. En azından Selanik sakinlerinden Hacı Ömer Ağa’nın kızı Hadice’nin 7 Mart 1878 tarihli tereke defterinde kaydedilen iki basma <span class="ideitalik">Kur’an </span>bunun bir göstergesidir<sup class="calibre3"><a href="ibrahim_split_1207.html#footnote-304-1178" id="footnote-304-1178-backlink" name="footnote-304-1178-backlink">[1178]</a></sup>. Belli ki, bu hanım mukaddes kitabın basma nüshalarını herhalde piyasaya sunulduktan hemen sonra satın almıştır yada kendisine hediye olarak verilmiştir. </p>
				<p class="normal">Jale Baysal’ın Osmanlı matbaacığının gelişmeleri hakkında yaptığı değerlendirmeleri II. Abdülhamid (1876–1909)’in saltanat yılları ve 1923’te Türk Cumhuriyeti’nin kuruluşu yada 1928’deki harf devrimine kadar uzatılabilir. </p>
				<p class="normal">II. Abdülhamid (1876–1909)’in dönemi için akla gelen ilk şey tüm yayınlara uygulanan katı sansür kurallarıdır. Yasaklanan kitapların listesini hazırlayarak, bu kuralları hayata geçiren 1878’de kurulan <span class="ideitalik">Еncümen-i teftiş</span> adlı komisyondur. Jön Türkler’in getirdikleri İkinci Meşrutiyete kadar (1908) devam ettirilen bu katı sansür, sultan VI. Mehmed Vahideddin (1918–1922)’in döneminde yine uygulanır ve nihayet 7 Ekim 1923’te resmi olarak ortadan kaldırılır. II. Abdülhamid dönemindeki sansürün sonucunda yayınlanan gazetelerin sayısı oldukça azalır<sup class="calibre3"><a href="ibrahim_split_1208.html#footnote-304-1179" id="footnote-304-1179-backlink" name="footnote-304-1179-backlink">[1179]</a></sup>. Buna rağmen kağıda ihtiyaç duyulmasından ötürü 1893’te Beykoz’da sultana hitaben adlandırılan <span class="ideitalik">Hamidiye </span>kağıt fabrikası kurulur. Ancak fazla düzenli çalışmayan fabrika 1912’te tamamen kapatılır<sup class="calibre3"><a href="ibrahim_split_1209.html#footnote-304-1180" id="footnote-304-1180-backlink" name="footnote-304-1180-backlink">[1180]</a></sup>. </p>
				<p class="normal">Aşağıdaki tabloya aktardığımız 1877–1890 tarihleri arasında basılan kitaplar hakkında mevcut olan istatistikler<sup class="calibre3"><a href="ibrahim_split_1210.html#footnote-304-1181" id="footnote-304-1181-backlink" name="footnote-304-1181-backlink">[1181]</a></sup>, şiir ve roman gibi edebiyat eserlerinin nispi oranı giderek artmasını ispat ederler. Aynı zaman her konuda ihtiyacı duyulan her türlü kitabın basılması da söz konusudur. Tablodan belli olduğu gibi, 1882 yılı bir dönüm noktası teşkil eder, çünkü bu yıldan itibaren basılan edebiyat eserlerinin sayısı yaklaşık iki misli artar. Ancak söz konusu artma, 14 Nisan 1882’de <span class="ideitalik">Şirket-i Sahhafiyye-i Osmaniye </span>matbaasının kuruluşu<sup class="calibre3"><a href="ibrahim_split_1211.html#footnote-304-1182" id="footnote-304-1182-backlink" name="footnote-304-1182-backlink">[1182]</a></sup> ile kolay izah edilebilir. Öte yandan İstanbul’daki kitapçı dükkanlarının sayısı da giderek artar: 1882’de 34, 1889’da 49, 1912’de ise 63 kitapçı dükkanının varolduğu kaydedilir<sup class="calibre3"><a href="ibrahim_split_1212.html#footnote-304-1183" id="footnote-304-1183-backlink" name="footnote-304-1183-backlink">[1183]</a></sup>.</p>
				<p class="normal1"><span class="ideitalik">Konu İtibarı İle 1877–1890 Tarihleri Arasında İstanbul’da Basılan Kitap Sayısı</span></p>
				<table class="generictable"><tbody class="calibre4"><tr class="calibre5"><td class="calibre6">
								<span class="idebold">Konu/Dönem</span>
							</td>
							<td class="calibre6">
								<span class="idebold">İlahiyat,<br class="chapter"/>Hukuk</span>
							</td>
							<td class="calibre6"> 
							</td>
							<td class="calibre6">
								<span class="idebold">Tarih,</span>
							</td>
							<td class="calibre6">
								<span class="idebold">Matematik, Coğrafya, <br class="chapter"/>Ekonomi vs.</span>
							</td>
							<td class="calibre6">
								<span class="idebold">Gramer, Sözlük</span>
							</td>
						</tr><tr class="calibre5"><td class="calibre6">
								1877–1879
							</td>
							<td class="calibre6">
								36
							</td>
							<td class="calibre6">
								68
							</td>
							<td class="calibre6">
								20
							</td>
							<td class="calibre6">
								19
							</td>
							<td class="calibre6">
								21
							</td>
						</tr><tr class="calibre5"><td class="calibre6">
								1880–1881
							</td>
							<td class="calibre6">
								31
							</td>
							<td class="calibre6">
								58
							</td>
							<td class="calibre6">
								20
							</td>
							<td class="calibre6">
								62
							</td>
							<td class="calibre6">
								24
							</td>
						</tr><tr class="calibre5"><td class="calibre6">
								1882–1884
							</td>
							<td class="calibre6">
								71
							</td>
							<td class="calibre6">
								141
							</td>
							<td class="calibre6">
								24
							</td>
							<td class="calibre6">
								95
							</td>
							<td class="calibre6">
								87
							</td>
						</tr><tr class="calibre5"><td class="calibre6">
								1885–1886
							</td>
							<td class="calibre6">
								59
							</td>
							<td class="calibre6">
								118
							</td>
							<td class="calibre6">
								20
							</td>
							<td class="calibre6">
								60
							</td>
							<td class="calibre6">
								55
							</td>
						</tr><tr class="calibre5"><td class="calibre6">
								1887–1888
							</td>
							<td class="calibre6">
								38
							</td>
							<td class="calibre6">
								112
							</td>
							<td class="calibre6">
								17
							</td>
							<td class="calibre6">
								80
							</td>
							<td class="calibre6">
								54
							</td>
						</tr><tr class="calibre5"><td class="calibre6">
								1889–1890
							</td>
							<td class="calibre6">
								31
							</td>
							<td class="calibre6">
								91
							</td>
							<td class="calibre6">
								23
							</td>
							<td class="calibre6">
								86
							</td>
							<td class="calibre6">
								68
							</td>
						</tr><tr class="calibre5"><td class="calibre6">
								<span class="idebold">Toplam</span>
							</td>
							<td class="calibre6">
								266
							</td>
							<td class="calibre6">
								588
							</td>
							<td class="calibre6">
								124
							</td>
							<td class="calibre6">
								402
							</td>
							<td class="calibre6">
								309
							</td>
						</tr></tbody></table><p class="normal">Osmanlı matbaacığı gelişmelerinin bütün bu değerlendirmelerinin bağlamında 1720’li yıllarda Osmanlı’da başlayan yazı kültüründen baskı kültürüne transformasyonun <span class="ideitalik">uzun devrimi </span>1870’li ve 1880’li yıllarda bittiği söylenebilir. Yani bu <span class="ideitalik">uzun devrim </span>az çok bir buçuk asır devam etmiş olan bir süreçtir. Bu sürecin en belirgin özelliği ise matbu kitaplara giderek alışmak ve okur zevklerinin yavaş yavaş değişmesidir. Aslında bu alanda Osmanlı’da görülen trend, Avrupa’da yaklaşık bir yüzyıl önce yaşanır. Örneğin, Paris sakinleri 17. yüzyılda evlerinde bir yandan dini kitap ile Eski Grek ve Latin klasik örnekleri, öte yandan seyahatnameler dahil tarih eserleri ile fen konulu kitapları bulundururken, şiir, roman ve tiyatro oyunları yazı türlerinin yeri çok daha mütevazı idi<sup class="calibre3"><a href="ibrahim_split_1213.html#footnote-304-1184" id="footnote-304-1184-backlink" name="footnote-304-1184-backlink">[1184]</a></sup>. Ancak –Robert Darnton ile diğer araştırmacıların tespitlerine göre– 18. yüzyılın sonu okuma özellikleri açısından Fransa ve İngiltere gibi ülkeler için bir dönüm noktası teşkil eder. 18. yüzyılın ikinci yarısında roman, seyahatnameler ve fen konulu kitaplar artık dini ve klasik eserlerden daha çok okunur. Öte yandan okur profilinde de bir “demokratikleşme” söz konusudur, çünkü okuyan kişilerin sayısı artar ve daha alt sınıflara mensup olan kişiler de faal okur olur. Ayrıca gazete ve dergiler de çok okunur<sup class="calibre3"><a href="ibrahim_split_1214.html#footnote-304-1185" id="footnote-304-1185-backlink" name="footnote-304-1185-backlink">[1185]</a></sup>. Buna benzer gelişmeler İbrahim Müteferrika’nın memleketi olan Macaristan’da da gözlenir. 18. yüzyılda sadece Macar aristokrasisi değil, köy halkı bile klasik müelliflerinin ve Macar şairlerinin eserlerini, dini kitap, tarih fıkraları, rivayetler ve aşk hikâyeleri okur idi<sup class="calibre3"><a href="ibrahim_split_1215.html#footnote-304-1186" id="footnote-304-1186-backlink" name="footnote-304-1186-backlink">[1186]</a></sup>.</p>
				</body>
</html>