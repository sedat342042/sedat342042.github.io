<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>ibrahim</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_23">1. 18. Yüzyılın İlk Yarısında Osmanlı Okuyucu Çevreleri</h2>
				<p class="normal">Konuya girmeden önce Müteferrika matbaası faaliyette olduğu dönemdeki Osmanlı okur çevrelerine kimler dahil olduğu ve ne gibi eserler okudukları hakkında vereceğimiz önbilgiler, matbaacı İbrahim Müteferrika’nın bastığı kitapların muhtemel müşterileri kim olabilir idi sorusuna cevap verebilirler. </p>
				<p class="normal">Ancak dönemin okur çevreleri hakkında bilgi yine tereke defterlerinden edinilebilir. Bu defterlerde kaydedilen eser başlıkları yada müellifleri, sahipleri hayattayken onları mutlaka okudukları anlamına gelmezken, evlerinde üçten fazla kitap bulunduranlar genelde meslekleri gereği kitaplar ile az çok uğraşır yada referans için kitaplara başvurur kişiler idi. Bunlardan bazıları iş icabı sonucunda, diğerleri ise zevk için yada merak edilen bir konudan dolayı kitap okurlardı.</p>
				<p class="normal">Her ne kadar eksikler olsa da, muhafaza edilen tereke defterlerinin sayısı muazzam olduğundan dolayı bunların sadece bir kısmı incelenebilmiştir. Müteferrika baskıları doğal olarak ilk önce ve en fazla İstanbul sakinlerine ulaştırıldığı için onlara ait tereke defterlerinin incelenmesini uygun gördük. Bu doğrultuda 1137-38/1724-26 – 1160-61/1747-48 tarihleri arasında, yani matbaanın çalıştığı döneme ait askeri sınıfına mensup olan İstanbul sakinlerinin tereke defterlerini gözden geçirip, bunlar arasında içinde üçten fazla kitap kaydedilen 335 sayıda tereke defterleri bu araştırmamızın veri tabanını oluşturmuştur<sup class="calibre3"><a href="ibrahim_split_991.html#footnote-304-962" id="footnote-304-962-backlink" name="footnote-304-962-backlink">[962]</a></sup>. Bu dönem için buna benzer bir inceleme şu ana kadar yapılmadığı için (bu arada 1595–1668 tarihleri arasında dönem için cüzi bir araştırma mevcuttur<sup class="calibre3"><a href="ibrahim_split_992.html#footnote-304-963" id="footnote-304-963-backlink" name="footnote-304-963-backlink">[963]</a></sup>), burada ilk kez bu döneme ait reayaya nazaran kitap ile çok daha ilgilenen askeri sınıfına mensup olan İstanbul okur çevrelerinin tablosu çizilecektir. </p>
				<p class="normal">Öte yandan, bu defterler ile iki ay kadar kısa bir süre içinde çalışabildiğimizden dolayı çizeceğimiz tablo çok genel ve ayrıntısızdır. Bu nedenle kaydedilen kitaplara daha fazla dikkat edilirken, sahiplerinin maddi durumuna yeterli derecede dikkat edilmemiştir. Ancak, bu safhada genel de olsa dönemin okur çevrelerinin kimler tarafından oluşturulduğu ve ne gibi eser okunduğu konusunda az çok bilgi edinilebilmiştir. </p>
				<p class="normal">İstanbul okurları dışında yine tereke kayıtları ışığında 18. yüzyıl ağırlıklı Sofya ve Rusçuk kitap sahipleri hakkında daha önce yaptığımız araştırmalarının sonuçlarını da bu bölümde kullanmaktayız<sup class="calibre3"><a href="ibrahim_split_993.html#footnote-304-964" id="footnote-304-964-backlink" name="footnote-304-964-backlink">[964]</a></sup>.</p>
				<p class="normal">Tereke defterlerini incelediğimizde kitap kayıtları içeren tereke defterlerinin –yani kitap sahipleri ve muhtemelen okurlarının– nispi oranı tespit edebildik. Ancak, birinci bölümde de işaret ettiğimiz gibi tüm ölen kişilerin terekeleri kaydedilmediği, kaydedilen terekelerden sadece bir kısmı günümüze kadar muhafaza edildiği, ve araştırma şartları nedeni ile sadece askeri sınıfı ele aldığımızdan dolayı üç süzgeçten geçmiş olan veri tabanını kullanmak zorundayız. Bu neden ile de tespit ettiğimiz nispi oranları gerçek durumu tam yansımaz ve gerçekte bu oranlar çok daha düşük olduğu tahmin edilebilir.</p>
				<p class="normal">Muhafaza edilen tereke defterlerinde ortaya çıkan kitap sahiplerinin evlerinde bulundurdukları kitapları gerçekten okuyup okumadıkları da ayrı bir konudur. Bu bakımdan kitap sahibi tabiri mutlaka okur anlamına gelmez. Bir yandan Osmanlı yaşamında oldukça yaygın olan konuşma geleneği<sup class="calibre3"><a href="ibrahim_split_994.html#footnote-304-965" id="footnote-304-965-backlink" name="footnote-304-965-backlink">[965]</a></sup>, öte yandan genelde Arapça olarak yazılan kitapların kullanılışı muhtemel okurların sayısının az olmasında önemli bir faktör teşkil eder. Dini ve idari kadro hazırlayan medrese ve Enderun mekteplerinin dışında halk, mahalle mekteplerinde yazmaktan ziyade daha çok okumayı öğrenebilirdi. Mekteplerin ziyareti de ancak II. Mahmud (1808–1839)’un 1824 tarihli bir ferman ile zaruri olur. Bu mekteplerin esas amacı da İslâm akaidin temellerini ve <span class="ideitalik">Kur’an</span>’ın doğru okunmasını öğretmek idi<sup class="calibre3"><a href="ibrahim_split_995.html#footnote-304-966" id="footnote-304-966-backlink" name="footnote-304-966-backlink">[966]</a></sup>. Önceki bölümde bahsettiğimiz 1869 tarihli <span class="ideitalik">Maarif-i Umumiye Nizamnamesi</span>’nde Fransız eğitim modelini takip olunarak mahalle mekteplerinden üst seviyeli olan rüştiye, idadiye ve sultaniye gibi okulların açılması, dini derslerin dışında matematik, tarih, coğrafya, kimya, fizik, Türkçe, Fransızca gibi derslerin de okutulması söz konusudur. Ancak bu nizamnameye göre de sadece 6-10 yaşları arasında olan kız çocuk ve 7-11 yaşları arasında olan erkek çocukların ilk eğitim derecesi olan mahalle mektepleri ziyaret etmeleri zaruri idi. Bu bakımdan 18. yüzyıl Osmanlı eğitim sistemi önceki bölümde de üzerinde durduğumuz geleneksel Osmanlı bilim ve eğitim anlayışı bağlamında herkesi okutmaz ve dolayısı ile toplumun oldukça kısıtlı bir kesiti okumayı bilir ve muhtemelen gerçek bir okur olabilirdi.</p>
				<p class="normal">Tereke defterleri üzerinde yapılan bazı araştırmalara göre 1595–1668 dönemi İstanbul<sup class="calibre3"><a href="ibrahim_split_996.html#footnote-304-967" id="footnote-304-967-backlink" name="footnote-304-967-backlink">[967]</a></sup>, 1695–1786 yılları Rusçuk<sup class="calibre3"><a href="ibrahim_split_997.html#footnote-304-968" id="footnote-304-968-backlink" name="footnote-304-968-backlink">[968]</a></sup>, 1671–1833 tarihleri arası Sofya<sup class="calibre3"><a href="ibrahim_split_998.html#footnote-304-969" id="footnote-304-969-backlink" name="footnote-304-969-backlink">[969]</a></sup> ve 1828–1905 devri Selanik<sup class="calibre3"><a href="ibrahim_split_999.html#footnote-304-970" id="footnote-304-970-backlink" name="footnote-304-970-backlink">[970]</a></sup> kitap sahiplerinin nispi oranı hakkında mevcut olan tespitler aşağıdaki tabloda aktarılır. </p>
				<p class="normal1"><span class="ideitalik">Müslüman Kitap Sahiplerinin Nispi Oranları</span></p>
				<table class="generictable"><tbody class="calibre4"><tr class="calibre5"><td class="calibre6" rowspan="2">
								<span class="idebold">Yer</span>
							</td>
							<td class="calibre6" rowspan="2">
								<span class="idebold">Dönem</span>
							</td>
							<td class="calibre6" colspan="3">
								<span class="idebold">Terekelerin Toplam Sayısı</span>
							</td>
							<td class="calibre6" colspan="3">
								<span class="idebold">Kitap Sahipleri</span>
							</td>
						</tr><tr class="calibre5"><td class="calibre6">
								Toplam
							</td>
							<td class="calibre6">
								Erkek
							</td>
							<td class="calibre6">
								Kadın
							</td>
							<td class="calibre6">
								Toplam
							</td>
							<td class="calibre6">
								Erkek
							</td>
							<td class="calibre6">
								Kadın
							</td>
						</tr><tr class="calibre5"><td class="calibre6"> 
							</td>
							<td class="calibre6">
								1595-1668
							</td>
							<td class="calibre6">
								1003
							</td>
							<td class="calibre6">
								790
							</td>
							<td class="calibre6">
								213 
							</td>
							<td class="calibre6">
								239 (24%)
							</td>
							<td class="calibre6">
								208 (26%)
							</td>
							<td class="calibre6">
								31 (15%)
							</td>
						</tr><tr class="calibre5"><td class="calibre6"> 
							</td>
							<td class="calibre6">
								1695-1786
							</td>
							<td class="calibre6">
								358
							</td>
							<td class="calibre6">
								262
							</td>
							<td class="calibre6">
								95
							</td>
							<td class="calibre6">
								65 (18%)
							</td>
							<td class="calibre6">
								47 (18%)
							</td>
							<td class="calibre6">
								17 (18%)
							</td>
						</tr><tr class="calibre5"><td class="calibre6">
								Sofya
							</td>
							<td class="calibre6">
								1671-1833
							</td>
							<td class="calibre6">
								1111
							</td>
							<td class="calibre6">
								752
							</td>
							<td class="calibre6">
								358
							</td>
							<td class="calibre6">
								180 (16.2%)
							</td>
							<td class="calibre6">
								139 (18.5%)
							</td>
							<td class="calibre6">
								40 (11.2%)
							</td>
						</tr><tr class="calibre5"><td class="calibre6"> 
							</td>
							<td class="calibre6">
								1828-1905
							</td>
							<td class="calibre6">
								835
							</td>
							<td class="calibre6">
								?
							</td>
							<td class="calibre6">
								?
							</td>
							<td class="calibre6">
								54 (6.46%)
							</td>
							<td class="calibre6">
								46
							</td>
							<td class="calibre6">
								8
							</td>
						</tr></tbody></table><p class="normal">Osmanlı İmparatorluğu’nun başkenti ve Balkanlardaki önde gelen bazı taşra merkezlerine ait tablodaki rakamlar, kitap sahiplerinin nispi oranları arasında fazla farklılık olmadığını gösterir. Ancak diğerlerine nazaran İstanbul’a ait oran doğal olarak biraz daha yüksektir, çünkü başkent olduğu için okuyan sakinlerinin sayısı nispeten büyüktür. Esasen 18. yüzyılı kapsayan Rusçuk ve Sofya toplam verileri (18%:16.2%) ve erkek kitap sahipleri oranları birbirine çok yakın iken (18%:18.5%), kadınlara ait oranlar büyük faklılık arz eder (18%:11.2%). Bu son farklılık Rusçuk kadınlarının Sofya ve hatta İstanbul kadınlarından kitaba karşı daha büyük ilgi gösterdikleri anlamına herhalde gelemez, çünkü belirttiğimiz gibi üç süzgeçten geçirilmiş olan veri tabanımız somut sonuçlara varmamızı mümkün kılamaz durumdadır. Öte yandan ise 19. yüzyıl ağırlıklı Selanik oranları oldukça düşük görünürken, artık Osmanlı matbaacılığının geliştiği bu dönemde böyle önemli bir Osmanlı taşra merkezinde durumun ilk bakışta bu kadar şaşırtıcı olduğunun nedenlerini izah etmek şimdilik mümkün değildir. </p>
				<p class="normal">Yukarıda altını çizdiğimiz gibi, bu oranlar kesin bir mahiyet taşımazlarken, hayatlarında kitaba yakın ilgi gösteren insanların gerçek oranları herhalde çok daha düşük idi. Zaten bu ta 1926 yılında yapılan halk arasında okuma yazma oranı hakkında ilk araştırmaların sonuçlarından da tahmin edilebilir. Örneğin, 1926 ve 1927 senelerinde asker olan gençler arasındaki okuma yazma oranı yüzde 17 idi. 1938’de yapılan araştırmalara göre 65-70 yaş arasında olan kişilerin okuma yazma oranı yüzde 9.1 iken, 55-59 yaş arasında olan erkeklerin okuma yazma oranı yüzde 15.5, kadınların ise yüzde 2.5’tir<sup class="calibre3"><a href="ibrahim_split_1000.html#footnote-304-971" id="footnote-304-971-backlink" name="footnote-304-971-backlink">[971]</a></sup>. Bu son yaş grubundan olan kişiler 1880’li ve 1890’lı yıllarda aşağı yukarı on yaşında olan ve artık az çok ilk öğretimini bitiren çocuklar idi. Dolayısı ile 19. yüzyılın sonlarında Osmanlı’da Müslümanlar arasında okuma yazma oranı muhtemelen yüzde 10 civarında olduğu ortaya çıkar. Bu tahmini oran da bize Osmanlı okur kitlesinin sosyal sınırlarını gösterir ki, okumayı öğrenmiş olan her on kişide biri kitaplara ilgi gösterip okur da olabilir idi. Ancak okumayı bilen her kişinin hayat boyunca fiilen bir okur olacağı anlamına gelmediğinden dolayı gerçek okurların oranı yüzde ondan çok daha düşük olması gerekeceği de kolayca tahmin edilebilir. </p>
				<p class="normal">Kitap sahibi derken de, örneğin incelediğimiz Rusçuk ve Sofya tereke defterlerinin arasında kitap içeren defterlerinin yüzde 70’inde sadece bir yada iki kitap bulunur. Bu oran kadınlarda daha büyüktür (88% ve 85%). Kadınların arasında ondan fazla kitaba sahip olanlara rastlanmaz. Erkeklerin arasında fazla kitaba sahip olanların sayısı doğal olarak daha büyüktür, çünkü aralarında mesleklerinden dolayı sık sık kitaplara referans eden kadı, müftü, imam, muallim ve müderris gibi ulema mensupları vardır. Kadınların sosyal aktiviteleri genelde ev ile sınırlı olduğundan dolayı sahip oldukları kitapların arasında en sık <span class="ideitalik">Kur’an</span>’a rastlanır. </p>
				<p class="normal">Zaten o zamanlarda herhangi bir Müslüman bir kitaba sahip ise, bu kitap çoğu zaman <span class="ideitalik">Kur’an-ı Kerim</span> idi (tereke kayıtlarında genelde <span class="ideitalik">Mushaf </span>tabiri kullanılır). <span class="ideitalik">Kur’an</span>’ın istinsah edilen kopyaları bir inek fiyatı kadar oldukça pahalı olup, diğer el yazmaların fiyatları da düşük olmadığından sadece daha varlıklı olanlar kitap sahibi olabilirdi. Şöyle ki, genelde büyük miras bırakanların tereke defterlerinde kitaplar da yer alır. </p>
				<p class="normal">Tereke defterlerine göre <span class="ideitalik">Kur’an-ı Kerim</span>’den sonra <span class="ideitalik">Enam-ı Şerif </span>ve <span class="ideitalik">Muhammediye</span> gibi eserler<span class="ideitalik"> </span>Müslüman halkı arasında popüler kitaplar idi. <span class="ideitalik">Kur’an</span>’ın altıncı suresi olan <span class="ideitalik">Enam</span>’ın dışında <span class="ideitalik">Kur’an</span>’ın diğer daha kısa ve önemli surelerini içeren <span class="ideitalik">Enam-ı Şerif </span>kitapçıkları<sup class="calibre3"><a href="ibrahim_split_1001.html#footnote-304-972" id="footnote-304-972-backlink" name="footnote-304-972-backlink">[972]</a></sup>, genelde çoğu zaman gümüşten yapılan özel kutularda saklanır idi. Bazı tereke defterlerinde bunlar da kayıtlıdır (<span class="ideitalik">sim kese</span>). <span class="ideitalik">Muhammediye </span>başlıklı kitap ise meşhur Osmanlı mistik şairi Yazıcıoğlu Mehmed Efendi (ö. 1451)’in 1449’da yazdığı Peygamber Muhammed’in hayatını ve İslâm dininin esas kaidelerini anlatan eseridir<sup class="calibre3"><a href="ibrahim_split_1002.html#footnote-304-973" id="footnote-304-973-backlink" name="footnote-304-973-backlink">[973]</a></sup>. Saf bir Türkçe ile kaleme alınan bu yazı genelde Arapça olarak yazılan dini eserlere nazaran halk arasında oldukça popüler ve herhalde okunan yada okumayı bilen birine okutturulup dikkatle dinlenilen bir eser idi. </p>
				<p class="normal">Popülerlik bakımından <span class="ideitalik">Enam-ı Şerif </span>ve <span class="ideitalik">Muhammediye</span>’den sonra 16. yüzyıl ünlü Osmanlı müelliflerinden Mehmed Birgivi (1522–1573)’nin <span class="ideitalik">Risalesi </span>yada <span class="ideitalik">Vasiyetname</span>’si gelir<sup class="calibre3"><a href="ibrahim_split_1003.html#footnote-304-974" id="footnote-304-974-backlink" name="footnote-304-974-backlink">[974]</a></sup>. O da –<span class="ideitalik">Muhammediye </span>gibi, ancak mensur şekilde- yine saf bir Türkçe ile İslâm dininin kaidelerini izah eden bir eser olup, halk arasında dini öğretim için en çok kullanılan el kitabı idi<sup class="calibre3"><a href="ibrahim_split_1004.html#footnote-304-975" id="footnote-304-975-backlink" name="footnote-304-975-backlink">[975]</a></sup>. Zaten, önceki bölümde gösterdiğimiz gibi, medrese müfredat programının ilk hazırlık safhasında da aynı risale okutulur idi.</p>
				<p class="normal"><span class="ideitalik">Kur’an-ı Kerim</span>, <span class="ideitalik">Enam-ı Şerif</span>, <span class="ideitalik">Muhammediye</span> ve <span class="ideitalik">Birgivi</span> (yada <span class="ideitalik">Birgili</span>) <span class="ideitalik">Risalesi</span> Müslüman halkı arasında en çok rastlanılan kitaplar idi. Burada kayda değer bir örnek de verebiliriz. İstanbul sakinlerinden imam olan El-Hac Mustafa ibn Mehmed’in 2 Şaban 1147/28 Aralık 1734 tarihli tereke defterinde kaydedilen altı kitap arasında bir <span class="ideitalik">Mushaf</span>, Türkçe tefsir, miras hukuku (<span class="ideitalik">feraiz</span>) konulu bir eser, <span class="ideitalik">Muhammediye</span>, <span class="ideitalik">Birgili Risalesi </span>ve <span class="ideitalik">evrak-ı perişan </span>tabiri altında kaydedilen kitap parçaları mevcuttur<sup class="calibre3"><a href="ibrahim_split_1005.html#footnote-304-976" id="footnote-304-976-backlink" name="footnote-304-976-backlink">[976]</a></sup>. Yani, din konusunda halka esas bilgi vermek görevinde olan bu imam evinde vazifesi bakımdan en yararlı ve pratik olan eserleri bulundurmuştur.</p>
				<p class="normal">Tereke defterleri genelde, kitap sahiplerinin meslekleri hakkında bilgi içerirler. Ancak bu erkekler için geçerlidir. Meslekleri belirtilmeyen kitap sahiplerinin meslek alanını taşıdıkları unvanlardan hareket ederek tahmin edilebilir. Aşağıdaki tabloda 1724/26–1747/48 dönemi İstanbul ve yukarıda bahsedilen dönemleri Sofya ve Rusçuk kitap sahiplerinin meslekleri grup olarak verilmiştir: </p>
				<p class="normal1"><span class="ideitalik">Müslüman Kitap Sahiplerinin Mesleki Durumu</span></p>
				<table class="generictable"><tbody class="calibre4"><tr class="calibre5"><td class="calibre6" rowspan="2">
								<span class="idebold">Meslek</span>
							</td>
							<td class="calibre6" rowspan="2">
								<span class="idebold">İstanbul</span><br class="chapter"/><span class="idebold">
								3’ten fazla kitap sahipleri</span>
							</td>
							<td class="calibre6">
								<span class="idebold">Sofya</span>
							</td>
							<td class="calibre6">
								<span class="idebold">Rusçuk</span>
							</td>
						</tr><tr class="calibre5"><td class="calibre6" colspan="2">
								<span class="idebold">2’den fazla kitap sahipleri</span>
							</td>
						</tr><tr class="calibre5"><td class="calibre6">
								Ulema (Efendi ile Molla unvanlarını taşıyan kişiler dahil)
							</td>
							<td class="calibre6">
								227
							</td>
							<td class="calibre6">
								19
							</td>
							<td class="calibre6">
								7
							</td>
						</tr><tr class="calibre5"><td class="calibre6">
								Asker ve idareci
							</td>
							<td class="calibre6">
								59
							</td>
							<td class="calibre6">
								11
							</td>
							<td class="calibre6">
								4
							</td>
						</tr><tr class="calibre5"><td class="calibre6">
								Bürokratlar
							</td>
							<td class="calibre6">
								14
							</td>
							<td class="calibre6">
								2
							</td>
							<td class="calibre6">
								-
							</td>
						</tr><tr class="calibre5"><td class="calibre6">
								Esnaf
							</td>
							<td class="calibre6">
								8
							</td>
							<td class="calibre6">
								5
							</td>
							<td class="calibre6">
								1
							</td>
						</tr><tr class="calibre5"><td class="calibre6">
								Mesleği kaydedilmeyen kişiler
							</td>
							<td class="calibre6">
								18
							</td>
							<td class="calibre6">
								9
							</td>
							<td class="calibre6">
								4
							</td>
						</tr></tbody></table><p class="normal">Tablodan görüldüğü gibi en fazla kitap ilmiye mensubu olan kadı, müftü, müderris, medrese öğrencileri, imam ve hatip ile Efendi yada Molla unvanı taşıyarak muhtemelen yine medrese öğretimi gören ilmiye mensubu<sup class="calibre3"><a href="ibrahim_split_1006.html#footnote-304-977" id="footnote-304-977-backlink" name="footnote-304-977-backlink">[977]</a></sup> kişilerde bulunurdu. Ulemada bulunan kitaplar konu itibarı ile genelde dini içerikli idi. Aralarında ağırlıklı olarak fıkıh, akait, kelam, Arapça sarf ve nahiv, bazen de mantık, belagat, astronomi (<span class="ideitalik">hey’et</span>), kıraat ile ilgili eserler ve sözlük, mecmua, divanlar rastlanarak, ulema kitap koleksiyonları genel hatlar ile medrese müfredat programına uygundur. Kadılarda ağırlıklı olarak fetva ve yasal belge örnekleri (<span class="ideitalik">sakk</span>) mecmuaları bulunurken, tabiplerde daha fazla tıp eserleri, camilerde namaz saatlerini ve bayram günlerini tespit eden muvakkitlerde ise astronomi konulu risaleler ve astronomi tabloları (<span class="ideitalik">zic</span>) rastlanılabilir. </p>
				<p class="normal">Bu bağlamda giriş kısmında iktibas ettiğimiz Jacques le Goff’un fikrini hatırlatmak gerekir ise, “kitap idolden alete dönüşür”<sup class="calibre3"><a href="ibrahim_split_1007.html#footnote-304-978" id="footnote-304-978-backlink" name="footnote-304-978-backlink">[978]</a></sup>, yani ulemada bulunan kitaplar mesleklerinin gerektirdiği bir alettir. Bundan dolayı da bu gibi iş ile meşgul olmak fazla kitap bulundurulmasını gerektirir. </p>
				<p class="normal">Alet rolü dışında kitabın koleksiyon objesi ve zevk almak için entelektüel bir vasıta olması gibi sosyal rollerini de giriş kısmında dile getirmiştik. Osmanlı’da kitap koleksiyoncuları genelde daha zengin olan üst seviyeli merkez yada taşrada idare görevinde bulunanlar arasında rastlanılabilir. Bunlarda bulunan kitapların sayısı ulema kitap koleksiyonlarına nazaran daha az olabilir, fakat kitapların bir çoğu devrin ünlü hattatlar tarafından istinsah edilen <span class="ideitalik">Kur’an </span>nüshalarıdır. Örneğin, sabık defter emini Abdullah Efendi’nin Muharrem 1145/Haziran-Temmuz 1732 tarihli tereke defterinde sadece beş kitap mevcutken, bunların hepsi –otoriteli İslâm alimi Ali el-Kari (ö. 1605) de dahil– meşhur hattatların istinsah ettikleri <span class="ideitalik">Kur’an </span>yada ayrı surelerin el yazma kopyalarıdır<sup class="calibre3"><a href="ibrahim_split_1008.html#footnote-304-979" id="footnote-304-979-backlink" name="footnote-304-979-backlink">[979]</a></sup>. Aynı şekilde Mısırlı Mustafa Ağa’nın 26 Cemâziyelevvel 1147/27 Ekim 1734 tarihli tereke defterinde sadece iki kitap varken, ikisi de güzel yazı (<span class="ideitalik">hüsn-i hatt</span>) ile istinsah edilen <span class="ideitalik">Kur’an </span>nüshalarıdır<sup class="calibre3"><a href="ibrahim_split_1009.html#footnote-304-980" id="footnote-304-980-backlink" name="footnote-304-980-backlink">[980]</a></sup>. Silahdar Mehmed Ağa’nın 2 Zilhicce 1158/26 Aralık 1745 tarihli tereke kaydında da aynı şeyi görürüz<sup class="calibre3"><a href="ibrahim_split_1010.html#footnote-304-981" id="footnote-304-981-backlink" name="footnote-304-981-backlink">[981]</a></sup>. Bu gibi koleksiyonlarda bir çok divan ve Osmanlı tarihi hakkında eserler de mevcuttur.</p>
				<p class="normal">Askeri yada bürokrasi fonksiyonları icra edenlerin kitap koleksiyonları konu itibarı ile genelde daha geniş ve renkli bir yelpaze teşkil ederek, kitaplar bunların mesleki hayatında alet olarak kullanılmaz, ancak daha çok zevk ve lüks eşyaları olarak evlerinde bulundurur idi. </p>
				</body>
</html>