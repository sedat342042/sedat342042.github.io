<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>gelecek</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_8">Sonsöz</h1>
				<p class="normal">Bu denemeleri günümüz için, ama sanırım, daha çok, gelecek için kaleme almıştım.</p>
				<p class="normal">“Önsöz”deki düşüncelere dönersek, bizim yazılarımızın da içinde yer aldığı bir “demokrasi”, “anlayış”, “akılcılık”, “duyarlılık” çabası, umulan katkıyı Türkiye’ye getirebildi mi? Birçok yazarın, düşünürün, siyasetçinin, sivil toplum kuruluşunun hedeflediği ve uğruna emek verdiği ortak özellikler, beklenebileceği ölçüdeki bir etkinliğe ulaşabildi mi?</p>
				<p class="normal">Bugünkü Türkiye’nin, 1990’ların başlangıcındaki Türkiye’ye kıyasla bir ölçüde gelişmiş olduğu yadsınamaz. Sanırım, biraz daha anlayışlıyız, belki biraz daha demokratız. “Akılcılık” diye bir sorunumuzun, siyasetten ticarete, hastane yönetiminden müfredat programına kadar her düzeydeki varlığının, biraz daha farkındayız. “Verimlilik” diye bir kaygımızın olması gereğinin de.</p>
				<p class="normal">Siyasal ve toplumsal kirlenmeyle bile ilgilenmekteyiz. Dış siyasetin bir “çıkar” olayı niteliğini daha iyi görmekteyiz. Ödediğimiz vergilerin hesabını sormak eğilimleri gecikmiş de olsa kendini duyurmaya başladı.</p>
				<p class="normal">Evet, bütün bunların altını çizmek mümkün. Ama bunlar yeterli mi? Şu ulaşabildiğimiz demokrasiyi, anlayış düzeyiyle, akılcılık dozuyla, siyaset ve yönetim çapı ile Türkiye ne olabilir, nereye varabilir? Bunlarla yetinebilir miyiz? Çok daha fazlası yapılabilirdi, olabilirdi.</p>
				<p class="normal">Yapılamamış ve olamamış bulunmasından hepimiz sorumluyuz, öncelikle de topluma seslenmek, kendi düşüncelerini topluma ulaştırmak, toplumu etkilemek imkânlarına sahip olanlar sorumlu.</p>
				<p class="normal">Yani, son çözümlemede, bugüne dönük işlevleri yeterli sayılamayacak, “gelecek için” denemeler...</p>
			<div class="calibre1" id="calibre_pb_19"/></body>
</html>