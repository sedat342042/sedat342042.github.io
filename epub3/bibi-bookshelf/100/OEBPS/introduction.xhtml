<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Tatarcık</title>

		<link href="main.css" rel="stylesheet" type="text/css"/>
	</head>
	<body class="introduction epub-type_introduction">
		<div class="container html5_section">
			<h1 class="chapter-header">SUNUŞ</h1>
			<p>Halide Edib Adıvar, uzun yıllar yurtdışında yaşadıktan sonra yurda döndüğü 1939 senesinde <em>Yenigün</em> dergisinde seri halinde yayımladığı <em>Tatarcık</em> romanını aynı yıl içinde İstanbul’daki Muallim Ahmet Halit Kitabevi’nde kitap olarak da yayımladı. Eserin ikinci baskısı 1943 yılında yine aynı yayınevi tarafından yapıldı ve o yıl beş kez basıldı. 1968’den sonra yapılan baskılar ise bilinmeyen bir editor tarafından sadeşleştirildi. <em>Tatarcık</em>’ın Can Yayınları’ndaki bu ilk baskısını hazırlarken yazarın hayatında yapılan son baskıyı esas aldık (1943 baskısı). Gerekli gördüğümüz yerlerde daha önceki yayımlarına başvurduk. Günümüz okuru için anlaşılması güç görünen kelimeler için sayfa altlarına küçük notlar koyduk, eklemelerimizi köşeli parantez içinde gösterdik. Böylece hem Halide Edib’in özgün dilini ve üslubunu korumuş hem de metni günümüz okuru için okunabilir hale getirmiş olduk. Halide Edib’in bu eseri daha önceki romanları <em>Sinekli Bakkal</em> ve <em>Zeyno’nun Oğlu</em>’nun devamı niteliğindedir. Eserde, Erken Cumhuriyet dönemindeki toplumsal değişme ve modernleşme sorunsalı ele alınmaktadır.</p>
			<cite>Mehmet Kalpaklı</cite>
		</div>
	</body>
	</html>