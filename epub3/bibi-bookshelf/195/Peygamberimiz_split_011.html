<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_10">İlk Müslümanlar</h1>
				<p class="normal"><span>R</span>amazan ayındaki o önemli günden sonra, Peygamber’e (sav) ardı ardına âyetler indi. Artık ne yapması gerektiğini biliyor ve kendisini bundan sonra gelecek şeylere hazırlıyordu. Ancak güçlü ve cesur bir adam, Allah’ın yardımıyla, gerçek bir peygamber olabilir, çünkü insanlar çoğu zaman Allah’ın davetini dinlemeyi reddederler.</p>
				<p class="normal">Peygamber’e (sav) iman eden, ve onun Allah’tan getirdiklerinin hak olduğunu kabul eden ilk kişi Hz. Hatice’ydi. Allah onun vesilesiyle Peygamberi (sav) rahatlattı. Hz. Hatice ona kuvvet verdi, davetinin yayılmasına yardım etti ve ona karşı gelen insanlara cesaretle karşı koydu. </p>
				<p class="normal">Daha sonra vahiy bir süre kesildi. Peygamber (sav) sıkıntı ve üzüntü içinde Allah’ın onu terkettiğini veya kendisinin Allah’ı gazaplandıracak bir şey yapması yüzünden O’nun artık kendisini mesajına layık görmediğini düşünmeye başladı. Ancak Vahiy Meleği Cebrail tekrar geldi ve Kur’an’ın şu süresini, yani bölümünü getirdi:</p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Yemin olsun kuşluk vaktine </p>
				<p class="ayetler">Ve sükuna erdiği an geceye,</p>
				<p class="ayetler">Rabbin ne seni terketti, ne de sana darıldı,</p>
				<p class="ayetler">Elbette senin için Ahiret </p>
				<p class="ayetler">dünyadan hayırlıdır.</p>
				<p class="ayetler">Ve elbette Rabbin sana razı olacağın </p>
				<p class="ayetler">ihsanlarda bulunacaktır.</p>
				<p class="ayetler">Sen yetim iken O seni barındırmadı mı?</p>
				<p class="ayetler">Seni yolunu şaşırmış iken</p>
				<p class="ayetler">O sana yol göstermedi mi?</p>
				<p class="ayetler">Sen yoksul iken O seni zengin kılmadı mı?</p>
				<p class="ayetler">Sakın yetime kötü davranma,</p>
				<p class="ayetler">Bir şey isteyeni azarlama,</p>
				<p class="ayetler">Rabbinin nimetini de yâd et.</p>
				<p class="sagdanitaf">(Kur’an XCIII,1-11)</p>
				<p class="normal">Peygamber (sav) yakınındakilere ve güvendiklerine Allah’ın davetini gizlice tebliğ etmeye başladı. O sıralar Mekke zor günler geçiriyordu. Çok az yiyecek kalmıştı. Dedesinin vefatından sonra onu yanına alan, Peygamber’in amcası Ebu Talib kalabalık ailesine yiyecek bulmada çok zorluk çekiyordu. Peygamber (sav), kendisinin ve zengin olan diğer amcası Abbas’ın Ebu Talib’in bile çocuğunu yardım amacıyla büyüteceğini söyledi. Peygamber (sav) Ali’yi aldı, amcası da Cafer’i. </p>
				<p class="normal">Birgün Peygamber (sav) şehir dışındayken, Vahiy meleği Cebrail ona göründü. Cebrail bir tepenin eteğine topuğuyla vurdu ve bir su pınarı kaynamaya başladı. Daha sonra namazdan önce abdest almayı Peygamber’e (sav) göstermek için akan suyla yıkanmaya başladı. Cebrail, daha sonra, ona İslâmi namazın nasıl kılınacağını -namazdaki çeşitli hareketleri ve her harekette neler söyleneceğini- herşeyiyle gösterdi. Peygamber (sav) eve dönerek bütün bunları önce Hz. Hatice’ye sonra da izleyicilerine öğretti. O zamandan beridir, Müslümanlar namazdan evvel abdest alarak günahlarından temizlenmeye devam etmekte ve ilk defa Peygamber’in (sav) yaptığı hareketlerin ve duaların aynısını tekrarlamaktadırlar.</p>
				<p class="normal">Ancak, başlangıçta sadece Resulullah (sav) ve hanımı biliyordu bunları. Daha sonra, bir gün Ali odaya girdi ve Resulullah (sav) ile Hz. Hatice’yi namaz kılarken gördü. ﬁaşıran Ali, ne yaptıklarını sordu. Resulullah (sav) Allah’a hamd ve şükür ettiklerini söyledi. Ali, o geceyi Resulullah’ın (sav) anlattıklarını düşünerek geçirdi: Ali amcasıoğluna büyük gıpta ve saygı duyuyordu. Sonunda bir karara vardı ve ertesi gün Resulullah’a (sav) gelerek ona tabi olmak istediğini söyledi. Böylece İslâmiyeti, yani Resulullah’ın (sav) Allah’tan getirdiği öğretileri kucaklayan ilk kadın Hz. Hatice, ilk çocuk ise Hz. Ali oldu. Kısa süre sonra, aralarına biri daha, önce bir köle olup daha sonra Resulullah (sav) tarafından azad edilen ve evlât edinilen Zeyd bin Haris de katıldı.</p>
				<p class="normal">Resulullah (sav) ve Hz. Ali namaz kılmak için Mekke dışına çıkıyorlardı. Bir gün Ebu Talib yanlarından geçiyordu, onları görünce durdu ve ne yaptıklarını sordu. Resulullah (sav) ona namaz kıldıklarını ve Hz. İbrahim’in dininin aynısına tabi olduklarını söyledi. Hz. İbrahim gibi, kendisine de insanları Allah’ın bildirdiği hakikata ulaştırılmasının emredildiğini izah etti. Ebu Talib oğlu Hz. Ali’ye baktı ve “Muhammed (sav) sana yanlış bir şey yaptırmaz. Onunla birlikte git. Ama ben, tabi olduğum ve babamın tabi olduğu dini terkedemem.” dedi. Sonra Resulullah’a (sav) dönerek şöyle dedi: “Yine de sana söz veriyorum ey Muhammed (sav), ben sağ kaldıkça kimse sana zarar vermeyecek.” Ebu Talib bunları söyleyip yoluna devam etti. </p>
				<p class="normal">O sıralarda Hz. Muhammed’in (sav) Peygamber olduğu haberleri Mekke’nin en dürüst, en bilgili ve saygın tüccarına, Ebu Bekir’e ulaştı. Ebu Bekir Hz. Muhammed (sav)’i yakından tanıyor ve onun hiç yalan söylemeyeceğine inanıyordu, söylenilenlerin doğru olup olmadığını öğrenmeye gitti. Resulullah (sav) ona, herkese Cenab-ı Hakk’a ibadet etmelerini öğretmek için gerçekten Allah tarafından gönderildiğini anlattı. Bunları bizzat Resulullah’ın (sav) ağzından işiten Ebu Bekir, anlatılanların doğruluğuna inandı ve hemen iman etti. Daha sonra Resulullah (sav) “Ebu Bekir’den başka, imana davet ettiğim herkes bir duraklama, bir tereddüt geçirdi. Fakat o, kendisine İslâm’ı anlattığımda ne durakladı ve ne de tereddüt etti” dediği rivayet edilir. </p>
				<p class="normal">Bilgisi, dürüstlüğü ve şefkati nedeniyle insanlar daima Hz. Ebu Bekir’e akıl danışmaya gelirlerdi. Dolayısıyla, etkin bir kişiydi ve onun vasıtasıyla pek çok insan İslâmiyete girdi. Bu kişilerin arasında Resulullah (sav) annesi Amine’nin Amcası Sa’d bin Ebi Vakkas bulunuyordu. Hz. Ebu Bekir onu ziyarete ve İslâm’ı anlatmaya geldiği geceden önce, Sa’d bin Ebi Vakkas rüyasında karanlıkta yürüdüğünü görmüştü. Yürürken Ay’ı görmüş ve ona bakarken Hz. Ali, Hz. Ebu Bekir ve Peygamber’in azatlı kölesi Hz. Zeyd’in gelip kendilerine katılmasını işaret ettiğini görmüştü. Hz. Ebu Bekir kendisine Hz. Peygamber’in dinini anlatınca, rüyasının mânâsını anladı ve hemen Resulullah’a (sav) giderek Müslüman oldu. Müslüman olmanın Allah’ın iradesine teslim olmak ve sadece O’na kulluk etmek demek olduğunu anlamıştı. </p>
				<p class="normal">İslâmiyete Hz. Ebu Bekir tarafından kazandırılan bir diğer kişi Bilâl’di. Hz. Ebu Bekir, bir gece Kureyş’in en önemli kişilerinden birisi olan Ümeyye b. Halef’in evine gitmişti. Ümeyye yoktu, ve Hz. Ebu Bekir evde yalnızca Ümeyye’nin kölesi Bilâl’i buldu. Hz. Ebu Bekir köleye İslâmiyeti anlattı, o evden ayrılmadan Bilâl’de bir Müslüman olmuştu.</p>
				<p class="normal">Resulullah’a (sav) tabi olanların sayısı artmaya başladı. Bazen hepsi birlikte şehir dışına, Mekke civarındaki dağlara; onun Kur’ân’ı okumasını dinlemeye ve Kur’ân’ı ondan öğrenmeye gidiyorlardı. Bütün bunlar çok gizli yapılıyordu ve ilk günlerde İslâmiyeti sadece bir avuç insan biliyordu. </p>
				<div class="calibre4" id="calibre_pb_21"/></body>
</html>