<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_20">Uhud: İtaatsizlikle Gelen Yenilgi</h1>
				<p class="normal"><span>B</span>edir’de yenilip de sağ kalan Kureyşliler Mekke’ye döndüklerinde, Ebu Süfyan’la konuşmak amacıyla biraraya geldiler. “Muhammed en iyi adamlarımızı öldürdü” dediler. “Onunla savaşımızda bize yardım et ki kaybettiklerimizin öcünü alalım.” Bu amaçla kervanda hissesi olan herkesin elde ettiği kârı, Bedir’dekinden üç kat büyük yeni bir ordunun kurulmasına vermesi kararlaştırıldı. </p>
				<p class="normal">Yeni orduya katılanlar arasında keskin nişancılığıyla tanınan Vahşi adında Habeşli bir köle de vardı. Efendisi Cübeyr b. Mut’im ona “Orduya katıl. Eğer amcamın intikamını olarak Muhammed’in amcası Hamza’yı öldürürsen, seni azad ederim.” dedi. Bunu duyan ebu Süfyan’ın karısı Hind de Vahşi’ye gönderdiği haberde efendisinin arzusunu yerine getirirse kendisinin de ona altın ve gümüşten elbiseler vereceğini söyledi; Hind’in Hz. Hamza’nın ölümünü istemesinin nedeni ise, Hz. Hamza’nın babasını ve kardeşini öldürmüş olmasıydı. </p>
				<p class="normal">Mekkeliler plan yaparken, hâlâ Mekke’de yaşayan bir kaç Müslüman’dan birisi olan Peygamberin (sav) amcası Hz. Abbas, Hz. Peygambere bir ikaz mektubu gönderdi. Mektubunda, Kureyşlilerin büyük bir orduyla Medine’nin hemen çıkışındaki Uhud’a gelmekte olduklarını bildirdi. Zamanında gelen bu ikazı alan Peygamber (sav) ne yapılacağını tartışmak için sahabelerini topladı. Düşmanı şehir dışında karşılamaktansa, onları şehir içinde beklemenin daha iyi olacağını düşünüyordu, çünkü şehir duvarlarının içinden Medine’yi savunmak daha kolaylaşacaktı. Fakat, genç Müslümanlar dışarı çıkıp Kureyşlilerle karşılaşmaya istekliydiler. “Ey Allah’ın Resulü” dediler, “düşmanlarımız ile göğüs göğüse savaşmak için bizi dışarı çıkar, yoksa onlarla savaşamayacak kadar korkak ve zayıf olduğumuzu sanacaklar.” </p>
				<p class="normal">Ancak, Medine’nin yöneticilerinden birisi olan Abdullah ibni Übey, Hz. Peygamber’in görüşüne katıldı ve “Ne zaman düşmanla savaşmak için dışarı çıkmışsak başımıza felaket gelmiş, fakat içeri üstümüze gelenlerin hepsi de mağlup olmuştur.” diyerek şehirde kalmayı tavsiye etti. </p>
				<p class="normal">Fakat, Peygamber (sav) çoğunluğun dışarı çıkarak Kureyşlileri karşılama taraftarı olduğunu görünce, kararını bu yönde verdi, ve Cuma namazından sonra zırhını giydi. Daha sonra, Müslümanlar Medine’ye hakim konumdaki Uhud Dağına doğru bin adam yerleştirdiler. Düşman dağın eteğindeki ovada kamp kurmuş, Müslümanların mahsullerini yakıp yıkıyordu. </p>
				<p class="normal">Abdullah ibni Übey, tavsiyesini dinlemediği için Peygamber (sav) kızdı ve yolun yarısında, beraberinde ordunun üçte birisini de götürerek, Medine’ye döndü. Böylece Peygamber (sav), sayıları üçbini bulan devasa Mekke ordusuyla karşılaşmak için sadece yediyüz adamla kaldı.</p>
				<p class="normal">Geriye kalan Müslümanlar Uhud dağına ulaşıncaya dek yollarına devam ettiler. Orada Peygamber (sav), dağın önünde saflar halinde durmalarını, böylece arkalarını korumaya almış olacaklarını söyledi. Sonra dağın üstüne elli okçu mevzilendirdi ve onlara “Oklarınızla Mekke atlılarını bizden uzak tutun ve savaş lehimize de dönse aleyhimize de dönse bize arkamızdan yaklaşmalarına fırsat vermeyin. Ne olursa olsun; hatta öldürüldüğümüzü ve kuşların cesetlerimizi kapıştıklarını görseniz bile yerinizden sakın ayrılmayın” emrini verdi. </p>
				<p class="normal">Müslümanlar yerlerini alınca, Peygamber (sav) kılıcını kaldırdı ve “Bu kılıcı hakkını vererek kim kullanacak?” dedi. Bu büyük bir şerefti, bir çok kişi istekle ellerini kaldırdılar, ancak Peygamber (sav) kılıcı korkusuz bir savaşçı olan Ebu Dücane’ye verdi. Ve savaş başladı.</p>
				<p class="normal">Müslümanlar iyi düzenlenmişlerdi ve üstün durumdaydılar, çünkü Kureyşliler sayıca dört kat fazla olmalarına rağmen, oraya gelirken yorulmuşlardı ve savaşa hazır değillerdi. Sonuçta, başında parlak kırmızı bir sarık bulunan Ebu Dücane’nin önderliğindeki Müslümanlar beklenmedik bir hücum yapmayı başardı. </p>
				<p class="normal">Savaşın kızışmasıyla, başlarını Hind’in çektiği Kureyş kadınları def çalarak erkeklerini kışkırtmaya başladılar. Erkeklerine cesaret vermek için şiirler söylüyorlardı.</p>
				<p class="normal">“İlerlerseniz, kucaklarız sizi,</p>
				<p class="normal">altınıza yumuşacık halılar sereriz,</p>
				<p class="normal">gerilerseniz, terkederiz sizi.</p>
				<p class="normal">Terkeder ve bir daha sevmeyiz.”</p>
				<p class="normal">Ebu Dücane şöyle diyordu: “Avaz avaz bağırarak düşmanı kışkırtan birini gördüm ve ona doğru hamle yaptım, fakat kılıcımı kaldırdığımda çığlık attı ve baktım ki bir kadınmış; Resulullah’ın kılıcına duyduğum saygıdan onu bir kadına karşı kullanmadım.” O kadın Hind’di.</p>
				<p class="normal">Peygamber’in amcası Hz. Hamza, her zamanki gibi, büyük bir cesaretle savaşıyordu, fakat Mekkelileri neredeyse mağlup eden şiddetli bir hücumda Müslümanlara önderlik yaparken, köle Vahşi tarafından aniden ve insafsızca vuruldu. Vahşi, daha sonra, olanları şöyle anlatıyordu: “Kılıcıyla adamları öldürürken, Hamza’yı gözlüyordum... Hedefini vuracağına emin oluncaya dek mızrağımı nişanladım ve sonra fırlattım. Üzerime doğru geldi, ama yere yıkıldı. Ölünceye kadar onu orada bıraktım, sonra da gelip mızrağımı aldım. Ve çadırlara geri döndüm, çünkü ondan başka kimseyi öldürmek istemiyordum. Tek amacım onu öldürerek hürriyetime kavuşmaktı.”</p>
				<p class="normal">Kureyşli savaşçılar kısa sürede dağıldılar ve geri çekilmek zorunda kaldılar. Sanki yenilmiş gibiydiler! Bunu gören, dağın üzerindeki elli Müslüman okçudan kırkı, yerlerinden inip ganimet toplamaya koşuştular, çünkü Kureyş ordusu eşyalarının çoğunu almadan gitmişti. Peygamber’in emirlerini unutan okçular ellerinden geldiğince eşya toplamaya koyuldular.</p>
				<p class="normal">Kureyş atlılarının kumandanı Halid b. Velid olanları gördü ve adamlarını çabucak geri döndürerek Müslümanlara arkadan saldırmalarını emretti. Müslümanlar tam anlamıyla gafil avlanmışlardı. Kureyşliler aynı ânda iki yandan saldırmaya başladılar. Çok sayıda Müslüman öldürüldü ve kazanacakları savaşı kaybetmeye başladılar.</p>
				<p class="normal">Bu kargaşanın üstüne bir de Peygamber’in (sav) öldürüldüğü söylentisi eklendi. Müslümanlar bunu duyunca, ne yapacaklarını şaşırdılar. O zaman Enes isminde bir kişi “Kardeşlerim!” diye seslendi, “Eğer Peygamber (sav) öldürülmüşse, o olmadan hayatınızın ne değeri var? Yaşamayı ya da ölmeyi düşünmeyin. Allah için çarpışın. Kalkın ve Muhammed’in (sav) yolunda ölün! Bu sözleri duyunca Müslümanlar cesaretlendiler.”</p>
				<p class="normal">Peygamber’in (sav) ve sahabelerinin bulunduğu yere çeşitli atlı saldırıları yapıldı ve Peygamber’in yanağı kötü biçimde yaralandı. Mekkeliler çemberi daraltırken tekrar seslendi: “Bizim için hayatını kim feda eder?” Bunun üzerine beş Ensar kalktı ve birer birer öldürülünceye dek savaştılar. Ancak az sonra, saldırganları püskürten birkaç Müslüman onların yerini aldı. Savunmadaki Müslümanların arasında Ebu Dücane de vardı, kollarını Peygamber’e (sav) dolamış, etten kemikten bir zırh olmuştu. Çarpışmanın geri kalan kısmında Peygamber’i (sav) öylece korudu, fakat savaş sona ermeye yakın birden bırakıverdi. Peygamber’e (sav) nişanlanan sayısız okla sırtından vurulan Ebu Dücane ölmüştü.</p>
				<p class="normal">Müslümanların yenilmesiyle, Kureyşliler sonunda öçlerini almışlardı. Savaş alanını terkederken, Ebu Süfyan adamlarına seslendi: “İyi iş başardınız; savaşta zafer sırayladır: Bedir’e karşı bugün!”</p>
				<p class="normal">Bunu duyan Peygamber (sav) Hz. Ömer’e şu şekilde cevap vermesini söyledi: “Allahu Ekber. Biz sizinle bir değiliz. Bizim ölülerimiz Cennet’te, sizin ölüleriniz ise Cehennem’de!” Daha sonra Müslüman askerler, Medine’ye saldırmayacaklarından emin olmak için gitmekte olan Kureyşlileri yarı yola kadar takip ettiler.</p>
				<p class="normal">Düşmanın gitmesinden sonra, Peygamber (sav) Müslümanların ne kadar kayıp verdiğini görmek için savaş alanında dolaştı. En inançlı Müslümanların çoğu öldürülmüştü. Peygamber (sav) ölülerin arasında, köle Vahşi’nin öldürdüğü en yakın arkadaşı ve amcası Hz. Hamza’nın cesedini buldu. Bu manzara karşısında Peygamber (sav) şöyle dedi: “Benim için bundan daha üzücü bir ân olmayacak.” Kardeşi için dua etmeye ve mağfiret dilemeye gelen Hamza’nın kızkardeşi Safiye “Allah’a aidiz, ve Allah’a dönmekteyiz” dedi.</p>
				<p class="normal">Peygamber (sav) çok sayıda ölünün başında dua ettikten sonra şöyle dedi: “Size diyorum ki, Allah yolunda yaralanmış kimse yoktur ki Allah onu Haşir Gününde diriltmesin. Kur’an’ı en fazla bileni bulun ve mezarda arkadaşlarının önüne koyun.” Ölüler şehit düştükleri yerde gömüldüler. Allah onlar için şöyle diyor: </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Allah yolunda öldürülenleri sakın ölmüş</p>
				<p class="ayetler">sanmayın. Hayır, onlar Rablerinin katında</p>
				<p class="ayetler">diridirler, rızıklanmaktadırlar.</p>
				<p class="ayetler">Allah’ın kendi fazlından onlara verdikleriyle</p>
				<p class="ayetler">sevinç içindedirler. Onlara arkalarından</p>
				<p class="ayetler">henüz ulaşmayanlara müjdeler</p>
				<p class="ayetler">vermektedirler ki,</p>
				<p class="ayetler">onlara hiçbir korku ve hüzün yoktur.</p>
				<p class="sagdanitaf">(Kur’an III. 169-170)</p>
				<p class="normal">Peygamber’in (sav) inançları için ölmüş hiçbir Müslümanın, kendisine bütün dünya verilse bile, bu hayata bir saatliğine dahi gelmeyi istemeyeceğine, ancak dönüp Allah için savaşmaya ve ikinci defa öldürülmeye razı olacağına dair yemin ettiği belirtilmektedir.</p>
				<p class="normal">Müslümanlar, yenilgilerine Peygamber’e (sav) itaatsizliklerinin neden olduğunu anlamışlardı. Kur’an, bizlere, Müslümanların Uhud’da Allah tarafından imtihan edildiklerini ve başarısız düştüklerini, fakat Allah’ın onları zayıflıkları yüzünden affettiğini söylemektedir. </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Sizden kiminiz dünyayı istiyor,</p>
				<p class="ayetler">kiminiz de ahireti istiyordu.</p>
				<p class="ayetler">Sonra (Allah) denemek için sizi ondan çevirdi;</p>
				<p class="ayetler">Ama sizi bağışladı; Allah müminlere karşı</p>
				<p class="ayetler">fazl ve ihsan sahibi olandır.</p>
				<p class="sagdanitaf">(Kur’an III. 152)</p>
				<p class="normal">Bugün yaşayan insanlar, ilk Müslümanların Uhud’da öğrendikleri derslerden ibret almalıdır. Peygamber’in (sav) sözünü dinlememek ve bu dünyadaki şeyleri sevmek onların yenilgisine yol açmıştı. Aynı şey bizim de başımıza gelebilir. Karşımızda çarpışacağımız Uhud gibi bir savaş olmasa da, içimizdeki kötüyle savaşarak (cihat ederek) Allah yolunda ölebiliriz.</p>
				<p class="normal">Peygamber (sav) bir savaştan dönerken, sahabelerine şöyle demişti: “Küçük cihattan büyük cihada dönüyoruz.” O, bununla, her insanın içinde daha iyi bir kişi olmak için süregiden mücadelenin daha zor olduğunu kastediyordu.</p>
				<div class="calibre4" id="calibre_pb_41"/></body>
</html>