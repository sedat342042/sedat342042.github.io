<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_14">Hüzün Yılı</h1>
				<p class="normal"><span>R</span>esulullah (sav) ve sahabeleri normal hayata dönmüşlerdi, fakat zor yıllar Hz Hatice’yi zayıf düşürmüştü. Hastalandı ve kısa süre sonra vefat etti. Böylece, Resulullah (sav) sevgili karısı ve arkadaşını, İslâmiyeti ilk kabul eden ve kendisine ilk destek olan kişiyi kaybetti. Onun yanında bütün endişeleri yok oluyordu ve temiz kalpliliği ile ona en iyi kötü gün dostu olmuştu. Resulullah (sav) onu çok sevmişti. Hz. Hatice MS 619’da öldü, bu yüzden o sene “Hüzün Senesi” olarak bilinegeldi.</p>
				<p class="normal">Kısa zaman sonra, Resulullah’ın (sav) amcası ve koruyucusu Ebu Talib vefat etti. Ebu Talib Mekke’nin en saygın kişilerinden ve Kureyş’in yaşlılarından birisiydi. İslâmiyete hiç girmemesine rağmen, Resulullah’ı (sav) düşmanlarına karşı himaye etmişti. Bu, Resulullah (sav) için sadece üzücü değil, aynı zamanda tehlikeli bir rastlantıydı. Arap âdetlerine göre, başka birisinin himayesi altında olan bir kimse, onu himaye eden kişi sağ kaldıkça emniyette sayılırdı. Amcasının ölümüyle, Resulullah (sav) artık himayesiz kalmıştı. </p>
				<p class="normal">Resulullah’ın (sav) düşmanları, onu bu denli üzüntülü; kendisini teselli edecek ve rahatlatacak bir eşten, düşmanlarına karşı himaye edecek amcasından mahrum görmekten memnun oluyorlardı. Ona daha da kötü davranmaya başladılar. Küçük çocuklar bile ona hakaret ediyordu. Genç bir adam Resulullah’ın (sav) başına pislik attı, Fakat Resulullah (sav) karşılık vermeden evine gitti. Kızlarından birisi ağlayarak temizlemeye atılınca “Ağlama benim küçük kızım, Allah babanı koruyacaktır” deyip onu teselli etti. </p>
				<p class="normal">Resulullah’ın (sav) Kureyşlilerle son bağı Ebu Talib’di ve bu bağ da kalkınca Resulullah (sav) İslâmiyetin Mekke’de daha fazla gelişemeyeceğini hissetti, çünkü Kureyşlilerin kalpleri ona kapanmıştı. Bu yüzden destek bulmayı ümit ettiği Taif’e gitmeye karar verdi. Seksen kilometrelik yolun hepsini yürüyerek katetti. Orada, insanların toplu olarak bulunduğu her yerde tebliğde bulundu, fakat hiç kimse onu dinlemedi. Üç önemli kabilenin reisleriyle görüştü, fakat onlar da onu dinlemediler. Söylediklerine kulak asmamakla kalmayıp, ona güldüler ve kölelerine verdikleri emirle ona hakaret ettirdiler, taşlattılar.</p>
				<p class="normal">Resulullah (sav) üzgün bir halde şehri (Taif) terketti ve şehrin ucunda tek başına kalabileceği bir duvarın altında sessiz bir yer buldu. Orada Allah’a şöyle dua etti:</p>
				<p class="normal">Allah’ım! Aciz ve çaresiz kaldığımı, halk nazarında küçük görüldüğümü ancak Sana arzeder, Sana şikayet ederim. Ey merhametlilerin merhametlisi olan Allah! Acizlerin Rabbi ancak Sensin. Sen, beni kötü huylu bir düşman eline düşürmeyecek kadar merhamet sahibisin. Yeter ki Senin gazabına uğramayayım, ne çekersem ona katlanırım. Benim gayem ancak Senin rızanı kazanmaktır. Senin gazabına uğramaktan, ilahi rızandan uzak kalmaktan, ilahi nuruna sığınırım. Sen razı oluncaya kadar affını dilerim. Her kuvvet, her kudret ancak Senin Kudretinledir. </p>
				<p class="normal">Resulullah’ın (sav) dibinde oturduğu duvar, iki kardeşe ait bir bahçenin duvarıydı. Onun yaptığı duayı duyunca, ona acıyıp üzüldüler ve kölelerinden birini üzüm dolu bir tabakla ona gönderdiler. Resulullah (sav) yemeye başlamadan önce “Bismillah” yani “Allah’ın adıyla” dedi. Addas adındaki köle daha önce hiç duymadığı bu söze çok şaşırdı. </p>
				<p class="normal">“Vallahi” dedi Addas, “Bu sözü bu beldenin halkı söylemezler.”</p>
				<p class="normal">“Ey Addas, sen nerelisin ve hangi dindensin” diye sordu Resulullah (sav). </p>
				<p class="normal">“Ben Hristiyanım ve Asur şehri Ninovalıyım” diye cevapladı Addas.</p>
				<p class="normal">“Demek sen o salih kişi Yunus ibn-i Metta’nın hemşehrisisin” diye ekledi Resulullah (sav).</p>
				<p class="normal">“Sen Yunus ibn-i Metta’yı nereden biliyorsun?” diye sordu Addas. </p>
				<p class="normal">“O benim kardeşimdir. O bir peygamberdi, ben de peygamberim” cevabını verdi Resulullah (sav).</p>
				<p class="normal">Addas kendini tutamayarak Hz. Peygamber’in başını, ellerini ve ayaklarını öptü, çünkü onun gerçekten bir peygamber olduğunu anlamıştı.</p>
				<p class="normal">Resulullah (sav) daha sonra yürüyerek Mekke’ye döndü. Artık herşeye sabırla dayanabilirdi, zira biliyordu ki Allah onu hiç bir zaman terketmeyecekti. Taif’e yolculuğu boşa gitmemiş, Hıristiyan Addas Müslüman olmuştu, ki bu, büyük değişikliklerin başlangıcı oldu.</p>
				<div class="calibre4" id="calibre_pb_29"/></body>
</html>