<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_27">Veda Haccı</h1>
				<p class="normal"><span>P</span>eygamber (sav) tüm Arabistan’ın en güçlü lideri haline gelmişti. Kâbe’deki putların parçalanmasından ve Kureyşlilerin Müslüman olmasından sonra, Arabistan’ın diğer kabilelerinin çoğu da İslâmiyete girdiklerini ilan etmeye geldiler. Onların geldikleri yıl daha sonra Heyetler yılı olarak anılacaktı. Her kabile İslâmiyete girdikçe, Peygamber Muhammed (sav) yeni dinlerini onlara öğretmesi için sahabelerini gönderiyordu. </p>
				<p class="normal">Ayrıca birçok kişi Peygamber’in (sav) yanına bizzat kendisine sorular sormak için geliyordu. Bir kabile, Dimam isminde iri yarı ve güçlü birisini gönderdi. Dimam, Medine’ye gelince, doğru Allah’ın Resulünün (sav) bazı sahabeleriyle oturduğu mescide gitti ve Peygamber’in (sav) başına dikildi. Yüksek ve kaba bir sesle “Hanginiz Abdulmuttalib’in oğlu?” diye sordu. Peygamber (sav) cevap verince, Dimam devam etti: “Sana zor bir soru soracağım, sakın beni yanlış anlama. Sen ve diğerlerinin, senden öncekilerin ve senden sonra geleceklerin Allah’ına yemin etmeni istiyorum. O seni bize bir elçi olarak gönderdi mi?”</p>
				<p class="normal">“Evet , gönderdi” diye cevapladı Peygamber (sav).</p>
				<p class="normal">“Allah, Ona kulluk etmemizi; beş vakit namaz kılmamızı; zekat vermemizi, oruç tutmamızı, hacca gitmemizi ve İslâmiyetin diğer kanunlarına uymamızı emretmeni buyurdu mu sana?” diyerek devam etti Dimam.</p>
				<p class="normal">Peygamber (sav) Allah’ın gerçekten de ona böyle buyurduğunu söyleyince, Dimam Müslüman oldu ve giderken ekledi: “Öyleyse bana yapılması söylenenleri yapacağım ve yasaklananlardan kaçınacağım; ne bir eksiğini ne bir fazlasını yaparım.” </p>
				<p class="normal">Dimam devesine binip giderken, Peygamber (sav) çevresindekilere “Bu adam eğer samimiyse, Cennet’e gidecektir” dedi. Dimam halkının yanına ulaştığında hepsi onun aklını kaçırdığını düşündüler, fakat gece olup da konuşmasını bitirdiğinde, aralarında İslâmiyeti kabul etmemiş kimse kalmadı. </p>
				<p class="normal">O yıl ki hac vakti gelince, Peygamber’in (sav) Mekke’ye gideceği duyuruldu. Kâbe’ye yapacağı yolculukta ona eşlik etmek için, Arabistan’ın dört bir yanından Müslümanlar akın akın Medine’ye geldiler. ﬁehrin etrafında konakladılar, sayıları otuz bini geçiyordu. Peygamber (sav) ailesi ve arkadaşlarıyla birlikte onlarla görüşmek ve onlara hacda öncülük etmek için yanlarına geldiler, fakat yola çıkmadan önce, bütün Müslümanlara imam olarak namaz kıldırdı. Namazdan sonra, Peygamber (sav) devesine bindi ve Mekke’ye yöneldi, arkasında ise yüzyıllardır ilk kez hepsi de Allah’a, bir tek Tanrı’ya ibadet eden hacılar vardı. </p>
				<p class="normal">Peygamber (sav) ve sahabeleri, Mekke’ye giderken kendilerine eşlik eden kalabalık Müslümanların heybetli görüntüsünden çok etkilendiler; üzerlerinde silah yoktu ve hiç kimseden korkmuyorlardı. Sayıları bir avuç iken Kureyşliler öfkesinden kurtulmak için Mekke’den ilk ayrılışlarını hatırlamadan edemediler.</p>
				<p class="normal">Yolculuk boyunca, Müslümanlar kendilerine Peygamber’in (sav), ona da Cebrail’in getirdiği bir duayı okudular. Telbiye adını taşıyan bu dua, o zamandan beri Hac ibadetinin parçası olmuştur. O ve Hz. İsmail Kâbe’nin inşaatını bitirdiklerinde, Hz. İbrahim’e yapması emredilen davete bir cevaptı bu dua.</p>
				<p class="normal">Lebbeyk allahümme lebbeyk, lebbeyk lâ şerike le ke lebbeyk inn’el-hamde</p>
				<p class="normal">ve’l-ni’mete le ke ve’l-mülkü, lâ şerike leke.</p>
				<p class="normal">Ey Allah’ım işte burada, Senin</p>
				<p class="normal">kulluğundayım. Buradayım, Senin</p>
				<p class="normal">ortağın yoktur, buradayım. Bütün</p>
				<p class="normal">hamdler ve nimetler ve bütün mülk Sana mahsustur! Senin ortağın yoktur.</p>
				<p class="normal">On gün sonra, hacılar günbatımında Mekke’nin Fethi Gününde girdikleri aynı geçitten yürüdüler. Kabe’ye ulaştıklarında, Peygamber (sav) namazda onun önünde durdu, sonra da o ve bütün Müslümanlar yüksek sesle dualar okuyarak Kabe’nin etrafında döndüler. Sonra da tıpkı Hz. İbrahim’in yaptığı gibi, Arafat’taki Safa Tepesi’ne doğru yürüdüler, Peygamber (sav) ise oraya bir deve ile çıktı. </p>
				<p class="normal">Dağda insanlara namaz kıldırdı ve sonra aşağıdaki geniş ovada toplu halde duranlara hitap etti. Peygamber’in (sav) söyledikleri, ölmeden önce yaptığı en son konuşma olduğundan, “Veda Hutbesi” olarak bilinmektedir. “Muhakkak ki, Rabbinize kavuşacaksınız ve o burada yaptıklarınızın hesabını soracak” dedi. Müslümanlara Kur’an’ın gösterdiği yoldan gitmelerini ve kendisini örnek almalarını istedi. Bunun yaşanacak en hayırlı yol olduğunu söyledi. İslâmiyetten önce yaşadıkları yolu terketmelerini emretti. Arabistan’daki en eski geleneklerden birisi olan kan davası sonsuza dek bitmişti; rüşvet yasaklanmıştı; mülkiyete saygı duyulacaktı. Dört kutsal ayda yapılması yasaklanmış şeyler artık her zaman için yasaklanmıştı. Sonra şöyle buyurdu: “Bilin ki, Müslüman Müslümanın kardeşidir,” ki bu, geçmişte sık sık birbirleriyle kavga eden kabileler için yepyeni bir fikirdi. Ayrıca şöyle dedi: “Cenab-ı Hak her hak sahibine hakkını vermiştir.” Peygamber (sav) her husustan sonra “Gereği gibi izah ettim mi? Tamamen açık ve anlaşılır mı?” diye sordu.</p>
				<p class="normal">Herkes “Evet” diye cevapladı. Çünkü, onlar, o gün orada bulunamayanlara ve gelecek kuşaklara Peygamber’in (sav) tebliğini ve emirlerini aktarması gereken kişilerdi. </p>
				<p class="normal">Peygamber (sav) şöyle dedi: “Size iki şey bırakıyorum. Eğer onlara sarılırsanız, kurtuluşa erersiniz. Onların birisi Allah’ın Kitabı, diğeri de Peygamberinizin sünnetidir.” Sonra sordu: “Tebliği size ilettim, değil mi?”</p>
				<p class="normal">Kalabalık “Vallahi, evet” diye bağırdı. </p>
				<p class="normal">Peygamber (sav) sözlerini “ﬁahit ol, Yarab” diyerek bitirdi.</p>
				<p class="ayetler">Rahman ve Rahim olan Allah’ın adıyla</p>
				<p class="ayetler">... Bugün kâfirler sizin dininize</p>
				<p class="ayetler">üstün gelmekten ümitlerini kesmişlerdir; Öyleyse onlardan değil Ben’den korkun! </p>
				<p class="ayetler">Bugün sizin dininizi kemale erdirdim,</p>
				<p class="ayetler">üzerinizdeki nimetimi tamamladım ve</p>
				<p class="ayetler">size din olarak İSLÂM’ı seçtim...</p>
				<p class="sagdanitaf">(Kur’ân V. 3)</p>
				<p class="normal">Pek çok Müslümanın gözlerinden yaşlar akmaya başladı; Peygamber (sav) tebliğini tamamlamışsa, bu, ömrünün sonunun yaklaşması demekti. </p>
				<p class="normal">Arafat gününün geri kalanını normal dua ve tefekkürle geçirdikten sonra, Müslümanlar dudaklarında hâlâ telbiye duasıyla Mekke’ye dönerek haccı tamamlamaya koyuldular. Dönüş yolculuğunun ilk gecesi Muzdelife’de geçirildi. Burada küçük taşlar topladılar, bu taşları ertesi gün Mina’ya götürdüler. Orada büyük bir kayanın önünde durup, Hz. İbrahim’in aynı yerde ﬁeytanla karşılaşması anısına kayayı taşladılar. Hz. İbrahim imanının imtihan edilmesi gereği Allah’tan oğlu İsmail’i kurban etmesi emrini alınca, ﬁeytan bunu yaptırmamaya çalışmıştı. Hz. İbrahim Allah’ın emrini yerine getirmeye giderken, ﬁeytan onun yanına Mina’da gelmiş, fakat Hz. İbrahim taş toplayarak yolundan çekilmesi için ﬁeytan’a fırlatmıştı. Peygamber’in (sav) “Veda Haccı”nda, Mina’da taş atıldığından beridir, bu, her yıl ki hacda Müslümanların yapageldikleri bir başka ibadet haline gelmiştir. Bu ibadet Müslümanlara, ﬁeytan onları Allah’a itaatten alıkoymaya çalışırken onu uzaklaştırmaya kendilerinin de devam etmeleri gerektiğini hatırlatmaktadır. </p>
				<p class="normal">Taşların atılmasından sonra, hacılar koyun ve deve kurban ettiler, etleri de fakirlere dağıttılar. Böylece Hz. İbrahim’in büyük imanı hatırlandı. Çünkü, o İsmail’i kurban etmeye hazırlandığı sırada Allah kendisine İsmail’in yerine bir koyun göndermişti. Müslümanlar daha sonra Kabe’nin etrafında tekrar yedi kez dönerek haccı tamamladılar. Sonra, saçlarını ve tırnaklarını kestiler, günlük hayatlarına döndüklerini göstermek için beyaz giysilerini çıkardılar. Medine’ye dönmeden önce, Müslümanlar Mina vadisinde üç gece geçirdiler. Burada dönüş yolculuğunun son hazırlıkları yapıldı.</p>
				<p class="normal">Peygamber de (sav) Mekke’den ayrılmadan önce son bir ziyarette bulundu. Bu ziyaret, Allah’ın kendisine Vahiy gönderdiğine ilk inanan kişinin, yani sadık karısı Hz. Hatice’nin mezarınaydı. Peygamber (sav), bunun karısının mezarını ya da Mekke’yi son görüşü olacağını biliyordu, çünkü hacda Kur’an’ın “Yardım” anlamına gelen suresi gönderilmişti kendisine, bundan dolayı vefatının uzak olmadığını biliyordu.</p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Allah’ın yardımı ve fetih geldiği zaman,</p>
				<p class="ayetler">Ve insanların bölük bölük Allah’ın dinine girdiğini gördüğün zaman,</p>
				<p class="ayetler">Rabbine hamd ederek Onu tesbih et ve</p>
				<p class="ayetler">Onun mağfiretini dile.</p>
				<p class="ayetler">Çünkü O tevbeleri çok kabul edicidir.</p>
				<p class="sagdanitaf">(Kur’an CX. 1-3)</p>
				<div class="calibre4" id="calibre_pb_55"/></body>
</html>