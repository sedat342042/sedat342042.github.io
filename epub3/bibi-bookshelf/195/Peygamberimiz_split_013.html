<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_12">İmana Gelen Kral</h1>
				<p class="normal"><span>H</span>z. Peygamber’i izleyenlerin sayısı çoğaldıkça Müslümanların düşmanlarının öfkesi arttıkça arttı. Sonunda bazı Müslümanlar huzur ve barış içinde yaşamak amacıyla başka bir ülkeye gitmeye karar verdiler. Cebrail’in Resulullah’a (sav) ilk gelişinden beş, Resulullah’ın (sav) açıktan tebliğ yapmasının üstünden de henüz iki sene geçmişti. Müslümanlar Mekke’den ayrılmak için Resulullah’dan izin istediler. O “Habeşistan’a gitmeniz sizin için daha hayırlı olur. Oranın kralı adil bir insandır ve orası dost bir ülkedir. Allah geri dönmenizi mümkün kılıncaya kadar orada kalın” diyerek razı oldu. </p>
				<p class="normal">Müslümanlar yolculuğa hazırlandılar. Görülmeden gidebilmeleri için geceyi beklemeye karar verdiler. İlk onaltı kişi Mekke’den ayrıldı ve Kızıl Deniz sahiline ulaştıktan sonra Habeşistan’a geçtiler. Onları seksenüç erkek ve ondokuz kadından oluşan bir grup izledi, hepsi de o ülkenin kralı ve halkı tarafından iyi karşılanmayı ümit ediyorlardı. Bu İslâmiyetteki ilk hicret, yani göç’tü. </p>
				<p class="normal">Bu Müslümanların gizlice şehri terkettiklerini öğrenen Mekkeliler çılgına döndüler, çünkü gidenler arasında Mekke’nin önde gelen ailelerinin oğulları ve kızları da bulunuyordu. Müslümanların Habeşistan’da dostça karşılandığını öğrendiklerinde, Mekkelilerin öfkesi daha da arttı.</p>
				<p class="normal">Kureyşli reisler, Müslümanları geri göndermeye ikna edebilecekleri ümidiyle iki kişiyi Habeşistan kralına göndermeyi kararlaştırdılar. Bunlar çok zeki bir hatip olan Amr b. As ve Abdullah b. Ebi Rabia’ydı. Kralla görüşmeden önce, kralın danışmanlarının herbirine hediyeler verdiler ve “Halkımızdan bazı aklı ermezler ülkenizde saklanmaya gelmişler. Reislerimiz onları geri göndermeye ikna etmemiz için bizi hükümdarınıza yolladılar, bu konuyu açtığımızda onları bize vermesi tavsiyesinde bulunun” dediler. Danışmanlar Mekkelilerin istediği şeyi yapmayı kabul ettiler. </p>
				<p class="normal">Amr b. As ve Abdullah b. Ebi Rabia daha sonra kralın yanına gittiler ve ona da hediye vererek şöyle dediler: “Kral Hazretleri, bu kimseler öteden beri Mekke’de yaşadığımız dinden ayrıldılar, fakat sizin gibi Hıristiyan da olmadılar.”</p>
				<p class="normal">Orada hazır bulunan danışmanlar, krala, Mekkelilerin söylediklerinin doğru olduğunu ve Müslümanları kavimlerine geri göndermesini söylediler. Bunun üzerine kral hiddetlendi ve şöyle dedi: “Vallahi hayır, Onları vermeyeceğim. Kendilerini korumamı istemiş, yurdumda yerleşmiş ve beni başkalarına tercih etmiş kimselere ihanet edilmez. Onları çağıracağım ve bu iki adamın söylediklerini soracağım. ﬁayet Müslümanlar Mekkelilerin dediği gibiyse onları teslim edeceğim ve kendi kavimlerine geri göndereceğim, fakat şayet Mekkeliler yalan söylemişse Müslümanları koruyacağım.”</p>
				<p class="normal">Amr buna çok bozuldu, çünkü kralın Müslümanların söyleyeceklerini işitmesi, istediği en son şeydi. Daha sonra, kral Müslümanları çağırttı. İçeri girdiklerinde, Habeşistanlıların her zaman yaptıkları gibi onun önünde diz çökmediler. </p>
				<p class="normal">“Kralımız önünde neden diz çökmüyorsunuz?”diye danışmanlardan birisi sordu.</p>
				<p class="normal">“Biz sadece Allah’a diz çökeriz” cevabını verdi onlar da. Böylece kral onlardan dinlerini anlatmalarını istedi.</p>
				<p class="normal">Müslümanların adına konuşması için, Hz. Ali’nin kardeşi ve Resulullah’ın (sav) amcasıoğlu Cafer b. Ebi Talib seçildi. Hz. Cafer şu cevabı verdi: “Ey Hükümdar, önceleri cahillik içindeydik. Bizler ve atalarımız İsmail’le birlikte Kâbe’yi yeniden inşa eden ve yalnızca Allah’a kulluk eden İbrahim’in dininden yüz çevirmiştik. Allah’a ibadetimizde putları kullanır, doğru biçimde kesilmemiş etleri yerdik; komşularımızın haklarına saygı göstermezdik; kuvvetliler zayıfları ezerdi. Söyleyemeyeceğim nice korkunç şeyler yaptık. Bizler bu haldeyken Allah içimizden birini bize Peygamber olarak gönderdi. Hep dürüst, masum, emin olarak bildiğimiz bir peygamberi. O, bizi yalnız ve yalnız Allah’a kulluk etmeye, atalarımızın kötü âdetlerini bırakmaya davet etti. Doğru sözlü ve güvenilir olmaya, komşularımıza saygı gösterip onlara yardımcı olmaya, akrabalarımızın haklarını gözetmeye, günahlardan ve sonu gelmez kavgalardan vazgeçmeye davet etti. Yetimlerimizi gözetmemizi istedi. Kadınlara ya da erkeklere iftirada bulunmaktan bizi menetti. Yalnız Allah’a kulluk etmemizi, O’nunla birlikte başka kimselere veya şeylere kulluk etmememizi emretti. Namaz kılmamızı, zekât vermemizi ve oruç tutmamızı emretti. Onun hakkı söylediğine inandığımızdan ona tabi olup bize emrettiklerini yapıyoruz. Mekkeliler bize düşman olup dinimizle aramıza girmeye başladılar. Biz de yurdumuzu terketmek zorunda kaldık; adalet bulacağımızı umarak sana geldik.”</p>
				<p class="normal">Bir Hıristiyan olan kral bu sözlerden duygulandı. Amr, tartışmayı kazanmak için hemen bir yol bulmalıydı. Kurnazca krala “Bunlar Hz. İsa’ya sizin inandığınız gibi inanmıyorlar” dedi. Bunun üzerine kral Peygamber’in (sav) Hz. İsa hakkında söylediklerini öğrenmek istedi. Bu soruyu, Kur’an’dan Hz. İsa’yı ve annesi Hz. Meryem’i anlatan bir sure’yi okuyarak, Hz. Cafer cevapladı. Okuduğu âyetlerden bazıları şunlardır: </p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Kitap’ta Meryem’i de an. Hani o ailesinden ayrılarak doğu tarafında bir yere çekilmişti. Onlarla kendi arasına bir perde çekmişti. Derken ona Cebrail’i gönderdik; oda aynen bir beşer suretinde ona görünüverdi.</p>
				<p class="ayetler">Meryem,”Senden Rahman’a sığınırım”dedi. “Allah’tan korkuyorsan bana dokunma.”</p>
				<p class="ayetler">Cebrail “Ben Rabbinin bir elçisiyim,” dedi. “Sana tertemiz bir oğul bağışlamak için geldim.” </p>
				<p class="ayetler">Meryem dedi ki: “Benim nasıl oğlum olabilir? Bana hiç bir beşer dokunmamıştır; ben iffetsiz biri de değilim.”</p>
				<p class="ayetler">Cebrail “Evet, öyledir,” dedi. “Rabbin buyurdu ki: Bu benim için çok kolaydır. Biz onu insanlar için bir âyet ve tarafımızdan bir rahmet kılacağız. Bu böyle takdir edilmiştir.”</p>
				<p class="ayetler">Meryem İsa’ya hamile kalıp onunla beraber uzak bir yere çekildi.</p>
				<p class="ayetler">Nihayet onu kucağına alıp kavmine getirdi. “Ey Meryem” dediler, “and olsun ki sen çirkin birşeyle geldin.” </p>
				<p class="ayetler">“Ey Harun’un kızkardeşi! Senin baban kötü birisi değildi; annen de iffetsiz değildi.”</p>
				<p class="ayetler">O zaman Meryem çocuğa işaret etti;</p>
				<p class="ayetler">Fakat onlar “Beşikteki bir çocukla nasıl konuşalım?” dediler. </p>
				<p class="ayetler">Çocuk dile geldi: “Ben Allah’ın kuluyum; </p>
				<p class="ayetler">O bana Kitap verdi ve beni peygamber yaptı.</p>
				<p class="ayetler">Bulunduğum her yerde beni mübarek kıldı.</p>
				<p class="ayetler">Yaşadığım müddetçe bana namaz kılmayı ve zekât vermeyi emretti.</p>
				<p class="ayetler">Ve beni anneme itaatkâr kıldı.</p>
				<p class="ayetler">Beni bedbaht bir zorba yapmadı.</p>
				<p class="ayetler">Doğduğum gün de, öldüğüm gün de, diri olarak haşredileceğim gün de selamet üzerimedir.” </p>
				<p class="sagdanitaf">(Kur’an XIX. 16-33)</p>
				<p class="normal">Kral bu âyetleri dinleyince, gözleri yaşlarla doldu. Danışmanlarına dönerek “Bu sözler muhakkak ki Allah’tan gelmiştir; Müslümanlarla Hıristiyanlar arasında çok küçük bir fark vardır” dedi. “Allah”ın elçileri olan İsa’nın da, Muhammed’in de getirdikleri aynı kaynaktan gelmektedir.”</p>
				<p class="normal">Böylece, kral tarafından Müslümanlara ülkesinde barış ve huzur içinde yaşama izni verildi. Amr’ın krala sunduğu hediye iade edildi ve iki Mekkeli yurtlarına son derece hayal kırıklığı içinde döndüler.</p>
				<div class="calibre4" id="calibre_pb_25"/></body>
</html>