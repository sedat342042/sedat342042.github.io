<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_9">Vahiy Meleği Cebrail’in Gelişi</h1>
				<p class="normal"><span>H</span>z. Muhammed (sav) tek bir Allah’ın; güneşin, ayın, yerin, göğün ve bütün canlıların Yaratıcısının varlığına, ve herkesin yalnızca O’na kulluk etmesi gerektiğine inanıyordu. Hz. Muhammed (sav) sık sık kalabalık şehri terkedip Hira Dağı’ndaki mağaraya giderdi. Orada dünyevî ve günlük hayata ait tüm düşüncelerden uzakta, çok az yiyip içerek tek başına kalmayı seviyordu.</p>
				<p class="normal">Hz. Muhammed (sav) kırk yaşındayken, geleneksel inziva ayı olan Ramazan’ı mağarada geçirmek üzere Mekke’den ayrıldı. Ramazan’ın ikinci yarısında, Allah insanlığa tebliğini Hz. Muhammed (sav) vasıtasıyla vahyetmeye başladı. İlk vahiy şu şekilde geldi: Vahiy Meleği Cebrail mağaradaki Hz. Muhammed’e (sav) gelerek “Oku”masını emretti.</p>
				<p class="normal">Hz. Muhammed (sav) “Ben okuma bilmem” diye cevap verdi.</p>
				<p class="normal">Bunun üzerine Vahiy Meleği Hz. Muhammed’i (sav) kollarının arasına aldı ve neredeyse dayanamayacağı kadar sıktı. Sonra onu bıraktı ve tekrar “Oku” dedi.</p>
				<p class="normal">Hz. Muhammed’in (sav) “Ben okuyamam” demesi üzerine Vahiy Meleği onu tekrar kucakladı. Vahiy Meleği üçüncü defa Hz. Muhammed’e (sav) okumasını emretti, fakat o yine okuyamadı ve onu yeniden kucakladı. Ancak, bıraktıktan sonra bu defa Vahiy Meleği Cebrail şöyle dedi:</p>
				<p class="ayetler">Yaratan Rabbinin ismiyle oku</p>
				<p class="ayetler">O Rabbin ki, insanı bir</p>
				<p class="ayetler">kan pıhtısından yarattı.</p>
				<p class="ayetler">Oku. Rabbin sonsuz kerem sahibidir.</p>
				<p class="ayetler">O, insana kalemle yazmayı öğretendir,</p>
				<p class="ayetler">O, insana bilmediğini öğretendir. </p>
				<p class="sagdanitaf">(Kur’an XCVI. 1-5) </p>
				<p class="normal">Hz. Muhammed (sav), Vahiy Meleğinin söylediği âyetleri kelimesi kelimesine tekrarladı. Vahiy Meleği Hz. Muhammed’in (sav) onları kalbiyle öğrendiğine emin olunca yanından ayrıldı. </p>
				<p class="normal">ﬁimdi yalnız kalmıştı, Hz. Muhammed (sav) kendisine neler olduğunu anlayamıyordu. Son derece korkmuştu, hızla mağaradan dışarı çıktı. Yoksa mağaraya cinler mi dadanmıştı. Yoksa şeytan aklını mı çelmişti?</p>
				<p class="normal">Fakat gökten gelen ve “Ey Muhammed (sav), sen Allah’ın elçisisin ve ben Cebrail’im” diyen bir sesle durdu. Başını kaldırıp gökyüzüne baktı ve gözünü nereye çevirdiyse Vahiy Meleği Cebrail’i gördü.</p>
				<p class="normal">Bir şaşkınlık hali içinde eve, Hz. Hatice’nin yanına döndü. Karısı onun sanki hummaya tutulmuş gibi titrediğini görünce çok endişelendi. Hz. Muhammed (sav) ondan kendisini battaniyelerle örtmesini istedi, o da örttü. Bir müddet sonra, Hira’da neler olduğunu anlatacak kadar kendine geldi. Hz. Hatice onun anlattığı herşeye inandı ve büyük bir saygıyla “Sevin, ey amcamınoğlu ve sebat et” dedi. “Ruhumu ellerinde tutan Allah’a yemin ederim ki, sen ümmetimizin Peygamberi olacaksın.” Allah’ın Resulü Hz. Muhammed, onun kendisine duyduğu inançla sakinleşti, fakat yaşadığı onca şeyden sonra bitkin düşmüştü, uykuya dalıverdi.</p>
				<p class="normal">Resulullah (sav) uyurken, Hz. Hatice amcasıoğlu Varaka b. Nevfel’i görmeye ve ona bütün bu olup bitenler hakkındaki fikrini sormaya gitti. Varaka pek çok kitap okumuş ve İncil’i inceledikten sonra Hıristiyan olmuş çok bilgili birisiydi. Hatice’ye, Hz. Muhammed’in (sav) Elçisi olması için Allah tarafından seçildiğini söyledi. Vahiy meleği Cebrail daha önce nasıl Hz. Musa’ya gelmiş ve ona ümmetine rehberlik yapmasını emretmişse, Hz. Muhammed (sav) de kendi ümmetinin Peygamberi olacaktı. Fakat, Varaka Peygamberi bütün insanların dinlemeyeceğini ve bazılarının onun izleyicilerine kötü davranacağı ikazında bulundu. O yine de sabretmeliydi, çünkü tüm dünyaya seslenen büyük bir mesaj taşıyordu. </p>
				<p class="normal">O günden sonra, Vahiy meleği Cebrail Peygamber’e (sav) sık sık geldi ve ona öğrettiği âyetler, yani Allah’tan insana gönderilen mesajlar, daha sonra kağıda geçirildiler ve bize Kur’an-ı Kerim olarak bildirildiler.</p>
				<div class="calibre4" id="calibre_pb_19"/></body>
</html>