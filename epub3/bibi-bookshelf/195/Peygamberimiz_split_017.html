<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_16">Akabe Biatı</h1>
				<p class="normal"><span>Y</span>esrib’de, Evs ve Hazrec adında iki büyük kabile vardı. İkisi de güçlüydü, hep birbirleriyle savaştaydılar, ve ikisi de putlara tapıyordu. Yesrib’de ayrıca Arapların aksine Tek bir Allah olduğunu bilen ve ona ibadet eden Yahudiler vardı. Yahudiler, Araplara bir çok kere onlara bir peygamberin gönderileceğini söylemişlerdi.</p>
				<p class="normal">Kâbe’yi ziyaret etme zamanı gelmişti ve Medine’den çok sayıda insan hacca gidiyordu; aralarında Hazrec kabilesinden altı kişi vardı. Peygamber Muhammed’in tebliğ ettiği şeyleri duyduklarında, “Bu, Yahudilerin bize bahsettiği Peygamber olsa gerek” diye düşündüler. Böylece Mekke’de bulundukları sırada gidip onunla konuşmaya karar verdiler.</p>
				<p class="normal">Resulullah (sav) ile Mekke yakınlarındaki, Akabe diye bilinen bir yerde görüştüler, Resulullah (sav) onları beraber oturmaya davet etti. İslâmiyetin ne anlama geldiğini açıkladı ve onlara Kur’ân’dan âyetler okudu. Okunan Kurân’ı dinlediklerinde, âyetler kalplerine öyle derinden işledi ki Müslüman oldular ve Mekke’den ayrılırken gelecek sene tekrar geleceklerine söz verdiler. Yesrib’e kalplerinde İslâm inancını taşır bir halde ulaşınca, akrabalarına, dostlarına Resulullah’dan (sav) duyduklarını anlattılar, ve daha bir çok insan Müslüman oldu.</p>
				<p class="normal">Aradan bir yıl geçti ve hac mevsimi yine geldi. Medine’nin oniki önde gelen adamı Mekke’ye, Resulullah (sav) ile görüşmeye gittiler; ona ve İslâmiyete hizmet edeceklerine samimice söz verdiler. Buna karşılık, Resulullah (sav) onlara Kur’an’ı öğretmesi ve yeni dinlerinde onlara bilgi vermesi için yanlarında sahabelerinden birisini, Mu’sab b. Umeyr’i gönderdi.</p>
				<p class="normal">Aradan bir yıl daha geçti ve Medine’den Mekke’ye hac için daha fazla Müslüman geldi. Bu defa Resulullah (sav) ile geceleyin gizli bir toplantı düzenlendi. Medineli yetmişüç erkek ve bir kadın gelmişti. Resulullah (sav) ise amcası Hz. Abbas’la toplantı yerine geldi. Bu toplantı esnasında Medineli erkekler, Yesrib’de yaşamaya geldikleri takdirde Resulullah’ı (sav) ve sahabelerini korumayı ve savunmayı teklif ettiler. Bu koruma vaadi, Akabe Biatı olarak bilinegelmiştir. </p>
				<p class="normal">İslâmiyetin Yesrib’de gitgide güçlenmesine karşılık, Mekke’deki Müslümanlar hâlâ sıkıntı çekiyorlardı; bu açıdan bu biat son derece mutluluk vericiydi. Resulullah (sav) bu yüzden, dostlarına ve sahabelerine, güvende olacakları Yesrib’e gitmelerini teklif etti, çoğu da bu imkândan yararlandı. </p>
				<p class="normal">Çektiği bütün sıkıntılara rağmen, Resulullah’ın (sav) düşmanlarıyla savaşmasına izin verilmemişti, zira Allah ona kendisine hakaret edenleri veya davetini dinlemeyenleri affetmesini söylemişti. Fakat Kureyşliler kalplerini Allah’ın sözüne o denli kapatmışlar, ve Resulullah (sav) ile sahabelerine yürekleri o derece katılaşmıştı ki, Allah Resulullah’a (sav) ona ya da sahabelerine zarar vermeye çalışanlarla savaşma izni verdi. </p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Zulme uğradıkları için cihat </p>
				<p class="ayetler">edenlere izin verildi.</p>
				<p class="ayetler">ﬁüphesiz ki Allah onlara yardım etmeye </p>
				<p class="ayetler">hakkıyla kadirdir.</p>
				<p class="ayetler">Onlar sırf “Rabbimiz Allah’tır” dedikleri için</p>
				<p class="ayetler">haksız yere yurtlarından çıkarılmışlardır.</p>
				<p class="sagdanitaf">(Kur’an XXII. 39-40)</p>
				<p class="normal">Kureyşliler Resulullah’dan (sav) korkmaya başladılar, çünkü artık onun kendileriyle savaşacak kadar güçlendiğini ve Allah’tan ona cihat iznini verdiğini biliyorlardı. Yine biliyorlardı ki, Yesribliler yardım etmek ve korumak için onun yanındaydılar. Müslümanların şehri terketmekte olduğunu görünce, Resulullah (sav) Medine’deki sahabelerine katılmadan onu öldürmeye karar verdiler. Böylece İslâmiyete tamamen son vermeyi umuyorlardı. </p>
				<div class="calibre4" id="calibre_pb_33"/></body>
</html>