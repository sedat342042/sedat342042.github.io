<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_19">Bedir Savaşı</h1>
				<p class="normal"><span>M</span>edine’ye gitmiş olan Müslümanlar bütün mallarını Mekke’de bırakmışlar ve düşmanları da onları gasp etmişti. Bu nedenle Müslümanlar Kureyş reislerinden Ebu Süfyan’ın büyük bir mal kervanıyla birlikte Suriye’den Mekke’ye dönmekte olduğunu duyunca, kaybettiklerinin bir kısmını geri alma vaktinin geldiğine karar verdiler. ﬁu ayetlerin indirilmesi üzerine Resulullah (sav) Müslümanlara hücum izni verdi ve herkes akın için hazırlanmaya başladı: </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Kendilerine savaş açılanlara </p>
				<p class="ayetler">zulme uğramaları sebebiyle cihat izni verildi;</p>
				<p class="ayetler">ﬁüphesiz ki, Allah onlara</p>
				<p class="ayetler">yardım etmeye kadirdir;</p>
				<p class="sagdanitaf">(Kur’ân XXII. 39)</p>
				<p class="normal">Âyette, Allah katında en ciddi şeyin</p>
				<p class="ayetler">İnsanları Allah yolundan çevirmek,</p>
				<p class="ayetler">O’nu inkar etmek,</p>
				<p class="ayetler">Mescid-i Haramı ziyaretten men etmek,</p>
				<p class="ayetler">oranın ahalisini Mescid-i haramdan çıkarmak</p>
				<p class="ayetler">(olduğu belirtiliyordu)..</p>
				<p class="ayetler">zira fitne katilden daha kötüdür.</p>
				<p class="sagdanitaf">(Kur’ân II. 217)</p>
				<p class="normal">Ancak, kervana hücum etmelerinin tek nedeni mallarını geri almak istemleri değildi. Müslümanlar, Medine ‘de güvende olmalarının yetmeyeceği kanaatindeydiler; İslâmiyetin mesajını yaymak istiyorlardı. Bu yüzden, Kureyşliler güven içinde ticaret yapma hürriyeti istiyorlarsa, Müslümanların da Allah’a iman etme, ve O’nun Resulüne (sav) tabi olma, O’nun Kelam’ını (sözünü) yayma hürriyetleri olmalıydı. O yüzden bunu Kureyşlilere anlatmanın en iyi ve tek yolunun onların gözünde en önemli şeye -bir kervana- hücum etmek olduğunu düşünüyorlardı. </p>
				<p class="normal">O sırada, Ebu Süfyan Müslümanların planını öğrendi ve çabucak Mekke’deki Kureyşlilere haber göndererek, kervanın tehlikede olduğunu, yardımlarının gerektiğini söyledi. Sonuçta neredeyse bütün Kureyşliler kervanı savunmak için yola çıktı. Bin kişilerdi ve iki yüz atları vardı. Ayrıca kadınlar da şarkılarla erkeklere tezahürat yapmak için yanlarında geliyordu.</p>
				<p class="normal">Bu durumdan habersiz olan Peygamber (sav) sahabeleriyle yola çıkmıştı. Ramazan ayıydı ve Müslümanlar oruçluydu. Çoğunluğu Ensar’dan olmak üzere, sadece üçyüz beşyüz kişiydiler ve üç at ile sırayla bindikleri yetmiş develeri vardı.</p>
				<p class="normal">Medine’nin biraz uzağındaki Bedir bölgesine ulaştılar ve burada konaklayarak kervan hakkında haber beklemeye başladılar. Kureyşlilerin Mekke’den güçlü bir orduyla yola çıktığını o zaman duydular. Durum aniden değişmişti. Öyle görünüyordu ki, artık bir kervana akın yapmayacaklar, Kureyşlilerle savaşmak durumunda kalacaklardı.</p>
				<p class="normal">Peygamber (sav) savaşçılarını etrafında toplayarak ne yapmak istediklerini öğrenmek istedi. Mekke’den gelmiş olanlar adına, önce Hz. Ebu Bekir, sonra da Hz. Ömer konuştu. Hz. Peygamber (sav) ne derse ona uyacaklarını söylediler. Fakat, onlara arzulamadıkları bir şeyi zorla yaptırmak istemeyen Hz.Peygamber (sav) Ensar’ın da fikrini almak istiyordu. </p>
				<p class="normal">Ensar’ın önde gelenlerinden Sa’d b. Muaz ayağa kalktı ve şöyle dedi: “Sana iman ettik. Herkesin önünde, getirdiğin şeyin hak olduğuna şehadet ettik. Seni dinlemek ve itaat etmek üzere söz verdik. Nasıl bilirsen, öyle yap. Bize şu denizi gösterip dalarsan, biz de seninle birlikte dalarız!”</p>
				<p class="normal">Hz.Peygamber (sav) bu sözlerden çok cesaretlendi ve böylece savaşmaya karar verildi. </p>
				<p class="normal">Ebu Süfyan Müslümanların kamp kurduğu yeri öğrendi. Kervanın yolunu değiştirerek kısa zamanda Müslümanların ulaşamayacağı bir yere götürdü. Daha sonra, Kureyşlilere gönderdiği haberde, kervanın güvenlikte olduğunu ve Mekke’ye dönmelerini söyledi. Fakat Kureyş reisleri gururlu ve inatçı adamlardı. Müslümanları ezerek herkese ne kadar güçlü olduklarını göstermeyi kafalarına koyduklarından, geri dönmeyi kabul etmediler.</p>
				<p class="normal">Bedir’de, Medine’ye en yakın kuyuların bulunduğu bir vadi vardı. Tam burada Müslümanlar kuyuları arkalarına alarak vadiye dönük bir vaziyet aldılar. Bu esnada Kureyşliler vadinin öteki ucuna yerleştiler. Müslümanlar daha sonra bir havuz kazarak, içine kuyulardan birinden getirdikleri suyu doldurdular ve etrafına bir siper yaptılar. Sonra da kuyuların ağzını tıkadılar. Müslümanlar böylece kendilerine yetecek kadar suya sahip olurken, Mekkeliler suya ulaşmak için vadiyi geçmek ve Müslümanlarla savaşmak zorunda kalacaklardı.</p>
				<p class="normal">Savaştan önceki gece, Müslümanlar huzur içinde uyurken, şiddetli bir yağmur yağdı. </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Kendi katından bir emniyet vermek için </p>
				<p class="ayetler">sizi hafif bir uykuya daldırmış,</p>
				<p class="ayetler">sizi temizlemek,</p>
				<p class="ayetler">şeytanın vesvesesini sizden gidermek</p>
				<p class="ayetler">kalplerinizi tam bir tevekkülle</p>
				<p class="ayetler">Allah’a bağlamak ve size sebat vermek için üzerinize gökten yağmur indirmişti. </p>
				<p class="sagdanitaf">(Kur’ân VIII. 11)</p>
				<p class="normal">Hicri 2. senenin Ramazan ayının 17’sinde, cuma sabahı (Miladi 623, Mart 17) iki ordu karşı karşıya geldi ve birbirlerine yaklaşmaya başladılar. Yağmur Kureyşlilerin tarafında şiddetli yağmış ve zemini yumuşatarak hareketlerini zorlaştırmıştı. Müslümanların tarafında ise, kumu daha da sertleştirmiş ve yürümelerini kolaylaştırmıştı. Peygamber (sav) adamlarının saflar halinde savaşmasını tercih etti. Yürümeye hazırlanırken, birisinin herkesin önünde durduğunu farkettiler. Peygamber (sav) “Sıraya gir!” diyerek bir okla karnını dürttü.</p>
				<p class="normal">Sevad ismindeki adam “Canımı acıttın ey Allah’ın Resulü” diye bağırdı. “Allah seni adil ve iyi huylu olasın diye gönderdi.”</p>
				<p class="normal">Peygamber (sav) gömleğini sıyırıp “Sen de aynısını bana yap” dedi.</p>
				<p class="normal">Adam ona yaklaşıp gösterdiği yeri öptü ve şunları söyledi: “Ey Resulullah, bizi bekleyen şeyi görüyorsun, belki de savaştan sağ çıkmayacağım. Bu seninle son defa birlikte oluşum ise, hayatta yaptığım en son şeyin bu olmasını istiyorum.” Kısa süre sonra savaşa katılan Hz. Sevad şehit oldu. </p>
				<p class="normal">Safları gözden geçiren Peygamber (sav), oradan savaşı yönetebilmesi için hurma yapraklarından yapılmış barakasına gitti. Hz. Ebu Bekir onunla kaldı. Said b. Muaz ise birkaç Ensar’la birlikte barakayı korumak üzere dışarıda kaldı. Peygamber (sav), bayrakları ve davullarıyla beraber tepeden vadiye inen kalabalık Kureyş ordusunu görünce, kendisine vaadettiği yardım için Allah’a dua etmeye başladı. Söylediklerinden bazıları şunlardı: “Allahım Kureyşliler buraya kibir ve gururla dolu geldiler. Ki onlar Sana isyan ediyor ve Resulüne yalancı diyorlar. Allahım, eğer bir avuç mücahit bugün helak olursa, yeryüzünde Sana ibadet edecek kimse kalmayacak”</p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Rabbinizden yardım istediğiniz zaman,</p>
				<p class="ayetler">duanıza “Meleklerden bin tanesini</p>
				<p class="ayetler">arka arkaya göndererek size</p>
				<p class="ayetler">yardım ediyorum” diyerek cevap vermişti. </p>
				<p class="ayetler">Allah bunu ancak sizin için bir müjde olsun ve kalpleriniz tatmin olsun diye yapmıştır. Zafer ise ancak Allah katındandır.</p>
				<p class="ayetler">Allah Muhakkak ki Kadîrdir, Hakîmdir.</p>
				<p class="sagdanitaf">(Kur’ân VIII. 9-10)</p>
				<p class="normal">Kureyşlilerden birisi Müslümanların havuzundan içeceğine ve sonra da onu yıkacağına, ya da bu yolda öleceğine yemin edince, savaş önce teke tek çarpışmalar şeklinde başladı. Peygamber’in (sav) amcası Hz. Hamza bu adamın karşısına çıktı ve onu öldürdü. O zaman Kureyş’in en önemli üç adamı ileriye çıktılar ve teke tek çarpışma için meydan okudular. Peygamber (sav) onların karşısına çıkmaları için Hz. Ali’yi, Hz. Hamza’yı ve Hz. Übeyde b. el-Haris’i gönderdi. Hz. Hamza ile Hz. Ali kısa zamanda rakiplerini öldürdüler. Hz. Übeyde’ye gelince düşmanını yaralamış, ama kendisi de yaralanmıştı, iki arkadaşı yaralı Mekkeliyi öldürerek Hz. Übeyde’yi Müslümanların saflarına taşıdılar.</p>
				<p class="normal">Sonra iki ordu karşılıklı saldırıya geçti ve savaş her tarafta patlak verdi. Havada oklar uçuşuyordu. Kureyş’in muazzam ordusu karşısında, Müslümanların ordusu yerini korudu ve sayıca çok az olmalarına rağmen Mekke ordusunu bozguna uğratan ve reislerinin çoğunu öldüren Müslümanlar büyük bir zafer kazandılar. Öldürülen önde gelen Mekkeliler arasında Ebu Cehil ve eski kölesi Hz. Bilal tarafından öldürülen Ümeyye b. Halef de bulunuyordu. Reislerinin neredeyse tamamının öldüğünü gören, diğer Kureyşliler geri çekildiler.</p>
				<p class="normal">Peygamber (sav) zaferlerini bildirmek için Medine’ye haber yolladı. Daha sonra savaş ganimetlerini bir yerde toplayarak Müslümanlar arasında eşit bir biçimde bölüştürdü. Mekkelilerden bazıları esir alınmıştı ve Peygamber (sav) Kureyşli akrabaları gelip alıncaya kadar onlara iyi davranmaları emrini verdi. </p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Onları siz öldürmediniz, Allah öldürdü.</p>
				<p class="ayetler">Ve sen (Muhammed) attığın zaman da</p>
				<p class="ayetler">sen atmadın, ancak Allah attı.</p>
				<p class="ayetler">Bütün bunları Allah, mü’minleri </p>
				<p class="ayetler">güzel bir imtihan ile imtihan etmek için yaptı.</p>
				<p class="ayetler">Muhakkak ki, Allah herşeyi işiten ve bilendir.</p>
				<p class="sagdanitaf">(Kur’ân VIII. 17)</p>
			<div class="calibre4" id="calibre_pb_39"/></body>
</html>