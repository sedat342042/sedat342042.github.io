<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_25">Huneyn Vadisindeki Gurur Dersi</h1>
				<p class="normal"><span>İ</span>slamiyet Mekke’de parladı ve Müslümanlar güçlendikçe güçlendi. Fakat Mekke’nin güneyinde, Havazin adında Müslümanlığı kabul etmemiş bir savaşçı kabile yaşıyordu. Arabistan’ın her tarafına dinlerini yaymalarına fırsat vermeden Müslümanlarla savaşarak onları yok etmek için Takif adında bir diğer taifli kabileyle anlaşma yaptılar. </p>
				<p class="normal">Cesaretleriyle tanınan Takifliler kısa zamanda Taif bölgesinde yaşayan diğer kabilelerin desteğini kazandılar. Kabilelere şöyle dediklerinde daha etkili oluyorlardı: “Bakın ne oldu! Bütün kabilelerin en güçlüsü Kureyş Muhammed’e yenik düşmüşse, aynı şeyin başımıza gelmesi an meselesi demektir. Müslümanlar Mekke’ye yerleşmeden ve Kureyşlilerin desteğini kazanmadan, hemen şimdi onları vurmalıyız.” </p>
				<p class="normal">Lider olarak, bu kabilelerden birisinin reisi olan korkusuz savaşçı Malik b. Avf seçildi. Avf, bir plan ortaya attı: “Hepiniz savaşa yanınızda aileleriniz, çadırlarınız, koyunlarınız ve keçilerinizle gitmelisiniz. çünkü sahip olduğunuz herşey tehlikede iken hiç biriniz savaştan kaçmaya cesaret edemez.”</p>
				<p class="normal">Dureyd adında yaşlı ve kör bir kişi dışında, herkes Malik’in görüşüne katıldı. Dureyd gençliğinde büyük bir savaşçıydı ve tecrübeleri ve değerli nasihatları nedeniyle hâlâ savaşlara katılıyordu. “Malik’in planını beğenmedim” diye diretti. “Eğer bir kişi savaştan kaçacak kadar korkaksa, ailesini de bırakıp gider. Kadınlar ve çocuklar bize büyük sıkıntı çıkarır ve eğer yenilirsek bütün servetimiz düşman eline düşer.” Fakat Malik bu tavsiyeye kulak asmadı ve düşündüğü ilk planına bağlı kaldı. </p>
				<p class="normal">Peygamber (sav) düşman kabilelerin planını öğrenince, savaşmaktan başka yol kalmamıştı, böylece ordusunu Taif’e yola çıkardı. Ordusu onikibin kişiydi, düşman ise yalnızca dörtbin, Müslümanlar güçleriyle gururlanıyorlar ve sayılarının çokluğuna bakarak kendi kendilerine “Biz asla yenilmeyiz!” diyorlardı. Bunu duyan Peygamber (sav) Müslümanların gurura düştüklerini ve bu yüzden başarıya ulaşamayacaklarını anladı. Onlara “Kendi gücünüze değil, Allah’a güvenin” diyerek uyardı. </p>
				<p class="normal">Savaş vakti gelmişti. Müslümanların ordusu, Havazin ve diğer kabilelerin beklediği vadiye doğru, engebeli dağların arasındaki dar bir yoldan, Huneyn patikasından ilerliyorlardı. Sabahın çok erken saatleriydi ve henüz gün ışımamıştı. Müslümanlar, karanlığın örtüsü altında, Havazin savaşçılarının çoktan dağa tırmanıp kendilerini beklemekte olduklarından haberdar değildi. Müslümanlar aşağıdaki dar patikaya girer girmez, Havazinliler onları tuzağa düşürdüler. Önce üstlerine taş fırlattılar, sonra da ok ve kılıçlarla saldırdılar. </p>
				<p class="normal">ﬁaşkınlık ve korku içinde Müslümanlar geri çekilmeye başladılar. Peygamber (sav) onların korkuyla kaçtıklarını görünce çok üzüldü, fakat Hz. Ebu Bekir, Hz. Ali, Hz. Abbas ve bir kaç sahabeyle yerinden ayrılmadı. Hz. Abbas Müslümanları geri dönmeleri ve Peygamber’i (sav) bırakmamaları için çağırdı. Yaptıklarından utanan ve Peygamber’in (sav) neredeyse tek başına düşmanla yüz yüze kaldığını gören Müslümanlar hızla savaşa geri döndüler. O zaman Allah yardımlarına meleklerini -göremediğiniz orduları- gönderdi. ﬁiddetli bir çarpışma yapıldı. Hiddetle hücum eden Müslüman savaşçılar ileriye atıldılar ve Havazinlileri patikadan vadiye doğru püskürttüler; orada uzun ve zorlu bir savaş oldu. Günün sonunda, Müslümanlar kazandılar, ama gurura düşme tehlikesinden çetin bir ders aldıktan sonra oldu bu. </p>
				<p class="normal">Tıpkı yaşlı adamın tahmin ettiği gibi, bozguna uğrayan düşmanlar ailelerini ve mallarını bırakarak kaçtılar. Daha sonra birisi hariç, kabilelerin bütün reisleri geri dönmeyi istemek ve İslâmiyeti kabul ettiklerini ilan etmek için geldiler. Peygamber (sav) onları affetti ve ailelerini iade etti, fakat mallarını vermedi.</p>
				<p class="normal">Gelmeyen Havazin’in reisiydi. Kalede korunmaya çalıştığı Taif’e kaçtı, fakat Müslümanlar onu takip ettiler ve şehri üç hafta boyunca kuşatma altında tuttular. Kaleye girmeye çalıştılar, fakat çok sayıda kayıp verince Peygamber (sav) geri çekilmeyi emretti. Ancak, herşey bitmemişti, kısa süre sonra Havazin ve diğer kabilelerin büyük kısmı Mekke’ye gelerek Müslüman olduklarını ilan ettiler, aralarında onları savaşa sokan Malik b. Avf da vardı, Peygamber (sav) onu reisleri yaptı. </p>
				<p class="normal">Huneyn vadisi savaşından sonra, Peygamber (sav) ele geçirilen malları Kureyşlilerle diğer bedevi kabileler arasında bölüştürdü. Mekke nin fethinden önce uzun yıllar ona yegane desteği veren Medineli Ensar’a hiç bir şey verilmedi. Buna çok kızdılar ve Peygamber’e (sav) şikayete gittiler. Peygamber (sav) onlara şöyle konuştu: Nedir bu sizden duyduklarım? Benim hakkımda kötü mü düşünüyorsunuz? Siz hakikatı bilmezken size gelmedim mi ve Allah size hidayet vermedi mi; siz fakir iken Allah sizi zengin yapmadı mı? Siz düşman iken Allah sizin kalplerinizi yumuşatmadı mı? İnsanları İslâmiyete yakınlaştırmak için kullanmam gereken bu dünya malına mı düşkünsünüz? Muhakkak ki İslâmiyet size yeter. Bazıları hayvan sürüleri alıp götürürken, siz beraberinizde Allah’ın Resulü ile Medine’ye dönmeye razı olmuyor musunuz? </p>
				<p class="normal">Bunu duyan herkes çok pişman oldu ve ağlamaya başladı. Daha sonra sözcüleri büyük bir tevazu ve saygıyla şöyle dedi: “Bu hayatta, hediye olarak bize Allah’ın Resulü’nün verilmesinden gerçekten çok memnunuz.”</p>
				<p class="normal">Biz de kendimize aynı soruyu sorabiliriz, değil mi? Sonsuz hayatımızda bize rehberlik edip yol gösteren Peygamber Muhammed (sav) ve kitap bize hediye edilmedi mi? Gelip geçici gündelik zevkleri düşünmekten çok daha önemli değil mi bu? </p>
				<p class="normal">Kısa bir süre sonra, Ensar beraberlerinde Peygamber’le (sav) Medine’ye yola çıktılar. Aslında o kendi kavminin içinde kalabilir ve hayatının sonuna kadar Mekke’de yaşayabilirdi, fakat söz verdiği gibi, onlara büyük bir mutluluk kaynağı olarak, Medineliler arasında yaşamaya gitti.</p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Allah bir çok yerlerde ve Huneyn gününde size yardım etti.</p>
				<p class="ayetler">Hani çok sayıda oluşunuz sizi gururlandırmıştı, fakat size bir yarar sağlamamıştı,</p>
				<p class="ayetler">yer ise bütün genişliğine rağmen,</p>
				<p class="ayetler">size dar gelmişti, sonra arkanıza dönüp</p>
				<p class="ayetler">gerisin geriye gitmiştiniz.</p>
				<p class="ayetler">Sonra Allah Resulü ile müminlerin üzerine </p>
				<p class="ayetler">güven duygusu ve huzur indirdi,</p>
				<p class="ayetler">sizin görmediğiniz orduları da </p>
				<p class="ayetler">gönderdi ve inanmayanları cezalandırdı.</p>
				<p class="ayetler">Bu inanmayanların cezasıdır.</p>
				<p class="ayetler">Sonra bunun ardından Allah dilediği</p>
				<p class="ayetler">kimsenin tevbesini</p>
				<p class="ayetler">kabul eder. Çünkü Allah bağışlayandır,</p>
				<p class="ayetler">esirgeyendir.</p>
				<p class="sagdanitaf">(Kur’ân IX. 25-27)</p>
				<div class="calibre4" id="calibre_pb_51"/></body>
</html>