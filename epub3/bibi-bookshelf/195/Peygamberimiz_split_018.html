<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_17">Hicret</h1>
				<p class="normal"><span>S</span>ahabelerinin Yesrib’e gitmesinden sonra, Resulullah (sav) Allah’tan şehirden ayrılma izni bekleyerek Mekke’de kaldı. Hz. Ebu Bekir ve Hz. Ali’de onunla kaldı. Kureyşliler tarafından gitmelerine engel olunan bazı Müslümanlar da vardı. Hz. Ebu Bekir Resulullah’a (sav) Yesrib’e gitmek için izin istedikçe, Allah Resulü (sav) “Sabret, umulur ki Allah sana bir yoldaş ihsan eder” diyordu.</p>
				<p class="normal">Kureyş ileri gelenleri, önemli bir karar alacakları zaman hep yapıldığı gibi, ataları Kusay’ın evinde toplandılar. Hz. Muhammed (sav) Yesrib’deki arkadaşlarına katılmadan, ondan kurtulmanın bir yolunu bulmaları gerekiyordu.</p>
				<p class="normal">Onlar tartışmaya dalmışken, kapıda soylu ve düzgün giyimli bir ihtiyar görüntüsündeki şeytan belirdi. Bu yaşlı kibar beyin orada durduğunu görünce, kim olduğunu sordular. Dağlardan gelmiş bir şeyh olduğunu, yapmak istedikleri şeyi duyduğunu ve onlara yardım edebileceğini veya tavsiyede bulunabileceğini söyledi. Akıllı ve bilgili birisine benzediğini düşünerek, içeri buyur ettiler. </p>
				<p class="normal">Sonra, her biri ne yapılması gerektiğine dair fikirlerini söylemeye başladılar, fakat hiçbirisi en iyisinin hangisi olduğunda anlaşamadı, tâ ki Ebu Cehil planını anlatıncaya kadar. Buna göre her kabileden güçlü ve genç bir savaşçı alınacak, herbirine bir kılıç verilecekti. Sonra genç savaşçılar Resulullah’ın (sav) evinin dışında bekleyecekler ve dışarı çıkınca hep birlikte ona saldıracaklardı. Böylece ondan kurtulacaklar, fakat cinayetin suçu tüm kabilelerin üstüne kalacağından, Hz. Peygamber’in ailesi intikam alamayacaktı.</p>
				<p class="normal">Bunu işiten yaşlı adam kıyafetindeki şeytan, “Bu adam haklı, bence yapılması gereken tek şey bu!” dedi. Kureyş reisleri daha sonra Resulullah’ı (sav) öldürme planlarını uygulamaya koyuldular.</p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Hani kâfirler bir zaman seni yakalamak, </p>
				<p class="ayetler">öldürmek veya yurdundan çıkarmak için</p>
				<p class="ayetler">bir tuzak kurmaya kalkmışlardı,</p>
				<p class="ayetler">onlar tuzak kuruyordu,</p>
				<p class="ayetler">ama Allah (da) onlara tuzak kuruyordu; </p>
				<p class="ayetler">Allah, hileyi hile ile cezalandıranların</p>
				<p class="ayetler">en hayırlısıdır.</p>
				<p class="sagdanitaf">(Kur’an VIII. 30)</p>
				<p class="normal">Hz. Muhammed’in (sav) öldürüleceği geceden önce, Vahiy Meleği ona gelerek “Gece kendi yatağında uyuma” dedi. Resulullah (sav) neler olacağını anladı ve Hz. Ali’ye kendi yatağında yatmasını ve her zaman kullandığı battaniyenin altına girmesini söyledi ve başına hiç bir zarar gelmeyeceğine söz verdi. </p>
				<p class="normal">Karanlığın çökmesiyle, Kureyşli gençler Hz. Peygamber’in evinin önünde toplandılar ve onun dışarı çıkmasını beklemeye başladılar. Hz. Ali’nin güvende olduğundan emin olduktan sonra, Resulullah (sav) evden çıktı. Tam o anda, Allah savaşçıların gözlerine perde çekerek, bir avuç toz alıp başlarına serpen ve şu âyetleri okuyan Resulullah’ı (sav) görmelerine engel oldu. </p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Ya Sin. </p>
				<p class="ayetler">Hikmet dolu Kur’an’a yemin olsun ki,</p>
				<p class="ayetler">Sen insanlara gönderilmişlerdensin</p>
				<p class="ayetler">Dosdoğru bir yol üzeresin;</p>
				<p class="ayetler">O kur’an, Kadir ve Rahim tarafından</p>
				<p class="ayetler">indirilmiştir. </p>
				<p class="ayetler">Tâ ki, ataları ikaz edilmeyip kendileri de</p>
				<p class="ayetler">bu yüzden gaflete düşmüş bir topluluğu</p>
				<p class="ayetler">ikaz edesin. </p>
				<p class="ayetler">And olsun ki, azap vaadi onların</p>
				<p class="ayetler">çoğu üzerine </p>
				<p class="ayetler">hak olmuştur, artık iman etmezler</p>
				<p class="ayetler">Biz onların boyunlarına öyle halkalar</p>
				<p class="ayetler">geçirdik ki,</p>
				<p class="ayetler">çenelerine kadar dayanır da</p>
				<p class="ayetler">hakka boyun eğmezler. </p>
				<p class="ayetler">Ve önlerine bir sed, arkalarına bir sed çekip </p>
				<p class="ayetler">gözlerini kapattık; artık hakkı göremezler.</p>
				<p class="sagdanitaf">(Kur’an XXXVI. 1-9)</p>
				<p class="normal">Genç adamlar uzun gece beklediler, ve sabah olduğunda, evden çıkıp giden Resulullah (sav) yerine Hz. Ali’yi görünce çılgına döndüler. Planlarının tamamen suya düştüğünü anladılar. </p>
				<p class="normal">Bu sırada Resulullah (sav) Hz. Ebu Bekir’in evine gitti ve ona “Allah Mekke’den ayrılma zamanımızın geldiğini bildirdi” dedi.</p>
				<p class="normal">“Birlikte mi?” diye sordu Ebu Bekir.</p>
				<p class="normal">“Birlikte” cevabını verdi Resulullah (sav). </p>
				<p class="normal">Hz. Ebu Bekir sevinçten ağladı, çünkü kendisine vaadedilen yol arkadaşının Resulullah’ın (sav) kendisi olduğunu biliyordu.” Ey Allah’ın Resulü” dedi. “Bu iş için hazır tuttuğum iki deve var.” Böylece Mekke’nin güneyinde bulunan Sevr dağındaki bir mağaraya gitmek üzere yola çıktılar, niyetleri orada saklanmaktı. </p>
				<p class="normal">ﬁehir dışına çıktıklarında Resulullah (sav) arkasına baktı ve şöyle dedi: “Allah’ın arzında, Allah’a ve bana en değerli yer sensin, ve eğer kavmim beni kovmasaydı, seni hiçbir zaman terketmezdim.”</p>
				<p class="normal">Kureyşliler Resulullah (sav) ve arkadaşının gitmiş olduğunu anlayınca, peşlerine düşerek her tarafı aradılar. Üç gün sonra, Resulullah (sav) ve Hz. Ebu Bekir’in saklandığı mağaraya ulaştılar; fakat garip ve harika bir şey meydana geldi. Bir örümcek mağaranın kapısına boydan boya ağını örmüştü ve bir güvercin eşiyle birlikte yuva kurmuştu. Mekkeliler mağaranın önünde durduklarında, onlarla hicret edenleri yalnızca örümcek ağı ayırıyordu. Hz. Ebu Bekir güvenlikleri için korkmaya başladı. Hz. Peygamber’in (sav) kulağına “Çok yaklaştılar. İçlerinden birisi dönse bizi görecek” diye fısıldadı.</p>
				<p class="normal">Fakat Resulullah’ın (sav) cevabıyla rahatladı: “İki kişinin üçüncüsü Allah olursa, sonucun ne olacağını sanıyorsun?”</p>
				<p class="ayetler">Üzülme, Allah bizimle beraberdir.</p>
				<p class="sagdanitaf">(Kur’an IX. 40)</p>
				<p class="normal">Biraz sonra, arayanlar yakınlarda mağaraya hiç kimsenin girmiş olamayacağına karar verdiler. Yoksa örümcek ağı böyle sağlam kalmaz ve güvercinler orada yuva kurmazlardı. Böylece içeriye bakmadan oradan ayrıldılar.</p>
				<p class="normal">Üç gün sonra tehlikenin geçtiğini düşünerek mağaradan çıktılar. Hz. Ebu Bekir’in oğlu Amir onların Yesrib’e yolculuklarına devam etmeleri için üç deve ve bir rehber ayarlamıştı. Amir babasının arkasında gidecekti.</p>
				<p class="normal">O sırada Kureyş ileri gelenleri Mekke’ye döndüler ve Resulullah’ı (sav) yakalayana yüz deve ödül vaadettiler. Onu aramaya çıkanların arasında ünlü bir savaşçı da vardı. Aslında ona sadece bu savaşçı ulaşabildi, fakat Hz. Peygamber’e ne zaman yaklaşsa, atının ayakları birden kumlara gömülüyordu. Bu, üç defa tekrarlanınca, Resulullah’ın (sav) tanıdığı herşeyden daha güçlü bir kudret tarafından korunduğunu anladı ve Mekke’ye geri döndü. Oraya varınca da başından geçenleri anlatarak, aramaya devam etmemeleri için herkesi uyardı.</p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Siz ona yardım etmeseniz de, Allah ona yardım etmiştir.</p>
				<p class="ayetler">Kafirler onu yurdundan çıkardıklarında,</p>
				<p class="ayetler">Mağaradaki iki kişiden biri olduğu halde</p>
				<p class="ayetler">Dostuna “üzülme” diyordu,</p>
				<p class="ayetler">“Allah bizimle beraberdir.”</p>
				<p class="ayetler">Allah böylece onun üzerine emniyet ve</p>
				<p class="ayetler">rahmetini indirdi</p>
				<p class="ayetler">Sizin görmediğiniz ordularla onu takviye etti,</p>
				<p class="ayetler">Ve kafirlerin davasını alçalttı;</p>
				<p class="ayetler">Yüce olan Allah’ın davasıdır.</p>
				<p class="ayetler">Allah’ın kudreti herşeye galiptir ve Onun her işi hikmetledir. </p>
				<p class="sagdanitaf">(Kur’an IX. 40)</p>
				<p class="normal">Hz. Peygamber’in (sav) Mekke’den Yesrib’e (Medine’ye) yolculuğuna hicret, yani göç adı verilir. Hicret, İslamiyetin tüm dünyaya yayılmasının gerçek anlamda ilk adımı oldu. Müslümanlar takvimlerini hicret yılından başlatırlar.</p>
				<div class="calibre4" id="calibre_pb_35"/></body>
</html>