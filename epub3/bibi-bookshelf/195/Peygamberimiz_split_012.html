<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_11">Sıkıntılar Başlıyor</h1>
				<p class="normal"><span>A</span>radan üç yıl geçti, bir gün Vahiy Meleği Cebrail Resulullah’ın (sav) yanına gelerek herkese açıkça tebliğde bulunmaya başlamasını emretti. Ve Resulullah da (sav) Mekke halkına onlara anlatacak çok önemli bir şeyi olduğunu söyledi. Mekke’deki Safa ismindeki tepenin yamacına çıktı. Mekkeliler de ne söyleyeceğini dinlemek için etrafında toplandılar. </p>
				<p class="normal">Bir ordunun onlara saldırmak üzere olduğunu söylese, kendisine inanıp inanmayacaklarını sorarak başladı konuşmasına. Muhakkak inanacakları cevabını verdiler, çünkü o hiç yalan söylememişti. Bunun üzerine, kendisinin Allah’ın elçisi olduğunu, onlara doğru yolu göstermek, yalnız ve yalnız Allah’a kulluk etmede kendisine uymadıkları takdirde onları korkunç bir azabın beklediği ikazını yapmak için gönderildiğini söyledi. Dinleyenler arasında bulunan, Hz. Peygamberin amcalarından Ebu Leheb birden ayağa kalktı ve şöyle dedi: “Kahrolasıca! Bizi bunu anlatmak için mi çağırdın?”</p>
				<p class="normal">Bunun üzerine Allah Hz. Peygamber’e (sav) şu sureyi gönderdi:</p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Kahrolsun Ebu Leheb, zaten kahrolup gidecek.</p>
				<p class="ayetler">Ne malı, ne kazandıkları ona</p>
				<p class="ayetler">fayda vermeyecek.</p>
				<p class="ayetler">Yakında alevli bir ateşe girecek,</p>
				<p class="ayetler">Karısının da odun hamalı olarak </p>
				<p class="ayetler">Boynunda bükülmüş bir ip olacak.</p>
				<p class="sagdanitaf">(Kur’ân CXI. 1-5)</p>
				<p class="normal">Sonra kalabalık dağıldı ve Resulullah (sav) yalnız kaldı.</p>
				<p class="normal">Bir kaç gün sonra Resulullah aynı şeyi tekrar denedi. Evinde bütün amcaları için bir ziyafet verildi. Yemekten sonra onlara şöyle dedi: “Ey Abdulmuttalib’in oğulları! Hiçbir Arap benimkinden daha hayırlı bir davetle ümmetine gelmedi. Size dünya ve ahiret hayatı için en hayırlı haberleri getirdim. Allah sizi O’na çağırmamı emretti. Bana hanginiz yardım edecek?”</p>
				<p class="normal">Herkes sustu. Sonra amcasıoğlu Hz. Ali ayağa fırladı ve “Ey Resulullah! Sana ben yardım edeceğim” dedi. Bunun üzerine herkes kalkıp gitti, giderken de sadece bir çocuğun ona yardıma razı olduğu için gülüyorlardı. </p>
				<p class="normal">Halkının ve amcalarının çoğu davetini dinlemediği halde, Resulullah (sav) arkadaşlarıyla Safa tepesine yakın bir evde gizlice buluşmaya devam etti. Orada birlikte namaz kılıyorlardı ve onlara İslâm dinini öğretiyordu.</p>
				<p class="normal">Fakat insanlara bir şey söylemedikleri halde, bazen inanmayanların kötü hareketlerine uğruyorlardı. Ancak, bu olaylardan birisi, beklenmedik bir hidayete erme ile sonuçlandı. Birgün, Resulullah (sav) sahabeleriyle konuşa konuşa eve dönüyordu, yolda ondan (sav) ve öğrettiklerinden nefret eden Kureyş ileri gelenlerinden Ebu Cehil’le karşılaştı. Ebu Cehil ona hakaret etmeye ve İslâmiyet aleyhinde konuşmaya başladı. Fakat Resulullah (sav) hiç cevap vermedi ve yoluna devam etti.</p>
				<p class="normal">Daha sonra Hz. Peygamber’in amcalarından birisi, insanların çok korktuğu güçlü ve cesur bir savaşçı olan Hamza yeğenine hakaret edildiğini işitti. Öfkelenerek Ebu Cehil’in diğer kimselerle oturduğu Kâbe’ye gitti doğruca, ve Ebu Cehil’in yüzüne yayıyla sert biçimde vurarak bağırdı: “İşte ben de onun dinindeyim! Bakalım ona bir şey yapacak mısın? Onun söylediğini söylüyorum! Gücün yetiyorsa ona yaptıklarını bana da yap göreyim.” Bazıları ebu Cehil’e yardım etmek için ayağa kalktıysa da o “Bırakın Hamza’yı, vallahi ben yeğenine çok çirkin bir şekilde sövüp saymıştım” diyerek durdurdu. </p>
				<p class="normal">O günden itibaren Hz. Hamza Resulullah’ın (sav) öğrettiklerine tabi oldu ve Kureyşliler onun İslâm’a girmesiyle Resulullah’ın (sav) güçlü bir yardımcı bulduğunu farkettiler ve ona eziyet etmeyi bir süre durdurdular.</p>
				<p class="normal">Ne var ki, çok geçmeden Resulullah’ın (sav) davasında devam ettiğini görünce Kureyş reisleri tekrar öfkeye kapıldılar. İçlerinden bir grup, onu korumaya yemin etmiş olan amcası Ebu Talib’e gitti. Ona, Hz. Peygamber’e (sav) putlarına ve hayat tarzlarına saldırmaktan vazgeçmesini, bunun karşılığında kendi dininde ne isterse yapabileceğini söylemesini istediler.</p>
				<p class="normal">Bir süre sonra hiç bir şeyin değişmediğini gördüler ve tekrar Ebu Talib’in yanına giderek, bu defa eğer yeğenini durdurmazsa hem kendisiyle hem de onunla savaşacaklarını söylediler. Ebu Talib kabilesinin arasındaki bu kavgaya çok üzülüyordu. Resulullah’ı (sav) çağırdı ve ona neler olduğunu anlatarak “Bana ve kendine acı; altından kalkamayacağım kadar büyük bir yükü bana yükleme” dedi. </p>
				<p class="normal">Resulullah (sav) amcasının kendisini korumaktan vazgeçebileceğini ve onun desteğinden mahrum kalacağını düşündü, ama yine de şu cevabı verdi: “Ey Amcam, bu davadan vazgeçmem için sağ elime güneşi, sol elime de Ay’ı koysalar bile Allah Hakikat’ı zafere eriştirinceye kadar vazgeçmem, ya da Onun uğrunda canımı veririm.”</p>
				<p class="normal">Ebu Talib bu cevaptan derinden etkilendi. Resulullah’a (sav) kendisini sağ kaldığı sürece ona destek olacağını söyledi ve Allah’ın davetini yayması için onu teşvik etti. O günden sonra, Kureyş reisleri Ebu Talib’i yeğenini korumaktan vazgeçirmeye ne kadar uğraştılarsa da, o onları dinlemeyi hep reddetti.</p>
				<p class="normal">Peygamber (sav) ve sahabelerini bıktırmak amacıyla, düşmanları fakir ve zayıf olanlara veya güçlü arkadaşları olmayanlara işkence etmeye başladılar.</p>
				<p class="normal">Böyle kimselerden birisi de Ümeyye b. Halef’in kölesi Bilal’di. Efendisi onu çöle götürür, ellerini kollarını bağlar, göğsünün üzerine büyük bir taş koyup güneşin altında bırakırdı. Allah’tan bir gün Hz. Ebu Bekir oradan geçerken Ümeyye’nin Bilal’e yaptığı işkenceyi gördü, büyük paralar ödeyerek Bilal’i efendisinden satın aldı ve sonra da azad etti. </p>
				<p class="normal">Fakat eziyet gören Müslümanların hepsi Bilal kadar şanslı değildi. Çoğu ızdırap çekti, fakat hepsi de doğru olanı yaptıklarını ve bu dünyada bulabilecekleri mutlulukların hepsinden daha büyük bir ödülün öbür dünyada kendilerine verileceğini bildiklerinden sabırla dayandılar.</p>
				<div class="calibre4" id="calibre_pb_23"/></body>
</html>