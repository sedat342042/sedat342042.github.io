<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_7">Halime’yle Bir Dönem</h1>
				<p class="normal"><span>M</span>ekke’deki çoğu diğer kadınlar gibi, Amine de oğlunu hayatının ilk yıllarında şehirden uzaklara, havanın daha sağlıklı olduğu çöle göndermeye karar verdi. Çöl kadınları Mekke’ye yeni doğmuş çocukları almak için gelir ve onlara büyüyüp gürbüz çocuklar oluncaya kadar bakarlardı, bunun karşılığında bebeğin anne-babası onlara çok iyi para öderdi. </p>
				<p class="normal">Amine’nin bebeğinin doğduğu yıl, Mekke’ye yeni bebek almak için gelen kadınlar arasında Halime adında bedevi bir kadın vardı. Beraberinde de kocası ve oğlan bebeği. Hep çok fakirlik çekmişlerdi, fakat o yıl, kıtlık yüzünden durumları her zamankinden daha kötüydü. Gelirken Halime’yi taşıyan merkep açlıktan o kadar zayıf düşmüştü ki, sık sık tökezliyordu. Annesi onu doğru dürüst emziremediği için, Halime’nin kendi bebeği sürekli ağlıyordu. Dişi develeri bile onlara tek damla süt vermemişti. Halime ne yapacağını bilmiyordu. Kendi kendine “Kendi oğluma yetecek kadar sütüm yokken, bir başka bebeği nasıl olur da emzirebilirim?” diye düşünüyordu. </p>
				<p class="normal">Sonunda Mekke’ye vardılar. Halime dışında, Sa’doğulları kabilesinin tüm kadınları beraberlerinde götürecekleri birer bebek bulmuşlardı. Geriye kalan tek bebek Muhammed’di (sav). Sütannenin ücretini genellikle çocuğun babası öderdi, fakat Muhammed’in babası yaşamıyordu. Kureyş’in en soylu ailelerinden birisine mensup olmasına rağmen, onu kimse almak istemedi. Onu almayı Halime de istemedi, fakat bir taraftan da yetiştireceği bir bebek olmadan kabilesine dönen tek kadın olmayı istemiyordu. Kocasına Muhammed’i (sav) alıp almaması gerektiğini sordu. O da almasını tavsiye etti ve “Belki de Allah, onun yüzünden bize bereket ve hayır ihsan eder.” dedi. </p>
				<p class="normal">Dönüş yolculuğuna koyuldular ve Halime Muhammed’i (sav) emzirmeye başlar başlamaz sütü aniden çoğaldı ve hem ona hem de kendi oğluna yetecek kadar sütü oldu. Evlerine geri döndükleri zaman, herşey değişmeye başladı. Toprak yeşillendi, ve ana besin kaynakları olan hurma ağaçları kucak kucak meyve verdi. Koyunları ve yaşlı develeri de fazlasıyla süt vermeye başladı. Halime ve kocası bu bereketin yanlarına aldıkları yeni bebeğin, yani Muhammed’in (sav) yüzünden geldiğini biliyorlardı, böylece onu kendi oğullarıymış gibi sevmeye başladılar.</p>
				<p class="normal">Muhammed (sav) iki yaşına girdiğinde, Halime onu annesine geri götürdü. Ancak oğlunun yanlarında biraz daha kalması için yalvardı, Amine de bunu büyük bir memnuniyetle kabul etti. </p>
				<p class="normal">Halime’nin ailesiyle çölde kaldığı süre içinde, Muhammed (sav) onun çocuklarıyla oynadı ve birlikte koyun güttüler. Ancak, diğer vakitlerde, Halime onu sık sık yalnız başına oturur halde buluyordu. </p>
				<p class="normal">Bir defasında, Muhammed’e (sav) iki meleğin geldiği ve kalbini karla yıkadıkları belirtilmektedir. Allah bu şekilde onun kalbini temizlemişti, çünkü Muhammed’in (sav) gelmiş geçmiş insanlardan daha büyük olmasını ve peygamberlerin Mührü olmasını takdir etmişti. </p>
				<p class="ayetler">Rahman ve rahim olan Allah’ın adıyla</p>
				<p class="ayetler">Biz senin göğsünü açmadık mı?</p>
				<p class="ayetler">Senden yükünü indirip atmadık mı?</p>
				<p class="ayetler">Öyle yük ki belini bükmüştü; </p>
				<p class="ayetler">Ve senin şanını yüceltmedik mi? </p>
				<p class="ayetler">Demek ki zorlukla beraber kolaylık vardır. </p>
				<p class="ayetler">Gerçekten zorlukla beraber kolaylık vardır. </p>
				<p class="ayetler">O halde durmaksızın (dua ve ibadetle)</p>
				<p class="ayetler">yorulmaya devam et.</p>
				<p class="ayetler">Ve yalnız Rabbinin rızasını kazanmaya çalış.</p>
				<p class="sagdanitaf">(Kur’an XCIV. 1-8)</p>
				<p class="normal">Halime sonunda Muhammed’i (sav) Amine’ye götürdüğü zaman, sağlıklı ve gürbüz bir çocuk olmuştu. O, daha sonraları Halime’yle birlikte olduğu vakitleri mutlulukla hatırlayacak ve kendisini hep Sa’doğullarından birisi sayacaktı. </p>
				<p class="normal">Yetimin Çocukluğu</p>
				<p class="normal"><span>M</span>uhammed (sav), üç yaşındayken, artık annesiyle birlikte yaşamak için Mekke’ye döndü. Üç yıl sonra, Amine oğlunu Yesrib’deki dayısını ziyarete götürmeye karar verdi. Hizmetçisi Bereke’ye, uzun yolculukta ihtiyaç duyacaklara herşeyi hazırlamasını söyledi, sonra da oraya giden kervanlardan birisine katıldılar. </p>
				<p class="normal">Yesrib’de bir ay kaldılar, Muhammed (sav) dayısının oğullarını ziyaretten hoşlanmıştı. Oradaki iklim çok hoştu, orada yüzmeyi ve uçurtma uçurmayı öğrendi. Ancak, Mekke’ye dönerken, Amine hastalandı ve öldü. Yesrib yakınlarındaki Ebva köyünde gömüldü. Muhammed (sav) Mekke’ye üzüntülü bir halde annesinin hizmetçisiyle döndü. O sırada altı yaşındaydı ve hem annesini hem de babasını kaybetmişti. Daha sonra dedesi Abdulmuttalib tarafından evlat edinildi. Abdulmuttalib onu candan seviyor ve yanından hiç ayırmıyordu. </p>
				<p class="normal">Abdulmuttalib’in bir adeti vardı: Kâbe’nin yanında bir battaniyenin üzerinde otururdu. Çevresinde daima onunla konuşmaya gelen insanlar bulunurdu. Battaniyenin üzerinde yanına kimse oturamazdı: bu yasağın tek istisnası torunu Muhammed’di. (sav). Bu da onların birbirlerine ne kadar yakın olduklarını göstermektedir. Abdulmuttalib’in kaç defa şöyle dediği duyulmuştu: “Bu çocuk birgün çok önemli birisi olacak.” </p>
				<p class="normal">İki yıl sonra Abdulmuttalib hastalanınca, Muhammed (sav) sürekli onun yanında kalmaya başladı. Abdulmuttalib, oğlu Ebu Talib’e kendi ölümünden sonra Muhammed’i (sav) evlât edinmesini söyledi. Ve kısa süre sonra öldü. Ebu Talib’in çok çocuğu vardı, fakat Muhammed (sav) hemen ailenin bir parçası ve en sevilen çocuğu oldu. </p>
				<p class="normal">Kureyşlilerin Suriye’ye gidecek bir kervanı hazırlamaları zamanı gelmişti. Onlarla birlikte giden Ebu Talib, Muhammed’i (sav) de yanında götürdü. Bu, Muhammed’in kuzeye ilk seferiydi. Günlerce yolculuktan sonra, kervan Romalıların Araplarla ticaret yaptıkları, Suriye yakınlarındaki bir yere geldi. Bu pazarın yakınlarında Bahira isminde bir keşiş yaşıyordu. Bahira’nın manastırı, kendisinden önce başka keşişler tarafından yüzyıllar boyu kullanılmıştı ve içinde eski kitaplar vardı.</p>
				<p class="normal">Bahira, uzaktaki kervanı farketti ve kervanın üzerinde büyük beyaz bir bulut görünce çok heyecanlandı. Bu masmavi gökyüzündeki tek buluttu ve yolculardan birisine gölgelik yaptığı anlaşılıyordu. Keşiş, bulutun kervanı izleyip, gölgelediği kişi bir ağacın altına oturunca kaybolduğunu görünce daha da şaşırdı. Bahira, okuduğu kitaplardan Hz. İsa’dan sonra bir peygamberin beklendiğini biliyordu ve ölmeden önce bu peygamberi görmeyi arzuluyordu. Gördüğünün bir mucize olduğunu anlayınca, arzusunun artık gerçekleşebileceğini düşünmeye başladı. </p>
				<p class="normal">Keşiş Mekkelileri gelip kendisiyle yemek yemeleri için davet etti. Araplar şaşırdılar, çünkü buradan sık sık geçtikleri halde Bahira onları daha önce hiç davet etmemişti. Yemek için biraraya gelindiğinde keşiş “Herkes burada mı?” dedi.</p>
				<p class="normal">“Hayır.” dedi birisi. “bir çocuk develeri beklemek için kaldı.”</p>
				<p class="normal">Bahira, çocuğun da kendilerine katılması için ısrar etti. O çocuk Muhammed’di (sav). O geldiğinde Bahira bir şey söylemedi, fakat yemek boyunca onu izledi. Görünüşünde eski kitaplarda anlatılanlara uyan bir çok şeyi farketti. Daha sonra onu yanına çağırdı ve sorular sordu. Çok geçmeden, onun Kâbe’deki putlar hakkında ne hissettiğini keşfetti. Bahira onu, Araplar gibi, putlar üzerine yemin ettirmeye çalışınca Muhammed (sav) şöyle dedi: “Bu dünyada onlardan nefret ettiğim kadar nefret ettiğim bir şey yoktur.” Birlikte Allah ve Muhammed’in hayatı ve ailesi hakkında konuştular. Dinledikleri Bahira’da bu çocuğun gerçekten Hz. İsa’dan sonra gelecek Peygamber olduğuna şüphe bırakmadı. </p>
				<p class="normal">Keşiş daha sonra Ebu Talib’in yanına gitti ve ona Muhammed’in (sav) neyi olduğunu sordu. Ebu Talib, Muhammed’in (sav) oğlu olduğunu söyledi. Bahira, bunun mümkün olamayacağını, çünkü bu çocuğun bir yetim olarak büyümesinin takdir edildiğini söyledi ve Ebu Talib’e Muhammed’i (sav) büyük bir dikkatle gözetmesini emretti. </p>
				<p class="normal">Muhammed’in gençliği hakkında anlatılan bir çok rivayet vardır. Bazıları onun ailesinin koyunlarını nasıl güttüğünü ve hep onlara şefkatli davrandığını anlatır. Onlar otlarken, o oturduğu yerde tabiatın sırlarını düşünürdü. Etrafındakilerin aksine, putlara hiç tapmaz ve onların üstüne hiç yemin etmezdi. Ayrıca o, insanların neden güç ve para için çarpıştığını merak eder, bu duruma üzülür ve kendisini yalnız hissederdi; Fakat duygularını kimseye açmazdı. Sakin, düşünce dolu bir çocuktu ve yaşıtı erkek çocuklarla nadiren oyun oynardı. </p>
				<p class="normal">Ancak bir defasında Hz. Muhammed (sav) birkaç çocukla birlikte Mekke’de bir düğüne gitmişti. Düğün evine vardığında müzik ve dans seslerini işitmiş, fakat tam eve girmek üzereyken birden bire kendisini yorgun hissetmiş ve oturduğu yerde uykuya dalmıştı. Ertesi sabah geç saatlere dek uyanmamış, böylece kutlamaları kaçırmıştı. Allah bu şekilde onu sefihçe şeyler yapmaktan alıkoymuştu, çünkü O, Hz. Muhammed’i (sav) çok daha önemli bir şey için koruyordu. </p>
				<div class="calibre4" id="calibre_pb_15"/></body>
</html>