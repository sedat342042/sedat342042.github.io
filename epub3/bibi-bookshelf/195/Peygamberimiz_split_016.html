<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_15">Gece Yolculuğu ve Mirac</h1>
				<p class="normal"><span>B</span>ir gece, Kâbe’nin yanında, Abdulmuttalib’in uyuduğu aynı yerde uyurken, Resulullah (sav) Vahiy Meleği Cebrail tarafından uyandırıldı. Neler olduğunu Resulullah (sav) sonrasında şöyle anlattı: “Kalktım ve omzumdan tuttu. Onun yanında durdum ve beni üstüne binmem için beyaz bir hayvanın bulunduğu bir caminin kapısına getirdi.”</p>
				<p class="normal">Resulullah (sav), hayvana nasıl bindiğini ve yanında Cebrail’le birlikte, Mekke’den Kudüs’teki el-Aksa adındaki mescide nasıl götürüldüğünü anlattı. Resulullah (sav) orada bir grup peygamber içinde Hz. İbrahim, Hz. Musa ve Hz. İsa’yı gördü. Birlikte kıldıkları namazda Resulullah (sav) imam oldu. Sonra kendisine birinde süt diğerinde ise şarap bulunan iki kap getirildi. O şarabı reddedip sütü seçti. Bunun üzerine Cebrail “Sen fıtrat, yani insanın doğru yapısı üzerinesin, senin ümmetin de fıtrat üzere olacak ey Muhammed. Size şarap yasaklandı” dedi.</p>
				<p class="normal">Resulullah (sav) Cennet’in kapılarından nasıl geçtiklerini ve sayısız melekleri nasıl gördüklerini de anlattı. Bu meleklerin arasında, hiç gülümsemeyen, Cennet muhafızı Malik vardı. Malik, önden yürüyerek ona (sav) bir cehennem manzarasını ve orada azap çekenlerin müthiş halini gösterdi. </p>
				<p class="normal">Sonra, Resulullah (sav) melekler tarafından yedi kat Gökler’in hepsine tek tek götürüldü. Yolda Hz. İsa, Hz. Musa, ve Hz. İbrahim’i gören Resulullah (sav) “Bana İbrahim’den ziyade benzeyen hiç kimseyi görmedim” diyecekti. Onlardan başka Hz. Yahya’yı Hz. Yusuf’u, Hz. İdris’i ve Hz. Harun’u gördü.</p>
				<p class="normal">En sonunda, daha önce hiç bir peygamberin gitmediği Sidretül-münteha’ya ulaştı. Resulullah (sav) Müslümanların inanmakta olduğu Vahiy’e burada mazhar oldu. </p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Peygamber kendisine Rabbinden indirileni tasdik edip ona iman etti.</p>
				<p class="ayetler">Mü’minler de iman etti. Onların hepsi Allah’a, meleklerine, kitaplarına ve peygamberlerine iman etti -Biz Allah’ın peygamberlerinden hiçbirisini ayırmayız- ve dediler ki:”İşittik ve emrine uyduk. Affını ve mağfiretini dileriz, ey Rabbimiz! varılacak yer Senin huzurundur.”</p>
				<p class="sagdanitaf">(Kur’ân II. 285)</p>
				<p class="normal">Daha sonra Huzur-u İlahi’nin Nuru’na götürüldü ve Müslümanların günde elli vakit namaz kılması emrini aldı. Resulullah (sav) sonrasını şöyle anlatıyordu:</p>
				<p class="normal">Geri dönerken, Musa’ya uğradım, size ne güzel bir arkadaştı o! Kaç vakit namazla emredildiğimi sordu. “Elli” cevabını verince, “Namaz ciddi bir iştir, ümmetin buna güç yetiremez” dedi. “Rabbine dön ve sayıyı eksiltmesi için niyazda bulun.” Ben de öyle yaptım ve Allah on’a indirdi. Tekrar Musa’ya uğradım, yine aynı şeyi söyledi; bütün gündüz ve gecede beş vakit namaza kadar bu böyle sürdü. Musa yine aynı tavsiyede bulundu. Ben ise “Rabbime dönüp çok niyaz ettim. Bir daha niyazda bulunmaya haya ederim” dedim. Her kim günde beş vakit namazı imanla kılarsa, elli vaktin sevabını alacaktır. </p>
				<p class="normal">Bunların gerçekleştiği gecenin sabahında, Resulullah (sav) Mekke’ye döndü ve Kureyşlilere olanları anlattı. Çoğu “Vallahi buna inanılmaz. Bir kervanın Suriye’ye gitmesi bir ay, dönmesi bir ay sürüyor! Sen o uzun yolculuğu nasıl tek bir gecede yapabilirsin?” dediler.</p>
				<p class="normal">Çoğu Müslümanlar bile şaşırdılar ve Resulullah’dan (sav) bunun izahını istediler. Birkaçı bu haberi koşa koşa Hz. Ebu Bekir’e yetiştirdi, o ise şöyle dedi: “Vallahi, eğer bunu Muhammed (sav) söylemişse, doğrudur. Unutmayın ki, Resulullah (sav) bize Allah’ın sözünün kendisine doğrudan gök’ten yer’e gece ya da gündüz her saatte geldiğini söylüyor da ona inanıyoruz. Bu, şu ânda şüphe duyduğunuz şeyden daha büyük bir mucize değil mi?”</p>
				<p class="normal"> Ebu Bekir daha sonra mescide gitti ve Resulullah’ın (sav) Kudüs’ü ayrıntılı bir şekilde anlatışını dinledi. “Doğru söylüyorsun, Ey Allah’ın Resulü” diyerek fikrini açıkladı. O günden itibaren “doğruya arka çıkmaya söz veren” anlamına gelen “Sıddık” unvanıyla şereflendirildi.</p>
				<p class="normal">Hz. Peygamber Mekke’ye dönüşünde gördüğü iki kervanı anlatmaya devam ettikçe, Peygamber’in başından geçenlere inanmaya başladılar. ﬁüphe duyanlara kervanları nerede gördüğünü, ne taşıdıklarını, Mekke’ye ne zaman varacaklarını söyledi. Kervanlar onun söylediği vakitte, onun anlattığı şeyleri taşıyor bir halde gelince, Resulullah’ın (sav) söylediklerinin hepsi bir bir çıktı. </p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Âyetlerimizden bir kısmını ona göstermek için</p>
				<p class="ayetler">kulunu bir gece Mescidi Haram’dan alıp </p>
				<p class="ayetler">çevresini mübarek kıldığımız Mescid-i Aksa’ya seyahat ettiren Allah her türlü</p>
				<p class="ayetler">kusurdan münezzehtir. </p>
				<p class="ayetler">ﬁüphesiz ki O herşeyi hakkıyla</p>
				<p class="ayetler">işiten ve görendir.</p>
				<p class="sagdanitaf">(Kur’an XVII.1)</p>
				<p class="ayetler">Kayan yıldıza yemin olsun ki</p>
				<p class="ayetler">Arkadaşınız ne şaştı, ne de batıla inandı,</p>
				<p class="ayetler">O kendi keyfine göre de konuşmaz.</p>
				<p class="ayetler">O ancak kendine vahyolunanı söyler.</p>
				<p class="ayetler">Onu üstün bir güç sahibi öğretmiştir</p>
				<p class="ayetler">O ufkun en yukarısında idi,</p>
				<p class="ayetler">Sonra indi ve yaklaştı,</p>
				<p class="ayetler">Nihayet kendisine iki yay kadar, </p>
				<p class="ayetler">hatta daha da yakın oldu,</p>
				<p class="ayetler">Sonra vahyolunacak şeyi</p>
				<p class="ayetler">Allah’ın kuluna vahyetti.</p>
				<p class="ayetler">Onun gördüğünü kalbi yalanlamadı; </p>
				<p class="ayetler">ﬁimdi onun gördüğü hakkında onunla mücadele mi edeceksiniz? </p>
				<p class="ayetler">Andolsun ki, onu bir kere daha gördü</p>
				<p class="ayetler">Sidre-i Münteha’da gördü</p>
				<p class="ayetler">Ki onun yanında Me’va Cenneti vardır. </p>
				<p class="ayetler">O zaman Sidre’yi Allah’ın nuru kaplamıştı.</p>
				<p class="ayetler">Göz ne şaştı, ne de başka bir şeye baktı.</p>
				<p class="ayetler">Andolsun ki, Rabbinin en büyük âyetlerinden birini gördü.</p>
				<p class="sagdanitaf">(Kur’an LIII. 1-18)</p>
				<div class="calibre4" id="calibre_pb_31"/></body>
</html>