<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_6">Peygamber Doğuyor</h1>
				<p class="normal"><span>B</span>ir gün Mekkeli Arap kabilelerinden birisi kuzeyde seferdeyken çölde bir münzevi keşişle karşılaştılar. Adamlardan bazıları onunla konuşmak için durdu. Keşiş bilge olarak bilinirdi ve Araplar sık sık onun fikrini alırlardı. </p>
				<p class="normal">Keşiş nereli olduklarını sordu. Mekkeli oldukları cevabını verince, Allah’ın yakında kavimlerinden bir peygamber göndereceğini söyledi. Bu peygamberin ismini sordular, o da isminin Muhammed olacağını ve onları yeni bir hayat tarzına ulaştıracağını söyledi. O sırada Mekke’de bulunan Amine, kocasını kaybettiği için üzüntü duymasına rağmen, bebeğinin doğumunu beklerken kendisini özellikle iyi ve güçlü hissediyordu. Bu dönemde rüyasında birçok şey gördü. Bir defasında, kendisinden sanki büyük bir ışık doğuyordu, bir diğerinde bir oğlunun olacağını ve isminin de Muhammed olacağını söyleyen bir ses duydu. Bu sesi hiç unutmadı, fakat kimseye ondan bahsetmedi. </p>
				<p class="normal">Fil yılının Rebiulevvel ayının onikisinde, pazar günü, Amine bir erkek çocuk doğurdu. Allah, takdir ettiği bir Peygamberi doğacağı zaman insanlara bir çok işaret gönderir. MS 570 yılının Rebiulevvel ayının onikinci gününde bu türden çok işaretler görüldü. Bunlardan bazılarını, kitaplarında bir peygamberin gelmekte olduğunu okuyan Yahudi âlimler gördüler. Meselâ, Yesrib’deki bu bilgili kişilerden birisi o gece gökleri incelerken, daha önce hiç görmediği parlak bir yıldız gördü. Çevresindeki insanları çağırdı ve onlara yıldızı göstererek ‘Bir peygamber doğmuş olmalı’ dedi. </p>
				<p class="normal">Aynı gece, bir diğer Yahudi Mekke’de Kureyş’in ileri gelenlerinin toplandığı yerden geçiyordu. Yenilerde bir bebeğin doğup doğmadığını sordu ve eğer doğmuşsa, onun Arap milletinin Peygamberi olacağını söyledi. </p>
				<p class="normal">Amine o sırada Kâbe’nin yanında oturmakta olan kayınbabası Abdulmuttalib’e doğum haberini gönderdi. Abdulmuttalib çok sevindi ve hemen çocuğa bir isim düşünmeye başladı. Sıradan bir isim olmazdı. Altı gün gelip geçtiği halde karar vermemişti. Fakat yedinci gün, Kâbe’nin yanında uzanmış uyurken, bebeğe pek duyulmadık Muhammed ismini vermesi gerektiğine dair, tıpkı Amine’nin gördüğü gibi, bir rüya gördü. Böylece çocuğa, “övülen” anlamına gelen Muhammed (sav) ismi verildi. </p>
				<p class="normal">Abdulmuttalib, torununa verdiği ismi Kureyş ileri gelenlerine söylediğinde, çoğu “Neden bizim kavmimizin kullandığı bir ismi seçmedin?” diye sordular.</p>
				<p class="normal">O da hemen “Göklerdeki Allah’ın ve yerdeki insanların onu övmesini istiyorum” cevabını verdi. </p>
				<div class="calibre4" id="calibre_pb_13"/></body>
</html>