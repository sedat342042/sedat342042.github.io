<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_23">Davet</h1>
				<p class="normal"><span>H</span>udeybiye Anlaşmasının on yıllığına güvence altına aldığı barış, Arabistan’ın dört bir yanındaki insanların Peygamber’i (sav) ziyaret etmeye gelebilecekleri anlamını taşıyordu ve gerçekten de çok sayıda insan İslâmiyete girdiklerini ilân ettiler. Yine bu dönemde Peygamber (sav) davetinin diğer ülkelere ulaştırılmasına karar verdi ve güvenilir sahabeleriyle o zamanın en güçlü milletlerinin hükümdarlarına davetini bildiren mektuplar gönderdi. Davetinde şunları söylediği bildirilmektedir: “Allah, beni bütün insanlara rahmet olarak gönderdi, davetini kabul edin ki Allah’ın rahmeti sizin de üzerinize olsun.” Yine daha önce, Peygamber (sav) Hendek savaşından önce hendek kazarken, onun parçalamaya çalıştığı bir taştan üç ışığın parladığı kaydedilmektedir. Bu ışıklar, ona yakında İslâmiyete girecek olan Güney, Doğu ve Batı medeniyetlerinin kalelerini göstermişti. </p>
				<p class="normal">ﬁimdi, Peygamber (sav) davetini gönderdiği sırada, Ebu Süfyan ve diğer Kureyşliler, Roma (daha sonraki ismiyle, Bizans) imparatorluğunun bir eyaleti olan Suriye’de ticaret yapıyorlardı. Yine o günlerde, bu devletin imparatoru olan Heraklius bir rüya gördü, Suriye’de, sarayındaki ziyaretçilere üzgün üzgün şunları söyledi: “İmparatorluğumuzun yıkıldığını ve zaferin bizim dinimizden olmayan bir topluluğa geçtiğini gördüm.” Evvelâ, bunun Yahudilere işaret ettiğini düşündü, yönetimindeki bütün Yahudileri öldürmeyi bile aklından geçirdi. Fakat daha sonra, Basra valisinden bir elçi, imparatora bir haber getirdi: “Ey İmparator Heraklius, şehirde, ülkelerindeki harika olaylardan bahseden bazı Araplar bulunuyor.” elçi daha sonra Peygamber (sav) hakkında işittiklerini anlattı.</p>
				<p class="normal">Bunun üzerine Heraklius, askerlerine “Gidip, bu konuda daha fazla bilgisi olan birisini bulun” diye emretti. </p>
				<p class="normal">Ancak, askerler Peygamber’den (sav) bahsedenleri değil, Ebu Süfyan ile birkaç arkadaşını buldular ve İmparator’un huzuruna getirdiler. Heraklius sordu: “Aranızda Peygamber Muhammed’in (sav) yakın akrabası olan var mı?”</p>
				<p class="normal">Ebu Süfyan “Ben varım” diye cevap verdi. </p>
				<p class="normal">Böylece İmparator, Peygamber’i (sav) en iyi onun tanıdığını düşünerek, bütün soruları ona sordu. “ Peygamber’in kabilenizdeki konumunu anlat bana” dedi. </p>
				<p class="normal">Ebu Süfyan, “En saygın ailemizdendir” dedi. </p>
				<p class="normal">“Ondan önce, onun söylediği türden şeyler söyleyen oldu mu?” diye devam etti imparator.</p>
				<p class="normal">Cevap “Hayır” oldu.</p>
				<p class="normal">“Hiç yalan söylediği ya da aldattığı için suçlandı mı?” </p>
				<p class="normal">“Asla.”</p>
				<p class="normal">İmparator yine sordu: “Peki ya fikirleri, görüşleri ve muhakeme gücü için ne diyeceksin?” </p>
				<p class="normal">“Kimse onu hiç şüpheye düşürmedi veya muhakemesinde bir hata bulmadı.”</p>
				<p class="normal">“Onun peşinden kimler gidiyor; gururlular mı, yoksa mütevaziler mi?”</p>
				<p class="normal">“Mütevaziler.”</p>
				<p class="normal">“Takipçileri artıyor mu, azalıyor mu?”</p>
				<p class="normal">“Artıyor, hiç birisi onu terketmiyor.”</p>
				<p class="normal">İmparator daha sonra diğer konulara geçti ve şunu sordu: “Bir anlaşma yaptığında ona uyar mı?”</p>
				<p class="normal">“Evet.”</p>
				<p class="normal">“Hiç onunla savaştın mı?”</p>
				<p class="normal">Ebu Süfyan’ın buna cevabı şöyle oldu: “Evet, bazen biz kazandık, bazen o, fakat anlaşmalarındaki sözünü hiç bozmadı.”</p>
				<p class="normal">Yine sordu: “İnsanların ne yapması gerektiğini söylüyor?”</p>
				<p class="normal">“Bir Allah’a kulluk etmelerini, insanların atalarının taptıklarına tapmalarını yasaklıyor ve yalnızca Allah’a kulluk etmelerini, zekat vermelerini, sözlerini tutmalarını, görev ve sorumluluklarını yerine getirmelerini söylüyor.”</p>
				<p class="normal"> Peygamber’in (sav) düşmanı olmasına ve hayatının sonuna dek İslâmiyeti kabul etmemesine rağmen, Ebu Süfyan doğruyu söylemişti. Aslında orada bulunan kervanın diğer üyelerinin önünde yalan söylemekten korkmuştu. Görüşme İmparator’un şu sözleriyle sona erdi: “Anlıyorum ki, o gerçekten Peygamberdir. Peşinden gidenler onu terketmiyor dediniz, ki bu onların gerçek inanç sahibi olduğunu ispatlıyor, zira inanç kalbe girip çıkıvermez. Onun gelmekte olduğunu biliyordum. Dedikleriniz doğruysa, benim ülkemi de fethedecektir. ﬁimdi yanında olsaydım, onun ayaklarını yıkardım. Artık gidebilirsiniz.”</p>
				<p class="normal">Az sonra, Peygamber’in mektubunu taşıyan elçi Dıhye Suriye sarayına ulaştı; mektupta şöyle deniyordu: “Eğer İslâmiyeti kabul edersen, güvende olursun ve Allah seni iki kat ödüllendirir. Eğer kabul etmezsen, kararının sonuçlarına katlanmak zorunda kalırsın.”</p>
				<p class="normal">Heraklius mektubu çabucak aldı. O kadar üzülmüştü ki, kendisine zorlukla hakim olabiliyordu. Dıhye’ye “Efendinizin Allah’ın hak elçisi olduğunu biliyorum” dedi. “Kitaplarımız onun gelişini haber veriyor. Eğer Romalıların beni öldüreceğinden korkmasaydım, İslâmiyete girerdim. Piskopos Dagatir’e gidin ve herşeyi anlatın. Halkın arasında onun sözü benimkinden daha fazla dinlenir.”</p>
				<p class="normal">Böylece Dıhye mesajı Piskopos’a iletti. Dagatir bunu duyunca “Evet, efendiniz, ki biz ona Ahmed diyoruz, kitaplarımızda geçmektedir.” Daha sonra üzerindeki siyah cübbesini çıkarıp beyaz olanını giydi ve kilisede toplanmış olan halka şöyle dedi: “Ey Romalılar, Ahmed’den bizi Allah’a davet eden bir mektup geldi. ﬁehadet ederim ki, Allah’tan başka ilah yoktur ve Ahmed onun kulu ve elçisidir.” (Ahmed, Peygamber Muhammed’in diğer bir ismidir.) Fakat bunu duyan kalabalık öfkelenerek Dagatir’e saldırdı, ve onu öldürünceye dek dövdüler.</p>
				<p class="normal">Heraklius aynı şeyin kendi başına da geleceğinden korktuğundan, bir balkondan generallerine şöyle konuştu: “Ey Romalılar! Birisi beni dinine davet eden bir mektup yazmış. İnanıyorum ki o gerçekten beklememiz söylenen peygamberdir. Onun peşinden gidelim ki, bu dünyada ve Ahirette mutlu olabilelim.” Romalılar bunu duyunca, kızgınlıkla bağrıştılar, bunun üzerine Heraklius hemen şöyle dedi: “Sadece rol yapıyordum. İnancınızın ne kadar kuvvetli olduğunu görmek istedim. Dininize sadık kaldığınızı görmek beni memnun etti.” Heraklius sonra barışın korunması için Müslümanlara vergi veya toprak vermelerini teklif etti, fakat Romalılar kabul etmediler. Daha fazla bir şey yapamayacağını anlayan ve İslâmiyetin bir gün Suriye’yi fethedeceğini bilen Heraklius eyaleti terkedip Doğu Roma İmparatorluğunun başşehri olan İstanbul’a döndü. Ayrılırken arkasına dönüp “Son kez elveda ey Suriye” dedi. </p>
				<p class="normal">Bu sırada Peygamber’in bir diğer elçisi, İran şahı Kisra’nın sarayına ulaşmıştı, elçiye orada kralın muhafızı “ﬁah’ın huzuruna çıktığında başını eğerek selamlamalısın ve o seninle konuşuncaya dek başını kaldırmamalısın” dedi.</p>
				<p class="normal"> Peygamber’in elçisi “Asla eğmem” diye cevapladı. “Ben yalnızca Allah’a başımı eğerim.” “O zaman ﬁah getirdiğin mektubu kabul etmez” dediler. </p>
				<p class="normal">Elçinin kendisiyle görüşme zamanı geldiğinde, adamın başını dik tutması ve önünde herkesin yaptığı gibi saygıyla diz çökmemesi ﬁah’ı gerçekten çok hayrete düşürdü. ﬁah buna rağmen mektubu yüksek sesle okudu:</p>
				<p class="ayetler">Rahman ve Rahim olan Allah’ın adıyla</p>
				<p class="normal">Allah’ın Resulü Muhammed’den İran şahı Kisra’ya.</p>
				<p class="normal">Selam hakka tabi olanlara, Allah’a ve Resulüne inananlara ve Allah’tan başka ilah olmadığına ve Muhammed’in Onun Resulü olduğuna şehadet edenlerin üzerine olsun. Allah’ın adıyla -çünkü ben Onun Resulüyüm- senden halkını ikaz etmeni, onun davetini kabul etmezlerse, bunun sonuçlarına katlanacaklarını söylemeni istiyorum. Müslüman olun ki güvende olasınız. Eğer onlara bunu anlatmazsan, vatandaşlarının cehaletinin suçlusu sen olursun. </p>
				<p class="normal">ﬁah bunları okuyunca öfkelendi ve mektubu küçük parçalara ayırdı.</p>
				<p class="normal">Elçi Arabistan’a döndü ve Kisra’nın yaptıklarını Peygamber’e (sav) anlattı. Peygamber (sav) “Allah’da onun krallığını küçük küçük parçalara ayırsın” dedi. Ve yıllar sonra Peygamber’in (sav) dediği aynen oldu. İran krallığı parçalandı.</p>
				<p class="normal">Suriye ve İran’dan başka, bir elçi de Habeşistan Kralı Necaşi’ye gönderilmişti. Elçinin götürdüğü mektupta şöyle deniyordu: </p>
				<p class="normal">Selam, Hamd, Melik, Kuddüs, Selam, Mü’min, Müheymin, olan Allah’adır.</p>
				<p class="ayetler">O Allah ki, Ondan başka ilah yoktur.</p>
				<p class="ayetler">Melik’tir, Kuddüs’tür, Selam’dır,</p>
				<p class="ayetler">Mü’min’dir, Müheymin’dir, Aziz’dir,</p>
				<p class="ayetler">Cebbardır, Mütekebbir’dir. Allah (onların)</p>
				<p class="ayetler">şirk koşmakta olduklarından çok yücedir.</p>
				<p class="sagdanitaf">(Kur’an LIX. 23)</p>
				<p class="normal">Ve Meryem’in oğlu İsa’nın Allah’ın ruhu olduğuna şehadet ederim, ki Onun sözüne mazhar olan temiz, saf bakire Meryem İsa’ya hamile kalmıştır. Allah kudret Eliyle ve Nefesiyle Adem’i yarattığı gibi, İsa’yı da Ruhundan ve Nefesinden yaratmıştır. Seni, ortağı olmayan Ehad olan Allah’a, Ona itaat etmeye, beni izlemeye ve bana gelmiş olana inanmaya davet ediyorum, çünkü ben Allah’ın Resulüyüm. Selam, hakka tabi olanların üzerine olsun.</p>
				<p class="normal">Habeşistan kralı çok akıllı ve bilgili birisiydi, ve tüm dünya tarafından iyi bir Hıristiyan olarak tanınıyordu. Elbette ki, yıllar önce ülkesine sığınmak için gelmiş olan Müslümanlardan Peygamber’i (sav) ve onun getirdiği dini tanımıştı. Mektup onu derinden etkiledi ve tahtından indi. Bu hareketi sadece saygısını göstermiyor, aynı zamanda onun Müslüman olduğunu ilan ediyordu. </p>
				<p class="normal">Peygamberin mektubuna kendi mektubuyla cevap verdi. </p>
				<p class="normal">Habeşistan Kralı Necaşi el-Asham’dan Allah’ın Peygamberi Muhammed’e.</p>
				<p class="normal">Esselamü aleyküm ey Allah’ın Peygamberi ve rahmetullahu ve berakatuhu</p>
				<p class="normal">Beni İslâmiyete eriştiren Onun eşi benzeri yoktur.</p>
				<p class="normal">Mektubunu aldım, ey Allah’ın Resulü. Amca oğlun Cafer ve bazı takipçilerin hâlâ burada yaşıyorlar. Senin gerçekten Allah’ın Resulü olduğuna inanıyorum. Ve bir süre önce amca oğlun Cafer’in -ki İslâmiyete onun sayesinde girdim ve Âlemlerin Rabbine teslim oldum- önünde ettiğim bağlılık yeminini tekrar ediyorum.</p>
				<p class="normal">Aynı ânda dördüncü elçi bir gemiyle İskenderiye’ye, Kıpti bir Hıristiyan olan Mısır hükümdarı Mukavkıs’la görüşmek için yol alıyordu. Peygamber (sav) mektubunda Mukavkıs’ı İslâmiyeti kabul etmeye davet ediyordu, çünkü Hz. İsa’nın bildirdiklerine inanmış bir Hıristiyanın, Allah’ın aynı davetiyle gelmiş olduğundan, kendisine de inanması gerekiyordu.</p>
				<p class="normal">Mektupta şunlar yazıyordu.</p>
				<p class="normal">Rahman ve Rahim olan Allah’ın adıyla</p>
				<p class="normal">Abdullah’ın oğlu Muhammed’den büyük Kıpti’ye</p>
				<p class="normal">Selam hakka tabi olanların üzerine olsun. Senden İslâmiyeti kabul etmeni rica ediyorum. Müslüman ol. Allah seni iki kat ödüllendirir. Eğer reddedersen, halkının bu bereketi paylaşmasına imkan vermediğinin suçunu taşıyacaksın.</p>
				<p class="normal">Mukavkıs mektupta yazılan sözlere saygı gösterdi. Elçiye iyi muamele etti ve onunla Peygamber’e (sav) birçok hediyeler gönderdi, ama Müslüman olmadı.</p>
				<p class="normal">Peygamber’in İslâma davetini yalnızca Habeşistan’ın kabul etmesine rağmen herşey kaybedilmemişti, bir kaç yıl sonra İran, Suriye ve Mısır tamamen Müslüman ülkeler haline geldi.</p>
				<div class="calibre4" id="calibre_pb_47"/></body>
</html>