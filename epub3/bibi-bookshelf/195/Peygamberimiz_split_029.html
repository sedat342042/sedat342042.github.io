<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_28">Peygamber’in Vefatı</h1>
				<p class="normal"><span>M</span>edine’ye dönmesinden kısa bir süre sonra, bir geceyarısı Peygamber (sav) uyandı ve hizmetçisi Abdullah’ın katırını eyerlemesini istedi. Sonra evden ayrılarak Müslümanların mezarlığına, Baki el-Garkad’a gittiler. Peygamber (sav) burada sanki içinde yatan Müslümanları görüyormuşçasına mezarların önünde durdu, onlarla konuştu ve onlara dua etti. Abdullah daha sonra şöyle anlatıyordu: “Peygamber (sav) bana ölülere dua etmesinin emredildiği ve benim de onunla birlikte gideceğimi söyledi.”</p>
				<p class="normal">Peygamber (sav) duasını bitirdikten sonra, Abdullah’a döndü ve şöyle dedi: “Bu dünyanın bütün zenginliklerini, uzun bir hayatı ve sonra Cennet’e girmeyi de, Rabbimle şimdi buluşmayı ve Cennet’e şimdi girmeyi de seçebilirim.” Abdullah uzun zengin bir hayatı, sonra da Cennet’i seçmesi için ona yalvardıysa da, Peygamber (sav) bu dünyada kalmak yerine Rabbiyle şimdi buluşmayı çoktan seçtiğini söyledi. </p>
				<p class="normal">Ertesi sabah, Peygamber (sav) korkunç bir baş ağrısıyla uyandı, fakat buna rağmen mescidde namaz kıldırdı. Daha sonra orada toplu halde bulunanlara söylediklerinden, ölümünün yakın olduğu anlaşılıyordu. Peygamber (sav), ağlamaya başlayan en iyi arkadaşı, Hz. Ebu Bekir’i övdü ve herkese Cennet’teki bir havuzda hep beraber tekrar görüşeceklerini söyledi. Bununla birlikte, yalnız ve yalnız Allah’a kulluk edeceklerinden emin olmasına rağmen, bu dünyanın zevklerinin onları cezbetmesinden, manevi şeyleri unutarak maddi mallar için birbirlerine düşmelerinden korktuğunu sözlerine ekledi.</p>
				<p class="normal">Biraz sonra, Peygamber (sav) kendisini karısı Hz. Ayşe’nin odasına götürmelerini istedi. Gün geçtikçe rahatsızlığı daha da artıyordu. Hatta bir gün o kadar rahatsızlandı ki, Hz. Ayşe’nin odasının bitişiğindeki mescide bile gidemedi. Peygamber (sav), Hz. Ayşe’ye babası Hz. Ebu Bekir’in namaz kıldırmasını söyledi. Bu haber Müslümanları çok üzdü, çünkü ilk defa başka birisi Peygamber’in yerine geçiyordu. </p>
				<p class="normal">İslâm’ın 11. yılında (Miladi 632), Rebiulevvel ayının onikisinde, Peygamber (sav) namaz kılanların sesini işitti. Büyük çaba harcayarak ayağa kalktı ve kapısından, Hz. Ebu Bekir’in ardında saf tutmuş Müslümanları seyretti; büyük bir memnuniyetle gülümsedi. Hz. Ebu Bekir onu görünce, yerini Peygamber’e (sav) vermek için geriye çekildi. Onun eskisi gibi kendileriyle namaz kılacağını düşünen Müslümanlar sevindiler, fakat o gün nurlar saçan bir güzellikteki Peygamber Muhammed (sav) namaza devam etmelerini işaret etti. Hz. Ebu Bekir’in sağında oturarak namazını kıldı ve sonra içeriye geçerek başını Hz. Ayşe’nin dizlerine koydu. Öylesine acı çekiyordu ki, kızı Hz. Fatma üzüntüyle ağlıyordu. O zaman Peygamber (sav) “Bugünden sonra baban hiçbir acı çekmeyecek, ecel göründü bana” dedi. “Kıyamet gününe kadar hepimiz ölümü tadacağız.” Orada yatarken, Hz. Ayşe onun bir defasında söylediği “Allah hiç bir peygamberine seçim sunmadan, kendi yanına almaz” sözünü hatırladı. Sonra Peygamber’in (sav) konuştuğunu duydu. Son sözleri şunlardı: “Hayır, Cennet’teki Yüce Arkadaşları isterim.” </p>
				<p class="normal">Hz. Ayşe o zaman kendi kendine “Vallahi, o böyle diyerek bizi seçmiyor” dedi. </p>
				<p class="normal">Mesciddeki insanlar Peygamber’in (sav) vefatını duyunca, içleri kederle doldu. Hz. Ömer buna inanamazdı, ve inanamadı da; bunun doğru olmadığını haykırdı. O zaman Hz. Ebu Bekir dışarıya çıktı ve insanlara yumuşak bir sesle şunları söyledi: “Elhamdülillah! Ey insanlar, her kim Muhammed’e tapıyorsa, bilsin ki Muhammed öldü. Fakat, kim ki Allah’a kulluk ediyorsa bilsin ki Allah Hayy’dır ve hiç ölmez.” Ardından, Uhud savaşından sonra indirilen şu ayeti okudu: </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Muhammed ancak bir elçidir, ondan önce bir çok peygamber gelip geçmiştir. ﬁimdi o ölür veya öldürülürse siz ardınıza</p>
				<p class="ayetler">dönüverecek misiniz? Kim ardına dönerse,</p>
				<p class="ayetler">Allah’a hiçbir zarar verecek değildir, fakat şükredip sabredenlere </p>
				<p class="ayetler">Allah muhakkak mükâfat verecektir.</p>
				<p class="ayetler">Hiçkimse Allah’ın izni olmadıkça ölmez.</p>
				<p class="ayetler">Ölüm vakti tayin edilip yazılmış bir eceldir.</p>
				<p class="ayetler">Kim dünya menfaatini isterse</p>
				<p class="ayetler">kendisine ondan veririz. Ve kim ahiret</p>
				<p class="ayetler">sevabını isterse ona da ondan veririz.</p>
				<p class="ayetler">ﬁükredenleri elbette mükafatlandıracağız. </p>
				<p class="sagdanitaf">(Kur’an III. 144-145)</p>
				<p class="normal">Bunun üzerine, insanlar Peygamber’in (sav) namaz kıldırması için seçtiği Hz. Ebu Bekir’e bağlılık yemini ettiler. Hz. Ebu Bekir kabul etti ve sözlerini şöyle bitirdi: </p>
				<p class="normal">“Allah’a ve Resulüne itaat ettiğim sürece bana itaat edin. Fakat eğer Allah’a ve Resulüne karşı gelirsem, bana itaat etmeyin. Namaz için kalkın. Allah’ın rahmeti üzerinize olsun!”</p>
				<p class="normal">Kalktılar ve ona sordular: “Peygamber (sav) nereye gömülecek?” Hz. Ebu Bekir Peygamber’in (sav) “Öldüğü yerde gömülen hiç bir Peygamber ölmez” sözünü hatırladı. Ve böylece Peygamber (sav), mescidin bitişiğindeki evde bulunan Hz. Ayşe’nin odasına kazılan bir mezara defnedildi. Bu yer Harem-i Nebevi olarak bilinmekte ve dünyanın her tarafından Müslümanlar dua etmek ve Peygamber Muhammed (sav)’e salât ve selamda bulunmak için oraya gitmektedir.</p>
				<p class="ayetler">Ve hiç şüphesiz, senin için bitmez tükenmez bir mükâfat vardır.</p>
				<p class="ayetler">Ve hiç şüphesiz, sen pek büyük bir</p>
				<p class="ayetler">ahlâk üzeresin. </p>
				<p class="sagdanitaf">(Kur’an LXVIII. 3-4)</p>
				<div class="calibre4" id="calibre_pb_57"/></body>
</html>