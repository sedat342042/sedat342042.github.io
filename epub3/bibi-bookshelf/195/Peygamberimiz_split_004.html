<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_3">İsmail’in Çocukları</h1>
				<p class="normal"><span>Y</span>ıllar sonra, İsmail’in çocuklarının da çocukları oldu. Soyundan gelenlerin sayısı arttı ve Arabistan’ın dört bir yanına dağılan kabileler kurdular. Bu kabilelerden birisi de Kureyş adını taşıyordu. Kureyşliler hiç Mekke’den ayrılmamışlar ve daima Kâbe’nin yanında yaşamışlardı. </p>
				<p class="normal">Kureyş reisinin görevlerinden birisi Kâbe’ye hacca gelenlerin ihtiyaçlarını karşılamaktı. Hacılar Arabistan’ın her tarafından gelirlerdi ve onlara yiyecek ve su vermek büyük bir şerefti. </p>
				<p class="normal">Ancak zaman geçtikçe, Araplar doğrudan doğruya Allah’a ibadet etmeyi bırakıp gittikleri çeşitli ülkelerden putlar getirmeye başladılar. Bu putları Kâbe’ye koydular, böylece Kâbe İbrahim’in hedeflediği gibi Allah’ın mabedi olarak kabul edilmiyordu. Ancak yine de Araplar ona saygı gösteriyorlardı. O dönemde, Zemzem’in kaynağı kumların altında kayboldu. </p>
				<p class="normal">Yine bu dönemde, Kureyş ileri gelenlerinden Kusay Mekke’nin yöneticisi oldu. Mabed’in anahtarları ondaydı ve hacılara su ve yemek vermek, toplantıları yönetmek, çarpışmalardan önce savaş bayraklarını dağıtmak onun göreviydi. Ayrıca, Kureyşliler meselelerini onun evinde çözümlerlerdi.</p>
				<p class="normal">Kusay’ın ölümünden sonra, onun sağlığında meşhur olan oğlu Abdulmenaf Kureyş’in reisliğine geçti. Sonra da onun oğlu Haşim reis oldu. Biri yazın Suriye’ye ve Kuzeye, diğeri ise kışın Yemen’e ve güneye olmak üzere, Kureyş’ten iki büyük kervan seferini ilk başlatanın Haşim olduğu söylenmektedir. Bunun sonucunda Mekke zenginleşti, büyük ve önemli bir ticaret merkezi haline geldi. </p>
				<p class="normal">Haşim, bir yaz mevsiminde, Yemen’de satmak üzere kuzeye mal satınalmaya gitti. Yolda, pazarda alışveriş yapmak için Yesrib’de durdu ve orada güzel bir kadın gördü. Bu kadın çok saygın bir aileden gelen Amr b. Zeyd’in kızı Selma’ydı. Haşim ona evlenme teklifinde bulundu. Dürüst ve tanınmış biri olduğundan teklifi kabul edildi. Ve Selma güzel bir erkek evlât doğurdu, çocuğun saçlarının bir kısmı beyaz olduğundan, adını Arapça “Ak saçlı” anlamına gelen ﬁeyba koydular. Anne ve oğul, Yesrib’in daha serin ve daha sağlıklı ikliminde kaldılar, Haşim ise Mekke’ye döndü. Fakat kervanını kuzeye götürdüğü zamanlar onları ziyaret edecekti. Ne var ki, bu seferden birisinde Haşim hastalandı ve öldü.</p>
				<p class="normal">Yakışıklı ve zeki bir çocuk olan ﬁeyba Yesrib’deki dayısının evinde büyüdü. ﬁeyba, kendisi çok küçükken ölen babasını hiç tanımadığı halde, Haşim b. Abdülmenaf’ın, yani Kureyş’in reisinin, Kâbe’nin muhafızının ve hacıların koruyucusunun oğlu olmaktan gurur duyuyordu.</p>
				<p class="normal">Haşim’in ölümü üzerine kardeşi Muttalip onun görevlerini ve sorumluluklarını üstlendi. Yeğeni ﬁeyba’yı görmeye Yesrib’e gittiğinde, bu çocuğun bir gün babasının yerine geçeceği kanısına vardı. ﬁeyba’nın Mekke’de yaşama zamanı gelmişti artık. </p>
				<p class="normal">Oğlunun amcasıyla birlikte gitmesine izin vermek ﬁeyba’nın annesi Selma’ya çok zor geldi, fakat sonunda en hayırlısının bu olduğunu anladı. Muttalib Mekke’ye döndü ve arkasında ﬁeyba, devesinin üzerinde bir öğle vakti şehre girdi. Mekke halkı çocuğu görünce, onun bir köle olduğunu sandılar ve onu göstererek “Abdulmuttalib” diye seslendiler; çünkü “abd” Arapça’da köle anlamına geliyordu. Muttalib onlara ﬁeyba’nın kölesi değil yeğeni olduğunu, kendileriyle birlikte yaşamaya geldiğini söyledi. Ancak yine de o günden sonra ﬁeyba sevgiyle Abdulmuttalib diye çağrıldı hep. </p>
				<p class="normal">Muttalib’in ticaret için gittiği Yemen’de ölmesi üzerine, yerine Abdulmuttalib geçti. Ailesinin en saygın, en sevilen ve herkesin imrendiği üyesi oldu. Bununla birlikte o, İbrahim’in öğrettiklerini terkeden Araplara hiç benzemiyordu. </p>
				<div class="calibre4" id="calibre_pb_7"/></body>
</html>