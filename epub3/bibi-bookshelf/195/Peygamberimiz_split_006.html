<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_5">Fil Yürümeyi Reddediyor!</h1>
				<p class="normal"><span>H</span>abeşistanlı -Afrika’da bir ülke- Ebrehe Yemen’i işgal etti ve oranın valisi tayin edildi. Ebrehe, daha sonra yılın belli bir vaktinde Yemen’in her tarafından ve Arabistan’ın diğer kısımlarından çok sayıda insanın Mekke’ye gittiğini farketti. Bunun nedenini sorduğunda, insanların Kabe’ye hacca gittiklerini öğrendi.</p>
				<p class="normal">Ebrehe, Mekke’nin kendi ülkesinden daha önemli olduğu fikrinden nefret etti ve renkli mermerden altın kapıları ve gümüş işlemeleri olan bir kilise inşa etmeye karar verdi, sonra da halka Kabe’yi bırakıp burayı ziyaret etmeleri emrini verdi. Fakat kimse onu dinlemedi.</p>
				<p class="normal">Ebrehe öfkelenerek Kabe’yi yıkmaya karar verdi. Önünde bir filin yürüdüğü büyük bir ordu hazırladı ve Mekke’ye doğru yola çıktı. Mekkeliler onun gelmekte olduğunu duyunca çok korktular. Ebrehe’nin ordusu, savaşamayacakları kadar büyüktü. Peki ama onun Kutsal Kabe’yi yıkmasına nasıl göz yumabilirlerdi? Reisleri Abdulmuttalib’in fikrini sormaya gittiler.</p>
				<p class="normal">Ebrehe Mekke’nin dışına ulaştığında, Abdulmuttalib onu karşılamaya gitti. Ebrehe “Ne istiyorsun?” diye sordu. </p>
				<p class="normal">Ebrehe, Mekke girişinde çayırda otlarken bulduğu, Abdulmuttalib’in develerini almıştı, bu yüzden Abdulmuttalib “Develerimi geri istiyorum” dedi.</p>
				<p class="normal">Ebrehe çok şaşırdı ve şöyle dedi: “Ben Kutsal Kabe’nizi, atalarınızın mukaddes yerini yıkmaya geldim, sen ise benden birkaç deveyi soruyorsun?” dedi.</p>
				<p class="normal">Abdulmuttalib sakin bir biçimde cevapladı: “Develer bana ait, Kabe ise Allah’a aittir, dolayısıyla onu koruyacak olan da Allah’tır.” Sonra Ebrehe’nin yanından ayrılarak Kureyşlilerin yanına döndü ve onlara Mekke’yi boşaltmalarını ve düşmanlarını dağlarda beklemelerini emretti.</p>
				<p class="normal">Sabah olunca, Ebrehe şehre girmeye hazırlandı. Filine zırh giydirdi ve askerlerini savaş düzenine soktu. Amacı Kâbe’yi yerle bir edip sonra da Yemen’e dönmekti. Ancak tam o sırada, fil çöktü ve kalkmayı reddetti; askerler onu kaldırmak için döverek ne kadar uğraştılarsa da bir işe yaramadı. Fakat yüzünü Yemen yönüne çevirdiklerinde hemen ayağa kalkıyor ve koşmaya başlıyordu. Başka yönlere çevrildiklerinde de aynı şeyi yapıyor, fakat Mekke’ye doğru çevirdikleri anda tekrar çöküyordu. </p>
				<p class="normal">Birdenbire deniz tarafından kuş sürüleri ortaya çıktı. Her kuş nohut büyüklüğünde üç taş taşıyordu. Kuşlar taşları Ebrehe’nin ordusunun üstüne attılar. Askerler ansızın fenalaştılar. Ebrehe de taşlardan yaralanmış ve korku içinde sağ kalan askerleriyle birlikte Yemen’e kaçmış, ve bir süre sonra orada ölmüştü. Düşmanlarının kaçtığını gören Araplar dağlardan aşağıya inerek Kâbe’ye geldiler ve Allah’a şükrettiler.</p>
				<p class="normal">Bu olaydan sonra, Kureyşliler büyük saygınlık kazandılar ve “Allah’ın kavmi” diye bilinir oldular, ve bu olayların meydana geldiği yıl, yani MS 570, “Fil Yılı” diye isimlendirildi. O yıl, Allah Kâbe’yi korumuştu ve yakında Kureyşliler içinden bir Peygamber gönderecekti.</p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Rabbinin fil sahiplerine ne yaptığını</p>
				<p class="ayetler">görmedin mi? </p>
				<p class="ayetler">Onların kötü planlarını boşa çıkarmadı mı?</p>
				<p class="ayetler">Ve üzerlerine Ebabil kuşlarını gönderdi,</p>
				<p class="ayetler">O kuşlar onlara pişmiş çamurdan</p>
				<p class="ayetler">taşlar atıyorlardı, </p>
				<p class="ayetler">Ve Allah onları (sığır sürüsünce) yenmiş</p>
				<p class="ayetler">ekin gibi kıldı.</p>
				<p class="sagdanitaf">(Kur’an CV. 1-5)</p>
				<div class="calibre4" id="calibre_pb_11"/></body>
</html>