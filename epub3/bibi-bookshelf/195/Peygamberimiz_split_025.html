<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_24">Mekke’ye Giriş</h1>
				<p class="normal"><span>H</span>udeybiye Anlaşmasının imzalanmasından sonra Mekke ve Medine arasında ilişkilerin düzelmesine rağmen, on yıllık barış, müttefikleri Beni Bekr ile Huzaa kabilesine saldıran Kureyşliler tarafından bozulacaktı. O sırada Huzaa Müslümanların müttefikiydi ve Peygamber (sav) saldırıyı duyunca, sahabelerine savaşa hazırlanmalarını emretti. Hazırlıklar tamamlanınca, onlara hedeflerinin Mekke olduğunu söyledi ve şehir surlarının içinde savaş istemediğinden çok çabuk hareket etmeleri ve düşmanı şaşkınlığa düşürmeleri gerektiğini anlattı. Böylece Mekkeliler savaşa hazırlanma vakti bulamayacak ve kuşatılmış bir halde teslim olmaya mecbur kalacaklardı. Müslümanlar o zaman kimse yaralanmadan veya ölmeden şehri ele geçirmeyi başarabilecekti. </p>
				<p class="normal">Onbin kişilik Müslüman ordusu Mekke’ye doğru yola çıktığında, Hicret’in sekizinci yılı Ramazan ayıydı. Yolculuk yaptıkları için mecbur olmadıkları halde, çoğu oruçluydu. Mekke’ye gidiyor oldukları için herkes sevinç içindeydi, hele hele bazıları şehirdeki evlerini sekiz yıl gibi uzun bir zamandır görmemişti. </p>
				<p class="normal">Bu sırada, Peygamber’in amcası Hz. Abbas karısıyla birlikte Mekke’den ayrılıp Medine’deki Peygamber’e (sav) katılma vaktinin geldiğine karar vermişti. Ancak yirmibeş kilometreden sonra fazla ileriye gitmelerine gerek kalmadı, Müslümanlar kamp yerine gelmişlerdi. Peygamber (sav) onları görünce “Amca, senin hicretin son hicret, benim peygamberliğim de son peygamberliktir.” dedi. Hz. Abbas daha sonra orduya katıldı ve karısı da Medine’nin güvenliğine gitti. </p>
				<p class="normal">Karanlık çökünce Müslümanlar kamplarını aydınlatmak için ateşler yaktılar. ﬁehirden dışarıya bakan Mekkeliler o kadar çok ateşi görünce heyecanlandılar ve Ebu Süfyan Mekke’nin her tarafına giderek bunların kimin çadırları olduğunu anlamaya çalıştı. Birden ateşlerin olduğu taraftan kendisine doğru Hz. Abbas’ın gelmekte olduğunu gördü. Peygamber’in (sav) barış elçisi olarak geliyordu ve Ebu Süfyan’a “Müslümanlar büyük bir orduyla geldiler.” dedi. “Savaşmayı değil, yalnızca şehre girmeyi istiyorlar. Savaşmadan teslim olursanız iyi olur. Korumam altına gir ve Peygamber’le (sav) görüş.”</p>
				<p class="normal">Ebu Süfyan kabul etti ve Peygamber’in beyaz katırını süren Hz. Abbas’ın arkasına bindi. Müslümanların kampına girdiklerinde hâlâ geceydi. Ateşlerin yanlarından her geçişlerinde, birisi “Kim var orada?” diye seslendi. Hiçbirisi yabancının düşmanlarının reisi olduğunu anlamadı, fakat hepsi Hz. Abbas’ı tanıdığı için geçmelerine izin verdiler. </p>
				<p class="normal">Ancak, Hz. Ömer’in yanından geçerken, o Ebu Süfyan’ı hemen tanıdı ve “Ebu Süfyan! Allah’ın düşmanı!” diye haykırdı. Düşmanını öldürmek amacıyla arkalarından koştu, fakat Hz. Abbas katırı daha hızlı sürdü. Peygamber’in çadırına Hz. Ömer’den hemen önce ulaştılar, arkalarından Hz. Ömer nefes nefese içeriye daldı. Hz. Ömer Peygamber’e (sav) yalvardı: “Ey Allah’ın Resulü bırak da kureyş ordularını üzerimize saldırtan şu İslam düşmanının, Ebu Süfyan’ın hayatına son vereyim.”</p>
				<p class="normal">Hz. Abbas, “Burada bulunduğu sürece onu koruyacağıma yemin ettim.” diyerek araya girdi. Bunun üzerine Peygamber (sav) amcasına Ebu Süfyan’ı geceyi geçirmesi için çadırına götürmesini söyledi.</p>
				<p class="normal">Sabah Ebu Süfyan Peygamber’e (sav) götürüldü, Hz.Peygamber “Ey Ebu Süfyan, Allah’tan başka ilah olmadığını hâlâ anlamadın mı?” dedi. </p>
				<p class="normal">Ebu Süfyan’ın buna cevabı “Eğer olsaydı, muhakkak ki şimdiye kadar bana yardım ederdi” oldu. </p>
				<p class="normal">“Yazıklar olsun sana Ebu Süfyan” diye karşılık verdi Peygamber (sav), “Benim gerçekten Allah’ın Resulü olduğumu anlamanın vaktidir.” </p>
				<p class="normal">Bir iki saniye sonra, Hz. Ömer’in kendisini öldürmesine izin verilmediğini hatırlayan Ebu Süfyan, “Senin cömert ve affedici bir insan olduğunu görebiliyorum, ama bundan hâlâ emin olamıyorum” diye cevap verdi.</p>
				<p class="normal">Bunun üzerine, orada beklemekte olan Hz. Abbas ona dönerek “Benim şimdi inandığım gibi inan” dedi. </p>
				<p class="normal">Ebu Süfyan bir süre ses çıkarmadı, sonra sakin ve berrak bir sesle herkesin önünde şehadet getirdi: “Allah’tan başka ilah yoktur, ve Muhammed Allah’ın Resulüdür.” </p>
				<p class="normal">Peygamber (sav) Ebu Süfyan’a Mekke’ye dönmesini ve halka Müslümanların ertesi sabah şehre gireceğini bildirmesini söyledi. Ancak, o ayrılmadan önce, Hz. Abbas, gururlu bir kişi olduğu için ona şerefli bir konum vermenin iyi olacağını önerdi. Peygamber (sav) bu tavsiyeye uydu ve Ebu Süfyan’a “Halka, biz girdiğimizde senin evine sığınanların güvende olacağını söyle” dedi. Bu Ebu Süfyan için büyük bir şerefti. Buna ek olarak Peygamber (sav) ona, evlerinde ya da Kâbe’de kalanların da zarar görmeyeceğine güvence vermesini söyledi. </p>
				<p class="normal">Ebu Süfyan çabucak şehre döndü. Doğru, Hacer’in su bulmak için çıktığı ve Peygamber’in (sav) konuşmalarını oradan yaptığı tepeye gitti ve Kureyşlileri yanına çağırdı. Ebu Süfyan daha sonra halka şöyle konuştu: “Ey Mekke Halkı, etrafımızda gördüğümüz ateşler Muhammed ve adamlarının kamp ateşleriymiş. Güçlü bir orduyla gelmiş, savaşamayacağımız kadar kalabalıklar. En iyisi teslim olmak. Benim evimde, veya kendi evinde, ya da Kâbe’de kalanlara zarar gelmeyecek.” </p>
				<p class="normal">Ertesi gün erken saatlerde, Müslümanlar dört bir yandan Mekke’ye girdiler. Girmelerini engellemeye çalışmadığı takdirde kimseye zarar vermeme emrini almışlardı. Peygamber (sav) gelince, devesinden indi ve toprak üzerinde secde ederek bu zafer için Allah’a şükretti. İnanmayanlar bunu görünce, Peygamber’in (sav) barış içinde geldiğini anladılar. İnsanlar evlerinden çıkmaya ve Kâbe’ye doğru koşmaya başladılar. Oraya vardıklarında, Peygamber’i (sav) dört bir yanında Müslümanlarla, Kâbe’nin etrafında devesiyle daire şeklinde dönüş ibadetini, yani tavaf yaparken buldular. Bitirince, “Allah’tan başka ilah yoktur ve Onun ortağı yoktur. Ey Kureyşli erkek ve kadınlar gururlanmayın, çünkü hepimiz eşitiz; hepimiz Adem’in çocuklarıyız ve Adem’de topraktan yaratılmıştır” dedi. Daha sonra onlara şu âyeti okudu:</p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Ey İnsanlar! Gerçekten sizi erkek ve kadın </p>
				<p class="ayetler">yarattık, ve birbirinizle tanışasınız diye </p>
				<p class="ayetler">halklar ve kabileler (şeklinde) kıldık.</p>
				<p class="ayetler">Hiç şüphesiz, Allah katında en üstün</p>
				<p class="ayetler">olanınız takvaca en ileri olanınızdır.</p>
				<p class="ayetler">ﬁüphesiz, Allah her şeyi bilendir,</p>
				<p class="ayetler">herşeyden haberdardır.</p>
				<p class="sagdanitaf">(Kur’an XLIX. 13)</p>
				<p class="normal">Ardından, onlara “Ey Kureyşliler, size ne yapacağımı düşünüyorsunuz?” dedi. </p>
				<p class="normal">İnsanlar cevap vermeden önce dikkatlice düşündüler, çünkü savaş kanunlarına göre esir alınabileceklerini biliyorlardı. Ancak yine biliyorlardı ki, Peygamber Muhammed (sav) cömertti, bu yüzden, “Bize bir yeğenin ve cömert bir kardeşin davranacağı gibi davranacaksın.”</p>
				<p class="normal">O, bu söze Peygamber Yusuf’un kardeşleri Mısır’a geldiğinde söylediği şu sözlerle karşılık verdi: “Allah sizi affetsin, O affedicilerin en büyüğüdür.” Peygamber (sav) daha sonra Safa tepesine gitti ve kendisini takip eden ve dalga dalga gelen kalabalık tek tek onun elini tutarak Müslümanlıklarını ilan ettiler. </p>
				<p class="normal">Daha sonra Kâbe’ye döndü ve oraya koyulmuş olan üçyüzaltmışbeş puta değneğiyle işaret ederek Kur’an’dan şu ayetleri okudu: </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">....Hak geldi, batıl yok oldu gitti.</p>
				<p class="ayetler">Gerçekten, batıl her zaman yok olmaya</p>
				<p class="ayetler">mahkumdur.</p>
				<p class="sagdanitaf">(Kur’ân XVII. 81) </p>
				<p class="normal">O ânda bütün putlar yüzüstü düştüler. Peygamber (sav) daha sonra takipçileriyle birlikte Kâbe’yi temizlemeye koyuldu, sonrasında da Hz. Bilâl’e Kâbe’nin üstüne çıkıp ezan okumasını emretti. O günden beri Mekke’de günde beş defa ezan işitilmektedir. Allah’ın evi Kâbe, binlerce yıl önce Hz. İbrahim’in inşa ettiği amaca, yani yaratıcımız olan Allah’a ibadet edilen bir mabet olarak hizmet etti. Ve Mekke İslâmiyetin manevi merkezi olmaya devam etmektedir. </p>
				<p class="normal">Mekke’nin fethedildiği gün, Peygamber (sav) insanlara şöyle hitab etti:</p>
				<p class="normal">“Allah göğü ve yeri yarattığı gün Mekke’yi kutsal kıldı ve Kıyamet gününe dek Kutsalların kutsalı olarak kalacaktır. Allah’a ve Kıyamet gününe inananların orada kan akıtması ve ağaç kesmesi haramdır. Benden önce de haramdı, benden sonra da haram olacaktır. Gerçekten şu an hariç, bu benim için de haramdır, yalnızca Allahın halkına gazabı bunu serbest bırakabilir. Mekke artık eski kutsallığını kazanmıştır. ﬁimdi burada bulunanlar gitsin ve diğerlerine anlatsınlar.”</p>
				<div class="calibre4" id="calibre_pb_49"/></body>
</html>