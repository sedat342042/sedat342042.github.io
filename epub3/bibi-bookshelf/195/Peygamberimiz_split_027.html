<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_26">Tebük: İnanç Sınavı</h1>
				<p class="normal"><span>A</span>rabistan’ın giderek daha büyük bir kısmı Peygamber’i (sav) izledikçe Müslümanların kuvvetlendiğini, sonunda Doğu Roma İmparatoru Heraklius da duydu. Romalılar Arapların İslâmiyet’te birleşmelerini imparatorluklarına muhtemel bir tehdit olarak görüyorlardı ve bu yüzden İmparatorun danışmanları ve generalleri yapılacak en iyi şeyin Müslümanlara kuzeyden ve doğudan aynı anda saldırmak ve İslâmiyeti topyekün yok etmek olacağına karar verdiler. Hz. Peygamber’in (sav) İslâmiyete teslim olmalarını isteyen mektubunu Heraklius’un onlara haber vermesinin üzerinden iki yıl geçmişti, fakat tıpkı o zaman ki gibi, bu tür fikirleri dinlemeye tahammülleri yoktu. </p>
				<p class="normal">Peygamber (sav) Romalıların planını duyunca, şehirde bir saldırıyı beklemektense, Roma ordusunu Medine’den 500 km. uzakta, Suriye yolunun üzerindeki Tebük’te karşılaşmanın daha iyi olacağına karar verdi. Bu kararın bir nedeni Peygamber’in (sav) Müslümanlar Medine’de yenilecek olurlarsa, ordunun yanında şehrinde ele geçirileceğini, bunun ise İslâmiyetin sonu anlamına geleceğini hissetmesiydi. Sadece Tebük’ün uzaklığı değil, aynı zamanda hasat mevsiminin gelmiş olması ve havanın çok sıcak olması yüzünden çok zor bir karardı bu. Üstelik düşman ordusu çok büyüktü.</p>
				<p class="normal">O sıralar Medine’de yaşayan bazı kişiler gerçek mümin değildi. Onlara “Münafık” deniyordu, çünkü inanıyormuş gibi yapmalarına rağmen, kalplerinde asıl var olanı saklıyorlardı. Peygamber (sav) herkesi savaşa çağırınca, bu münafıklar şunları söyleyerek Müslümanları korkuya ve şüpheye düşürmeye çalıştılar: “Onların büyük imparatorlukları dünyanın geniş bölgelerine hakim, böyleyken Romalıları yenmeyi nasıl bekleyebiliriz? Diyelim ki yenebiliriz, Ama buna fırsat bulamadan, uzun yolculuğa ve sıcak havaya yenik düşeriz. Bütün bunlar bir yana, mahsullerimizin ve meyvelerimizin toplanması gerekiyor, onları nasıl bırakırız? Bırakırsak mahvoluruz!” </p>
				<p class="normal">Münafıkların söylediği herşey Müslümanları şiddetli bir sınavdan geçiriyordu. Bütün bu engellere rağmen dini için savaşmaya kim devam edecekti? Ordunun donatılması için bütün servetini gözden çıkarmaya kim cesaret edecekti? Gerçekten de, bu inanç sınavı kimlerin gerçek Müslüman olduğunu gösterecekti. Bu konuda Allah şu âyeti indirdi: </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Ey İman edenler! Ne oldu ki size</p>
				<p class="ayetler">Allah yolunda savaşa kuşanın</p>
				<p class="ayetler">denildiği zaman,</p>
				<p class="ayetler">yerde ağırlaşıp kaldınız? </p>
				<p class="ayetler">Ahiretten (cayıp da) dünya hayatına mı</p>
				<p class="ayetler">razı oldunuz? Ama Ahirettekine göre,</p>
				<p class="ayetler">bu dünya hayatının yararı pek azdır.</p>
				<p class="sagdanitaf">(Kur’an IX. 38)</p>
				<p class="normal">Bir ordu oluşturmak ve donatmak için Peygamber’in (sav) büyük miktarda paraya ihtiyacı vardı ve münafıkların tüm sözlerine rağmen, çok sayıda Müslüman, özellikle de Peygamber’in (sav) yakın arkadaşları yardıma can atıyorlardı. Meselâ Hz. Osman bin asker için gerekli atları ve silahları cömertçe sağladı, Hz. Ebu Bekir dünyada neyi varsa hepsini verdi. Hz. Ömer’de büyük paralar verdi, ve böylece Peygamber (sav) kırkbin askerden oluşan bir orduyu donatmayı başardı. </p>
				<p class="normal">Sonunda herşey hazırlandı, fakat tam yola çıkacakları sırada, yedi kişi daha gelerek Peygamber’e (sav) onunla birlikte gidip gidemeyeceklerini sordular. Ne yazık ki, reddetmek zorunda kaldı, çünkü onların binmesi için hayvan yoktu. Yedi kişi o kadar üzüldü ki, arkada kaldıkları için ağladılar. Elden bir şey gelmediği için ordu yola çıktı, fakat hemen az sonra bir kaç boş deve buldular. Bunu öğrenen Peygamber (sav) yedi kişiyi çağırttı; bu kişiler savaşa onun yanında katılabilecekleri için çok sevindiler.</p>
				<p class="normal"> O sırada Romalılar Müslümanların kendilerini karşılamak üzere yolda olduğunu duymuşlardı. Bunu duyunca, zafere ulaşacaklarına güvenleri daha da arttı. çünkü onlara göre, bir ordunun kavurucu yaz güneşinin altında kurak bir çölü geçmesi imkansızdı. Müslümanlar bir mucize eseri çölü geçebilseler bile, o kadar yorgun düşeceklerdi ki, onları yenmek kolaylaşacaktı. </p>
				<p class="normal">Gerçekten de sıcak o kadar şiddetliydi ve yolculuk o kadar zordu ki bazı Müslümanlar geri döndüler. Ancak Peygamber (sav) ve diğerleri sonunda suları bitinceye dek devam ettiler. İnsanlar susadıkça susuyordu ve bu yüzden yolculuk ümitsiz bir hale bürünmüştü. Peygamber (sav) yardım etmesi için Allah’a dua etti, duasını bitirdiğinde, ilk yağmur damlaları düşmeye başlamıştı bile. Bütün Müslümanlar doyasıya içinceye dek yağmur devam etti. O gece günlerdir ilk defa derin bir uyku uyudular, suyla kendilerine gelmişlerdi ve Hz. Bilal’in her zaman ki gibi kendilerini sabah namazına uyandıracağından emindiler. Fakat Hz. Bilal o kadar derin bir uykuya daldı ki, uyanamadı. Böylece Müslümanlar ilk defa bir namaz kaçırmış oldular, ve çok üzüldüler. Ancak Peygamber (sav) Hz. Bilal’e kızmadı ve Müslümanlara üzülmemelerini, çünkü namazı bilerek kaçırmadıklarını söyledi. </p>
				<p class="normal">Peygamber (sav) ve ordusu çöldeki yolculuklarına devam ettiler ve nihayet Tebük vahasına ulaştılar. Ancak oraya vardıklarında, Roma ordusunun Müslümanların mucize eseri çölü geçtiğini duyunca korkuyla kaçmış olduklarını gördüler. Peygamber (sav) vahada bir süre bekledi, fakat Romalıların artık savaşmayacağı belli olunca, Mekke’ye dönülmesini emretti. Düşmanın arkasından gidilmedi, çünkü Peygamber (sav) yalnızca saldırıldığı zaman savaşırdı. </p>
				<p class="normal">Tebük’e yapılan uzun yürüyüş Müslümanların geçtiği bir başka inanç sınavıydı. Buna rağmen, bu kahramanca yolculuğu yapanlar arasında münafıklar, yani kalplerinde İslâmiyete düşmanlık besledikleri halde, samimiymiş gibi görünenler bulunuyordu. Peygamber’le (sav) birlikte çöldeki bu zor yolculuğa katlanan birisinin onun düşmanı olabileceğini kimse tahmin edemezdi. Bunu fark eden birkaç münafık, Peygamber’i (sav) Akabe’deki dağların arasında kıvrılan yüksek, taş patikadan aşağı iterek öldürmeyi planladılar.</p>
				<p class="normal">Ne var ki, ordu bu taş yola gelmeden önce, Allah Peygamber’i (sav) bu şeytanca plandan haberdar etti. Bu yüzden Peygamber (sav), kendisi ve iki muhafızı uçurumun kenarına giderken, tüm ordunun vadide yola devam etmelerini emretti. Kötü niyetli kişiler yaklaşırken, planlarını bildiğini anlamaları için onlara bağırdı, bunun üzerine çabucak orduya doğru kaçarak diğer askerlerin arasında saklanmaya çalıştılar. </p>
				<p class="normal">Sonra, Peygamber (sav) sahabelerini etrafına topladı ve onlara olanları anlattı. Kendisine suikastta bulunmak isteyenleri tek tek belirleyerek aralarında konuştuklarını kelimesi kelimesine onlara söyledi. Peygamberin bazı sahabeleri bu adamların öldürülmesi gerektiğini söylediler, Fakat Peygamber (sav) onları affetti. </p>
				<p class="normal">Peygamber (sav) Medine’ye döner dönmez mescide gitti ve namaz kıldı. Onunla birlikte Tebük’e gitmemiş olan münafıkların ve kayıtsız kişilerin çoğu bu davranışlarının mazeretini söylemeye geldiler yanına. Orduya katılmayan manevi değere sahip üç kişi Peygamber’in (sav) emriyle Allah’ın affını beklemek için inzivaya çekildiler. Tam elli gün kimse onlarla konuşmadı. Sonunda Allah Peygamber’e (sav) o üç adamın affedildiğini açıklayan bir ayet indirdi: </p>
				<p class="ayetler">Rahman ve Rahim olan Allah’ın adıyla</p>
				<p class="ayetler">Muhakkak ki Allah, Peygamber’e ve</p>
				<p class="ayetler">o güçlük zamanında ona uyan Muhacirlere ve Ensar’a tevbe nasip etti.</p>
				<p class="ayetler">Onlardan bir kısmının kalpleri yılgınlığa düşmek üzereydi de, Allah onlara tevbe nasip etti. Muhakkak ki Allah çok şefkatli ve çok merhametlidir. Haklarındaki hüküm</p>
				<p class="ayetler">geri bırakılmış olan üç kişiye de Allah tevbe nasip etti. Öyle ki, yeryüzü o kadar</p>
				<p class="ayetler">genişliğiyle beraber onlara dar gelmiş,</p>
				<p class="ayetler">kalpleri sıkıştıkça sıkışmış ve Allah’ın </p>
				<p class="ayetler">azabından kurtulmak için Ondan başka</p>
				<p class="ayetler">sığınacak bir yer olmadığını anlamışlardı.</p>
				<p class="ayetler">Sonra Allah onlara pişman olup dönmeleri </p>
				<p class="ayetler">için tevbe nasip etti. Muhakkak ki,</p>
				<p class="ayetler">Allah tevbeleri kabul edici ve kullarına merhamet edicidir. Ey İman edenler!</p>
				<p class="ayetler">Allah’tan korkun</p>
				<p class="ayetler">ve doğrularla beraber olun.</p>
				<p class="sagdanitaf">(Kur’an IX. 117-119)</p>
				<div class="calibre4" id="calibre_pb_53"/></body>
</html>