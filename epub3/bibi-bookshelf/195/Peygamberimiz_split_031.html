<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_30">Peygamber’in Ailesi</h1>
				<p class="normal">Peygamber’in (sav) Hanımları</p>
				<p class="normal">Peygamber’in ilk hanımı Huveylid kızı Hatice’ydi. Namuslu, zengin ve Peygamber’le (sav) evlenmeden önce iki defa dul kalmış bir ticaret kadınıydı. Peygamber yirmibeş, o ise kırk yaşlarındaydı o sırada. Neredeyse yirmibeş yıl, onun tek hanımı olarak kaldı ve Zeynep, Rukiye, Ümmü Gülsüm ve Fatıma’nın annesiydi. Ayrıca iki de erkek çocukları oldu: İkisi de çok küçük yaşta ölen Kasım ve Abdullah.</p>
				<p class="normal">Hz. Hatice’nin vefatından sonra, Peygamber (sav) Amiroğulları kabilesinden Hz. Sevde ile evlendi. Hz. Sevde’nin babası İslamiyeti ilk kabul edilenlerdendi. Habeşistan’a göçüp, Mekke’ye dönerken ölen Müslüman sahabelerden birisinin dul eşiydi.</p>
				<p class="normal">Peygamber (sav) o sırada, Hz. Ebu Bekir es-Sıddık’ın kızı Hz. Ayşe ile nişanlıydı. Hz. Ayşe’nin yaşı evlilik için çok küçük olduğundan, evlilik üç yıl sonraya ertelendi. Pek çok hadis Hz. Ayşe tarafından aktarılmıştır.</p>
				<p class="normal">Peygamber (sav) daha sonra diğer hanımlarıyla evlendi. Bunlardan birisi, Hz. Ömer b. Hattab’ın kızı Hz. Hafsa’ydı. Kocası Bedir Savaşı’nda aldığı yara sonucu ölünce dul kalmıştı. Dul kaldığında çok gençti. Peygamber (sav) onunla Hicret’in ikinci ya da üçüncü yılında evlendi.</p>
				<p class="normal">Peygamber’in (sav) evlendiği bir diğer dul, Huzeyme’nin kızı Hz. Zeynep’ti. Kocası, Bedir Savaşı’nda şehit düşmüştü. Cömertliği ve fakirlere gösterdiği özel şefkat nedeniyle fakirlerin annesi olarak tanınıyordu.</p>
				<p class="normal">Hz. Ümmü Seleme, Kureyş ileri gelenlerinden Ebu Ümeyye b. el-Muğire’nin kızıydı. İlk olarak Ebu Seleme’yle evlenmiş ve onunla Habeşistan’a göç etmişti. Kocası Uhud Savaşı’nda aldığı yaralardan ölünce, Peygamber’in (sav) hanımlarından birisi oldu.</p>
				<p class="normal">Hendek Savaşı’ndan bir yıl sonra, Peygamber (sav) Mustalikoğullarıyla başka bir savaşa girdi ve onları yendi. Kabile reisinin kızı olan Berre birçok ganimetle birlikte Müslümanların kampına geldi. Onu ezilmekten kurtaran ve kendisiyle evlenen Peygamber (sav) ismini Cüveyriye olarak değiştirdi. </p>
				<p class="normal">Hz. Zeynep b. Cahş Peygamber’in babası Abdullah’ın kızkardeşinin kızıydı. Peygamber (sav) onu, kölesi iken azat ettiği sonra da evlat edindiği Zeyd b. Harise’yle evlendirdi. Zeyd, hicretin beşinci senesinde onu boşadı. İslamiyet evlat edinmeyi kabul etmediği için, bir Kur’an ayeti indirilerek Peygamber’in (sav) Hz. Zeynep’le evlenmesi emredildi.</p>
				<p class="normal">Ebu Süfyan’ın kızı Ümmü Habibe, İslamiyeti kucaklamış ve ilk kocasıyla birlikte Habeşistan’a göçetmiş, orada Hıristiyanlığa geçmişti. Bunun sonucunda, Ümmü Habibe’nin evliliği bozulmuştu. Daha sonra da kocası ölmüştü. Peygamber (sav) çektiği sıkıntılardan haberdar oldu ve Necaşi vasıtasıyla onunla evlenmeye karar verdi. O da kabul etti. </p>
				<p class="normal">Hz. Safiyye, Yahudi kabilesi Nadiroğullarının reisinin kızıydı. Babası Peygamber’in en azılı düşmanlarından birisiydi. Kabilesi Medine’den çıkarılınca, babası Hayber’e yerleşti. Hicret’in yedinci senesinde Hayber’in düşmesinden sonra, Safiyye esir alındı. İslamiyeti kabul etti ve Peygamber (sav) onunla evlendi.</p>
				<p class="normal">Hz. Meymune Havazin kabilesinden Haris’in kızı ve Peygamber’in amcası Hz. Abbas’ın baldızıydı. Mekke’de dul olarak yaşadı. Sürgün yıllarından sonra sahabeleriyle birlikte Mekke’ye giren Peygamber (sav) onunla evlendi. </p>
				<p class="normal">Hudeybiye Anlaşmasından sonra, Peygamber (sav) Suriye’ye özel davetler gönderdi. Mısır ve diğer ülkeler İslamiyete girdi. Bir Kıpti cariye olan Mariya, Mısır’daki Kıptilerin reisi Mukavkıs tarafından Peygamber’e (sav) hediye edildi. Hz. Hatice’den sonra, Peygamber’e (sav) çocuk doğuran ilk kadın oydu, ismi İbrahim konan çocuk küçük yaşta öldü.</p>
				<p class="normal">Peygamber’in (sav) Kızları </p>
				<p class="normal">Hz. Zeyneb, Hz. Hatice’nin kızkardeşinin oğlu Ebu As b. Rabi’yle evlendi. Rukiye ve Ümmü Gülsüm ise, Ebu Leheb’in oğulları Utbe ve Uteybe ile evliydiler. Ancak, İslamiyetin gelişinden sonra bu evlilikler bozuldu. Daha sonra, Hz. Osman Rukiyye ile evlendi, o öldükten sonra da kızkardeşi Ümmü Gülsüm’le evlendi.</p>
				<p class="normal">Hz. Fatıma, Peygamber’in amcasıoğlu, Hz. Ali’yle evlendi ve Hz. Hasan’ı, Hz. Hüseyin’i ve Hz. Zeynep’i doğurdu. </p>
				<p class="d-smbl">d</p>
		  </body>
</html>