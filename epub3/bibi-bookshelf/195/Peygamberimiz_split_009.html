<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_8">Peygamber’in Evliliği</h1>
				<p class="normal"><span>Hz.</span> Muhammed (sav) yirmi beş yaşına geldiğinde, dürüstlüğüyle meşhur olmuştu. Herkes, hatta Mekke’nin yaşlıları bile ona saygı gösteriyordu. Tabiatının saflığı her geçen sene arttı. Sanki onda başkalarında olmayan bir enfüsî (iç) bilgi vardı. Tek bir Tanrı’ya -âlemin Yaratıcı’sına- inanıyor ve tüm kalbi ve ruhuyla O’na kulluk ediyordu. Hz. Muhammed (sav) kavminin en mükemmeli ve Mekke’nin en şefkatli, en doğru sözlü ve en güvenilir kişisiydi. Allah’ın ona bahşettiği güzel niteliklerden dolayı Kureyşliler arasında “güvenilir” (Emin) diye tanınıyordu. Mekke yakınlarındaki Hira Dağında bir mağarada Allah’ı düşünerek nice asude saatler geçirdi. </p>
				<p class="normal">Kureyşliler arasında Hatice isminde saygın ve zengin bir kadın vardı. Ticaretle uğraşıyordu ve Hz. Muhammed’in ününü duyunca kendisine haber yollayarak mallarını alıp Suriye’de ticaret yapmasını teklif etti. Hz. Muhammed (sav) kabul etti ve Hatice’nin bir kervanıyla Suriye’ye yola çıktı. Yanında Hatice’nin kölesi Meysere’de gitti, ve birlikte sohbet ederek çok vakit geçirdiler. Meysere kısa zamanda Hz. Muhammed’e (sav) imrenmeye başladı. Onun Kureyş’in diğer tüm erkeklerinden farklı olduğunu düşünüyordu. </p>
				<p class="normal">Bu yolculuk sırasında, Meysere’yi hayretlere düşüren iki garip olay meydana geldi. İlki, bir rahibin ıssız bir arazideki evinin yanında dinlenmek için durduklarında oldu. Meysere bir işle meşgulken Hz. Muhammed (sav) bir ağacın altında oturdu. Rahip Meysere’nin yanına geldi ve “Ağacın altında dinlenen adam kim?” diye sordu.</p>
				<p class="normal">“Kureyş’ten, Kâbe’yi koruyan kavimden birisi” dedi Meysere.</p>
				<p class="normal">“Bu ağacın altında ancak bir peygamber oturuyor” cevabını verdi rahip.</p>
				<p class="normal">İkinci olay Mekke’ye dönüşte meydana geldi. Öğle vakti, güneşin en sıcak olduğu sırada oldu. Meysere Hz. Muhammed’in (sav) arkasında gidiyordu ve güneş sıcaklık yayarken Hz. Muhammed’in (sav) üstünde iki meleğin belirdiğini ve zararlı güneş ışınlarına karşı ona siper olduklarını gördü. </p>
				<p class="normal">Ticaret çok başarılı geçmiş ve Hz. Muhammed (sav) Hatice için, onun daha önce kazandıklarından daha fazla kâr etmişti. Mekke’ye döndüklerinde Meysere seyahatlarına ve Hz. Muhammed’in (sav) karakteri ve davranışlarına dair farketmiş olduğu herşeyi Hatice’ye anlattı. </p>
				<p class="normal">Hatice kırk yaşlarında bir duldu; zenginliği ve çok saygın oluşunun yanın da çok güzeldi de. Kaç erkek onunla evlenmek istemişti, ama hiçbirisi ona lâyık değildi. Hatice, Hz. Muhammed’le (sav) tanışınca onun çok özel birisi olduğuna kanaat getirdi. Hz. Muhammed’e (sav) niçin şimdiye dek evlenmediğini sorması için bir arkadaşını gönderdi. Hz. Muhammed (sav) hiç parası olmadığı için evlenmediğini söyleyince, arkadaşı “Diyelim ki zengin, güzel ve soylu bir hanım seninle evlenmeyi kabul etti?” diye karşılık verdi. Hz.Muhammed (sav) bunun kim olabileceğini öğrenmek istedi. Arkadaşı bu kadının Hatice olduğunu söyledi. Hz. Muhammed çok sevindi, çünkü Hatice’ye büyük saygı duyuyordu. Amcaları Ebu Talib ve Hamza ile, Hatice’nin amcasına gitti ve onunla evlenmek için iznini istedi. Amcası izin verdi ve kısa süre sonra Hz. Muhammed (sav) ile Hatice evlendiler. </p>
				<p class="normal">Sevinçli bir evlilikti bu ve Hz. Muhammed (sav) ile Hatice birbirlerinin dengiydi. Bununla birlikte ortak hayatlarında bazen üzüntüler yaşadılar. Onlara ikisi erkek, dördü kız altı evlât hediye edildi. Üzücü ki, doğan ilk çocukları, Kasım ikinci yaşına girdikten hemen sonra öldü, yine erkek olan son çocukları da sadece kısa bir süre yaşadı. Ne mutlu ki, dört kızlarının hepsi de -Zeynep, Rukiye,Ümmü Gülsüm, Fatıma- yaşadı. </p>
				<p class="normal">Hz. Muhammed (sav) birkaç yıl Mekke’de tacir olarak sakin ve huzurlu bir hayat sürdü. Bilgisinden çok sayıda insan faydalandı. Kureyşliler, Kabe’yi yeniden inşa etmeye karar verdiklerinde böyle oldu. Bu zor bir karardı, çünkü yeniden inşa etmek için onu yıkmak zorundaydılar, insanlar ise mabedini yıktıkları için Allah’ın kendilerine kızmasından korkuyorlardı. Sonunda Kureyş’in yaşlı bilgelerinden birisi yıkmaya başlamaya karar verdi, sonra herkes onu takip etti.</p>
				<p class="normal">Hz. İbrahim’in attığı ilk temele ulaşıncaya dek çalıştılar. Ancak, temel taşlarını yerlerinden çıkarmaya başlar başlamaz, bütün Mekke sallanmaya başladı. O kadar korktular ki, bu taşları olduğu gibi bırakmaya ve inşaatı onların üstüne kurmaya karar verdiler.</p>
				<p class="normal">Her kabile taş getirdi ve siyah taşın koyulacağı yere ulaşıncaya kadar Kabe’yi inşa ettiler. Daha sonra, siyah taşı taşıma ve Kabe’nin köşelerinden birisindeki yerine koyma şerefinin kime ait olduğunu tartışmaya başladılar. Neredeyse kavgaya tutuşacaklardı, fakat Allah’tan adamlardan birisi bir çözüm önerdi. Teklifine göre mabede giren ilk kişi onlara yol gösterecekti. Hepsi kabul etti ve içeriye ilk defa Hz. Muhammed (sav) girince herkes sevindi, çünkü hepsi ona güveniyordu.</p>
				<p class="normal">Ona tartışma sebebini anlattılar, o da onlardan büyük bir örtü getirmelerini istedi. İstediğini yaptılar, örtüyü yere getirdikten sonra siyah taşı ortasına koydu. Sonra her kabileden birisinin örtünün bir ucundan tutarak taşın koyulacağı yere birlikte kaldırmalarını istedi. Söylediği yapılınca, taşı örtünün üstünden alarak yerine kendisi koydu.</p>
				<p class="normal">Bu olay bütün Kureyşlilerin Hz. Muhammed’e (sav) nasıl saygı ve güven beslediğini, ve onun da hikmeti ve sağduyusuyla barışı nasıl koruyabileceğini göstermektedir.</p>
				<div class="calibre4" id="calibre_pb_17"/></body>
</html>