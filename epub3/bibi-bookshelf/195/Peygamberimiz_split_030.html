<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_29">Hz. Peygamber’in Nitelikleri Hakkında Tirmizi’den Bir Hadis</h1>
				<p class="normal">Peygamber’in (sav) yüz ve görünümü hakkında</p>
				<p class="normal">Enes b. Malik diyor ki, Allah’ın Resulü orta boyluydu: ne çok uzun ne çok kısaydı. Bedeni zarif biçimde simetrikti ve saçları ne çok kıvırcık, ne de dümdüzdü: teni esmerceydi.</p>
				<p class="normal">İbrahim b. Muhammed b. Ebu Talib diyor ki... Kalbi herkesinkinden geniş; konuştukları herkesinkinden doğru; karakteri herkesinkinden kibar ve yumuşak; sosyal hayatta herkesten soyluydu. Onu kim görmüşse huşuya kapılırdı; ve onu tanımak için yanında kim bulunmuşsa onu sevmeden edemezdi. Nakleden, ondan önce ve sonra ona benzeyeni hiç görmediğini söylüyor. </p>
				<p class="normal">Hind diyor ki, Peygamber (sav) heybetliydi, aslında heybetin ta kendisiydi. Yüzü dolunay gibi ışık saçardı. Uzuna yakın, orta boydaydı, fakat çok uzun kişilerden daha kısaydı... Yumuşakça ve kararlı bir şekilde, hızlı adımlarla ve hafifçe öne doğru eğilerek yürürdü, sanki yüksek bir yerden iniyormuş gibiydi. Ne vakit bir şeye baksa, doğrudan doğruya ona bakardı, gözleri daima aşağıya dönüktü, gökyüzünden ziyade yere çevriliydi. Peygamber (sav) çoğu zaman bu dünyadaki şeylere gözünün ucuyla bakardı. Sahabelerini önünden yürütür ve bir Müslüman’la karşılaştığında önce kendisi selâm verirdi. </p>
				<p class="normal">Cabir b. Semüre diyor ki: “Allah’ın Resulünün (sav) geniş bir ağzı vardı. Gözleri açık kahverengiydi ve topukları biraz etleriydi. Peygamber’i (sav) bir dolunay gecesi gördüm. Üzerinde kırmızı bir cübbe vardı, bir ona bir dolunaya baktım. Bana dolunaydan daha güzel göründü.”</p>
				<p class="normal">Ebu Hureyre diyor ki, Peygamber’in (sav) sanki gümüşten yapılmışçasına beyaz bir teni vardı. Saçları orta dalgalıydı. </p>
				<p class="normal">Said el-Cureyr bu Tufeyl’in Allah’ın Resulünü gördüğü naklediliyor... O zaman Peygamber’i (sav) tarif etmesini istemiş. Cevabında Peygamber’in (sav) kırmızımsı beyaz bir yüzü; güzel ve ılımlı bir mizacı olduğunu söylemiş.</p>
				<p class="normal">Hz. Ebu Bekir, fiziken iyi durumda olduğu halde onun en yaşlı görünmesini garip bulduğunu söylemiş Peygamber’e (sav). O da, aşağıda belirtilen âyetlerin(1) kendisini ihtiyarlattığını, çünkü bu ayetlerde Kıyamet gününün ve cehennemin anlatıldığını söylemiş cevabında. İnsanlar için duyduğu endişe ve üzüntü ihtiyarlatmış onu. </p>
				<p class="normal">Ebu Said el-Hudri diyor ki, Allah’ın Resulü yeni bir elbise giydiğinde, kendisine bu giysiyi hediye eden Allah’a hamd ve şükrederdi, ve sonra da elbiselerin mukaddesliği için dua ederdi... Semure b. Cündüp ise Peygamber’in (sav) şöyle dediğini naklediyor: “Beyaz elbiseler giyin; çünkü onlar saf ve temizdir; ve ölülerinizi de beyaz kefene sarın.”</p>
				<p class="normal">Ebu Hureyre Peygamber’in (sav) şöyle dediğini naklediyor: “İçinizden birisi ayakkabı giyeceği vakit, sağ ayağıyla başlasın. Ayakkabılarını çıkarırken de sol ayağından başlasın ki, sağ ayağı sona kalsın.”</p>
				<p class="normal">Hz. Ayşe, saçlarını taraması, ayakkabılarını giymesi ve abdest alması gibi bütün kişisel alışkanlıklarında, Peygamber’in (sav) sağdan başladığını bildiriyor. </p>
				<p class="normal">Ebu Hureyre, Peygamber’den (sav) daha güzel bir şey görmediğini, yüzünün güneş gibi parladığını; Peygamber’den (sav) daha hızlı yürüyene de rastlamadığını, o yürürken yerin onun ayaklarının altında kayıyormuş gibi göründüğünü söylüyor. Sahabeleri Peygamber (sav) yürürken ona yetişmek için çaba harcarlarmış. Hz. Ali’nin soyundan gelen İbrahim b. Muhammed, Hz. Ali’nin Peygamber’in (sav) sanki aşağıya iniyormuş gibi canlı ve dinç yürüdüğünü anlattığını söylüyor.</p>
				<p class="normal">Hz. Ebu Bekir’in oğlu Abdurrahman, babasından rivayetle şunları naklediyor: Peygamber (sav) ‘büyük günahları sayayım mı?’ diye sordu... Sonra Peygamber (sav) bunların Allah’a ortak koşmak, anne-babaya itaatsizlik olduğunu söyledi... Devamında, yalan söylemenin de büyük günahlardan sayıldığını belirtti.</p>
				<p class="normal">Hz. Eyyüb el-Ensari, bir gün Peygamber’le (sav) birlikte olduklarını ve önlerinde yemek bulunduğunu bildiriyor. İlk başladıklarında yemek bereketlenmiş, fakat sonradan bereketi azalmış. Sonra “Ey Peygamber (sav) bu nasıl oldu?” demiş. Peygamber (sav) cevabında, yemeğe başladıklarında ‘Bismillah’ dediklerini, fakat yemeğe daha sonra oturan birisinin Allah’ın adını anmadan yemeye başladığını, ﬁeytanında onunla birlikte yediğini söylemiş.</p>
				<p class="normal">Hz. Ayşe, Peygamber’in (sav), yemeğe başlarken ‘Bismillah’ demeyi unutması durumunda, bunu hatırlayıp şöyle derse olacağını söylediğini naklediyor: “Bismillahi evvelen ve’l-ahiren.” Ömer b. Ebi Selma Peygamber’in (sav) yanına gittiklerini bildiriyor. O zaman Peygamber (sav) şöyle demiş: “Yanıma gel ey çocuk! Allah’ın adını an ve sağ elinle, sana yakın taraftan ye.” Ebu Said el-Hudri de, yemeğini bitirdiğinde Peygamber’in (sav) “Bizi yediren, içiren ve bizi Müslüman kılan Allah’a hamd olsun” dediğini aktarıyor. </p>
				<p class="normal"> Hz. Enes b. Malik diyor ki: “Doğrusu, bir lokma yiyip, bir yudum içip, bunun için ona şükredenden Allah razıdır.”</p>
				<p class="normal">Peygamber’in (sav) şöyle buyurduğu aktarılmaktadır: “Sizden birisine güzel kokulu bir çiçek verildiğinde, bunu reddetmesin, çünkü çiçekler cennetten gelir.” </p>
				<p class="normal">Hz.Ayşe, Peygamber’in (sav) başkaları gibi hızlı hızlı konuşmadığını, yanında oturan kişinin sözlerini hatırlayabilmesi için, her kelimeyi ayrı ayrı vurguladığını bildiriyor. </p>
				<p class="normal">Hind b. Ebi Hale... Peygamber’in (sav) genelde sustuğunu söylemiştir. Gerek olmadıkça konuşmazmış. Konuşmasına anlaşılır biçimde başlar ve son verirmiş. Doğru bir şeyi emretmek ve günahtan da menetmek için konuşurmuş. Hiç kimseye zulmetmemiş, hiç kimseye tepeden bakılmasına da izin vermemiş... Dünya ve dünyaya ait işler onu kızdırmazmış. Fakat hak olan bir şey önemsenmediğinde, dini emirler uygulanıncaya kadar, hiç bir şey onun hiddetini yatıştıramazmış. Kişisel nedenlerden dolayı hiç gücenmezmiş... Hiddetli olduğu zamanlar uzağa, memnun olduğu zamanlar ise aşağıya bakarmış. En fazla gülümseyerek gülermiş.</p>
				<p class="normal">Hz. Ebu Hureyre aktarıyor ki, Peygamber (sav) Arap şairlerinin söylediği en güzel sözün Lebid’in şu şekilde başlayan mısraları olduğunu söylemiş: “Sakın unutmayın! Allah’tan başka herşey fanidir.” </p>
				<p class="normal">El-Bera b. Azib aktarıyor ki, Peygamber (sav) yatağına uzandığında sağ avucunu sağ yanağının altına koyar ve şöyle dermiş: “Ey Allah’ım! Yarattıklarını dirilteceğin hesap gününden beni koru.”</p>
				<p class="normal">Peygamber (sav) uyuyacağı zaman şunları söylermiş: “Ey Allah’ım! Senin adınla uyur, Senin adınla kalkarım” ve uyandığında da “Bize ölümü verdikten sonra Kıyamette diriltecek olan Allah’a hamd olsun” dermiş.</p>
				<p class="normal">Hz. Ayşe’nin bildirdiğine göre, Peygamber’in (sav) her gece yatağa girdiğinde avuçlarını açar ve Kur’an’ın şu sürelerini okurmuş: Kulhuvallahu Ehad, Kul Euzu bi Rabbil-Felak ve Kul Euzu bi Rabbin-Nas. Sonra da ellerini vücudunun ulaşabildiği yerlerine sürermiş. Ellerini önce başına,yüzüne ve bedeninin ön kısımlarına sürermiş. </p>
				<p class="normal">Peygamber’in (sav) nafile oruç tutması </p>
				<p class="normal">Hz. Enes b. Malik’e Peygamber’in (sav) oruç tutması sorulduğunda şöyle cevap verdi: Peygamber (sav) belli aylarda öyle uzun zaman oruç tutardı ki, orucunu hiç bırakmayacağını sanırdık, bazı aylarda da öyle uzun zaman oruç tutmazdı ki, bir daha oruç tutmayacak sanırdık. “Peygamber’i geceleri görmek isteseydiniz, dua ederken bulurdunuz; onu uyurken görmek isteseydiniz, yine dua ederken bulurdunuz.”</p>
				<p class="normal">Hz. Ayşe, Peygamber’in (sav) pazartesileri ve perşembeleri oruç tuttuğunu bildiriyor. Ve ﬁaban ayında diğer aylara göre daha çok gün oruç tuttuğunu da söylüyor. </p>
				<p class="normal">Peygamber (sav), yalnızca devamlı yapılan ameli severdi. Ebu Salih, Hz. Ayşe’ye ve Hz. Ümmü Seleme’ye Peygamber’in (sav) en çok hangi amelleri sevdiğini sorduğunda, ikisinin de “Küçük olsun, büyük olsun, düzenli olarak yapılan amelleri” diye cevap verdiklerini söylüyor. </p>
				<p class="normal">Peygamber’in (sav) Kur’an’ı</p>
				<p class="normal">okuma şekli hakkında </p>
				<p class="normal">Hz. Ümmü Seleme’ye Peygamber’in Kur’an’ı nasıl okuduğu sorulduğunda, şöyle dedi: </p>
				<p class="normal">Peygamber’in (sav) Kur’an’ı okuyuşu açık ve anlaşılırdı, her harfi ayrı ayrı telaffuz ederdi. </p>
				<p class="normal">İbni Abbas da Peygamber (sav) odasında Kur’an okurken bahçedeki bir kimsenin onu net biçimde duyabildiğini söylüyor. </p>
				<p class="normal">Peygamber’in (sav) alçak gönüllülüğü hakkında</p>
				<p class="normal">Enes b. Malik Peygamber’in (sav) hastaları ziyaret ettiğini, cenazelere katıldığını, eşeğe bindiğini ve kölelerin bile davetini kabul ettiğini aktarıyor.</p>
				<p class="normal">Hz. Hüseyin... babasının Peygamber (sav) eve geldiğinde, evde kaldığı vaktini üçe ayırdığını söylediğini aktarıyor. İlk kısmı Cenab-ı Hakk’a ayırmış, diğer kısmını ailesine, geriye kalanını da kendisine. Kendi payını da yine kendisiyle diğer insanlar arasında bölermiş.</p>
				<p class="normal">Yine o diyor ki: “İhtiyaçlarını kendileri getiremeyen insanların ihtiyaçlarını bana bildirin, zira bir yöneticinin yanına gelemeyecek durumdaki insanların ihtiyaçlarını aktaran kişinin ayakları Kıyamet gününde sapasağlam olur.”</p>
				<p class="normal">Hz. Hüseyin... babasının, Peygamber’in (sav) otururken ve kalkarken Allah’ın adını andığı cevabını verdiğini söylemiştir.</p>
				<p class="normal">Peygamber’in (sav)</p>
				<p class="normal">davranışları hakkında</p>
				<p class="normal">Enes b. Malik... yaptığı hiçbir şey için Peygamber’in (sav) “Bunu neden böyle yaptın?” diye sormadığını veya bir görevi yerine getirmediğinde kimseyi “Bunu neden yapmadın?” diye hesaba çekmediğini bildiriyor. Peygamber (sav), davranış açısından insanların en iyisiymiş.</p>
				<p class="normal">Hz. Ayşe diyor ki... kötülüğe kötülükle karşılık vermez, hataları bağışlar ve affederdi. Hz. Ayşe, onun (sav) cihat dışında kimseye vurmadığını da bildiriyor.</p>
				<p class="normal">Enes b. Malik, Peygamber’in (sav) gelecek günler için kendisine hiçbir şey ayırmadığını söylüyor.</p>
				<p class="normal">Rüyada Peygamber’in (sav)</p>
				<p class="normal">görülmesi hakkında</p>
				<p class="normal">Abdullah b. Mesud, Peygamber’in şöyle dediğini aktarıyor: “Kim beni rüyasında görmüşse, gerçekten beni görmüştür, çünkü ﬁeytan benim şeklime bürünemez.”</p>
				<div class="calibre4" id="calibre_pb_59"/></body>
</html>