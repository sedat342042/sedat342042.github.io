<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_13">Kureyşlilerin Zulmü</h1>
				<p class="normal"><span>K</span>ureyş ileri gelenleri, Hz. Peygamberin öğrettikleriyle Mekke halkının ikiye bölünmesi konusunda giderek endişeleniyorlardı. Sonunda, Mekke soylularından birisi olan Ömer b. Hattab, Peygamber’i (sav) susturmanın tek yolunun onu öldürmek olduğuna karar verdi. Bunu kafasına koyup hemen onu aramaya koyuldu.</p>
				<p class="normal">Yolda, Ömer’in ne yapmaya gittiğini anlayıveren birisiyle karşılaştı ve adam “Muhammed’i öldürmeye gitmeden önce, neden evine daha yakından bakmıyorsun? Kardeşin Fatıma Müslüman oldu bilmiyor musun?” dedi. </p>
				<p class="normal">Ömer şaşkına dönmüştü. Bunun doğru olduğuna inanamıyordu. Hemen kızkardeşinin evine gitti. Evin yakınına geldiğinde, kardeşi ve onun kocası Said’in yüksek sesle Tâ Hâ suresini, yani Kur’ân’dan bir bölüm okuduklarını duydu. Kapıdaki kardeşinin sesini duyan Fatıma surenin yazılı olduğu deri parçasını çabucak eteklerinin arasına sakladı. Ömer hışımla içeri girdi ve “İşittiğim şu anlaşılmaz şey nedir?” diye sordu. Fatıma herşeyi inkâr etti. O zaman Ömer kendisini kaybetti ve “Bana Muhammed’in dinine girdiğinizi söylediler” diye bağırarak Fatıma’nın kocasına saldırdı. Fatıma kocasını savunmaya çalışınca, ona da vurdu.</p>
				<p class="normal">Fatıma o zaman itiraf etti: “Evet Müslüman olduk ve Allah’a ve O’nun Resulüne inanıyoruz, bize ne istersen yapabilirsin.”</p>
				<p class="normal">Onun inanç ve cesaretini gören Ömer birden yaptıklarından pişman oldu ve kızkardeşine “Demin okuduğunuzu duyduğum şeyi bana gösterin ki, Peygamberinizin getirdiği şeyi anlayabileyim” dedi. </p>
				<p class="normal">Fatıma ona dokunmadan önce yıkanması ve temizlenmesinden, ve daha sonra iade edeceğine söz vermesinden sonra, deri parçasını ona verdi.</p>
				<p class="ayetler">Rahman ve Rahim olan Allah’ın adıyla </p>
				<p class="ayetler">Tâ Hâ </p>
				<p class="ayetler">Biz Kur’an’ı sana meşakkat çekmen için değil,</p>
				<p class="ayetler">Allah’tan korkan kimse için</p>
				<p class="ayetler">Bir öğüt olarak indirdik.</p>
				<p class="ayetler">O, yeri ve yüce gökleri yaratan</p>
				<p class="ayetler">Zat tarafından indirilmiştir.</p>
				<p class="ayetler">O Rahman ki</p>
				<p class="ayetler">Hükümranlığı arşı kaplamıştır.</p>
				<p class="ayetler">Göklerde, yerde, ikisi arasında ve </p>
				<p class="ayetler">Toprağın altında ne varsa</p>
				<p class="ayetler">Hepsi O’na aittir.</p>
				<p class="ayetler">Sen sözünü açığa vursan da,</p>
				<p class="ayetler">vurmasan da birdir</p>
				<p class="ayetler">ﬁüphesiz O gizli olanı da bilir,</p>
				<p class="ayetler">Onun daha gizlisini de.</p>
				<p class="ayetler">O Allah ki</p>
				<p class="ayetler">O’ndan başka hiç bir ilah yoktur</p>
				<p class="ayetler">En güzel isimler onundur. </p>
				<p class="sagdanitaf">(Kur’ân XX. 1-8)</p>
				<p class="normal">Ömer, bu âyetleri okurken birden anladı: Bunlar o âna dek duymuş olduğu en güzel sözlerdi ve bu din hak bir din olmalıydı. Kılıcı hâlâ elinde, doğru Hz. Peygamber’in (sav) evine gitti ve kapıyı sert biçimde çaldı. Peygamber’in (sav) en yakın sahabelerinden birisi kimin geldiğine baktı. Cesaretiyle ve kuvvetiyle meşhur Ömer oracıkta duruyordu. Ömer’i ve elindeki kılıcı görünce öyle heyecanlandı ki, Peygamber’in (sav) hayatı için korktu. Fakat Peygamber (sav) ondan Ömer’i içeri almasını ve kendilerini yalnız bırakmasını istedi. </p>
				<p class="normal">Resulullah (sav) Ömer’e niçin geldiğini sordu. Ömer cevap verdi: “Allah’tan başka ilâh olmadığına ve sen Muhammed’in Allah’ın Resulü olduğuna şehadet etmek için geldim.” Ağzından bu kelimeler dökülürken, eli hâlâ kılıcındaydı; Resulullah’ı (sav) onunla öldürmeyi düşündüğü kılıcında. Aynı kılıç, Resulullah’ı (sav) ve İslâm inancını savunmak için kullanılacaktı artık.</p>
				<p class="normal"> O günlerde Kâbe’nin etrafında dönerek ibadet etmek isteyen, yani Kâbe’yi tavaf etmek isteyen Müslümanlar, bunu gizlice ve korkuyla yapıyorlardı. Ama Hz. Ömer çok cesurdu. İman ettiğini ilan eder etmez, doğru Kâbe’ye gitti ve güpegündüz, Mekkelilerin şaşkın bakışları altında Mukaddes Ev’i tavaf etti. Hiçkimse bir şey diyemedi. Fakat Kureyş reisleri daha da telaşlanmış ve İslâmiyeti, herşeyiyle Mekke şehrine bir tehdit olarak görmeye başlamışlardı. Müslümanların sayısı çoğaldıkça onların öfkesi kabardı, kabardı; en sonunda onlar da, bir zamanlar Hz. Ömer’in yaptığı gibi, Resulullah’ın (sav) öldürülmesine karar verdiler. </p>
				<p class="normal">Bu planları duyan Resulullah’ın (sav) amcası Ebu Talib vakit geçirmeden Abdulmuttalib’in bütün oğullarına haber yollayarak onlardan yeğenlerini korumalarını istedi, onlar da kabul ettiler. Kureyşliler bu korumayı aşıp Resulullah’ı (sav) öldüremeyeceklerini anlayınca, ondan ve sahabelerinden tamamen uzak durmayı kararlaştırdılar.Bu amaçla Kâbe’ye bir ilan asıldı. Buna göre, şehirdeki herkesin Resulullah (sav) ve arkadaşlarıyla ilişki kurması yasaklanıyordu; hatta onlara yiyecek veya içecek gibi şeyler dahi satmayacaklardı. </p>
				<p class="normal">Önceleri, Müslümanlara Haşimoğullarından bazıları destek oldu, çünkü Resulullah (sav) da Kureyş’in bu sülalesine mensuptu. Bu kimselerden bazıları Müslüman olmadıkları halde, akrabalarına sadık kalarak, onlarla birlikte sıkıntılara göğüs gerdiler. Ne var ki, hayat gitgide zorlaştı ve yiyecekler azaldı. Diğer Kureyşlilerin Resulullah’a (sav) tabi olanlara duyduğu nefret o kadar büyüktü ki, sahabeler Mekke civarından geçen bir kervandan erzak almaya çalıştıklarında, Müslümanların en azılı düşmanlarından birisi olan Ebu Leheb tüccarlara on kat fazla fiyat teklif ediyordu. Böylece Müslümanların çok ihtiyaç duydukları şeyleri satın almalarına engel oluyordu.</p>
				<p class="normal">Bu korkunç muamelenin yapıldığı yıllarda, harika bir şey meydana geldi. İslam zayıflamak yerine giderek güçlendi. Allah daha fazla vahiy gönderdi. Sanki Müslümanlar yaşadıkları sıkıntılarla daha güçlenip temizleniyorlar ve imanlarında imtihan ediliyorlardı.</p>
				<p class="normal">Hac mevsiminde, her yıl Arabistan’ın her tarafından Mekke’ye insanlar gelirdi. Bu hacılar Kureyşlilerin Müslümanlara reva gördükleri zulmü ve adaletsizliği görüyor ve çoğu Resulullah’ın (sav) sahabeleri için üzülüyordu. Kureyşliler de katı muamelelerinden dolayı utanmaya başladılar, üstelik Müslümanlardan çoğu kendi amca çocukları ve yakın akrabalarıydı. </p>
				<p class="normal">Nihayet, üç yılın sonunda, Müslümanlara uyguladıkları eziyete son vermeye razı oldular ve Kâbe’ye asılı ilânın kaldırılmasını kararlaştırdılar. Kağıdın en üstünde yazılı “Senin adınla Ey Allah’ım” kelimelerinin dışında, kağıdın tamamını kurtların yemiş olduğunu görünce hayretten donakaldılar. </p>
				<div class="calibre4" id="calibre_pb_27"/></body>
</html>