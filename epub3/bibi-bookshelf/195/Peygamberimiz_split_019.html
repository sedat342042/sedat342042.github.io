<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>Peygamberimiz</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_18">Yesrib’e Varış</h1>
				<p class="normal"><span>Y</span>esribliler Resulullah’ın (sav) Mekke’den ayrıldığını ve şehirlerine gelmekte olduğunu duyunca, sabırsızlıkla gelişini beklediler. Her sabah şehrin girişine gidiyorlar, gelmekte olup olmadığına bakıyorlardı. Sonunda, MS. 622 yılında, Eylül ayının 27’si pazartesi günü, birisi onu uzaktan gördü ve bağırarak herkese haber verdi: “İşte Allah’ın Resulü Muhammed (sav) geldi.” Bütün Müslümanlar “Allahü Ekber! Allahü Ekber! Allah’ın Resulü Muhammed geldi” diye haykırarak onu karşılamaya çıktılar. Kadınlar ve çocuklar, onu görmekten ne kadar mutlu olduklarını göstermek için şarkılar söylediler. </p>
				<p class="normal">Resulullah (sav) şehre arkadaşı Hz. Ebu Bekir’le girdi. Orada toplananların çoğu onu daha önce görmemişti ve onların etrafında toplandıklarında hangisinin Resulullah (sav) olduğunu bilmiyorlardı, tâ ki Hz. Ebu Bekir kalkıp hırkasıyla onu yakıcı güneşten koruyuncaya kadar. Yesrib’e artık Medine, yani ﬁehir denilecekti. </p>
				<p class="normal">Resulullah (sav) Medine’nin girişindeki Kuba köyünde üç gün kaldı. Gelişinin ilk cumasında, Resulullah (sav) cemaata namazda imamlık yaptı. Medine’nin en zengin kişileri onu davet ettiler ve kendileriyle birlikte yaşayıp zenginliklerini paylaşmasını istediler. Fakat Resulullah (sav) bu teklifi kabul etmedi ve devesi Kasva’yı göstererek “O’na yol verin” dedi, çünkü biliyordu ki devesi Allah’ın emrine uyuyordu ve nerede kalması gerekiyorsa kendisini oraya götürecekti. Deveye yol açtılar, o da Resulullah’ın (sav) annesinin kabilesi olan Neccaroğullarına ait bir evin yanında çöktü. Bu ev hurmaları kurutmak için kullanılıyordu ve Sehl ve Süheyl ismindeki iki yetim çocuğa aitti. Evi Resulullah’a (sav) vermeyi teklif ettiler, fakat o parasını ödemek için ısrar etti ve çocukları himaye eden Zürare’nin oğlu Esad, gerekli düzenlemeleri yaptı. </p>
				<p class="normal">Resulullah (sav) köyde bir mescid ve kalacağı bir yer yapılmasını emretti. Bütün Müslümanlar inşaatı bir an önce bitirmek için beraberce çalıştılar Resulullah (sav) bile çalışmaya katıldı. Müslümanlar burada namaz kılacaklar ve önemli kararlar almak ve planlar yapmak için burada biraraya geleceklerdi. Bina oldukça sade ve gösterişsizdi. Zemini dövülmüş topraktandı, tavanındaki hurma yaprakları ağaç gövdeleriyle tutturulmuştu. İki taş kıbleyi gösteriyordu. İlk namaz kılanlar yüzlerini Kudüs’e dönüyorlardı, fakat kısa süre sonra kıble Mekke’deki Kâbe’ye çevrildi. </p>
				<p class="normal">Mescid’in yapılmasından sonra, Resulullah (sav) kendisiyle birlikte Mekke’yi terkeden Muhacirlerle, yani göçmenlerle Ensar, yani yardımcılar olarak bilinen Medinelilerin arasındaki ilişkileri kuvvetlendirmek istedi. Her Medineli Mekke’den bir kişiyi kardeş olarak kabul etti ve herşeyini onunla paylaşıp, ona ailesinin bir üyesiymiş gibi davrandı. Bu, İslâm kardeşliğinin de başlangıcı oldu. </p>
				<p class="normal">İslâmiyetin ilk günlerinde namaz vakitleri duyurulmadığından Müslümanlar namazı kaçırmamak için camiye gelerek bekliyorlardı. Resulullah (sav) insanlara namaz vaktinin geldiğinin nasıl bildirileceğini düşünmeye başladı. Konuyu arkadaşlarıyla konuştu ve ilk olarak ileriye iki görüş sürüldü: Birisi Yahudilerin yaptığı gibi bir boynuzun üflenmesi, diğeri ise Hıristiyanlar gibi tahtadan bir çanın kullanılması şeklindeydi. Daha sonra Abdullah b. Zeyd isminde bir adam Resulullah’ın yanına gelerek ona rüyasında, baştan aşağı yeşiller giyinmiş, elinde tahtadan çan bulunan bir adam gördüğünü söyledi. Resulullah (sav) “İnsanları namaza çağırmak davet etmek için bana çanını mı satacaksın?” diye sorunca, adam şöyle cevap verdi: “İnsanları namaza davet etmek için şunlar söylenirse daha güzel olur:</p>
				<p class="siir">Allahü Ekber, Allahü Ekber</p>
				<p class="siir">dört defa ardından</p>
				<p class="siir">Eşhedü enlâ ilahe illallah</p>
				<p class="siir">Eşhedü enne Muhammederresulullah</p>
				<p class="siir">Hayyalessalat, hayyalessalat,</p>
				<p class="siir">Hayyalelfelah, hayyalelfelah.</p>
				<p class="siir">Allahü Ekber, Allahü Ekber!</p>
				<p class="siir">Lâ ilahe illallah!”</p>
				<p class="normal">Hz. Peygamber (sav) bunu duyunca, adama Allah tarafından “sadık”, yani gerçek bir rüya gösterildiğini söyledi. Güzel ve güçlü sesi olan Hz. Bilâl’i çağırtarak aynen bu şekilde insanları namaza davet etmesini emretti. Hz. Bilal okudu, kısa bir süre sonra Hz. Ömer evinden çıktı ve Hz. Peygamber’e kendisinin de aynı “sadık rüya”yı gördüğünü söyledi. Hz. Peygamber (sav) “bunun için Allah’a hamd olsun” diye cevap verdi. </p>
				<p class="normal">Rüyasında Hz. Abdullah b. Zeyd’e gönderilen ve Hz. Peygamber’in (sav) talimatıyla Hz. Bilal tarafından okunan ezanı, yani namaza daveti bugün dünyanın her tarafındaki minarelerden dinliyoruz.</p>
				<div class="calibre4" id="calibre_pb_37"/></body>
</html>