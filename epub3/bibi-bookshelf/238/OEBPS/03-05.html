<html xmlns="http://www.w3.org/1999/xhtml">
	<head>
		<title>03-05.html</title>
		<link href="template.css" rel="stylesheet" type="text/css"/>
	</head>
	<body>
		<div id="x03-05.html" xml:lang="tr-TR">
			<div class="Basic-Text-Frame">
				<p class="Ana-Baslik" id="toc_marker-6" xml:lang="en-US">4. BÖLÜM <br/>KUR’ÂN’IN SÛRELERİ</p>
				<p class="Ara-baslik-2-3" id="toc_marker-6-1">SÛRENİN ANLAM ÇERÇEVESİ VE SÛRE SAYISI</p>
				<p class="Normal-4" xml:lang="en-US">Sûre, lügat itibariyle rütbe, yüksek mevki, şeref, güzel ve yüksek bina, sûr, binanın üst kısmı veya katları anlamlarına gelir. Sûrenin çoğulu “suver”dir. Terim olarak ise, âyetlerden meydana gelen, başı ve sonu bulunan müstakil Kur’ân parçalarına denir. Kur’ân-ı Kerîm, biri diğeri tarafından kesilmiş 114 sûreye ayrılmıştır. Bina katlarına sûre denildiğinden dolayı, Kur’ân’ın muhtelif kısım ve tabakaları teşkil eden parçalarına da böylece sûre adı verilmiştir. Her sûrenin Allah’ın kelâmını ihtiva ettiğinden ve yüksek bir mevki işgal etmiş bulunduğundan bu ismi almış olması kuvvetle muhtemeldir. Kur’ân parçaları, yerli yerinde kelimelerden meydana gelen ve omuz omuza vererek birbirine destek olan âyetlerden örülmüş sağlam ve yüksek bir şehir sûru gibidir. Başkalarından hemen ayırt edilebilen yüksek ve muhkem bir bina durumunda olup hakikatlerin bir kalesidir. </p>
				<p class="Normal-4" xml:lang="en-US">Kur’ân-ı Kerîm âyetlerinde geçen ‘sûre’ kelimesinin, muhtevâ bakımından ifadesi, ‘Kur’ân’ tabiriyle aynı manadadır. Fakat dilin daha sonraki zamanlarındaki kullanılışında, bu iki kelime birbirinden ayrılmıştır. ‘Kur’ân’ kelimesi yazı ile tespit edilmiş ve bir araya getirilmiş vahiylerin adı olmuş, ‘sûre’ ise, başlangıçta her biri bir vahye delâlet eden, fakat sonra Kur’ân’ın birçok vahiy veya vahiy parçalarından teşekkül eden kısımlarını ifade için kullanılmıştır. Kur’ân-ı Kerîm’de 114 sûre bulunmaktadır. Bunların en kısa olanı, üç âyetten meydana gelen Kevser sûresi; en uzun olanı ise 286 âyetten müteşekkil Bakara sûresidir. </p>
				<p class="Ara-baslik-2-3" id="toc_marker-6-2">SÛRELERİN İSİMLENDİRİLMESİ</p>
				<p class="Normal-4" xml:lang="en-US">Kur’ân’daki sûreler, isimlerini ya kıssasını ihtivâ ettikleri şahsiyetlerden <span class="parantez-4" style="font-size:0.73em;" xml:lang="tr-TR">(Nûh, Hûd, Yûsuf, Âl-i İmrân gibi)</span>, ya bahsi geçen topluluklardan <span class="parantez-4" style="font-size:0.73em;" xml:lang="tr-TR">(Benî İsrâil, Cin, Melâike gibi)</span>, ya sûrenin ilk kelimesinden <span class="parantez-4" style="font-size:0.73em;" xml:lang="tr-TR">(Necm, Duhâ, Asr gibi)</span>, ya hurûf-u mukattaalardan <span class="parantez-4" style="font-size:0.73em;" xml:lang="tr-TR">(Tâhâ, Sâd gibi)</span>, ya da sûrede geçen garip bir kelimeden <span class="parantez-4" style="font-size:0.73em;" xml:lang="tr-TR">(Ra’d, Nahl gibi)</span> almaktadır. Bazen bir sûrenin birden fazla isminin olduğu gibi <span class="parantez-4" style="font-size:0.73em;" xml:lang="tr-TR">(İnsan-Dehr, Fâtır-Melâike, İsrâ-Benî İsrâil)</span>, bazen de iki veya daha fazla sûreye bir isim verilmiştir <span class="parantez-4" style="font-size:0.73em;" xml:lang="tr-TR">(Zehrevân; Bakara ve Âl-i İmrân sûrelerine denilmektedir ki, iki parlak sûre anlamına gelmektedir. Muavvizetân; Felak ve Nass sûrelerine denmektedir. Muavvizât, İhlâs, Felâk ve Nass sûrelerine denmektedir. Müsebbihât; Hadîd, Saff, Cum’a, Teğâbûn ve A’lâ sûrelerine denmektedir.)</span> </p>
				<p class="Ara-baslik-2-3" id="toc_marker-6-3">KUR’ÂN’IN SÛRELERE AYRILMASININ HİKMETLERİ</p>
				<p class="Normal-4" xml:lang="en-US">Kur’ân’ın değişik sûrelerden meydana gelmesinin hikmetiyle ilgili olarak şunları söyleyebiliriz: </p>
				<p class="Normal-4" xml:lang="en-US">a. Kur’ân-ı Kerîm’in sûrelere ayrılması, ezberlenmesini kolaylaştıran bir unsurdur. Zira bir işin küçük parçalara ayrılarak yapılması, bütününü birden yapmaktan daha kolaydır. Şayet sûreler hâlinde olmasaydı, gözümüzde büyütür, ezberlemeye, belki kolay kolay okumaya bile müşevvik bulamazdık. </p>
				<p class="Normal-4" xml:lang="en-US">b. Her sûrede ağırlıklı olarak belirli konular işlenmektedir. Bu konuların daha iyi anlaşılması ve vurgulanmak istenen ana fikrin belirginleştirilmesi için ayrı ayrı parçalara ayrılması daha uygundur. </p>
				<p class="Normal-4" xml:lang="en-US">c. Kur’ân’daki sûrelerin uzunluk ve kısalık olarak belirli bir standardı yoktur. Bazı sûreler uzun iken -Bakara sûresi gibi- bazıları da -Kevser sûresi gibi- kısa olabilmektedir. Kur’ân’ın i’cazının veya tahaddisinin gerçekleşebilmesi için, sûrelerin uzunluk ve kısalığının farkı yoktur. Çok kısa da olsa her sûre, başlı başına bir mu’cizedir ve benzeri beşer tarafından getirilemez.</p>
				<p class="Normal-4" xml:lang="en-US">d. Kitap yazanların da yaptıkları gibi, okuyucuların daha iyi istifade etmesi için, eserlerin belli bölüm ve başlıklara ayrılması, bir bütün olarak yazılmasından daha faydalıdır. Zira pek iyi biliriz ki, bir kitabı eline alan okuyucu, bölümlere ayrılması halinde onu daha şevkle okur, bölüm bölüm ilerler. </p>
				<p class="Normal-4" xml:lang="en-US">e. Kur’ân-ı Kerîm’i ezberleyen kişi, O’ndan bir sûre ezberlediğinde, kendisinde Kur’ân’ın müstakil bir bölümünü ezberlediği kanaati hâsıl olur ki, bu da ezberlediği şeyin önemini kavraması bakımından mühimdir. Hz. Enes’in şu sözü bunu göstermektedir: “Bizden birisi Bakara ve Âl-i İmrân sûresini ezberlediğinde, o kişinin bizim yanımızda önemli bir yeri olurdu.”<span class="dipnot-referans-2" style="font-size:1em;" xml:lang="en-US"><a class="footnote-link" href="#footnote-228-1" id="footnote-228-1-backlink">1</a></span> </p>
				<p class="Normal-4" xml:lang="en-US">Kur’ân’ın sûrelere ayrılmasında bu saydıklarımızdan başka birçok hikmetler de bulunabilir. Ancak bu hikmetlerden daha da önemlisi, Kur’ân’ı gönderen Yüce Yaratıcı’nın bunun böyle olmasını dilemesidir. </p>
				<p class="Ara-baslik-2-3" id="toc_marker-6-4">SÛRELERİN İSİMLERİNİ ALLAH BELİRLEMİŞTİR</p>
				<p class="Normal-4" xml:lang="en-US">Sûrelerin isimlerini Cenâb-ı Hakk’ın kendisine bildirmesiyle, Allah Resûlü <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span> vermiştir. Dolayısıyla ne ashabın ne de onlardan sonrakilerin, Kur’ân’ın sûrelerinin isimlerini değiştirme veya başka isimler koyma yetkileri vardır.</p>
				<p class="Ara-baslik-2-3" id="toc_marker-6-5">EN GÜZEL KISSA OLARAK YUSUF SÛRESİ </p>
				<p class="Normal-4" xml:lang="en-US">Kur’ân-ı Kerîm’de hiçbir peygamberin kıssası Yusuf sûresindeki gibi tek bir sûrede başlayıp da sona ermemiştir. Bu sûre baştan sona Hz. Yusuf’u anlatmıştır. Bu kıssaya “Ahsenü’l-Kasas” (en güzel kıssa) denmesi ise şu sebeplerden olabilir: </p>
				<p class="Normal-4" xml:lang="en-US">1. Kur’ân-ı Kerîm’de bu kıssanın ihtiva ettiği ölçüde ibret ve prensipleri ihtiva eden başka bir kıssa bulunmadığından dolayıdır. Nitekim bu husus, sûrenin sonunda yer alan: “Peygamberlerin kıssalarında elbette tam akıl sahipleri için alacak dersler vardır.” <span class="parantez-4" style="font-size:0.73em;" xml:lang="tr-TR">(Yûsuf, 12/111)</span> şeklindeki âyette de açıkça ifade edilmektedir. </p>
				<p class="Normal-4" xml:lang="en-US">2. Hz. Yûsuf, kardeşlerini güzel bir şekilde affedip bağışlamış, eziyetlerine sabredip katlanmış, onlarla karşılaştıktan sonra da yapmış olduklarını hatırlatmayarak onları affetmiştir. O kadar ki onlara: “Bugün başınıza bir şey kakılmayacaktır.” <span class="parantez-4" style="font-size:0.73em;" xml:lang="tr-TR">(Yûsuf, 12/92)</span> demiştir. Bu yönleriyle kıssa ibretlik dersler vermektedir. </p>
				<p class="Normal-4" xml:lang="en-US">3. Bu sûrede peygamberlerin, salihlerin, meleklerin, şeytanların, cinlerin, insanların, hayvanların, kuşların, hükümdarların ve yönettikleri kimselerin davranışları ile tüccarlar, ilim adamları ve cahillerin, erkeklerin, kadınların hile ve tuzakları söz konusu edilmektedir. Yine bu sûrede tevhid, fıkıh, siyer, rüya tabiri, siyaset, insanî münasebetler, iktisadî hayat, hem dine hem de dünyaya yarayacak pek çok faydalı hususlar bulunmaktadır. Bu yönüyle de en güzel kıssa denmiş olabilir. </p>
				<p class="Normal-4" xml:lang="en-US">4. Bu sûrede seven, sevilen ve bunların arzu ettikleri yollar söz konusu edilmektedir. </p>
				<p class="Normal-4" xml:lang="en-US">5. Buradaki “en güzel” ifadesinin anlamı, en şaşırtıcı, en hayret verici, en güzel anlatış ve Kur’ân’ın bunu en parlak metod ve en dikkat çekici üslûp ile anlatmış olmasıdır. Yani güzellikten maksat, güzel ifade ve kelimelerin fesahat yönünden mucize derecesine ulaşmış olmasıdır. </p>
				<p class="Normal-4" xml:lang="en-US">6. Bu sûrede sözü edilen herkes sonunda mutluluğu elde etmektedir. Hz. Yûsuf’u, babasını, kardeşlerini ve azizin hanımını hatırlayınız. Hükümdarın da Hz. Yûsuf’a iman edip İslâm’a girdiği, İslâm’a güzel bir şekilde bağlandığı da söylenmiştir. Rüyasının tabir edilmesini isteyen ve rüyasında efendisine şarap sunduğunu gören kişi ve yine denildiğine göre şahitlikte bulunan kişi de böyledir. Kısacası hepsinin sonuçta hayra ulaştığı görülmektedir. </p>
				<p class="Normal-4" xml:lang="en-US">7. Kıssaların gerçeği de, hayalisi de vardır. Şüphe yok ki, en güzel kıssalar, gerçek olanlardır: Yani gerçek bir olayın, kalıcı güzelliğe delalet eden bedii nüktelerle tasviri ve belagatli bir şekilde anlatılmış olmasıdır. Zira hakiki güzellik, daima hayallerin ötesindedir. Ve ideal güzellik, ancak gerçek güzelliğe bir sembol, bir misal olması bakımından önem taşır. Bir masum güzelliğin en mükemmel bir macerası olan ve ebedî güzelliğin gerçek yüzünü görmüş bir gözün, geçici güzelliğin cilvelerine nasıl bir küçümseme ile baktığını anlatan Yusuf Kıssası, gayb âleminden müteşabih bir sembol ile tecelliye başlayıp gitgide gelişerek neticeye varmış bir gerçeğin, belagatli bir anlatımı ve aynı zamanda Muhammedî güzelliğin ezelî bir simgesi ve nişanıdır. Hz. Yusuf’un rüyası, onun masum güzelliğinin gelecekte gelişecek olan olaylara ve mukadderatına ilâhî gayb âleminden nasıl bir sembol ve misal olmuş ise, bütün ayrıntılarıyla Yusuf Kıssası da Muhammedî güzelliğin en yüce anlamına öyle bir başlangıç simgesi ve sembolü olarak nazil olmuş olan bir gaybî hakikattir. Ve bilhassa bu açıdan ve bu özelliğinden dolayı en güzel kıssadır. </p>
				<p class="Normal-4" xml:lang="en-US">8. Bu kıssa ibretle ve öğütlerle dolu olan, dinî, dünyevî, sosyal, iktisadî, siyasî ve edebî hayatı ihtiva eden bir kıssa özelliği taşımaktadır. Belki en önemli dersi, eziyetlere karşı sabırlı olmak ve ceza vermeye muktedir olduğu bir zamanda affetmektir. Onun için güzel bir kıssanın bütün unsurlarını toplayan mükemmel bir kıssadır. </p>
				<p class="Ara-baslik-2-3" id="toc_marker-6-6">SÛRE VE ÂYETLER ARASINDA <br/>DERECE VE FAZİLET FARKI</p>
				<p class="Normal-4" xml:lang="en-US">Öncelikle şunu bilmemiz gerekir. Varlıkların derecelerinin ölçüsü, bizleri Yaratan tarafından takdir edilmiştir. Böyle bir takdirde bizlerin en küçük bir rolü yoktur. Dolayısıyla Rabbimiz bizlere hangi şeylerin daha üstün olduğunu bildirmişse, biz de aynı şekilde kabul ederiz. </p>
				<p class="Normal-4" xml:lang="en-US">Kâinatta hiçbir şey birbirine denk değildir. Hepsinin arasında sahip oldukları özellikler ve yapmış oldukları işler açısından birtakım farklılıklar ve üstünlükler söz konusudur. Aylar içinde Ramazan ayının diğer aylara üstünlüğü vardır. Geceler içerisinde Kadir Gecesi’nin diğer gecelere üstünlüğünün bin aydan daha fazla olduğu bilinen bir gerçektir. Günlerin içerisinde cuma, diğer günlerden daha üstündür. Seher vakti diğer vakitlerden daha üstündür ve burada yapılan dua ve ibadetler kabul edilmeye daha yakındır. Kâbe, diğer bütün mekânlardan daha üstündür. Yapmış olduğumuz davranışların da hepsi aynı neticeyi vermez. Bazı hareketler Cenâb-ı Hakk katında sevap bakımından daha üstündür. </p>
				<p class="Normal-4" xml:lang="en-US">Dört büyük melek dediğimiz Cebrâil, Mikâil, Azrail ve İsrafil, diğer meleklerden, peygamberler diğer insanlardan, ulu’l-azim peygamber dediğimiz beş büyük peygamber -ki bunlar; Efendimiz Hz. Muhammed <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span>, Hz. Nûh, Hz. İbrâhim, Hz. Mûsa ve Hz. İsâ’dır- diğer peygamberlerden; Kâinatın Efendisi Allah Resûlü <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span> ise bütün insanlardan ve peygamberlerden daha üstündür. </p>
				<p class="Normal-4" xml:lang="en-US">Bazı sûre ve âyetlerin diğerlerinden daha üstün olması meselesine gelince de; öncelikle bunların üstünlüğünü şayet Cenâb-ı Hakk bildirmişse, bize düşen Rabbimizin bildirdiği bu hususu kabul edip gereğini yapmamızdır. </p>
				<p class="Normal-4" xml:lang="en-US">Kur’ân-ı Kerîm’in tamamı, Yüce Yaratıcı’nın kelâmıdır. Lafız ve harfler bakımından Arapça olarak vahiyle gelmiştir. Bu bakımdan aralarında bir fark yoktur. Ancak bazı sûre veya âyetlerin diğerlerinden üstün olması, birtakım hikmetlerden dolayıdır. Nasıl teneffüs etme, yemek yeme ve meyve yeme birer ihtiyaç olmasına karşın, her birinin ihtiyaç derecesi farklı farklıysa, Kur’ân’ın da bazı âyet ve sûreleri bunun gibidir. Hava gibi onsuz hayatımızı devam ettiremeyeceğimiz derecede önemli bölümleri vardır; yemek yeme gibi günde bir iki kez okumakla ihtiyacımızı giderdiğimiz bölümleri olduğu gibi zaman zaman okumakla hayatımızı devam ettireceğimiz kısımları vardır. </p>
				<p class="Normal-4" xml:lang="en-US">Bu anlamda İhlas sûresini ele alacak olursak, bu sûrenin Resûlullâh’ın <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span> yanında çok yüce bir yeri vardır. Resûlullah <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span>, çeşitli yollarla bu sûrenin önemini Müslümanlara anlatmak için uğraşmıştır ki, Müslümanlar bu sûreyi okusunlar ve diğer insanlara yaysınlar. Bu sûre, insanın zihnine hemen yerleşen İslam’ın birinci temel inanç esası olan Tevhid akidesini beyan etmiştir. Hadislerde de pek çok rivayette Resûlullah’tan <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span>, bu sûrenin Kur’ân’ın üçte birine denk olduğu rivayet edilmektedir. Kur’ân-ı Kerîm’in açıkladığı dinin üç temel esası vardır. Bunlar tevhid, peygamberlik ve ahirettir. Bu sûrede halis tevhid beyan edildiği için, Resûlullah <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span> bu sûrenin Kur’ân’ın üçte birine denk olduğunu ifade etmiştir. Sûrenin adı da ihlastır. İhlâs, samimi olmak, dine içtenlikle bağlanmak, esaslarını sırf Allah rızası için uygulamak anlamındadır. İslâm’ın tevhid akîdesinin en özlü ve anlamlı ifadesidir. Dolayısıyla Allah’ın bilinmesi, sıfatlarının tanınması âdeta insanlar için havayı teneffüs etme derecesinde olduğundan ve Allah Teâlâ gerçek anlamda tanınmadan, hayatın anlamı olamayacağından, bu sûrenin üstünlüğü açıkça ortadadır. </p>
				<p class="Normal-4" xml:lang="en-US">Yine Fâtiha sûresi, namazların her rekâtında okunur. Manası itibariyle Fâtiha, en büyük dua ve münâcâttır. Kulluğun yalnız Allah’a yapılacağı, desteğin yalnızca Allah’tan geldiği, doğru yola varmanın da doğru yoldan sapmanın da Allah’ın iradesine dayandığı, çünkü hayrı da şerri de yaratanın Allah olduğu hususları bu sûrede ifadesini bulmuştur. Kur’ân, insanlığa doğru yolu göstermek için indirilmiştir. Kur’ân’ın ihtiva ettiği esaslar ana hatları ile Fâtiha’da vardır. Zira Fâtiha’da, övgüye, ta’zime ve ibadete lâyık bir tek Allah’ın varlığı, O’nun hakimiyeti, O’ndan başka dayanılacak bir güç bulunmadığı anlatılır ve doğru yola gitme, iyi insan olma dileğinde bulunulur. Bundan dolayıdır ki Fâtiha sûresi, taşımış olduğu anlam itibariyle diğerlerinden farklı bir konuma sahiptir. </p>
				<p class="Ara-baslik-2-3" id="toc_marker-6-7">TEVBE SÛRESİNİN <br/>BAŞINDA BESMELENİN OLMAMASI</p>
				<p class="Normal-4" xml:lang="en-US">Tevbe sûresi Hicri 9. yılda Medine’de nâzil olmuş olup 129 âyettir. ‘Tevbe’ ismi, sûrenin ihtiva ettiği konuların birinden gelmektedir. Sûrenin meşhur olan ikinci ismi ‘Berâe’dir. Berâe ise sûrenin ilk kelimesidir. “İlişiği kesmek, ihtâr, ültimatom” anlamlarına gelir. Tövbe sûresi konu itibariyle, bir önceki Enfal sûresinin devamı gibidir.</p>
				<p class="Normal-4" xml:lang="en-US">Bu sûrede genel olarak kendileriyle yapılan anlaşmalara uyan veya uymayan müşriklerle ilişkilerin düzenlenmesi, Tebuk seferi, Müslümanlar arasında bulunup “beşinci kol” faaliyeti şeklinde çalışan ve müşriklerden bile daha tehlikeli olan münafıklar ve onların, İslâm birliğini parçalamak için Mescid-i Dırar’ı inşa etmeleri, Müslümanların ehl-i kitap ile olan münasebetleri gibi konular işlenmektedir. </p>
				<p class="Normal-4" xml:lang="en-US">Sûrenin başında besmelenin bulunmayışına gelince; bu sûre, Kur’ân-ı Kerîm’de başında “besmele” zikredilmeyen tek sûredir. Bu konuda değişik sebepler ileri sürülmüştür. Bunların başında Hz. Peygamber’in <span class="parantez-4" style="font-size:0.73em;" xml:lang="tr-TR">(sallallahu aleyhi ve sellem)</span> sûrenin başında besmeleyi yazdırmamış olması gelmektedir. Bu yüzden ashabı da sûrenin başına “besmele”yi getirmemiş ve kendilerinden sonra gelen tâbiin de, bu konuda onları takip etmiştir. Bu durum, Kur’ân’ın tam ve orijinal şeklinde ve eksiksiz olarak kalması hususunda son derece dikkat gösterilmiş olduğu gerçeğini açıkça ortaya koymaktadır.</p>
				<p class="Normal-4" xml:lang="en-US">Ayrıca “Besmele” bir eman ve rahmet anlamı taşımaktadır. Bu sûrede ise münafıklara bir ültimatom ve ihtar vardır. Dolayısıyla Cenâb-ı Hakk’ın rahmetini ve merhametini içinde bulunduran “besmele”nin sûrenin başına konmamış olması, en uygun olanıdır.</p>
				<div class="footnotes">
					<div class="footnote">
						<p class="Dipnot-Metni-2"><a class="footnote-anchor" href="#footnote-228-1-backlink" id="footnote-228-1">1</a>	Ammed b. Hanbel, 3/120</p>
					</div>
				</div>
			</div>
		</div>
	</body>
</html>