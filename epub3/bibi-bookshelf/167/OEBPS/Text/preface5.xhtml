<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css"/>
</head>

<body class="preface epub-type_preface">
  <div class="container html5_section">
    <h1 class="pre-header">1890 Almanca Basımına Önsöz<a class="si-noteref epub-type_noteref" href="#f85" id="ref_f85">85</a></h1>

    <p>Yukarıdaki önsözün<a class="si-noteref epub-type_noteref" href="#f86" id="ref_f86">86</a> yazılmasından bu yana, <em>Manifesto</em>’nun yeni bir Almanca basımının yapılması bir kez daha gerekti; üstelik <em>Manifesto</em>’nun başından, burada aktarılması gereken çok şey geçti.</p>

    <p>1882’de Cenevre’de Vera Zasuliç’in yaptığı ikinci bir Rusça çeviri daha çıktı; o basımın önsözünü Marx’la birlikte yazmıştık. Ne yazık ki, bu önsözün özgün Almanca elyazması kayboldu; o yüzden, daha iyi bir metin çıkmayacak olsa da, yeniden Rusçadan çevirmek zorundayım.<a class="si-noteref epub-type_noteref" href="#f87" id="ref_f87">87</a></p>

    <p>Şöyle:</p>

    <blockquote>
      <div>
        <p><em>Komünist Parti Manifestosu</em>’nun, çevirisini Bakunin’in yaptığı ilk Rusça basımı 1860’ların başında <em>Kolokol</em>’un basımevinde yapılmıştı. O sıralar Batı bunu (<em>Manifesto</em>’nun Rusça basımını) yalnızca yazınsal bir ilginçlik olarak görmüştü. Bugün böyle bir bakış olanaksızdır.</p>

        <p>O sıralar (Aralık 1847) proletarya hareketinin henüz ne kadar dar bir alanı kapsadığı, <em>Manifesto</em>’nun Komünistlerin çeşitli ülkelerdeki muhalefet partileri karşısındaki tutumunu ele alan son bölümünde olanca açıklığıyla gözler önüne serilmiştir.</p>

        <p>O bölümde Rusya ve Birleşik Devletler’in adı bile geçmez. O dönem, Rusya’nın tüm Avrupa gericiliğinin son büyük yedek gücünü oluşturduğu, Birleşik Devletler’in de göçler yoluyla Avrupa proletaryasının fazla güçlerini yuttuğu bir dönemdi. İki ülke de, Avrupa’ya hammadde sağlamakla kalmıyor, aynı zamanda Avrupa’nın sanayi ürünlerinin satışı için pazar oluşturuyordu. Bu yüzden, o sıralar iki ülke de, öyle ya da böyle, Avrupa’da var olan düzenin temel direkleriydi.</p>

        <p>Bugün durum o kadar farklı ki! Bir kere, Avrupa’dan göçler, Kuzey Amerika’yı dev bir tarım üretimi için elverişli kılmıştır; bu ülkenin rekabeti Avrupa’daki büyük ve küçük toprak mülkiyetini temellerinden sarsmaktadır. Dahası, bu göç, Birleşik Devletler’in olağanüstü sanayi kaynaklarını, Batı Avrupa’nın, özellikle de İngiltere’nin bugüne kadar süregelen sanayi tekelini kısa zamanda kıracak bir güç ve çapta kullanabilmesini olaraklı kılmıştır. Her iki durum da Amerika’yı devrimci bir biçimde etkilemektedir. Küçük ve orta çiftçilerin bütün bir siyasal yapının temelini oluşturan toprak mülkiyeti, dev çiftliklerin rekabeti karşısında adım adım çökmekte; bununla eşzamanlı olarak, sanayi bölgelerinde ilk kez bir proletarya kitlesi ve alabildiğine bir sermaye yoğunlaşması gelişmektedir.</p>

        <p>Gelelim Rusya’ya! 1848-49 Devrimi sırasında yalnızca Avrupa prensleri değil, Avrupa burjuvazisi de, yeni yeni uyanmaya başlayan proletaryadan biricik kurtuluşu Rusya’nın müdahalesinde bulmuştu. Çar, Avrupa gericiliğinin başı ilan edilmişti. Oysa bugün çar Gatçina’da devrimin savaş tutsağı, Rusya ise Avrupa’da devrimin öncüsüdür.</p>

        <p><em>Komünist Manifesto</em>’nun amacı, modern burjuva mülkiyetinin kaçınılmaz bir biçimde yaklaşan çöküşünü açığa vurmaktı. Oysa Rusya’da, hızla gelişmekte olan kapitalist vurgunculuğa ve yeni yeni gelişmeye başlayan burjuva toprak mülkiyetine karşın, toprakların yarıdan fazlasının köylülerin ortak mülkiyetinde olduğunu görüyoruz. Bugün soru şudur: Büyük ölçüde zayıflamış olmakla birlikte, yine de bir ilkel ortak toprak mülkiyeti biçimi olan Rus <em>obşçina</em>’sı, daha ileri bir ortak mülkiyet biçimi olan komünist ortak mülkiyete doğrudan doğruya geçebilir mi? Yoksa tam tersine, ilk önce Batı’nın tarihsel evrimini oluşturan aynı çözülme sürecinden mi geçmek zorundadır?</p>

        <p>Bugün bu sorunun olası tek yanıtı şudur: Rusya Devrimi Batı’daki bir proletarya devrimine ışık yakar, böylece bu iki devrim birbirini tamamlarsa, günümüz Rusya’sındaki ortak toprak mülkiyeti komünist bir gelişmenin başlangıç noktası olabilir.</p><cite>Karl Marx-Friedrich Engels<br/>
        Londra, 21 Ocak 1882</cite>
      </div>
    </blockquote>

    <p>Aşağı yukarı aynı günlerde Cenevre’de yeni bir Lehçe çeviri çıktı: <em>Manifest Komunistyczny.</em></p>

    <p>Ayrıca, 1885’te Kopenhag’da <em>Social-demokratisk Bibliothek</em>’te Danca yeni bir çeviri çıktı. Ne yazık ki, tam bir çeviri değil; çevirmene zor geldiği anlaşılan kimi temel bölümler atlanmış, üstelik yer yer göze çarpan bazı özensizlikler daha da can sıkıcı, çünkü çeviriye bakılırsa çevirmen kendini biraz daha zorlasaymış ortaya yetkin çalışma çıkabilirmiş.</p>

    <p>1885’te Paris’te <em>Le Socialiste</em>’te yeni bir Fransızca çeviri çıktı; bu çeviri bugüne kadar yayımlananların en iyisi.</p>

    <p>Aynı yıl bu Fransızca metinden bir İspanyolca çeviri yapıldı ve önce Madrid’de <em>El Socialista</em>’da yayımlandı, sonra da broşür olarak basıldı: <em>Manifesto del Partido Comunista</em> por Carlos Marx y F. Engels, Madrid, Administración de <em>El Socialista,</em> Hernán Cortés 8.</p>

    <p>Bu arada, ilginç bir olaydan da söz etmek isterim: 1887’de Ermenice bir çevirinin elyazması İstanbul’daki bir yayıncıya teslim edilmiş. Ama adamcağız Marx’ın adını taşıyan bir kitabı basmaya cesaret edemediği için çevirmene kitaba kendi adını koymasını önermiş, gel gör ki çevirmen bunu kabul etmemiş.</p>

    <p>Amerika’da yapılan ve pek yeterli olmayan iki çeviri İngiltere’de art arda basıldıktan sonra, en sonunda 1888’de aslına uygun bir çeviri çıktı. Çeviriyi yapan, dostum Samuel Moore’du; baskıya verilmeden önce çeviriyi bir kez de birlikte gözden geçirdik. Başlığı şöyledir: <em>Manifesto of the Communist Party,</em> by Karl Marx and Frederick Engels. Authorized English Translation, edited and annotated by Frederick Engels, 1888. London, William Reeves, 185 Fleet st., E.C.<a class="si-noteref epub-type_noteref" href="#f88" id="ref_f88">88</a> O basımdaki notlardan bazılarını elinizdeki basıma da aktardım.</p>

    <p><em>Manifesto</em>’nun kendine özgü apayrı bir tarihi olmuştur. İlk yayımlandığı dönemde, bilimsel sosyalizmin (ilk önsözde sözü edilen çevirilerden de anlaşıldığı gibi) sayıları hiç de fazla olmayan öncüleri tarafından coşkuyla karşılandı, ama kısa bir süre sonra Paris işçilerinin Haziran 1848’deki yenilgisiyle sahneye çıkan gericiliğin etkisiyle bir köşeye itildi, sonunda 1852 Kasımı’nda Köln komünistlerinin mahkûm edilmesiyle birlikte “kanun hükmünce” aforoz edildi. Şubat Devrimi’yle başlamış olan işçi hareketinin toplum sahnesinden elini eteğini çekmesiyle birlikte <em>Manifesto</em> da kuytuda kaldı.</p>

    <p>Avrupa işçi sınıfı, egemen sınıfların iktidarına karşı yeni bir saldırı başlatabilmek için yeterli gücü bir kez daha topladığında, Uluslararası Emekçiler Birliği doğdu. Birliğin amacı, Avrupa ve Amerika’nın militan işçi sınıfının tümünü <em>tek bir</em> dev orduda birleştirmekti. O yüzden, <em>Manifesto</em>’da ortaya konan ilkelerden <em>yola çıkamazdı.</em> Enternasyonal’in programı, İngiliz sendikalarına, Fransız, Belçikalı, İtalyan ve İspanyol Proudhonculara ve Alman Lassallecilere<a class="si-noteref epub-type_noteref" href="#s13" id="ref_s13">*</a> kapıları kapatmayacak bir program olmak zorundaydı.</p>

    <p>Bu program Enternasyonal Tüzüğünün giriş bölümü Marx tarafından, Bakunin ve anarşistlerce bile hayranlıkla karşılanan bir ustalıkla hazırlandı. Marx, <em>Manifesto</em>’da ortaya konan düşüncelerin önünde sonunda zafere ulaşacağı konusunda, yalnızca ve kesinlikle, işçi sınıfının eylem birliği ve tartışmalar sonucunda gerçekleşmesi kaçınılmaz olan düşünsel gelişmesine güveniyordu. Sermayeye karşı savaşım içinde meydana gelecek olaylar ve dalgalanmalar, dahası başarılardan çok yenilgiler, savaşçılara, o güne kadarki her derde deva reçetelerin yetersizliğini ister istemez gösterecek ve zihinlerini, işçilerin kurtuluşunun gerçek koşullarını sağlam bir biçimde kavramaya daha açık kılacaktı. Sonunda Marx haklı çıktı. Enternasyonal’in dağıldığı 1874’teki işçi sınıfı ile Enternasyonal’in kurulduğu 1864’teki işçi sınıfı arasında dağlar kadar fark vardı. Latin ülkelerindeki Proudhonculuk, Almanya’daki kendine özgü Lassallecilik can çekişiyor; o sıralar tutuculuğun başını çeken İngiliz sendikaları bile, artık yavaş yavaş, 1887’de Swansea Kongresi başkanının onlar adına, “Kara Avrupası sosyalizmi artık bize korkunç gelmiyor,” diyebileceği noktaya yaklaşıyorlardı. Yine de, 1887’de Kara Avrupası sosyalizmi, nerdeyse tümüyle, <em>Manifesto</em>’da açıklanmış olan kuramdan oluşuyordu. Onun içindir ki, <em>Manifesto</em>’nun tarihi, bir ölçüde, modern işçi sınıfı hareketinin 1848’den bugüne uzanan tarihini yansıtır. Bugün <em>Manifesto,</em> hiç kuşkusuz, tüm sosyalist literatürün en yaygın, en uluslararası ürünü, Sibirya’dan California’ya tüm ülkelerin milyonlarca işçisinin ortak programıdır.</p>

    <p>Bununla birlikte, ilk yayımlandığında ona <em>Sosyalist</em> Manifesto diyemezdik. 1847’de sosyalist olarak görülen iki çeşit insan bulunuyordu. Bir yanda, çeşitli ütopyacı sistemlerin savunucuları, özellikle de İngiltere’deki Owencılar ve Fransa’daki Fourierciler vardı; her ikisi de çoktan birer tekkeye dönüşmüşlerdi ve son demlerini sürüyorlardı. Öte yanda ise, sermaye ve kâra hiç ilişmeksizin, toplumsal bozuklukları her derde deva reçeteleri ve bin bir çeşit yamayla yok etmek isteyen cins cins toplumsal düzenbaz vardı. Bunların hepsi de, işçi hareketinin dışında duran ve daha çok “mürekkep yalamış” sınıfların desteğini arayan insanlardı. Oysa işçi sınıfının, siyasal devrimlerin tek başına yeterli olmadığına inanmış, toplumun kökten bir biçimde yeniden yapılanmasını isteyen kesimi o sıralar kendine <em>komünist</em> diyordu. Gerçi henüz yontulmamış, içgüdüsel olmaktan öteye gitmeyen, çoğu zaman da kaba bir komünizmdi bu; ama yine de, iki ütopyacı komünizm sistemini Fransa’da Cabet’nin “Icarie” komünizmi ile Almanya’da Weitling’in komünizmini doğuracak kadar güçlüydü. 1847’de sosyalizm denince bir burjuva hareketi, komünizm denince de bir işçi sınıfı hareketi anlaşılıyordu. Sosyalizm hiç değilse Kara Avrupası’nda oldukça saygındı, komünizm ise hiç de öyle değildi. Ve daha o sıralar, “işçi sınıfının kurtuluşu işçi sınıfının kendi eseri olmalıdır” görüşünü büyük bir kararlılıkla savunduğumuzdan, bu iki addan hangisini seçeceğimiz konusunda en küçük bir duraksamamız olamazdı. O günden bu yana da bu adı yadsımayı aklımızın ucundan bile geçirmedik.</p>

    <p>“Bütün ülkelerin işçileri, birleşin!” Kırk iki yıl önce, proletaryanın kendi istemleriyle ortaya çıktığı ilk Paris Devrimi’nin öngününde bu sözleri tüm dünyaya duyurduğumuzda doğrusu pek az yanıt alabilmiştik. Oysa 28 Eylül 1864’te, Batı Avrupa ülkelerinin çoğunun proleterleri, şanlı anısı asla unutulmayacak olan Uluslararası Emekçiler Birliği’nde kenetlendiler. Evet, Enternasyonal’in ömrü yalnızca dokuz yıl sürdü; ama Enternasyonal’in bütün ülkelerin proleterleri arasında yarattığı sonsuz birliğin hâlâ hayatta olduğuna, hem de her zamankinden güçlü olarak yaşadığına, bugünden daha iyi tanık olamaz. Çünkü bugün, ben bu satırları yazarken, Avrupa ve Amerika proletaryası ilk kez <em>tek bir</em> ordu halinde, <em>tek bir</em> bayrak altında ve <em>tek bir</em> ivedi hedef uğrunda, 1886’da Enternasyonal’in Cenevre Kongresi’nde, sonra da 1889’da Paris İşçi Kongresi’nde<a class="si-noteref epub-type_noteref" href="#f89" id="ref_f89">89</a> ilan edildiği gibi sekiz saatlik standart işgününün yasal olarak tanınması uğrunda seferber olmuş, savaş güçlerini denetliyor. İşte, günümüzün bu soluk kesici görünümü karşısında, bütün ülkelerin kapitalistleri ve toprak sahipleri, bütün ülkelerin işçilerinin bugün gerçekten birleşmiş olduklarını anlayacaklardır.</p>

    <p>Keşke Marx şimdi yanımda olsaydı da, bunu kendi gözleriyle görebilseydi!</p><cite>F. ENGELS<br/>
    Londra, 1 Mayıs 1890</cite>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="s13">
      <a class="si-backref" href="#ref_s13">*</a> <span class="si-footnote-text">Lassalle, bize her zaman, Marx’ın bir tilmizi olduğunu söyler ve gerçekten de <em>Manifesto</em>’yu savunurdu. Ama onun çömezleri hiç de öyle yapmadılar; onlar, Lassalle’in devlet kredileriyle desteklenen üretici kooperatifleri isteminden öteye gidemedikleri gibi, tüm işçi sınıfını “devlet yardımını savunanlar” ve “kendi gücüne dayanmayı savunanlar” diye ikiye böldüler. (Engels’in notu.)</span>
    </div>

    <div class="si-footnote html5_aside epub-type_footnote" id="f85">
      <a class="si-backref" href="#ref_f85">85</a><span class="si-footnote-text">. Engels, bu önsözü, <em>Manifesto</em>’nun 1890 Mayısı’nda Londra’da <em>Sozialdemokratische Bibliothek</em> dizisinden yayımlanan dördüncü Almanca basımı için kaleme almıştır. Bu basım, <em>Manifesto</em>’nun yazarlarından biri tarafından hazırlanan son basımıdır ve 1872 ve 1883 tarihli Almanca basımlarına yazdıkları önsözleri de içermektedir. Engels’in bu yeni basım için yazdığı önsözün bir bölümü, Alman Sosyal Demokrat Partisi’nin yayın organı <em>Sozialdemokrat</em>’ın 16 Ağustos 1890 tarihli 33. sayısında çıkan “<em>Komünist Manifesto</em>’nun Yeni Bir Basımı” başlıklı başyazıda ve <em>Arbeiter-Zeitung</em>’un 28 Kasım 1890 tarihli 48. sayısında Engels’in 70. doğum yıldönümünü kutlayan bir başyazıda yeniden yayımlanmıştır.</span>
    </div>

    <div class="si-footnote html5_aside epub-type_footnote" id="f86">
      <a class="si-backref" href="#ref_f86">86</a><span class="si-footnote-text">. Engels, <em>Manifesto</em>’nun 1883 tarihli Almanca basımına yazmış olduğu önsözden söz ediyor.</span>
    </div>

    <div class="si-footnote html5_aside epub-type_footnote" id="f87">
      <a class="si-backref" href="#ref_f87">87</a><span class="si-footnote-text">. Engels, bu önsözü Rusçadan yeniden Almancaya çevirirken ufak tefek bazı değişiklikler meydana gelmişti. Ancak, Marx ve Engels’in, <em>Manifesto</em>’nun 1882 Rusça basımı için kaleme aldıkları önsözün kaybolan Almanca elyazması sonradan bulundu. Burada sunulan metin, Almanca özgün metinden aktarılmıştır.</span>
    </div>

    <div class="si-footnote html5_aside epub-type_footnote" id="f88">
      <a class="si-backref" href="#ref_f88">88</a><span class="si-footnote-text">. <em>Komünist Parti Manifestosu</em>, Karl Marx ve Friedrich Engels. Onaylanmış İngilizce çeviri, Friedrich Engels tarafından yayına hazırlanmış ve açıklayıcı notlar eklenmiştir, 1888. Londra, William Reeves, 185 Fleet st., E.C.</span>
    </div>

    <div class="si-footnote html5_aside epub-type_footnote" id="f89">
      <a class="si-backref" href="#ref_f89">89</a><span class="si-footnote-text">. Uluslararası Sosyalist İşçi Kongresi, 14-18 Temmuz 1889’da Paris’te toplandı. Bu kongre, sosyalist parti ve sendikaların bir araya gelmesiyle oluşan ve Sosyalist Enternasyonal olarak da bilinen İkinci Enternasyonal’in kuruluş kongresiydi. 8 saatlik işgününün desteklenmesi amacıyla, her yıl 1 Mayıs’ın bütün ülkelerde toplantılar ve gösterilerle kutlanması bu kongrede kararlaştırıldı.</span>
    </div>
  </div>
</body>
</html>
