<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css"/>
</head>

<body class="preface epub-type_preface">
  <div class="container html5_section">
    <h1 class="pre-header">1872 Almanca Basımına Önsöz<a class="si-noteref epub-type_noteref" href="#f60" id="ref_f60">60</a></h1>

    <p>Uluslararası bir işçi örgütü olan ve o günlerin koşullarında hiç kuşkusuz etkinliklerini ancak gizli bir biçimde sürdürebilen Komünistler Birliği, 1847 Kasımı’nda Londra’da toplanan Kongresinde, aşağıda imzası bulunanları, Partinin ayrıntılı bir teorik ve pratik programını yayına hazırlamakla görevlendirdi. İşte, elyazmaları Şubat Devrimi’nden<a class="si-noteref epub-type_noteref" href="#f61" id="ref_f61">61</a> birkaç hafta önce baskıya girmek üzere Londra’ya ulaşan aşağıdaki <em>Manifesto</em> böyle doğdu. İlkin Almanca yayımlanan <em>Manifesto</em>’nun Almanya, İngiltere ve Amerika’da bu dilde en az on iki değişik basımı yapıldı. İngilizcesi ilk kez 1850 yılında Bayan Helen Macfarlane’in çevirisiyle Londra’da, <em>Red Republican</em>’da yayımlandı;<a class="si-noteref epub-type_noteref" href="#f62" id="ref_f62">62</a> 1871 yılında da Amerika’da en az üç ayrı çevirisi basıldı. Fransızcası ilkin 1848 Haziran Ayaklanması’ndan<a class="si-noteref epub-type_noteref" href="#f63" id="ref_f63">63</a> kısa bir süre önce Paris’te, bu yakınlarda da New York’ta basılan <em>Le Socialiste</em>’te<a class="si-noteref epub-type_noteref" href="#f64" id="ref_f64">64</a> yayımlandı. Yeni bir çevirisi de hazırlanıyor. İlk Almanca basımından kısa bir süre sonra Londra’da Lehçe bir çevirisi çıktı. Altmışlarda Cenevre’de bir Rusça çevirisi yayımlandı. İlk yayımlanışından kısa bir süre sonra Dancaya da çevrildi.</p>

    <p>Koşullar son yirmi beş yılda ne kadar değişmiş olursa olsun, bu <em>Manifesto</em>’da ortaya konan ana ilkeler genel olarak bugün de o günkü kadar doğrudur. Yer yer kimi ayrıntılarda düzeltmeler yapmak gerekebilir. <em>Manifesto</em>’da da belirtilmiş olduğu gibi, ilkelerin hayata geçirilmesini belirleyecek olan, her yerde ve her zaman, var olan tarihsel koşullardır; o yüzden de, 2. Bölüm’ün sonunda önerilen devrimci önlemlerin özel olarak üstünde durulmamıştır. O bölüm bugün birçok bakımdan çok farklı bir biçimde yazılırdı. Modern sanayinin son yirmi beş yılda attığı dev adımlar ve bunun yanı sıra işçi sınıfının parti örgütlenmesinin gelişip yaygınlaşması göz önüne alınacak olursa; önce Şubat Devrimi’nde, sonra da daha da önemlisi proletaryanın siyasal iktidarı ilk kez iki ay boyunca elinde tuttuğu Paris Komünü’nde<a class="si-noteref epub-type_noteref" href="#f65" id="ref_f65">65</a> kazanılan pratik deneyim göz önüne alınacak olursa, bu programın kimi ayrıntıları gününü doldurmuştur. Komün’ün özellikle kanıtladığı, “işçi sınıfının hazır devlet aygıtına el koymakla yetinip onu kendi amaçları doğrultusunda kullanamayacağı” olmuştur. (Bkz. <em>The Civil War in France; Address of the General Council of the International Working Men’s Association,</em> Londra, Truelove, 1871, s. 15. [<em>Fransa’da İç Savaş</em>] Bu görüş orada daha da geliştirilmiştir.)<a class="si-noteref epub-type_noteref" href="#f66" id="ref_f66">66</a> Dahası, sosyalist literatürün eleştirisinin, yalnızca 1847 yılına kadarki literatürü ele aldığı için günümüzde yetersiz kaldığı açıktır; ayrıca, Komünistlerin çeşitli muhalefet partileri karşısındaki tutumuyla ilgili görüşler de (4. Bölüm), ilke olarak hâlâ doğru olmakla birlikte, siyasal durum tümden değiştiği ve tarihsel gelişme o bölümde sözü edilen siyasal partilerin çoğunu yeryüzünden süpürüp attığı için, pratikte gününü doldurmuş bulunmaktadır.</p>

    <p>Yine de, <em>Manifesto,</em> artık değiştirmeye hiç hakkımız olmayan tarihsel bir belge durumuna gelmiştir. Belki ilerideki bir basımda, 1847 ile günümüz arasındaki boşluğu dolduracak bir giriş yer alabilir; bu yeni basımın o kadar beklenmedik bir anda yapılması gerekti ki, böyle bir giriş yazmaya vakit bulamadık.</p><cite>KARL MARX-FRIEDRICH ENGELS<br/>
    Londra, 24 Haziran 1872</cite>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f60">
      <a class="si-backref" href="#ref_f60">60</a><span class="si-footnote-text">. 1872 yılında Leipzig’de, <em>Volksstaat</em> yazı kurulunun girişimiyle <em>Manifesto</em>’nun yeni bir Almanca basımı yapıldı. Bu yeni basım, <em>Das kommunistische Manifest. Neue Ausgabe mit einem Vorwort der Verfasser</em> (Komünist Manifesto. Yazarların Önsözüyle Yeni Basım) başlığını taşıyor ve Marx ve Engels’in yaptıkları ufak tefek bazı değişiklikleri içeriyordu. Daha sonra, 1883 ve 1890 yıllarında yapılan Almanca basımlar da aynı başlıkla yayımlandı.</span>
    </div>

    <div class="si-footnote html5_aside epub-type_footnote" id="f61">
      <a class="si-backref" href="#ref_f61">61</a><span class="si-footnote-text">. Fransa’daki Şubat Devrimi, 24 Şubat 1848’de Louis-Philippe’in meşruti monarşisini devirdi. Paris’te, ayaklanmacıların Temsilciler Meclisi’ni işgal etmesi üzerine, Louis Blanc gibi radikal önderlerin de yer aldığı bir geçici hükümet kuruldu ve çok geçmeden cumhuriyet ilan edildi.</span>
    </div>

    <div class="si-footnote html5_aside epub-type_footnote" id="f62">
      <a class="si-backref" href="#ref_f62">62</a><span class="si-footnote-text">. <em>Red Republican</em> (Kızıl Cumhuriyetçi), Chartist bir haftalık dergiydi. George Harney tarafından 1850 yılının Haziran ve Kasım ayları arasında çıkarılmıştı. <em>Manifesto</em>’nun bu ilk İngilizce çevirisi, <em>Red Republican</em>’ın Kasım 1850 tarihli 21-24. sayılarında <em>Manifesto of the German Communist Party</em> (Alman Komünist Partisi Manifestosu) adıyla yayımlanmıştı.</span>
    </div>

    <div class="si-footnote html5_aside epub-type_footnote" id="f63">
      <a class="si-backref" href="#ref_f63">63</a><span class="si-footnote-text">. Parisli işçilerin Haziran Ayaklanması, herkese iş sağlamaya yönelik Ulusal Atölyelerin kapatılması ve borçlar üstündeki moratoryumun kaldırılması sonucunda patlak vermişti. Kentin doğu kesiminde ve işçi mahallelerinde barikatlar kurulmuştu. Cumhuriyetin tehlikede olduğu açıklanmış ve ayaklanma Savaş Bakanı cumhuriyetçi General Louis-Eugène Cavaignac tarafından kanlı bir biçimde bastırılmıştı.</span>
    </div>

    <div class="si-footnote html5_aside epub-type_footnote" id="f64">
      <a class="si-backref" href="#ref_f64">64</a><span class="si-footnote-text">. Enternasyonal’in Fransız kesiminin yayın organı <em>Le Socialiste</em>, 1871 Ekimi ile 1873 Mayısı arasında New York’ta Fransızca yayımlanan haftalık bir dergiydi. <em>Manifesto</em>’nun Fransızca çevirisi, bu dergide 1872’nin Ocak ve Şubat aylarında yayımlanmıştı. <em>Le Socialiste</em>, 1872 Eylülündeki Lahey Kongresi’nden sonra Enternasyonal’le olan bağlarını kopardı.</span>
    </div>

    <div class="si-footnote html5_aside epub-type_footnote" id="f65">
      <a class="si-backref" href="#ref_f65">65</a><span class="si-footnote-text">. Paris Komünü, Fransız-Prusya Savaşı’nda (1870-71) Fransa’nın aldığı yenilginin ve III. Napoléon yönetimindeki İkinci İmparatorluk’un (1852-70) çöküşünün hemen ardından baş gösteren bir ayaklanma sonucunda kurulmuştu. Cumhuriyetçilerle sosyalistlerin bağlaşımıyla oluşan Paris Komünü, 1871 Nisan-Mayısı’nda altı hafta sürmüştü. Bu süre içinde, dinin devlet tarafından desteklenmesine son verilmesi, Fransız Cumhuriyet takviminin kullanılması gibi uygulamaların yanı sıra 10 saatlik işgünü, fırıncıların gece çalışmalarının önlenmesi türünden reformlar öngörülmüştü. Tüm kamu yetkililerinin kendilerini seçen kitleye karşı her an sorumlu ve görevden alınabilir olması da devlet mekanizması açısından büyük bir yeniliği yansıtmaktaydı. Hükümet birlikleri 21 Mayıs’ta Paris’in savunmasız bırakılmış bir kesimine girmişler, bunu izleyen Kanlı Hafta boyunca düzenli birlikler, savunma amacıyla caddelere barikatlar kuran Komüncülerin direnişini adım adım kırmışlardı. 750 kayıp veren hükümet birlikleri, Komüncülerden 20 bin kişiyi öldürmüşlerdi. Komün’ün bastırılmasından sonra hükümet daha başka acımasız önlemlere başvurmuş, 38 bin kişi tutuklanmış, 7 binden fazla kişi sınırdışı edilmişti. Paris Komünü, Marxçılar tarafından tarihteki ilk sosyalist devrim denemesi olarak kabul edilmiştir. Karl Marx, Paris Komünü’nü, kapitalizmden sosyalizme geçiş sürecinin siyasal biçimi saydığı “proletarya diktatörlüğü”nün tarihteki ilk örneği olarak görmüş ve desteklemiştir.</span>
    </div>

    <div class="si-footnote html5_aside epub-type_footnote" id="f66">
      <a class="si-backref" href="#ref_f66">66</a><span class="si-footnote-text">. <em>Fransa’da İç Savaş</em> adlı kitapta bulunan “Uluslararası Emekçiler Birliği Genel Konseyinin Bildirisi”. Karl Marx’ın, 30 Mayıs 1871’de, Paris Komünü’nün bastırılmasından iki gün sonra Uluslararası Emekçiler Birliği’nin genel konseyinde yaptığı konuşmanın metni.</span>
    </div>
  </div>
</body>
</html>
