<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css"/>
</head>

<body class="preface epub-type_preface">
  <div class="container html5_section">
    <h1 class="pre-header">1882 Rusça Basımına Önsöz<a class="si-noteref epub-type_noteref" href="#f67" id="ref_f67">67</a></h1>

    <p><em>Komünist Parti Manifestosu</em>’nun, çevirisini Bakunin’in<a class="si-noteref epub-type_noteref" href="#f68" id="ref_f68">68</a> yaptığı ilk Rusça basımı 1860’ların başında<a class="si-noteref epub-type_noteref" href="#f69" id="ref_f69">69</a> <em>Kolokol</em>’un<a class="si-noteref epub-type_noteref" href="#f70" id="ref_f70">70</a> basımevinde yapılmıştı. O sıralar Batı bunu (<em>Manifesto</em>’nun Rusça basımını) yalnızca yazınsal bir ilginçlik olarak görmüştü. Bugün böyle bir bakış olanaksızdır.</p>

    <p>O sıralar (Aralık 1847) proletarya hareketinin henüz ne kadar dar bir alanı kapsadığı, <em>Manifesto</em>’nun Komünistlerin çeşitli ülkelerdeki çeşitli muhalefet partileri karşısındaki duruşunu ele alan son bölümünde olanca açıklığıyla gözler önüne serilmiştir. O bölümde Rusya ve Birleşik Devletler’in adı bile geçmez. O dönem, Rusya’nın tüm Avrupa gericiliğinin son büyük yedek gücünü oluşturduğu, Birleşik Devletler’in de göçler yoluyla Avrupa proletaryasının fazla güçlerini yuttuğu bir dönemdi. İki ülke de, Avrupa’ya hammadde sağlamakla kalmıyor, aynı zamanda Avrupa’nın sanayi ürünlerinin satışı için pazar oluşturuyordu. Bu yüzden, o sıralar iki ülke de, öyle ya da böyle, Avrupa’da var olan düzenin temel direkleriydi.</p>

    <p>Bugün durum o kadar farklı ki! Bir kere, Avrupa’dan göçler, Kuzey Amerika’yı dev bir tarım üretimi için elverişli kılmıştır; bu ülkenin rekabeti Avrupa’daki büyük ve küçük toprak mülkiyetini temellerinden sarsmaktadır.<a class="si-noteref epub-type_noteref" href="#f71" id="ref_f71">71</a> Dahası, bu göç, Birleşik Devletler’in olağanüstü sanayi kaynaklarını, Batı Avrupa’nın, özellikle de İngiltere’nin bugüne kadar süregelen sanayi tekelini kısa zamanda kıracak bir güç ve çapta kullanabilmesini olanaklı kılmıştır. Her iki durum da Amerika’yı devrimci bir biçimde etkilemektedir. Küçük ve orta çiftçilerin bütün bir siyasal yapının temelini oluşturan toprak mülkiyeti, dev çiftliklerin rekabeti karşısında adım adım çökmekte; bununla eşzamanlı olarak, sanayi bölgelerinde ilk kez bir proletarya kitlesi ve alabildiğine bir sermaye yoğunlaşması gelişmektedir.</p>

    <p>Gelelim Rusya’ya! 1848-49 Devrimi sırasında yalnızca Avrupa prensleri değil, Avrupa burjuvazisi de, yeni yeni uyanmaya başlayan proletaryadan biricik kurtuluşu Rusya’nın müdahalesinde bulmuştu. Çar, Avrupa gericiliğinin başı ilan edilmişti. Oysa bugün çar Gatçina’da devrimin savaş tutsağı,<a class="si-noteref epub-type_noteref" href="#f72" id="ref_f72">72</a> Rusya ise Avrupa’da devrimci eylemin öncüsüdür.</p>

    <p><em>Komünist Manifesto</em>’nun amacı, modern burjuva mülkiyetinin kaçınılmaz bir biçimde yaklaşan çöküşünü açığa vurmaktı. Oysa Rusya’da, hızla gelişmekte olan kapitalist vurgunculuğa ve yeni yeni gelişmeye başlayan burjuva toprak mülkiyetine karşın, toprakların yarıdan fazlasının köylülerin ortak mülkiyetinde olduğunu görüyoruz. Bugün soru şudur: Büyük ölçüde zayıflamış olmakla birlikte, yine de bir ilkel ortak toprak mülkiyeti biçimi olan Rus <em>obşçina</em>’sı,<a class="si-noteref epub-type_noteref" href="#f73" id="ref_f73">73</a> daha ileri bir ortak mülkiyet biçimi olan komünist ortak mülkiyete doğrudan doğruya geçebilir mi? Yoksa tam tersine, ilk önce Batı’nın tarihsel evrimini oluşturan aynı çözülme sürecinden mi geçmek zorundadır?</p>

    <p>Bugün bu sorunun olası tek yanıtı şudur: Rusya Devrimi Batı’daki bir proletarya devrimine ışık yakar, böylece bu iki devrim birbirini tamamlarsa, günümüz Rusya’sındaki ortak toprak mülkiyeti komünist bir gelişmenin başlangıç noktası olabilir.</p><cite>KARL MARX-FRIEDRICH ENGELS<br/>
    Londra, 21 Ocak 1882</cite>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="f67">
      <a class="si-backref" href="#ref_f67">67</a><span class="si-footnote-text">. Söz konusu basım, <em>Manifesto</em>’nun 1882’de Cenevre’de yayımlanmış olan ikinci Rusça basımıdır. Engels, “Rusya’daki Toplumsal İlişkiler Üstüne” başlıklı yazıya düştüğü notta, Plehanov’dan <em>Manifesto</em>’nun Rusça çevirmeni olarak söz ediyordu. Nitekim, <em>Manifesto</em>’nun 1900 tarihli Rusça basımında bunu Plehanov kendisi de doğrulamıştır. Marx ve Engels, <em>Manifesto</em>’nun 1882 basımına, 5 Şubat 1882’de <em>Narodnaya Volya</em>’da (Halkın İradesi) Rusça olarak yayımlanan bir önsöz yazdılar. Bu önsözün Almancası, 13 Nisan 1882’de Alman Sosyal Demokrat Partisi’nin yayın organı <em>Sozialdemokrat</em>’ın 16. sayısında yer aldı. Engels, bu önsöze <em>Manifesto</em>’nun 1890 tarihli Almanca basımında da yer verdi. Aslında bu önsöz, Rus sosyalist düşünür Pyotr L. Lavrov’un 16 Ocak 1882’de yazdığı bir mektuba yanıt olarak kaleme alınmıştır. 1870’lerde Rusya üstüne yoğun çalışmalar yapmış olan Marx’ın o sıralar sağlığı yerinde değildi; o yüzden, önsöz baştan sona Engels tarafından hazırlanmış, Marx ise birkaç ufak tefek düzeltme yapmakla yetinmişti.</span>

      <p>Georgi Valentinoviç Plehanov (1856-1918), Rusya’daki Marxçı hareketin kurucusu olmuş ve uzun yıllar sözcülüğünü üstlenmiştir. Zaman içinde Menşeviklere katılarak Bolşeviklerin 1917’de iktidara gelmesine karşı çıkmış ve sürgünde ölmüştür.</p>
    </div>

    <div class="si-footnote html5_aside epub-type_footnote" id="f68">
      <a class="si-backref" href="#ref_f68">68</a><span class="si-footnote-text">. Mihail Aleksandroviç Bakunin (1814-1876), anarşizmin 19. yüzyıldaki başlıca kuramcılarından biridir. 1842’de radikal bir dergide yayımlanan ilk devrimci bildirisinde, “Yıkıcı tutku aynı zamanda yaratıcı bir dürtüdür,” diyen Bakunin, 1848-49 yıllarında Avrupa’nın çeşitli kentlerindeki ayaklanmalara katılmış, Mayıs 1848’de Dresden’deki ayaklanma sırasında tutuklanarak Avusturyalılara teslim edilmiş, bir süre sonra da Rusya’ya gönderilmiştir. 1861’e kadar hapiste ve sürgünde yaşadıktan sonra, yaşamı boyunca yaygınlaştırmaya çalışacağı anarşist görüşleri İtalya’da biçimlendirmeye başlamıştır. 1868’de Cenevre’ye taşındıktan sonra I. Enternasyonal’e üye olan Bakunin ile Marx arasındaki anlaşmazlık, Bakunin ve arkadaşlarının 1872’deki Lahey Kongresi’nde Enternasyonal’den ayrılmalarıyla sonuçlanmış, bu anlaşmazlık Avrupa devrimci hareketinde yıllarca süren bir bölünmeye yol açmıştır. 1870’lerde yayımlanan yapıtlarında Marx’la olan görüş ayrılıklarını açıkça dile getiren Bakunin, var olan düzenin şiddet yoluyla yıkılması için çağrıda bulunmaktan hiç vazgeçmemiş; bununla birlikte, siyasal denetim, merkeziyetçilik ve her türlü otoriteye karşı çıkmıştır. Tipik Alman özellikleri taşıdığına inandığı düşünce ve örgütlenme biçimlerini reddederek, bunlara karşı Rus köylüsünün içinde taşıdığına inandığı “özgür devrimci ruh”u savunmuştur. Bakunin’in anarşist görüşleri Marx’ın öngördüğü komünizmin karşısavı olarak son biçimini almıştır.</span>
    </div>

    <div class="si-footnote html5_aside epub-type_footnote" id="f69">
      <a class="si-backref" href="#ref_f69">69</a><span class="si-footnote-text">. <em>Manifesto</em>’nun bu Rusça basımı gerçekte 1869’da yapılmıştır. Bu Rusça çevirinin yayımlanış tarihi, Engels’in 1888 tarihli İngilizce basıma yazdığı önsözde de yanlış verilmiştir. Söz konusu Rusça basım, Çernetski’nin Cenevre’deki basımevinde gerçekleştirilmiş, <em>Kolokol</em>’daki basım buradan aktarılmıştır.</span>
    </div>

    <div class="si-footnote html5_aside epub-type_footnote" id="f70">
      <a class="si-backref" href="#ref_f70">70</a><span class="si-footnote-text">. <em>Kolokol</em> (Çan), köylü popülizmi olarak bilinen, Rusya’ya özgü sosyalist yol kuramını geliştirmiş olan Rus gazeteci ve siyasal düşünür Aleksandr Herzen (1812-1870) tarafından yayımlanan bir gazeteydi. 1857-65 arasında Londra’da, 1867’ye kadar Cenevre’de Rusça olarak, 1867-69 arasında da Rusça bir ekle birlikte Fransızca olarak yayımlanmıştı.</span>
    </div>

    <div class="si-footnote html5_aside epub-type_footnote" id="f71">
      <a class="si-backref" href="#ref_f71">71</a><span class="si-footnote-text">. 1846-79 yılları arasında buharlı gemilerin gelişmesi, kırsal alanların demiryollarının döşenmesiyle yerleşime açılması ve Amerikalı göçmenlerin batıya göçü, tahıl fiyatlarında görülmemiş bir düşüşe yol açmıştı. Tarım alanındaki fiyatlarda meydana gelen bu düşüş, İngiltere’de 1914’e kadar süren uzun süreli bir tarım bunalımı yaratmıştı. Almanya’da ise, önemli siyasal güce sahip olan toprak sahipleri Junkerler ile ağır sanayi arasındaki tutucu bir milliyetçi bağlaşmanın temelini oluşturan koruyucu bir gümrük vergisi uygulaması gerçekleştirilmişti.</span>
    </div>

    <div class="si-footnote html5_aside epub-type_footnote" id="f72">
      <a class="si-backref" href="#ref_f72">72</a><span class="si-footnote-text">. 1848-49’da Rus çarı, I. Nikolay’dı. 1855’te onun yerine geçen ve 1861’de serfliği kaldıran yasanın çıkartılmasına önayak olan II. Aleksandr, 13 Mart 1881’de, Narodnaya Volya (Halkın İradesi) örgütünün gerçekleştirdiği bombalı bir suikast sonucunda ağır yaralanarak ölmüştü. Ertesi gün tahta çıkan oğlu III. Aleksandr ise, aynı örgütün olası bir saldırısından korunmak amacıyla, Petersburg’un güneybatısındaki Gatçina’da bulunan çarlık sarayına çekilmişti.</span>
    </div>

    <div class="si-footnote html5_aside epub-type_footnote" id="f73">
      <a class="si-backref" href="#ref_f73">73</a><span class="si-footnote-text">. O dönemde Rusya’daki köy topluluğuna <em>obşçina</em> denmekteydi.</span>
    </div>
  </div>
</body>
</html>
