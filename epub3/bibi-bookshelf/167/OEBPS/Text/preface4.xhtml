<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css"/>
</head>

<body class="preface epub-type_preface">
  <div class="container html5_section">
    <h1 class="pre-header">1888 İngilizce Basımına Önsöz</h1>

    <p><em>Manifesto</em>, ilk başta yalnızca Almanların yer aldığı, sonradan uluslararası bir nitelik kazanan ve 1848 öncesi Kara Avrupası’nın siyasal koşullarında kaçınılmaz olarak gizli bir biçimde etkinlik gösteren işçi örgütünün, Komünistler Birliği’nin programı olarak yayımlandı. Birliğin 1847 Kasımı’nda Londra’da toplanan bir kongresinde, Marx ve Engels, teori ve pratik açısından eksiksiz bir parti programını yayına hazırlamakla görevlendirildiler. 1848’in Ocak ayında Almanca kaleme alınan elyazması, 24 Şubat’taki Fransız Devrimi’nden birkaç hafta önce Londra’daki basımcıya gönderildi. 1848 Haziranı’ndaki ayaklanmadan kısa bir süre önce Paris’te Fransızca bir çevirisi çıktı. Bayan Helen Macfarlane tarafından yapılan ilk İngilizce çeviri, 1850 yılında Londra’da George Julian Harney’nin <em>Red Republican</em> dergisinde yer aldı. Ayrıca Danca ve Lehçe basımları da yayımlanmış bulunuyordu.</p>

    <p>1848 Haziranı’ndaki Paris ayaklanmasının –proletarya ile burjuvazi arasındaki ilk büyük savaşın– yenilgiyle sonuçlanması, Avrupa işçi sınıfının toplumsal ve siyasal ereklerini bir süre için yeniden geri plana itti. Ondan sonra, üstünlüğü ele geçirmek için verilen savaşım, Şubat Devrimi’nden önce olduğu gibi bir kez daha yalnızca mülk sahibi sınıfın farklı kesimleri arasında süregeldi; işçi sınıfı, yalnızca siyaset alanında kendine bir yer açabilmek için savaşım vermek zorunda bırakılmış ve orta sınıf radikallerinin aşırı kanadı konumuna indirgenmişti. Proletaryanın bağımsız hareketleri, hayat belirtisi göstermeyi sürdürdükleri her yerde, acımasızca bastırılıyordu. Böylece, Prusya polisi, Komünistler Birliği’nin o sıralar Köln’de barınmakta olan Merkez Kurulu’nu ele geçirdi. Kurul üyeleri tutuklandılar ve on sekiz ay tutuklu kaldıktan sonra, 1852 Ekimi’nde yargılandılar. Bu ünlü “Köln Komünist davası”<a class="si-noteref epub-type_noteref" href="#f76" id="ref_f76">76</a> 4 Ekim’den 16 Kasım’a kadar sürdü; tutuklulardan yedisi üç yılla altı yıl arasında değişen kalebentlik cezalarına çarptırıldı. Birlik, bu kararın hemen ardından, geri kalan üyelerince resmen dağıtıldı. <em>Manifesto</em> ise artık unutulmaya mahkûm görünüyordu.</p>

    <p>Avrupa işçi sınıfı, egemen sınıflara karşı yeni bir saldırıya geçmek için yeterince güç kazandığında, Uluslararası Emekçiler Birliği doğdu. Gel gör ki, Avrupa ve Amerika’nın tüm militan proletaryasını tek bir örgütte birleştirmek gibi açık seçik bir amaçla kurulan bu birliğin, <em>Manifesto</em>’da ortaya konan ilkeleri hemen ilan etmesi olanaklı değildi. Enternasyonal’in, İngiliz sendikalarınca, Fransa, Belçika, İtalya ve İspanya’daki Proudhon yandaşlarıyla Almanya’daki Lassalle<a class="si-noteref epub-type_noteref" href="#s12" id="ref_s12">*</a><a class="si-noteref epub-type_noteref" href="#f77" id="ref_f77">77</a> yandaşlarınca benimsenebilecek kadar geniş bir programa sahip olması gerekiyordu. Bütün partilerce hoşnutlukla karşılanan bu programı hazırlayan Marx, işçi sınıfının, eylem birliği ve karşılıklı tartışma sonucunda mutlaka gerçekleşecek olan düşünsel gelişmesine sonsuz bir güven duyuyordu. Sermayeye karşı savaşım içinde meydana gelecek olaylar ve dalgalanmalar, dahası zaferlerden çok yenilgiler, insanlara kafalarındaki her derde deva reçetelerin yetersizliğini mutlaka gösterecek, işçi sınıfının kurtuluşunun gerçek koşulları konusunda daha yetkin bir kavrayışın yolunu açacaktı. Sonunda Marx haklı çıktı. Enternasyonal 1874’te dağılırken, işçiler artık 1864’teki işçiler değildiler.<a class="si-noteref epub-type_noteref" href="#f78" id="ref_f78">78</a> Fransa’da Proudhonculuk, Almanya’da Lassallecilik can çekişmekteydi; dahası, çoğu uzun zamandır Enternasyonal’le bağlarını koparmış bulunan tutucu İngiliz sendikaları bile, artık yavaş yavaş, geçen yıl başkanlarının Swansea’de onlar adına, “Kara Avrupası sosyalizmi artık bize korkunç gelmiyor,” diyebildiği noktaya yaklaşmaktaydılar. İşin gerçeği, <em>Manifesto</em>’nun ilkeleri bütün ülkelerin işçileri arasında epeyce kök salmıştı.</p>

    <p>Böylece <em>Manifesto</em> yeniden öne çıktı. Almancası 1850’den bu yana İsviçre, İngiltere ve Amerika’da birkaç kez yeniden basılmıştı. 1872’de New York’ta İngilizceye çevrilerek <em>Woodhull and Claflin’s Weekly</em>’de<a class="si-noteref epub-type_noteref" href="#f79" id="ref_f79">79</a> yayımlandı. Bu İngilizce metinden yapılan bir Fransızca çeviri New York’taki <em>Le Socialiste</em>’te yer aldı. O zamandan bu yana da, Amerika’da az çok kırpılmış olarak en az iki İngilizce çeviri çıktı ve bunlardan biri İngiltere’de yeniden basıldı. Bakunin’in yaptığı ilk Rusça çeviri 1863’te Cenevre’de Herzen’in <em>Kolokol</em> basımevinde, yiğit Vera Zasuliç’in<a class="si-noteref epub-type_noteref" href="#f80" id="ref_f80">80</a> yaptığı bir başka çeviri de 1882’de yine Cenevre’de yayımlandı. 1885’te Kopenhag’da <em>Socialdemokratisk Bibliothek</em> yeni bir Danca basımını,<a class="si-noteref epub-type_noteref" href="#f81" id="ref_f81">81</a> aynı yıl Paris’te <em>Le Socialiste</em><a class="si-noteref epub-type_noteref" href="#f82" id="ref_f82">82</a> yeni bir Fransızca çevirisini çıkardı. Bu ikincisinden yapılan İspanyolca bir çeviri ise 1886’da Madrid’de yayımlandı.<a class="si-noteref epub-type_noteref" href="#f83" id="ref_f83">83</a> Almanca yeniden basımlarını saymak gereksiz; en az on iki yeniden basım vardır. Duyduğuma göre, <em>Manifesto</em>’nun birkaç ay önce İstanbul’da yayımlanacak olan Ermenice çevirisi, yayıncı, Marx’ın adını taşıyan bir kitabı çıkarmaktan korktuğu, çevirmeni de kendi adını koymaya yanaşmadığı için gün ışığına çıkamamış. Başka dillerde de çevirileri olduğunu duydum, ama bunları görmedim. Görüldüğü gibi, <em>Manifesto</em>’nun tarihi, modern işçi sınıfı hareketinin tarihini büyük ölçüde yansıtmaktadır; bugün, hiç kuşkusuz, sosyalist literatürün en yaygın, en uluslararası ürünüdür, Sibirya’dan California’ya milyonlarca işçi tarafından benimsenmiş ortak programdır.</p>

    <p>Ne var ki, kaleme alındığı sıralar ona <em>Sosyalist</em> Manifesto diyemezdik. 1847’de sosyalist dendiğinde, bir yandan çeşitli ütopyacı sistemlerin yandaşları, yani her ikisi de çoktan birer tekkeye dönüşmüş bulunan ve son demlerini süren İngiltere’deki Owencılar ve Fransa’daki Fourierciler, öte yandan da sermayenin ve kârın kılına dokunmaksızın her türlü toplumsal bozukluğu bin bir yoldan onarıp düzelteceklerini ileri süren cins cins toplumsal düzenbaz anlaşılıyordu; bunların hepsi de işçi sınıfı hareketinin dışında insanlardı ve daha çok “mürekkep yalamış” sınıfların desteğinin peşindeydiler. İşçi sınıfının, yalnız başına siyasal devrimlerin yetersiz kaldığına inanmış ve dipten doruğa bir toplumsal değişikliğin zorunluluğunu ortaya koymuş olan tüm kesimleri kendilerine komünist diyorlardı. Gerçi kaba, yontulmamış, salt içgüdüsel bir komünizmdi bu; ama yine de, sorunun özüne parmak basıyordu ve işçi sınıfı arasında, Fransa’da Cabet’nin, Almanya’da da Weitling’in ütopyacı komünizmini doğuracak kadar güçlüydü. Demek, 1847’de sosyalizm bir orta sınıf hareketi, komünizm ise bir işçi sınıfı hareketiydi. Sosyalizm, en azından Kara Avrupası’nda, “saygın”dı; komünizm ise tam tersi. Ve biz en baştan beri “işçi sınıfının kurtuluşu işçi sınıfının kendi eseri olmalıdır” anlayışını savunduğumuzdan, bu iki addan hangisini benimseyeceğimiz konusunda kuşkuya yer olamazdı. Dahası, o zamandan bu yana da bu adı yadsımak aklımızın ucundan bile geçmedi.</p>

    <p><em>Manifesto</em> ortak yapıtımız olduğu için, kendimi, onun çekirdeğini oluşturan temel önermenin Marx’a ait olduğunu açıklamak zorunda sayıyorum. Bu önerme şudur: Tarihin her çağında, var olan ekonomik üretim ve değişim biçimi ve kaçınılmaz olarak bunun yol açtığı toplumsal örgütlenme, o çağın siyasal ve düşünsel tarihinin temelini oluşturur, o çağın siyasal ve düşünsel tarihi ancak bu temelden yola çıkılarak açıklanabilir; dolayısıyla, bütün bir insanlık tarihi (toprakta ortak mülkiyete dayanan ilkel kabile toplumunun dağılmasından bu yana) bir sınıf savaşımları tarihi, sömüren ve sömürülen sınıflar, egemen ve ezilen sınıflar arasındaki çatışmaların tarihi olagelmiştir; bu sınıf savaşımları tarihinin oluşturduğu bir dizi evrim sonucunda bugün öyle bir aşamaya ulaşılmıştır ki, sömürülen ve ezilen sınıf proletarya aynı zamanda bütün bir toplumu her türlü sömürü, baskı, sınıf ayrımı ve sınıf savaşımından temelli kurtarmadıkça, kendi de sömüren ve ezen sınıfın burjuvazinin boyunduruğundan kurtulamaz.</p>

    <p>Kanımca, Darwin’in kuramının biyoloji için yaptığını tarih için yapması kaçınılmaz olan bu önermeye, 1845’ten birkaç yıl önce ikimiz de adım adım yaklaşıyorduk. Benim bu önermeye tek başıma ne kadar yaklaştığım, en iyi, <em>İngiltere’de Emekçi Sınıfın Durumu</em> adlı yapıtımda görülür. Ne var ki, Marx’la 1845 baharında Brüksel’de yeniden buluştuğumda, o bu önermeyi çoktan sonucuna vardırmıştı; nerdeyse burada ortaya koyduğum kadar açık seçik bir biçimde önüme serdi.</p>

    <p>1872’de yayımlanan Almanca basıma yazdığımız ortak önsözün şu bölümünü aktarayım:</p>

    <blockquote>
      <p>Koşullar son yirmi beş yılda ne kadar değişmiş olursa olsun, bu <em>Manifesto</em>’da ortaya konan ana ilkeler genel olarak bugün de o günkü kadar doğrudur. Yer yer kimi ayrıntılarda düzeltmeler yapmak gerekebilir. <em>Manifesto</em>’da da belirtilmiş olduğu gibi, ilkelerin hayata geçirilmesini belirleyecek olan, her yerde ve her zaman, var olan tarihsel koşullardır; o yüzden de, 2. Bölümün sonunda önerilen devrimci önlemlerin özel olarak üstünde durulmamıştır. O bölüm bugün birçok bakımdan çok farklı bir biçimde yazılırdı. Modern sanayinin son yirmi beş yılda attığı dev adımlar ve bunun yanı sıra işçi sınıfının parti örgütlenmesinin gelişip yaygınlaşması dikkate alınacak olursa; önce Şubat Devrimi’nde, sonra da daha da önemlisi proletaryanın siyasal iktidarı ilk kez iki ay boyunca elinde tuttuğu Paris Komünü’nde kazanılan pratik deneyim göz önüne alınacak olursa, bu programın kimi ayrıntıları gününü doldurmuştur. Komün’ün özellikle kanıtladığı, ‘işçi sınıfının hazır devlet aygıtına el koymakla yetinip onu kendi amaçları doğrultusunda kullanamayacağı’ olmuştur. (Bkz. <em>The Civil War in France; Address of the General Council of the International Working Men’s Association</em>, Londra, Truelove, 1871, s. 15. [<em>Fransa’da İç Savaş</em>] Bu görüş orada daha da geliştirilmiştir.) Dahası, Sosyalist literatürün eleştirisinin, yalnızca 1847 yılına kadarki literatürü ele aldığı için günümüzde yetersiz kaldığı açıktır; ayrıca, Komünistlerin çeşitli muhalefet partileri karşısındaki tutumuyla ilgili görüşler de (4. Bölüm), ilke olarak hâlâ doğru olmakla birlikte, siyasal durum tümden değiştiği ve tarihsel gelişme o bölümde sözü edilen siyasal partilerin çoğunu yeryüzünden süpürüp attığı için, pratikte gününü doldurmuş bulunmaktadır.</p>

      <p>Yine de, <em>Manifesto</em>, artık değiştirmeye hiç hakkımız olmayan tarihsel bir belge durumuna gelmiştir.</p>
    </blockquote>

    <p>Elinizdeki çeviri, Marx’ın <em>Kapital</em>’inin büyük bir bölümünün çevirmeni Bay Samuel Moore<a class="si-noteref epub-type_noteref" href="#f84" id="ref_f84">84</a> tarafından yapılmıştır. Çeviriyi birlikte gözden geçirdik; ben tarihsel konulara açıklık getiren birkaç not ekledim.</p><cite>F. ENGELS<br/>
    Londra, 30 Ocak 1888</cite>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="s12">
      <a class="si-backref" href="#ref_s12">*</a> <span class="si-footnote-text">Lassalle, bize her zaman, Marx’ın bir tilmizi olduğunu söyler ve gerçekten de <em>Manifesto</em>’yu savunurdu. Ama 1862-64 yılları arasında yürüttüğü ajitasyon çalışmalarında, devlet kredisiyle desteklenen kooperatif atölyeleri kurulmasını istemekten öteye gidemedi. (Engels’in notu.)</span>
    </div>

    <div class="si-footnote html5_aside epub-type_footnote" id="f76">
      <a class="si-backref" href="#ref_f76">76</a><span class="si-footnote-text">. <em>Köln Komünist Davası</em> (4 Ekim 1852-12 Kasım 1852), Prusya hükümetinin düzmece yollardan yarattığı bir davaydı. Marx ve Engels’in önderlik ettikleri ve <em>Komünist Parti Manifestosu</em>’nu program olarak benimseyen Komünistler Birliği’nin on bir üyesi, Prusya polisinin bir tertibi sonucunda Köln’de tutuklanıp “vatana ihanet” suçlamasıyla yargılandı. Mahkeme, uyduruk belgeler ve düzmece kanıtlara dayanarak, sanıklardan yedisini üç yılla altı yıl arasında değişen hapis cezalarına çarptırdı. Prusya polis devletinin, uluslararası işçi sınıfı hareketine karşı giriştiği provokasyonlar, Marx’ın “Köln Komünist Davası Üstüne Açıklamalar” adlı broşüründe ve Engels’in “Köln’deki Son Yargılama” başlıklı makalesinde açığa çıkartılarak gözler önüne serildi.</span>
    </div>

    <div class="si-footnote html5_aside epub-type_footnote" id="f77">
      <a class="si-backref" href="#ref_f77">77</a><span class="si-footnote-text">. Sosyalist düşünür, siyaset ve eylem adamı Ferdinand Lassalle (1825-1864), Alman işçi hareketinin kurucularındandır. Karl Marx’ın görüşlerinden etkilenmesine karşın, sonraları reformcu bir çizgiye yönelmiştir. Gençliğinde Hegel ve Feuerbach gibi Alman filozofların ve Fransız ütopyacı düşünürlerin yapıtlarını inceleme olanağı bulmuş; daha sonra Almanya’daki 1848-49 Devrimi’ne etkin bir biçimde katılmış, Marx ve Engels’le bu dönemde ilişki kurmuştur. Marx’ın tersine, devrim aşamasının sona erdiğine, ancak yasal ve evrimci savaşım biçimleriyle başarıya ulaşılabileceğine inanan Lassalle, 1863’te, daha sonraki Alman Sosyal Demokrat Partisi’nin öncüsü sayılan Alman Genel İşçi Derneği’ni kurmuş, bu dernekte yürüttüğü propaganda çalışmalarının elle tutulur sonuçlar vermemesi üzerine umudunu yitirerek siyaseti bıraktığını açıklamıştır. 1864’te dinlenmek üzere gittiği İsviçre’de tanıştığı Helene von Dönniges’e âşık olmuş, genç kızın eski nişanlısıyla Cenevre yakınındaki küçük bir ormanda yaptığı düelloda yaralanmış ve üç gün sonra da ölmüştür.</span>
    </div>

    <div class="si-footnote html5_aside epub-type_footnote" id="f78">
      <a class="si-backref" href="#ref_f78">78</a><span class="si-footnote-text">. I. Enternasyonal, 28 Eylül 1864’te Londra’da düzenlenen bir kitle toplantısında Uluslararası Emekçiler Birliği adıyla kuruldu. Çeşitli işçi örgütlerinin bir araya gelmesiyle oluşan birliğin kurucuları dönemin en güçlü İngiliz ve Fransız sendika önderlerindendi. Karl Marx, 32 kişilik geçici Genel Konsey’in üyeliğine seçildi ve başkanlığı üstlendi. Zamanla son derece merkezî bir parti niteliğini kazanan örgüt, temelde bireysel üyeliğe dayanıyordu. Üyeler bölgeler, gruplar halinde örgütlenmiş, bu gruplar da ulusal federasyon çatıları altında birleştirilmişti. Bazı sendika ve dernekler ise topluca Enternasyonal’e bağlanmıştı. En yüksek karar organı, her yıl değişik bir kentte toplanıp örgüt ilkelerini ve politikalarını belirleyen Kongre’ydi. Kongre’nin seçtiği Genel Konsey’in merkezi Londra’daydı. Yürütme organı olan Genel Konsey, ulusal federasyonlara muhabir sekreterler atamak, çeşitli ülkelerdeki grevleri desteklemek amacıyla bağış toplanmasını örgütlemek ve genel olarak Enternasyonal’in amaçlarına hizmet etmekle görevliydi.</span>

      <p>I. Enternasyonal, kuruluş aşamasından başlayarak Marxçılık, Proudhonculuk, Blanquicilik ve İtalyan, İspanyol ve Fransız-İsviçre federasyonlarında etkili olan Bakuninci anarşizm gibi sosyalist düşünce akımları arasındaki çatışmalara sahne oldu. Merkeziyetçi bir sosyalizmi savunan Marx ile Bakunin arasındaki savaşım, Bakunincilerin 1872’deki Lahey Kongresi’nde I. Enternasyonal’den ayrılmalarıyla sonuçlandı. 1874’te de I. Enternasyonal’in resmen dağıldığı ilan edildi.</p>
    </div>

    <div class="si-footnote html5_aside epub-type_footnote" id="f79">
      <a class="si-backref" href="#ref_f79">79</a><span class="si-footnote-text">. <em>Woodhull and Claflin’s Weekly</em>, 1870-76 yılları arasında New York’ta kadın hakları savunucuları Victoria Woodhull ve Tennessee Claflin tarafından yayımlanan haftalık bir dergiydi. Bu derginin 30 Aralık 1871 tarihli sayısında, <em>Komünist Parti Manifestosu</em>’nun kısaltılmış bir çevirisi yayımlanmıştı.</span>
    </div>

    <div class="si-footnote html5_aside epub-type_footnote" id="f80">
      <a class="si-backref" href="#ref_f80">80</a><span class="si-footnote-text">. <em>Manifesto</em>’nun bu ikinci Rusça basımının çevirmeni gerçekte Vera Zasuliç değil, G.V. Plehanov’du. Vera İvanovna Zasuliç (1849-1919), Petersburg Valisi General Fyodor F. Trepov’u kurşunlayan Rus devrimcidir. 1878’de halka açık bir mahkemede yargılanmış, jüri tarafından suçsuz bulunarak aklanmıştır. Bir aristokratın kızı olan Zasuliç, 1868’de devrimci düşünceleri benimsedikten sonra yaşamının çoğunu hapiste, yeraltında ve sürgünde geçirmiş; 1883’te Rusya’nın ilk Marxçı örgütü olan Emeğin Kurtuluşu’nun kuruluş çalışmalarına katılmış, Marx ve Engels’le yazışmıştır. Üyesi olduğu Rusya Sosyal Demokrat İşçi Partisi 1903’te ikiye bölününce Menşevikleri desteklemiştir.</span>
    </div>

    <div class="si-footnote html5_aside epub-type_footnote" id="f81">
      <a class="si-backref" href="#ref_f81">81</a><span class="si-footnote-text">. Burada sözü edilen Danca çeviride (K. Marx og F. Engels: <em>Det Kommunistiske Manifest</em>, Kobenhavn, 1885) bazı eksiklikler ve yanlışlar vardır. Engels, <em>Manifesto</em>’nun 1890 tarihli Almanca basımı için kaleme aldığı önsözde bunlara değinmiştir.</span>
    </div>

    <div class="si-footnote html5_aside epub-type_footnote" id="f82">
      <a class="si-backref" href="#ref_f82">82</a><span class="si-footnote-text">. <em>Manifesto</em>’nun Laura Lafargue tarafından yapılan Fransızca çevirisi, aslında <em>Le Socialiste</em>’te 29 Ağustos 1885-7 Kasım 1885 arasında yayımlanmıştı. Burada sözü edilen <em>Le Socialiste</em>, Jules Guesde’in 1885’te Paris’te çıkarmaya başladığı haftalık bir dergiydi. Fransız işçi hareketi içindeki Marxçı kanadın ilk önderlerinden Jules Guesde (1845-1922), 1871’de Montpellier’de çıkardığı <em>Les Droits de l’Homme</em>’da Paris Komünü’nü savunan yazılarından ötürü hapis cezasına çarptırılmış ve Cenevre’ye sığınmıştı. 1876’da Fransa’ya döndükten sonra Marxçılığın başlıca savunucularından biri oldu. Yayımladığı <em>Le Cri du peuple</em> ve <em>Le Socialiste</em> gibi dergilerin en ünlüsü <em>L’Égalité</em> idi.</span>
    </div>

    <div class="si-footnote html5_aside epub-type_footnote" id="f83">
      <a class="si-backref" href="#ref_f83">83</a><span class="si-footnote-text">. İspanyolca çeviri 1886’nın Temmuz ve Ağustos aylarında <em>El Socialista</em>’da çıktı ve aynı yıl broşür olarak da yayımlandı. İspanyol Sosyalist İşçi Partisi’nin yayın organı <em>La Socialista</em>, 1885’te Madrid’de yayımlanmaya başlayan haftalık bir dergiydi.</span>
    </div>

    <div class="si-footnote html5_aside epub-type_footnote" id="f84">
      <a class="si-backref" href="#ref_f84">84</a><span class="si-footnote-text">. İngiliz hukukçu Samuel Moore (1830-1895), Marx ve Engels’in hem yakın dostu, hem de hukuk danışmanıydı. Uluslararası Emekçiler Birliği üyesi olan Moore, 1888’de <em>Komünist Manifesto</em>’yu İngilizceye çevirmişti. Marx’ın <em>Kapital</em>’inin birinci cildinin İngilizce çevirisinde de Edward Aveling’le birlikte Moore’un imzası vardır.</span>
    </div>
  </div>
</body>
</html>
