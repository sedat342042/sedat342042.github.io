<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Komünist Manifesto</title>
  <link href="../Styles/main.css" rel="stylesheet" type="text/css"/>
</head>

<body class="chapter epub-type_chapter">
  <div class="container html5_section">
    <h1 class="chapter-header"><span>3</span>Sosyalist ve Komünist Literatür</h1>

    <div class="html5_section" id="subchapter1">
      <h1 class="sub-header">I. Gerici Sosyalizm</h1>

      <div class="html5_section" id="sub-subchapter1">
        <h1 class="text-header">a. Feodal Sosyalizm</h1>

        <p>Fransa ve İngiltere’nin aristokrasileri, tarihsel konumlarından ötürü, modern burjuva toplumuna karşı risaleler kaleme almaya girişmişlerdir. Bu iki aristokrasi, 1830 Temmuzu’ndaki Fransız Devrimi ve İngiltere’deki reform çalkantısında, o baş belası türediler karşısında bir kez daha yenik düşmüşlerdi.</p>

        <p>O günden sonra, artık ciddi bir siyasal savaşım kesinlikle söz konusu olamazdı. Geriye bir tek kalem savaşı kalmıştı. Gel gör ki, Restorasyon Dönemi’nin<a class="si-noteref epub-type_noteref" href="#s6" id="ref_s6">*</a> eski çığlıklarını atmak edebiyat alanında bile olanaksız olmuştu artık.</p>

        <p>Aristokrasi, kendini sevimli gösterebilmek için, kendi çıkarlarını bir yana bırakmış görünmek ve burjuvaziye yönelttiği suçlamayı da yalnızca sömürülen işçi sınıfının çıkarını düşünüyormuş gibi dile getirmek zorunda kaldı. Böylece aristokrasi, yeni efendisine yergiler yağdırarak ve yeni efendisinin kulağına yaklaşan felaketle ilgili uğursuz kehanetler fısıldayarak intikamını aldı.</p>

        <p>İşte feodal sosyalizm böyle doğdu: biraz yakınıp sızlanma, biraz yerip taşlama; biraz geçmişin yankısı, biraz geleceğin gözdağı; zaman zaman da, burjuvaziyi canevinden vuran acımasız, alaycı, keskin bir eleştiri; ama modern tarihin gelişmesini zerre kadar kavrayamadığı için her zaman gülünç kalan bir etkisizlik.</p>

        <p>Aristokrasi, halkı kendi saflarına çekebilmek için, proleter dilenci mendilini bayrak gibi salladı. Ama halk, aristokratların saflarına her katılışında, popolarındaki eski feodal hanedan armalarını gördü ve aşağılayıcı kahkahalar atarak onları terk etti.<a class="si-noteref epub-type_noteref" href="#f39" id="ref_f39">39</a></p>

        <p>Fransız Lejitimistleri ve “Genç İngiltere”nin bir kesimi işte böyle bir gösteri sundu.<a class="si-noteref epub-type_noteref" href="#f40" id="ref_f40">40</a></p>

        <p>Feodaller, kendi sömürü biçimlerinin burjuvazinin sömürü biçiminden farklı olduğunu vurgulamaya çalışırlarken, kendilerinin çok farklı durum ve koşullardaki sömürülerinin artık maziye karıştığını unuturlar. Kendi egemenlikleri döneminde modern proletaryanın hiçbir zaman bulunmadığını göstermeye çalışırlarken, modern burjuvazinin, kendi toplum düzenlerinin kaçınılmaz ürünü olduğunu gözden kaçırırlar.</p>

        <p>Kaldı ki, eleştirilerinin gerici niteliğini hemen hiç gizleyemedikleri için, burjuvaziye yönelttikleri başlıca suçlama şuraya varır: Burjuvazinin yönetimi altında, eski toplum düzeninin kökünü kazıması kaçınılmaz olan bir sınıf gelişmektedir.</p>

        <p>Burjuvaziye veryansın etmelerinin nedeni, bir proletarya yaratmasından çok, devrimci bir proletarya yaratmasıdır.</p>

        <p>İşte bu yüzden de, siyasal pratikte, işçi sınıfına karşı alınan tüm baskı önlemlerine katılırlar; günlük yaşamda ise, ettikleri onca tumturaklı söze karşın, sanayi ağacından düşen<a class="si-noteref epub-type_noteref" href="#f41" id="ref_f41">41</a> altın elmaları toplayabilmek ve sadakat, sevgi ve onuru yün, pancar ve şnaps<a class="si-noteref epub-type_noteref" href="#f42" id="ref_f42">42</a> tacirliğiyle takas edebilmek için yerlere kadar eğilirler.<a class="si-noteref epub-type_noteref" href="#s7" id="ref_s7">**</a></p>

        <p>Köy papazı nasıl her zaman toprak sahibiyle birlikte davranmışsa, Kilise sosyalizmi de her zaman feodal sosyalizmle birlikte hareket etmiştir.</p>

        <p>Hıristiyan çileciliğine sosyalist bir çeşni katmaktan daha kolay bir şey yoktur. Hıristiyanlık da özel mülkiyete, evliliğe ve devlete karşı sesini yükseltmemiş midir? Bunların yerine, hayırseverlik ve el açmayı, bekârlık kuralı<a class="si-noteref epub-type_noteref" href="#f43" id="ref_f43">43</a> ve nefsi kırmayı,<a class="si-noteref epub-type_noteref" href="#f44" id="ref_f44">44</a> manastır yaşamı ve Kilise’yi öğütlememiş midir? Hıristiyan sosyalizmi, aristokratların yüreklerindeki kini kutsamak için rahiplerin serptikleri okunmuş sudan başka bir şey değildir.</p>
      </div>

      <div class="html5_section" id="sub-subchapter2">
        <h1 class="text-header">b. Küçük Burjuva Sosyalizmi</h1>

        <p>Burjuvazinin yıktığı tek sınıf, modern burjuva toplumu ortamında varlık koşulları yok olmaya yüz tutan tek sınıf feodal aristokrasi değildi. Ortaçağ kasabalıları ve küçük mülk sahibi köylüler, modern burjuvazinin habercileriydiler. Sanayi ve ticaret alanlarında pek gelişmemiş ülkelerde, bu iki sınıf bugün hâlâ yükselen burjuvazinin yanı başında ot gibi yaşamaktadır.</p>

        <p>Modern uygarlığın tam anlamıyla geliştiği ülkelerde ise, proletarya ile burjuvazi arasında gidip gelen ve burjuva toplumunun bütünleyici bir parçası olarak kendini durmadan yenileyen yeni bir küçük burjuva sınıfı oluşmuş bulunmaktadır. Gelgelelim, bu sınıfın tek tek üyeleri, rekabetin etkisiyle sürekli olarak proletarya saflarına savrulmakta; dahası, modern sanayi geliştikçe, modern toplumun bağımsız bir kesimi olmaktan tümden çıkacakları ve sanayi, tarım ve ticarette yerlerini denetçiler, çiftlik kâhyaları ve tezgâhtarlara bırakacakları anın yaklaştığını görmektedirler.</p>

        <p>Köylülerin nüfusun yarısından çok daha fazlasını oluşturduğu Fransa gibi ülkelerde, burjuvaziye karşı proletaryanın yanında yer alan yazarların, burjuva düzenini eleştirirken köylülerin ve küçük burjuvaların ölçütlerine sarılmaları ve işçi sınıfını bu ara sınıfların bakış açısından savunmaları doğaldı. İşte küçük burjuva sosyalizmi böyle doğdu. Bu akımın yalnızca Fransa’da değil, İngiltere’de de başını çeken Sismondi’ydi.<a class="si-noteref epub-type_noteref" href="#f45" id="ref_f45">45</a></p>

        <p>Bu sosyalizm akımı, modern üretim koşullarındaki çelişkileri büyük bir açıklıkla ortaya koymuştur. İktisatçıların savunularındaki ikiyüzlülükleri açığa çıkarmıştır. Makinelerin ve işbölümünün yıkıcı etkilerini, sermaye ve toprakların bir avuç insanın elinde toplanmasını, fazla üretimi ve bunalımları yadsınmaz bir biçimde kanıtlamış; küçük burjuvazi ve köylülüğün kaçınılmaz sonunu, proletaryanın sefaletini, üretimdeki kargaşayı, servet dağılımındaki akıl almaz eşitsizlikleri, uluslar arasındaki yıkıcı sanayi savaşını, eski ahlak bağları, eski aile ilişkileri ve eski milliyetlerin çözülüşünü gözler önüne sermiştir.</p>

        <p>Ne var ki, asıl hedeflerine bakıldığında, bu sosyalizm, ya eski üretim ve değişim araçlarını ve onlarla birlikte eski mülkiyet ilişkilerini ve eski toplumu geri getirmeyi ya da modern üretim ve değişim araçlarını, onlar tarafından paramparça edilmiş ya da paramparça edilmesi kaçınılmaz olan eski mülkiyet ilişkilerinin sınırları içine hapsetmeyi amaçlar. Her iki durumda da hem gericidir hem de ütopyacı.</p>

        <p>Son sözü şudur: üretimde birleşik loncalar; tarımda ataerkil ilişkiler.</p>

        <p>Bu sosyalizm, en sonunda, tarihin inatçı gerçekleri kendi kendini aldatmanın tüm baş döndürücü etkilerini ortadan kaldırdığında, içler acısı bir çırpınışla can vermiştir.</p>
      </div>

      <div class="html5_section" id="sub-subchapter3">
        <h1 class="text-header">c. Alman Sosyalizmi ya da “Gerçek” Sosyalizm</h1>

        <p>İktidarda bulunan bir burjuvazinin baskısı altında doğan ve bu iktidara karşı verilen savaşımın yansıması olan Fransız sosyalist ve komünist literatürü Almanya’ya geldiğinde, bu ülkede burjuvazinin feodal mutlakiyete karşı savaşımı yeni başlamıştı.</p>

        <p>Alman filozofları, o sözümona filozoflar ve aklıevveller bu literatüre büyük bir hevesle sarıldılar, ama bu arada bu yazılar Fransa’dan Almanya’ya göç ederken Fransa’nın toplumsal koşullarının da onlarla birlikte göç etmediğini unuttular.<a class="si-noteref epub-type_noteref" href="#f46" id="ref_f46">46</a> Bu Fransız literatürü, Almanya’nın toplumsal koşullarıyla yüz yüze gelince, dolaysız pratik anlamını tümden yitirdi ve salt yazınsal niteliğe büründü. O yüzden de, on sekizinci yüzyılın Alman filozoflarının gözünde, birinci Fransız Devrimi’nin talepleri genel olarak “Pratik Aklın” taleplerinden öte bir şey değildi; devrimci Fransız burjuvazisinin iradesinin dile getirilmesini ise, katıksız iradenin, kaçınılmaz iradenin, genel anlamda gerçek insan iradesinin yasaları olarak görüyorlardı.<a class="si-noteref epub-type_noteref" href="#f47" id="ref_f47">47</a></p>

        <p>Alman okuryazar takımı, kaleme aldığı yapıtlarda, yeni Fransız düşüncelerini kendi köhnemiş felsefi vicdanıyla uyumlu kılmaktan, daha doğrusu kendi felsefi bakış açısını terk etmeksizin Fransız düşüncelerini almaktan öte bir şey yapmamıştır.</p>

        <p>O düşünceleri yabancı bir dilden edinir gibi, çeviri yoluyla almışlardır.</p>

        <p>Keşişlerin, eski çağların putperestlik döneminin klasik yapıtlarının bulunduğu elyazmalarının <em>üstüne</em> nasıl Katolik azizlerin ipe sapa gelmez yaşamöykülerini yazdıklarını bilmeyen yoktur. Alman okuryazar takımı da dindışı Fransız literatürü konusunda bunun tam tersini yapmış, kendi felsefi zırvalarını Fransızca asıllarının altına yazmıştır. Örneğin, paranın ekonomik işlevine Fransızların getirdiği eleştirinin altına “İnsan Doğasının Dışlanması”, Fransızların burjuva devletine getirdiği eleştirinin altına da “Soyut Genellemenin Egemenliğine Son Verilmesi”, vb. gibi şeyler yazmışlardır.</p>

        <p>Fransızların tarih eleştirilerinin arkasına ekledikleri bu felsefi deyimleri, “Eylem Felsefesi”, “Gerçek Sosyalizm”, “Alman Sosyalizm Bilimi”, “Sosyalizmin Felsefi Temeli” vb. gibi adlarla kutsamışlardır.<a class="si-noteref epub-type_noteref" href="#f48" id="ref_f48">48</a></p>

        <p>Böylece, Fransız sosyalist ve komünist literatürü tümüyle iğdiş edilmiştir. Bu literatür, Almanların elinde, bir sınıfın başka bir sınıfa karşı savaşımını dile getirir olmaktan çıktığı için, Almanlar “Fransız tekyanlılığı”nın üstesinden geldiklerini ve gerçek gereksinimleri değil, gerçeğin gereksinimlerini; proletaryanın çıkarlarını değil, insan doğasının, hiçbir sınıftan olmayan, hiçbir gerçekliği bulunmayan, yalnızca felsefi düşlemin puslu dünyasında var olan, genel olarak İnsanın çıkarlarını temsil ettiklerini düşünür olmuşlardır.</p>

        <p>Bu Alman sosyalizmi, önündeki basit ödeve o denli büyük bir ciddiyet ve vakarla sarılmış, elindeki çürük malları o denli şarlatanca allayıp pullamıştır ki, bu arada yavaş yavaş o bilgiççe saflığını da yitirmiştir.</p>

        <p>Alman, özellikle de Prusya burjuvazisinin feodal aristokrasi ve mutlak monarşiye karşı savaşımı, başka bir deyişle liberal hareket çok daha ciddi bir nitelik almıştır.</p>

        <p>Böylece, “gerçek” sosyalizm, bu siyasal hareketin karşısına sosyalist taleplerle dikilmek; liberalizme, temsilî hükümete, burjuva rekabeti, burjuva basın özgürlüğü, burjuva yasaları, burjuva özgürlüğü ve eşitliğine o alışılmış sövgüleri yağdırmak; ve halk kitlelerine, bu burjuva hareketinin kendilerine hiçbir şey kazandırmayacağını, tam tersine her şeylerini yitirmelerine yol açacağını öğütlemek için nicedir dört gözle beklediği fırsatı yakalamıştır. Alman sosyalizmi, ahmakça bir tekrarı olduğu Fransız eleştirisinin, kendisine uygun düşen ekonomik varlık koşulları ve o koşullara uyarlanmış siyasal yapısıyla modern burjuva toplumunu gerektirdiğini, Almanya’da yaklaşan savaşımın hedefinin tam da bunların sağlanması olduğunu bir anda unutuvermiştir.</p>

        <p>Alman sosyalizmi, buyruklarındaki rahipler, akıl hocaları, toprak beyleri ve bürokratlarıyla mutlak yönetimlerin, yaklaşan burjuva tehlikesine karşı dört elle sarıldıkları bir korkuluk olmuştur.</p>

        <p>Alman sosyalizmi, tam da o sıralar aynı yönetimlerin Alman işçi sınıfı ayaklanmalarına yutturduğu kan ve barut kokan acı hapların ardından ağza çalınan bir parmak bal olmuştur.</p>

        <p>Böylece, bu “gerçek” sosyalizm, bir yandan o yönetimlerin elinde Alman burjuvazisine karşı bir silah olup çıkarken, bir yandan da doğrudan doğruya gerici bir çıkarı, Alman küçük burjuvalarının çıkarını temsil etmiştir. Almanya’da 16. yüzyılın bir kalıntısı olan ve o zamandan bu yana çeşitli kılıklarda durmadan ortaya çıkan küçük burjuva sınıfı, var olan durumun gerçek toplumsal temelidir.</p>

        <p>Bu sınıfı korumak, Almanya’nın var olan durumunu korumak demektir. Burjuvazinin sanayi ve siyaset alanlarındaki egemenliği, bir yandan sermayenin odaklaşması, öte yandan devrimci bir proletaryanın doğması yüzünden, küçük burjuvaziyi yok olma tehlikesiyle karşı karşıya bırakmaktadır. “Gerçek” sosyalizm bu iki kuşu bir taşla vurmak için ortaya çıktı. Ve salgın bir hastalık gibi yayıldı.</p>

        <p>Bu retorik çiçekleriyle bezenmiş, marazi duygusallığın gözyaşlarıyla ıslatılmış, bulanık kafaların örümcek ağlarıyla dokunmuş kaftan, Alman sosyalistlerinin o tiridi çıkmış, acınası “ölümsüz gerçekler”ini sarıp sarmaladıkları bu yüce kaftan, böylesi bir ortamda mallarının sürümünü artırmaktan başka bir işe yaramamıştır.</p>

        <p>Ve Alman sosyalizmi, dar kafalı küçük burjuvanın cerbezeli avukatı olmayı gittikçe daha fazla üstlenmiştir.</p>

        <p>Alman sosyalizmi, Alman ulusunu örnek ulus, dar kafalı Alman küçük burjuvasını da tipik insan ilan etmiştir. Bu örnek insanın her alçaklığına, gerçek karakterinin tam tersi olan gizli, yüce bir sosyalist anlam yakıştırmıştır. Alman sosyalizmi, komünizmin “gaddar yıkıcılığının” karşısına dikilecek ve kendini tüm sınıf savaşımlarının üstünde tuttuğunu, tüm sınıf savaşımlarına yansız bir gözle yaklaştığını ilan edecek kadar ileri gitmiştir. Birkaçını saymazsak, şimdilerde (1847) Almanya’da dolaşımda olan sözümona sosyalist ve komünist yayınların hepsi de bu kokuşmuş ve tiksindirici literatürün kapsamına girmektedir.<a class="si-noteref epub-type_noteref" href="#s8" id="ref_s8">***</a></p>
      </div>
    </div>

    <div class="html5_section" id="subchapter2">
      <h1 class="sub-header">II. Tutucu Sosyalizm ya da Burjuva Sosyalizmi</h1>

      <p>Burjuvazinin bir kesimi, burjuva toplumunun varlığını sürekli kılmak için, toplumsal bozuklukların giderilmesini ister.</p>

      <p>İktisatçılar, iyilikseverler, hayırseverler, işçi sınıfının yaşam koşullarını düzeltmeyi iş edinenler, hayır işleri için dernekler kuranlar, hayvanları koruma derneklerinin üyeleri, içkiyle savaşımın bağnaz yandaşları, akla gelebilecek her cins sözümona reformcu bu kesime girer. Üstelik sosyalizmin bu biçimi tam anlamıyla sistemleştirilmiştir de.</p>

      <p>Proudhon’un “Sefaletin Felsefesi” adlı kitabını sosyalizmin bu biçiminin bir örneği olarak gösterebiliriz.<a class="si-noteref epub-type_noteref" href="#f49" id="ref_f49">49</a></p>

      <p>Sosyalist burjuvalar isterler ki, modern toplumsal koşulların tüm nimetlerinden yararlansınlar, ama modern toplumsal koşulların kaçınılmaz sonucu olan savaşımlar ve tehlikelerden uzak dursunlar. İsterler ki, var olan toplum düzeni sürsün, ama onu devrimcileştiren ve parçalayıp dağıtan öğeler olmasın. Proletaryası olmayan bir burjuvazi isterler. Burjuvazinin gözünde, en iyi dünya, doğal olarak kendisinin egemenliği altındaki dünyadır; burjuva sosyalizmi de bu huzur verici anlayışı geliştirerek şu ya da bu ölçüde sistemleştirir. Proletaryadan böylesi bir sistemi oluşturmasını ve böylece dosdoğru toplumsal Cennet’e yürümesini isterken, gerçekte, proletaryanın var olan toplumun sınırları içinde kalmasını, ama burjuvaziye ilişkin tüm düşmanca düşüncelerini bir yana bırakmasını ister.</p>

      <p>Bu sosyalizmin daha pratik, ama pek o kadar sistemli olmayan ikinci bir biçimi ise, tek başına bir siyasal dönüşümün işçi sınıfına bir yararı dokunmayacağını, ancak maddi yaşam koşullarında, ekonomik ilişkilerde meydana gelecek bir değişikliğin yarar sağlayabileceğini ortaya koyarak, tüm devrimci hareketleri işçi sınıfının gözünde değersiz kılmaya çalışmıştır. Ne var ki, bu sosyalizm biçiminin maddi yaşam koşullarındaki değişikliklerden anladığı, burjuva üretim ilişkilerine son verilmesi, ancak bir devrimle gerçekleştirilebilecek bir son verme değil, yalnızca bu ilişkilerin varlığının sürdürülmesine dayanan yönetsel reformlardır; başka bir deyişle, sermaye ile emek arasındaki ilişkilere hiçbir biçimde ilişmeyen, olsa olsa burjuva yönetiminin harcamalarını azaltan ve yönetim işlerini basitleştiren reformlardır.</p>

      <p>Burjuva sosyalizmi, en uygun anlatımına, ancak ve ancak tam bir laf cambazlığına dönüştüğü zaman kavuşur.</p>

      <p>Serbest ticaret: işçi sınıfının yararına. Koruyucu gümrük vergileri: işçi sınıfının yararına.<a class="si-noteref epub-type_noteref" href="#f50" id="ref_f50">50</a> Hapishane reformu: işçi sınıfının yararına. Burjuva sosyalizminin son sözü, hem de inanarak söylediği biricik söz budur işte.</p>

      <p>Bütün bunlar şöyle demeye gelir: Burjuva burjuvadır: işçi sınıfının yararına.</p>
    </div>

    <div class="html5_section" id="subchapter3">
      <h1 class="sub-header">III. Eleştirel-Ütopyacı Sosyalizm ve Komünizm</h1>

      <p>Burada, çağımızın her büyük devriminde her zaman proletaryanın taleplerini dile getirmiş olan literatürden, örneğin Babeuf ve öbürlerinin yazdıklarından söz etmiyoruz.<a class="si-noteref epub-type_noteref" href="#f51" id="ref_f51">51</a></p>

      <p>Feodal toplumun yıkılmakta olduğu genel karışıklık dönemlerinde, proletaryanın kendi hedeflerine ulaşmak üzere giriştiği ilk dolaysız çabalar kaçınılmaz olarak başarısızlıkla sonuçlanmıştır; çünkü o sıralar hem proletarya henüz gelişmemiş bir durumdaydı, hem de proletaryanın kurtuluşunun ekonomik koşulları henüz ortada yoktu; bu koşullar henüz oluşmamıştı ve ancak yaklaşan burjuva çağı tarafından oluşturulabilirdi. Proletaryanın bu ilk hareketlerine eşlik eden devrimci literatür ister istemez gerici bir nitelik taşıyordu. Genel anlamda bir çileciliği ve en kaba biçimiyle toplumsal eşitlikçiliği aşılamaktaydı.</p>

      <p>Saint-Simon, Fourier, Owen ve öbürlerinin, haklı olarak sosyalist ve komünist diye tanımlanan sistemleri, burjuvazi ile proletarya arasındaki savaşımın daha önce sözünü ettiğimiz henüz gelişmemiş ilk dönemlerinde doğmuştur (Bkz. 1. Bölüm, “Burjuvalar ve Proleterler”)<em>.</em><a class="si-noteref epub-type_noteref" href="#f52" id="ref_f52">52</a></p>

      <p>Aslında bu sistemleri icat edenler, egemen toplum biçimindeki ayrıştırıcı öğelerin etkileri kadar, sınıf karşıtlıklarını da görürler. Ama henüz çocukluk çağını yaşayan proletarya, onların gözünde, her türlü tarihsel girişim gücünden yoksun ya da hiçbir bağımsız siyasal hareketi olmayan bir sınıf durumundadır.</p>

      <p>Sınıf karşıtlığının gelişmesi sanayinin gelişmesiyle uygun adım yürüdüğünden, ekonomik durumun henüz proletaryanın kurtuluşunun maddi koşullarını sunmadığı sonucuna varırlar. O yüzden de, bu koşulları yaratacak yeni bir toplumsal bilimin, yeni toplumsal yasaların peşine düşerler.</p>

      <p>Tarihsel eylemin yerini onların kendi icat ettikleri eylem, kurtuluşun tarihsel olarak yaratılmış koşullarının yerini onların kafalarındaki hayalî koşullar almalı; proletaryanın adım adım ve kendiliğinden örgütlenmesi de yerini bu mucitlerin kendi kafalarından uydurdukları bir toplum örgütlenmesine bırakmalıdır. Geleceğin tarihi, onların gözünde, kendi kafalarındaki toplumsal planların propagandası ve yaşama geçirilmesi olur çıkar.</p>

      <p>Planlarını oluştururken, her şeyden önce en çilekeş sınıf olarak işçi sınıfının çıkarlarını gözettiklerinin ayırdındadırlar. Proletarya, onlar için, yalnızca en çilekeş sınıf olduğu için vardır.</p>

      <p>Hem sınıf savaşımının gelişmemiş olması, hem de kendi çevreleri, bu türden sosyalistlerin kendilerini tüm sınıf karşıtlıklarından çok daha üstün görmelerine yol açar. Toplumun tüm üyelerinin, dahası en ayrıcalıklı olanların bile yaşam koşullarını iyileştirmek isterler. Bu yüzden de, hiçbir sınıf ayrımı yapmadan toplumun tümüne, üstelik daha çok egemen sınıfa seslenmeyi seçerler. İnsanların, onların sistemini bir kez kavradıktan sonra, onun olası en iyi toplum biçiminin olası en iyi planı olduğunu görmemeleri mümkün müdür?</p>

      <p>Dolayısıyla, her türlü siyasal eylemi, özellikle de her türlü devrimci eylemi yadsırlar; hedeflerine barışçı yollardan varmak isterler, başarısızlığa uğraması kaçınılmaz olan küçük deneyler ve zorlama örneklerle yeni toplumsal İncil’in yolunu açmaya çabalarlar.</p>

      <p>Proletaryanın hâlâ çok geri bir aşamada bulunduğu ve kendi durumunu ancak hayal meyal görebildiği bir dönemde yapılmış olan, geleceğin toplumuyla ilgili bu düşsel resimler, bu sınıfın toplumun genel olarak yeniden kurulmasına ilişkin ilk içgüdüsel özlemleri yansıtır.<a class="si-noteref epub-type_noteref" href="#f53" id="ref_f53">53</a></p>

      <p>Ama bu sosyalist ve komünist yayınlar eleştirel bir öğe de içerir. Var olan toplumun her bir ilkesine saldırırlar. O yüzden de, işçi sınıfının aydınlanmasına yarayan çok değerli gereçlerle doludurlar. Bu yayınlarda önerilen pratik önlemler,<a class="si-noteref epub-type_noteref" href="#f54" id="ref_f54">54</a> kent ile köy arasındaki ayrımın,<a class="si-noteref epub-type_noteref" href="#f55" id="ref_f55">55</a> ailenin, özel işletmeciliğin ve ücretli emeğin ortadan kaldırılması, toplumsal uyumun ilan edilmesi, devletin işlevinin yalnızca üretimin denetlenmesiyle sınırlandırılması yolundaki tüm öneriler, o sıralar henüz boy atmakta olan ve bu yayınlarda ancak belli belirsiz, tanımlanmamış ilk biçimleriyle görülebilen sınıf karşıtlıklarının ortadan kalkmasından öte bir anlama gelmezler. Onun için de, tümüyle ütopyacı bir nitelik taşırlar.</p>

      <p>Eleştirel-ütopyacı sosyalizm ve komünizmin önemi, tarihsel gelişmeyle ters orantılıdır. Modern sınıf savaşımı ne denli gelişir ve kesin bir biçim alırsa, sınıf savaşımından bu hayalî uzak duruş, sınıf savaşımına yöneltilen bu hayalî saldırılar da tüm pratik değerini ve tüm kuramsal dayanağını o ölçüde yitirir. İşte bu nedenle, bu sistemleri ilk oluşturanlar birçok bakımdan devrimci olmalarına karşın, onların tilmizleri hiçbir zaman gerici tekkeler oluşturmaktan öteye gidememişlerdir. Bunlar, proletaryanın dur durak bilmeyen tarihsel gelişimi karşısında, ustalarının daha ilk başlardaki görüşlerine sımsıkı yapışırlar. O yüzden de, sürekli olarak, sınıf savaşımının gücünü kırmaya ve sınıf karşıtlıklarını uzlaştırmaya çabalarlar. Hâlâ toplumsal ütopyalarını gerçekleştirmeyi denemenin, birbirinden kopuk <em>phalange</em>’lar kurmanın, “Yurt Kolonileri” oluşturmanın, bir “Küçük Icarie” yaratmanın<a class="si-noteref epub-type_noteref" href="#s9" id="ref_s9">****</a> –Cennet’in risaleleri– hayalleri içindedirler; üstelik tüm bu hayalleri gerçek kılabilmek için burjuvaların merhametine ve kesesine sığınmak zorunda kalırlar. Giderek, daha önce sözünü ettiğimiz gerici, tutucu sosyalistlerin kalabalığına karışırlar; tek farkları, bilgiçliği daha da sistemleştirmeleri ve toplumsal bilimlerinin mucizevi sonuçlarına bağnazca ve körü körüne inanmalarıdır.</p>

      <p>Bu nedenle, işçi sınıfının her türlü siyasal eylemine şiddetle karşı çıkarlar; onların gözünde, böylesi eylemler, ancak yeni İncil’e körcesine bir inançsızlığın sonucunda doğabilir.</p>

      <p>İngiltere’deki Owencılar Chartistlere, Fransa’daki Fourierciler de <em>Réformiste</em>’lere karşıdırlar.<a class="si-noteref epub-type_noteref" href="#f56" id="ref_f56">56</a></p>
    </div>
  </div>

  <div class="si-footnotes html5_section epub-type_footnote">
    <div class="si-footnote html5_aside epub-type_footnote" id="s6">
      <a class="si-backref" href="#ref_s6">*</a> <span class="si-footnote-text">1660’tan 1689’a kadar süren İngiliz Restorasyonu değil, 1814’ten 1830’a kadar süren Fransız Restorasyonu. (Engels’in 1888 tarihli İngilizce basıma notu.)</span>
    </div>

    <div class="si-footnote html5_aside epub-type_footnote" id="s7">
      <a class="si-backref" href="#ref_s7">**</a> <span class="si-footnote-text">Bu, daha çok, toprak sahibi aristokratlar ve aristokrat olmayan toprak sahiplerinin, mülklerinin büyük bir bölümünü kendi hesaplarına kâhyalara işlettirdikleri, ayrıca büyük çapta pancar şekeri üretimi ve patatesten yapılan alkollü içki imalatıyla uğraştıkları Almanya için geçerlidir. Daha zengin olan İngiliz aristokratları henüz bu kadar düşmediler; ama onlar da gittikçe azalan gelirlerinin açığını, unvanlarını ne idüğü belirsiz anonim şirketlerin başındaki üçkâğıtçılara satarak kapatmasını biliyorlar. (Engels’in 1888 tarihli İngilizce basıma notu.)</span>
    </div>

    <div class="si-footnote html5_aside epub-type_footnote" id="s8">
      <a class="si-backref" href="#ref_s8">***</a> <span class="si-footnote-text">1848’in devrim fırtınası, bu acınası eğilimi kökünden söküp attı ve savunucularını da sosyalizmle daha fazla vakit öldürme zahmetinden kurtardı. Bu eğilimin başlıca temsilcisi ve tipik örneği Bay Karl Grün’dür. (Engels’in 1890 tarihli Almanca basıma notu.)</span>
    </div>

    <div class="si-footnote html5_aside epub-type_footnote" id="s9">
      <a class="si-backref" href="#ref_s9">****</a> <span class="si-footnote-text"><em>Phalange</em>’lar, Charles Fourier’nin tasarısında yer alan sosyalist kolonilerdi; Icarie, Cabet’nin kendi ütopyasına ve daha sonra da Amerika’da kurduğu komünist koloniye verdiği addı. (Engels’in 1888 tarihli İngilizce basıma notu.)</span>
    </div>

    <div class="si-footnote html5_aside epub-type_footnote" id="f39">
      <a class="si-backref" href="#ref_f39">39</a><span class="si-footnote-text">. “Popolarındaki eski feodal hanedan armalarını gördü”. Almanca aslı şöyledir: “<em>erblickte es auf ihrem Hintern die alten feudalen Wappen</em>”. Burada, Heine’nin “Almanya. Bir Kış Masalı” adlı şiirinden esinlenilmiştir:</span>

      <blockquote>
        <div>
          <span><em>Das mahnt an das Mittelalter so schön</em></span><br/>
          <span><em>An Edelknechte und Knappen,</em></span><br/>
          <span><em>Die in dem Herzen getragen die Treu</em></span><br/>
          <span><em>Unda uf dem Hintern ein Wappen.</em></span><br/>
          <br/>
          <span>Ne güzel hatırlatıyor Ortaçağ’ı,</span><br/>
          <span>Yüreklerine kazıdıkları sadakat</span><br/>
          <span>Ve popolarındaki hanedan armalarıyla</span><br/>
          <span>O soylu yaverler ve uşakları.</span><br/>
        </div>
      </blockquote>
    </div>

    <div class="si-footnote html5_aside epub-type_footnote" id="f40">
      <a class="si-backref" href="#ref_f40">40</a><span class="si-footnote-text">. Lejitimistler, Fransa’da 1830 Devrimi’yle devrilen Kral X. Charles ve Bourbon hanedanını desteklemeyi sürdüren kralcılardı. Büyük burjuvazinin aristokrasi karşısında önemli bir zafer kazanmasını sağlayan 1830 Temmuz Devrimi’nin hemen ardından tahta çıkan Louis-Philippe’i “gaspçı” olarak görüyorlardı.</span>

      <p>“Genç İngiltere” olarak adlandırılan grup, aralarında Benjamin Disraeli ve Lord John Manners’ın da bulunduğu genç Muhafazakârlardan oluşuyordu. “Genç İngiltere”nin temsilcileri, burjuvazinin gittikçe büyüyen ekonomik ve siyasal gücü karşısında, toprak sahibi aristokratların hoşnutsuzluğunu yansıtıyor, Sir Robert Peel hükümetinin liberal tutuculuğunu eleştiriyor, işçi sınıfını etki altına alabilmek için fabrikalardaki çalışma saatlerinin azaltılmasını savunan hareketi destekliyorlardı. 1841’de kurulan “Genç İngiltere”, 1848’de dağıldı.</p>
    </div>

    <div class="si-footnote html5_aside epub-type_footnote" id="f41">
      <a class="si-backref" href="#ref_f41">41</a><span class="si-footnote-text">. Almanca aslında, “sanayi ağacından düşen” sözleri yoktur.</span>
    </div>

    <div class="si-footnote html5_aside epub-type_footnote" id="f42">
      <a class="si-backref" href="#ref_f42">42</a><span class="si-footnote-text">. Yaklaşık yüzde 42-45 oranında alkol içeren, renksiz ya da açık sarı renkli, keskin kokulu, damıtılmış içki. Patates ya da tahıl lapasından yapılır. Özellikle 18. yüzyılda patates şnaps üretiminin başlıca hammaddesi olmuştur.</span>
    </div>

    <div class="si-footnote html5_aside epub-type_footnote" id="f43">
      <a class="si-backref" href="#ref_f43">43</a><span class="si-footnote-text">. Hıristiyanlıkta, din görevlilerinin evlenmeme yükümlülüğü.</span>
    </div>

    <div class="si-footnote html5_aside epub-type_footnote" id="f44">
      <a class="si-backref" href="#ref_f44">44</a><span class="si-footnote-text">. Hıristiyanlıkta, tensel ya da ruhsal isteklerin yadsınması, nefsin denetim altına alınması, dünya nimetlerinden sakınma. İslam’daki karşılığı “riyazet”tir.</span>
    </div>

    <div class="si-footnote html5_aside epub-type_footnote" id="f45">
      <a class="si-backref" href="#ref_f45">45</a><span class="si-footnote-text">. J.C.L. Simonde de Sismondi (1773-1842), Protestan bir ailenin çocuğu olarak Cenevre’de doğdu. Pisalı eski bir aristokrat aile olan Sismondi’lerin soyundan geldiğini ileri sürüyordu. Bir iktisatçı olarak önceleri <em>laissez-faire</em> öğretisinin savunucusu Adam Smith’e bağlı kaldıysa da, 1819’da yayımlanan <em>Nouveaux Principes d’economie politique</em> (Siyasal İktisadın Yeni İlkeleri) adlı kitabında Adam Smith’in görüşlerine katılmadığını ortaya koydu ve ekonomide rekabetin düzene sokulmasını, üretimle tüketim arasında bir denge kurulmasını savundu. Burjuvazi ile işçi sınıfı arasındaki uçurumun gittikçe büyüdüğünü görerek toplumsal reform çağrısında bulundu, ama bir gelir kaynağı olarak varlığının zorunlu olduğuna inandığı özel mülkiyete karşı çıkmadı.</span>
    </div>

    <div class="si-footnote html5_aside epub-type_footnote" id="f46">
      <a class="si-backref" href="#ref_f46">46</a><span class="si-footnote-text">. Almanca basımlarda bu cümle şöyle başlamaktadır: “Alman filozofları, o yarım yamalak filozoflar ve güzel söz düşkünleri…”</span>
    </div>

    <div class="si-footnote html5_aside epub-type_footnote" id="f47">
      <a class="si-backref" href="#ref_f47">47</a><span class="si-footnote-text">. Burada “Pratik Akıl” denirken, aydınlanma felsefesinin ve yeniçağın en önemli temsilcilerinden Alman filozof Immanuel Kant’ın felsefesine ve 1788’de yayımlanan <em>Pratik Aklın Eleştirisi</em> adlı yapıtına gönderme yapılıyor.</span>
    </div>

    <div class="si-footnote html5_aside epub-type_footnote" id="f48">
      <a class="si-backref" href="#ref_f48">48</a><span class="si-footnote-text">. “Gerçek Sosyalizm”e ilişkin bölüm, büyük ölçüde, Marx ve Engels’in <em>Alman İdeolojisi</em>’nin ikinci cildinde yazdıklarının bir özetiydi. “Gerçek Sosyalistler”e yöneltilen asıl eleştiri, Proudhon ve Feuerbach’ın görüşlerinin bileşimine dayanan bir sosyalizm anlayışını sürdürmeleriydi. Marx ve Engels, 1845’te <em>Alman İdeolojisi</em>’ni yazmaya başladıklarında bu anlayışı terk etmiş bulunuyorlardı.</span>
    </div>

    <div class="si-footnote html5_aside epub-type_footnote" id="f49">
      <a class="si-backref" href="#ref_f49">49</a><span class="si-footnote-text">. Fransız siyaset kuramcısı Pierre-Joseph Proudhon (1809-1865), 1840’ta yayımladığı <em>Mülkiyet Nedir?</em> adlı yapıtında kendini bir anarşist olarak tanımlamış, “Mülkiyet hırsızlıktır!” sözü yoğun tartışmalara yol açmış, geliştirdiği görüşler anarşist kuramın temelini oluşturmuştur. Paris’te Karl Marx, Mihail Bakunin ve Aleksandr Herzen’le tanışan Proudhon, 1846’da sosyalist hareketin örgütlenmesi konusunda Marx’la tartışarak, onun merkeziyetçi görüşlerine karşı çıkmıştır. Aynı yıl yayımladığı <em>Système des contradictions économiques, ou Philosophie de la misère</em>’deki (Ekonomik Çelişkiler Sistemi ya da Sefaletin Felsefesi) ekonomik kurum ve ilişkilere ahlakçı-reformcu yaklaşımı, ertesi yıl Marx’ın yanıt niteliğindeki <em>Felsefenin Sefaleti</em> adlı yapıtında sert biçimde eleştirilmiştir. Marx, <em>Felsefenin Sefaleti</em>’nde ortaya koyduğu görüşlerle, işçi sınıfı hareketini gereksinim duyduğu bilimsel temele kavuşturmayı ve küçük burjuva ideolojisine bağımlılıktan kurtarmayı amaçlamış, yirmi yıl emek vererek <em>Kapital</em>’de geliştireceği iktisat kuramının bazı temel önermelerini ilk kez <em>Felsefenin Sefaleti</em>’nde yayımlamıştır.</span>
    </div>

    <div class="si-footnote html5_aside epub-type_footnote" id="f50">
      <a class="si-backref" href="#ref_f50">50</a><span class="si-footnote-text">. Almanca aslında, “Hapishane Reformu” değil, “hücre hapsi” denmektedir.</span>
    </div>

    <div class="si-footnote html5_aside epub-type_footnote" id="f51">
      <a class="si-backref" href="#ref_f51">51</a><span class="si-footnote-text">. François-Noël Babeuf (1760-1797), feodal vergilere karşı duyduğu tepkiyle siyasal gazeteciliğe yönelmiş, 1789’da Ètats Généraux adına feodal ayrıcalıkların kaldırılmasını talep eden bir şikâyet dilekçesi hazırlanmasıyla görevlendirilmiş, 1790’da tutuklanarak Paris’te hapse atılmıştır. Aynı yıl hapisten çıktıktan sonra <em>Le Correspondant Picard</em> adlı gazeteyi çıkarmış, feodal vergilerin kaldırılmasını ve toprağın yeniden dağıtılmasını içeren radikal toprak reformları programını savunmuştur. Önerdiği tarım reformlarının MÖ 2. yüzyılda yaşayan Romalı devlet adamı Gracchus’un reformlarına benzerliği nedeniyle Gracchus lakabıyla anılan Babeuf, Robespierre’in radikal-demokrat rejiminin yürürlükte olduğu Terör Dönemi’nde yine tutuklanarak hapse atılmış, Temmuz 1794’te Robespierre’in iktidardan düşmesinin ardından hapisten çıkınca, <em>Le Journal de la liberté de la presse</em> adında yeni bir gazete çıkarmaya başlamıştır. Kısa bir süre sonra <em>Le Tribun du Peuple</em> adını alan bu gazetede önceleri Jakobenlere karşı Thermidorcuları savunmuş, bir süre sonra Thermidor yönetimini eleştirmeye başlayınca 12 Şubat 1795’te tutuklanmıştır. Kısa süren bu tutukluluğu sırasında, toprak ve gelir dağılımında eşitliği öngören öğretisini geliştirmeyi sürdürmüştür. Serbest bırakıldıktan sonra, yeni Fransız Anayasası’na karşı çıkarak siyasal ve ekonomik eşitliğin sağlanması için çaba gösteren Pantheon Kulübü’nün önderi durumuna gelmiş, bu kulübün 1796’da kapatılmasından sonra, bir ayaklanmanın hazırlıklarını başlatmak üzere “halkın güvenliği gizli direktuvarı”nı kurmuştur. Bir muhbirin bu hazırlığı hükümete bildirmesi üzerine Babeufçüler 10 Mayıs’ta tutuklanmış, ertesi yıl yapılan duruşmalar sonunda Babeuf ve arkadaşı Augustin Darthé giyotine gönderilmiştir.</span>
    </div>

    <div class="si-footnote html5_aside epub-type_footnote" id="f52">
      <a class="si-backref" href="#ref_f52">52</a><span class="si-footnote-text">. Fransız toplum kuramcısı Henri de Saint-Simon (1760-1825), Hıristiyan sosyalizminin kurucularındandır. 1803’te yayımlanan ilk yapıtı <em>Lettres d’un habitant de Genève à ses contemporains</em>’de (Bir Cenevrelinin Çağdaşlarına Mektupları), rahiplerin yerini bilim adamlarının alması gerektiğini savunmuş, siyasal iktidarı ellerinde tutan mülk sahiplerinin, kendilerini mülksüzlere karşı yalnızca bilginin ilerlemesini destekleyerek koruyabileceklerini savunmuştur. Ortaya attığı görüşlerle, temelde, Fransız Devrimi’nin ve Napoléon militarizminin kan dökücülüğüne karşı bir tepkiyi temsil eden Saint-Simon, son yazılarında görüşlerine bütünlük kazandırarak yeni bir din biçiminde somutlaştırmaya çalışmıştır. Öldüğü yıl yayımlanan <em>Nouveau Christianisme</em> (Yeni Hıristiyanlık) adlı yapıtında, dinin “toplumu, yoksul sınıfın yaşam koşullarını düzeltmeye yöneltmesi” gerektiğini öne sürmüş; Avrupalı krallara militarizmden ve iktidardan vazgeçerek Hıristiyanlığa dönmeleri ve yoksulların sorunlarıyla ilgilenmeleri için çağrıda bulunmuştur. Saint-Simon’un ölümünden sonra tilmizleri onun görüşlerini bütün dünyaya taşımışlar; 1826’da Fransa’da onun düşüncelerini destekleyen bir hareket gelişmeye başlamıştır. Saint-Simoncular, 1830’daki Temmuz Devrimi sırasında ortak mülkiyeti, miras hakkının kaldırılmasını ve kadınlara oy hakkı tanınmasını savunan bir bildiri yayımlamışlardır. Saint-Simonculuk 19. yüzyılda Avrupa’da düşünsel yaşamı derinden etkilemiştir.</span>

      <p>Fransız toplum kuramcısı Charles Fourier (1772-1837), 1808’de yayımlanan ilk önemli yapıtı <em>Théorie des quatre mouvements et des destinées générales</em>’te (Dört Hareketin ve İnsanın Yazgısının Kuramı), Newton’ın evrende bulduğu fiziksel düzenle çakışan doğal bir toplum düzeninin var olduğunu, iki düzenin de aşağı yukarı sekiz aşamadan geçtiğini ileri sürmüştü. En yüksekte yer alan uyum aşamasında insan, duygularını özgürce dışa vurabilecekti. Bu aşamanın gerçekleştirilebilmesi için toplumun <em>phalange</em>’lara bölünmesi gerekiyordu. Fourier’nin düşünce sisteminde <em>phalange</em>, bireyin toplumsal refahından sorumlu, işbirliğine dayalı bir tarım topluluğuydu. <em>Phalange</em>’ların, kapitalizmden daha eşit bir servet dağılımı sağlayacağına inanan Fourier, zamanla görüşlerini daha da geliştirerek, toplumun insan gereksinimlerine uyması gerektiğini ve rekabetçi kapitalist sistemin israfa yol açtığını vurgulamıştır. Bu anlamda Karl Marx’ın görüşlerine de öncülük ettiği söylenebilir.</p>

      <p>İngiltere’de 19. yüzyıl başlarında gerçekleştirdiği projelerle büyük etki uyandıran öncü ütopyacı sosyalist Robert Owen (1771-1858), yeni ve özgün bir keşif olarak gördüğü bir inanç sistemi geliştirmişti. Owen’a göre, insanın kişiliği, denetleyemediği koşullarca belirleniyordu. İnsan kişiliğinin doğru yönde gelişmesini sağlayabilmek için, insanı küçük yaştan başlayarak doğru etkiler altında tutmak gerekiyordu. İnsanın yaptıklarından sorumlu olmaması ve çocukluğunda aldığı etkiler, Owen’ın bütün eğitim ve toplumsal reform felsefesinin temeliydi. Gerçekleştirmeye çalıştığı reformlar, sosyalizmin ve kooperatif hareketinin doğuşunda, sendikacılığın gelişmesinde önemli rol oynamıştır. Owen, 1834’ten sonra eğitim, ahlak ve evlilik gibi alanlarda reform önerilerini dile getirmiş, 82 yaşında da tinselciliğe bağlanmıştır.</p>
    </div>

    <div class="si-footnote html5_aside epub-type_footnote" id="f53">
      <a class="si-backref" href="#ref_f53">53</a><span class="si-footnote-text">. 1872, 1883 ve 1890 tarihli Almanca basımlarında, “ilk içgüdüsel özlemlerine denk düşmekteydi” değil, “ilk içgüdüsel özlemlerinden doğmaktaydı” denmektedir.</span>
    </div>

    <div class="si-footnote html5_aside epub-type_footnote" id="f54">
      <a class="si-backref" href="#ref_f54">54</a><span class="si-footnote-text">. Almanca aslında, “Bu yayınlarda önerilen pratik önlemler” değil, “Bu yayınların, geleceğin toplumuyla ilgili olumlu önerileri” denmektedir.</span>
    </div>

    <div class="si-footnote html5_aside epub-type_footnote" id="f55">
      <a class="si-backref" href="#ref_f55">55</a><span class="si-footnote-text">. Almanca aslında, “ayrım” sözcüğü yerine “karşıtlık” sözcüğü kullanılmıştır.</span>
    </div>

    <div class="si-footnote html5_aside epub-type_footnote" id="f56">
      <a class="si-backref" href="#ref_f56">56</a><span class="si-footnote-text">. Chartism, İngiltere’de 19. yüzyıl ortalarında seçim sisteminde reform yapılmasını amaçlayan bir işçi sınıfı hareketiydi. Adını Londralı köktenci önder William Lowett’ın Mayıs 1838’de kaleme aldığı <em>People’s Charter</em>’dan (Halkın Bildirgesi) alıyordu. Hareket, büyük çapta işsizliğin ve 1834’te Yoksullara Yardım Yasası’nda yapılan değişikliğin doğurduğu etkilerin İngiltere’nin her yanında duyulduğu 1837-38 ekonomik bunalımı sırasında gelişti. Farklı öğelerden oluşan işçi kitlesinin tümünün benimseyebileceği bir izlence ortaya koyan Charter’ın içerdiği altı istem şunlardı: tüm yetişkin erkeklere oy hakkı, seçim çevrelerinin eşit düzenlenmesi, gizli oy, parlamentonun her yıl yenilenmesi, parlamenterlere ödenek bağlanması ve seçilme hakkını mülk sahipliğine bağlayan kısıtlamaların kaldırılması. Hareket, 1838’de bütün ülkeyi dolaşarak verdiği söylevlerle altı istemi savunan İrlandalı Feargus Edward O’Connor’ ın ateşli önderliğiyle ulusal önem kazandı. 1837-42 arasında parlamentoya iki dilekçe sunuldu, silahlı bir ayaklanma başlatıldı, dokuma işçilerinin bulunduğu bölgede genel grev girişiminde bulunuldu. Ayaklanma bastırıldı, önderleri ya Avustralya’ya sürüldü ya da hapse atıldı. 1843-47 arasında ekonominin canlanmasıyla birlikte hareket kitle desteğinin bir bölümünü yitirdi. Son büyük Chartist patlama ülkede tarımsal üretimin düştüğü, Kara Avrupasının ise devrimle çalkalandığı 1848’de yaşandıysa da, parlamento yine hiçbir tepki göstermedi. Chartist hareket 1850’lerin sonlarında dağıldı. Parlamentonun her yıl yenilenmesi dışında, Chartist’lerin altı isteminin tümü sonradan gerçekleşti.</span>

      <p><em>Réformiste</em>’ler, 1843-1850 arasında Paris’te yayımlanan köktenci <em>La Réforme</em> gazetesinin yandaşlarıydılar. Örgütlenme özgürlüğü büyük ölçüde kısıtlandığı için, siyasal partilerin yerini gazeteler almıştı. <em>Réformiste</em>’ler, cumhuriyet kurulmasını, demokratik ve toplumsal reformların gerçekleştirilmesini savunuyorlardı.</p>
    </div>
  </div>
</body>
</html>
