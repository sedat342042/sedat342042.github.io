<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_220">La Rochefoucauld’ya</h2>
				<p class="normal">İnsanların davranışlarına bakıp da<br class="calibre1"/>Türlü durumlarda nasıl, ne kadar<br class="calibre1"/>Hayvanlara benzediklerini gördükçe<br class="calibre1"/>Çok kez şöyle demişimdir kendi kendime:<br class="calibre1"/>Hayvanların kralı geçinen insan<br class="calibre1"/>Daha az kusurlu değil uyruklarından.<br class="calibre1"/>Ruh denen hazineden her yaratığa<br class="calibre1"/>Bir şeycikler vermiştir doğa:<br class="calibre1"/>Bir mayadan yaratılmış bütün canlılar.<br class="calibre1"/>Bu sözümü destekleyen örnekler var:<br class="calibre1"/>Ben çok kez, av saatlerinde,<br class="calibre1"/>Ya güneş sular ülkesine dönerken<br class="calibre1"/>Ya da sabah tüllerine bürünürken<br class="calibre1"/>Geceyle gündüzün buluşma yerinde<br class="calibre1"/>Bir orman kıyısına gider<br class="calibre1"/>Tırmanırım bir ağacın doruğuna<br class="calibre1"/>Ve oradan, yeni bir Zeus gibi,<br class="calibre1"/>Kendi Olymposumun tepesinden,<br class="calibre1"/>Yıldırım yağdırırım birden<br class="calibre1"/>Gafil bir tavşanın başına.<br class="calibre1"/>Bütün ötekiler fundalık üstünde,<br class="calibre1"/>Göz tetikte, kulak kirişte,<br class="calibre1"/>Kekik kokulu otlara saldırırken,<br class="calibre1"/>Bakarım yok oluvermişler ortadan.<br class="calibre1"/>Tüfek sesini duymaz bütün sürü<br class="calibre1"/>Yeraltı sığınaklarında alır soluğu.<br class="calibre1"/>Ama tehlike unutulur; o büyük korku<br class="calibre1"/>Dağılıverir çok geçmeden.<br class="calibre1"/>Ve tavşanlar eskisinden daha şen<br class="calibre1"/>Gelirler gene tüfeğimin önüne.<br class="calibre1"/>İnsanlar da öyle değil midir sanki?<br class="calibre1"/>Fırtına kopunca nasıl kaçışır<br class="calibre1"/>Can derdine düşer de hepsi,<br class="calibre1"/>Limana varır varmaz gemi<br class="calibre1"/>Hazırlanırlar yeniden atılmaya<br class="calibre1"/>Aynı rüzgârlarla aynı belalara.<br class="calibre1"/>Tıpkı tavşanlar gibi çıkar<br class="calibre1"/>Kader tüfeğinin önüne gelirler.<br class="calibre1"/>Bir örnek verelim bu ortak yana:<br class="calibre1"/>Yabancı köpekler, yurtlarından uzakta,<br class="calibre1"/>Bir yerden geçmeye kalktılar mı<br class="calibre1"/>Seyredin yerli köpeklerin bayramını.<br class="calibre1"/>Kan dökme gayretiyle gözleri döner,<br class="calibre1"/>Havlaya dişleye kovalarlar<br class="calibre1"/>Yabancıları sınır dışına kadar.<br class="calibre1"/>Yükselme, para pul, şan şeref kaygısı da<br class="calibre1"/>Aynı şeyi yaptırıyor, pekâlâ,<br class="calibre1"/>Nice davetlilere, nice dalkavuklara,<br class="calibre1"/>Her meslekten nice insanlara.<br class="calibre1"/>Hepimizin saldırdığı görülür bir yerde<br class="calibre1"/>Dışarıdan gelenlerin üstüne.<br class="calibre1"/>Yosmalarla yazarların ortak huyudur bu:<br class="calibre1"/>Yeni bir yazar çıkageldi mi yandı!<br class="calibre1"/>Çöreğin başında az kişi bulunacak:<br class="calibre1"/>Düzen böyle kurulmuş: Çıkar korunacak.<br class="calibre1"/>Başka örnekler verebilirim yüzlerce;<br class="calibre1"/>Ama sözün en kısası en iyisi bence.<br class="calibre1"/>Sanatın bütün ustalarından öyle gördüm.<br class="calibre1"/>En güzel konularda bile,<br class="calibre1"/>Bir şeyler bırakmalı derim<br class="calibre1"/>Bizi dinleyenlerin düşüncesine.<br class="calibre1"/>Onun için burada bitirmeyelim sözü.<br class="calibre1"/>Sağlam bir yanı varsa söylediklerimin<br class="calibre1"/>Size borçluyumdur onu La Rochefoucauld.<br class="calibre1"/>Siz ki, büyük olduğunuz ölçüde<br class="calibre1"/>Alçakgönüllüsünüz, üstelik de<br class="calibre1"/>Sıkılmadan dinleyemezsiniz bilirim,<br class="calibre1"/>En yerinde, en hak edilmiş övgüleri;<br class="calibre1"/>Siz ki, çoktan bilinen adınız sanınızla<br class="calibre1"/>Şeref kazandırmışsınız Fransa’ya,<br class="calibre1"/>Büyük adları en bol yetiştiren bu ülkeye,<br class="calibre1"/>Haddim değil benim size övgüler sunmak<br class="calibre1"/>Hor görülen masal kitaplarımda.<br class="calibre1"/>Yalnız izin verin de bari herkes öğrensin<br class="calibre1"/>Konusunu sizden aldığımı bu şiirin.</p>
				<div class="calibre2" id="calibre_pb_427"/></body>
</html>