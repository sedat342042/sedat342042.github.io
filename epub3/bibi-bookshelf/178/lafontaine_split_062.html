<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_70"><span>Kurtlarla Koyunlar</span></h2>
				<p class="normal">Bin yıl süren savaşlardan sonra<br class="calibre1"/>Kurtlarla koyunlar barışmış sonunda.<br class="calibre1"/>Elbet iki taraf için de buymuş en iyisi:<br class="calibre1"/>Kurtlar bir hayli koyun yiyorlarsa da<br class="calibre1"/>Az mı kurt postu giymiş çobanlar da?<br class="calibre1"/>Koyunlar özgürce otlayamadığı gibi<br class="calibre1"/>Kurtlar da özgürce et yiyemiyorlarmış.<br class="calibre1"/>Uzatmayalım, bitmiş savaş gelmiş barış;<br class="calibre1"/>Ama rehin istemişler birbirlerinden:<br class="calibre1"/>Kurtlar yavrularını vermiş,<br class="calibre1"/>Koyunlar da köpeklerini.<br class="calibre1"/>Değiş tokuş gereğince, töresince yapılmış<br class="calibre1"/>Elçiler, görevliler eliyle.<br class="calibre1"/>Gel gelelim bir zaman sonra yavru kurtlar<br class="calibre1"/>Düpedüz kurt olup kana susamışlar.<br class="calibre1"/>Bekleyip sayın çobanların<br class="calibre1"/>Sürüden uzaklaştıkları zamanı,<br class="calibre1"/>Boğmuşlar yarısını en yağlı kuzuların<br class="calibre1"/>Ve sırtlarına geçirip dişlerini<br class="calibre1"/>Ormanı boylamışlar.<br class="calibre1"/>Meğer gizliden haberliymiş baba kurtlar:<br class="calibre1"/>Onlar da boğuvermişler bu arada<br class="calibre1"/>Güvenlik içinde uyuyan köpekleri.<br class="calibre1"/>O kadar çabuk olmuş ki bu iş<br class="calibre1"/>Köpeklerin ruhu bile duymamış nerdeyse:<br class="calibre1"/>Bir anda hepsi paramparça edilmiş,<br class="calibre1"/>Kurtulamamış bir teki bile.</p>
				<p class="normal">Şunu çıkarabiliriz bundan:<br class="calibre1"/>Kötülerle savaşa ara verilmemeli.<br class="calibre1"/>Barış, aslında iyi şeydir her zaman,<br class="calibre1"/>Evet iyidir, ama neye yarar ki<br class="calibre1"/>Güvenilir mal değilse düşman?<br class="calibre1"/></p>
				<div class="calibre2" id="calibre_pb_120"/></body>
</html>