<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_229">İhtiyar ve Üç Delikanlı</h2>
				<p class="normal">Seksenlik bir ihtiyar ağaç dikiyormuş.<br class="calibre1"/>— Ev yapsa neyse, ağaç dikiyor bu yaşta,<br class="calibre1"/>Diye alay ediyormuş üç delikanlı,<br class="calibre1"/>Bunamış sandıkları ihtiyarla.<br class="calibre1"/>— Allah rızası için, demişler, söyler misin,<br class="calibre1"/>Ne hayrını göreceksin bu yaptığın işin?<br class="calibre1"/>Nuh kadar yaşayacak değilsin ya:<br class="calibre1"/>Ne diye eziyet edersin kendine<br class="calibre1"/>Senin olmayan bir gelecek için?<br class="calibre1"/>Geçmişte ettiklerini düşün artık sen;<br class="calibre1"/>Vazgeç bu umutlar, bu engin düşüncelerden.<br class="calibre1"/>Bize göre işler bunlar.<br class="calibre1"/>— Hiç de öyle değil, demiş ihtiyar;<br class="calibre1"/>Her dikilen geç büyür ve az sürer;<br class="calibre1"/>Sizin de benim de ömürlerimizse<br class="calibre1"/>Birer iplik Tanrıların elinde.<br class="calibre1"/>Kısa sayılır hepsi, uzun da sürse.<br class="calibre1"/>En son hangimiz görürüz mavi gökleri?<br class="calibre1"/>Kim bilir bir an sonra ölmeyeceğini?<br class="calibre1"/>Torunlarımın torunları, ne mutlu bana,<br class="calibre1"/>Bu ağacın gölgesinde otururlarsa.<br class="calibre1"/>Başkalarını sevindirmek az şey mi?<br class="calibre1"/>Bu zevki almak mı istiyorsunuz elimden?<br class="calibre1"/>Meyve kadar tatlı bu zevkin kendisi,<br class="calibre1"/>Hem öyle bir meyve ki bu, yarın da,<br class="calibre1"/>Yaşadığım her gün de tadabilirim onu.<br class="calibre1"/>Kim bilir, belki siz yatarken mezarda<br class="calibre1"/>Ben görürüm yine günlerin doğuşunu.<br class="calibre1"/>İhtiyarın dediği gibi olmuş:<br class="calibre1"/>Delikanlılardan biri denizde boğulmuş<br class="calibre1"/>Amerika seferine yeni çıkmışken.<br class="calibre1"/>Öteki, devlet kuşunu avlamak için<br class="calibre1"/>Savaş Tanrısı’nın buyruğunda cenkleşirken<br class="calibre1"/>Beklenmedik bir kazaya kurban gitmiş.<br class="calibre1"/>Üçüncüsü aşılamak istediği<br class="calibre1"/>Bir ağaçtan düşerek ölmüş.<br class="calibre1"/>İhtiyar ağlamış her üçü için de<br class="calibre1"/>Ve mezar taşları üstüne<br class="calibre1"/>Bu anlattıklarımı yazdırmış.</p>
				<div class="calibre2" id="calibre_pb_446"/></body>
</html>