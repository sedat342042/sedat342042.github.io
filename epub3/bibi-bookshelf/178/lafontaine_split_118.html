<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_123">Yavru Sıçan, Yavru Horoz ve Kedi</h2>
				<p class="normal">Dünya görmemiş körpecik bir sıçan<br class="calibre1"/>Ucuz kurtulmuş faka basmaktan.<br class="calibre1"/>Anasına şöyle anlatmış olan biteni:<br class="calibre1"/>— Bizim yurdu sınırlayan dağları aşmış<br class="calibre1"/>Tırıs gidiyordum, delikanlı bir sıçan gibi,<br class="calibre1"/>Hayatta bir yol bulmak için kendime.<br class="calibre1"/>İki hayvan ilişti gözüme bir yerde:<br class="calibre1"/>Biri tatlı, yumuşak, güler yüzlü;<br class="calibre1"/>Öteki azgın, asık suratlı;<br class="calibre1"/>Acı, keskin bir sesi var;<br class="calibre1"/>Tepesinde bir et parçası<br class="calibre1"/>Sallanıyor havada bir kol gibi<br class="calibre1"/>Uçmak istercesine.<br class="calibre1"/>Kıçında da sorguca benzer bir kuyruk…<br class="calibre1"/>Bir erkek piliçmiş meğer<br class="calibre1"/>Yavru sıçanın anasına anlattığı<br class="calibre1"/>Amerika’dan gelme bir hayvanmış gibi.<br class="calibre1"/>— Arada bir, demiş, iki koluyla<br class="calibre1"/>Dövüp duruyordu ki yanını,<br class="calibre1"/>Öyle avaz avaz bastı bağırdı ki<br class="calibre1"/>Ben ki kabadayı geçinirim,<br class="calibre1"/>Korktum kaçtım, ne yalan söyleyeyim.<br class="calibre1"/>Lanet de okudum canına,<br class="calibre1"/>O olmasa gidip tanışacaktım çünkü<br class="calibre1"/>Öteki şirin hayvanla;<br class="calibre1"/>Bizim gibi kadifemsiydi onun üstü;<br class="calibre1"/>Benekli, uzun kuyruklu, uysal davranışlı…<br class="calibre1"/>Öyle yukardan bakmıyor kimseye<br class="calibre1"/>Ama gözlerinin içi ışıl ışıl.<br class="calibre1"/>Pek sevişiyordur sanırım<br class="calibre1"/>Bizim yaşlı başlı sıçanlarla:<br class="calibre1"/>Kulakları bizimkilerle aynı biçim.<br class="calibre1"/>Tam yanına gidecekken bıraktım kaçtım<br class="calibre1"/>Öteki kıyametleri koparınca.<br class="calibre1"/>— Oğlum, demiş ana sıçan;<br class="calibre1"/>O yumuşak dediğin hayvan bir kedi;<br class="calibre1"/>Sahte görünüşü altında, bir bilsen,<br class="calibre1"/>Ne hınzırca bir kin besler o<br class="calibre1"/>Senin bütün soyuna sopuna karşı.<br class="calibre1"/>Öteki hayvan, tam tersine.<br class="calibre1"/>Çok uzaktır bize kötülük etmekten.<br class="calibre1"/>Üstelik belki bir gün yeriz etinden.<br class="calibre1"/>Kediyse, soyumuzun o başdüşmanı<br class="calibre1"/>Bizim üstümüze kurmuştur mutfağını.<br class="calibre1"/>Yaşadığın sürece, sakın ha<br class="calibre1"/>Kimsenin görünüşüne aldanma!..</p>
				<div class="calibre2" id="calibre_pb_229"/></body>
</html>