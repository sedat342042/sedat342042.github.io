<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_71"><span>Kocamış Aslan</span></h2>
				<p class="normal">Ormanlara korku salan<br class="calibre1"/>Şahların şahı aslan,<br class="calibre1"/>Kocamış, yatalak olmuş,<br class="calibre1"/>İninde içini çeker dururmuş<br class="calibre1"/>“Hey gidi günler, hey” diye.<br class="calibre1"/>Dünkü uşakları başlamış<br class="calibre1"/>Onun güçsüzlüğüyle güçlenmeye;<br class="calibre1"/>Önünde titreyenler üstüne yürümüş;<br class="calibre1"/>At gelmiş çifte atmış böğrüne,<br class="calibre1"/>Kurt gelmiş kıçını ısırmış,<br class="calibre1"/>Öküz gelmiş boynuz vurmuş.<br class="calibre1"/>Aslan zavallı, bitkin, mahzun, perişan,<br class="calibre1"/>Kükremeye mecali yok ihtiyarlıktan.<br class="calibre1"/>Ah vah etmiyor boş yere,<br class="calibre1"/>Ört ki ölem diyor biçare.<br class="calibre1"/>Tam kendini bırakmış, ölecek,<br class="calibre1"/>Bir de ne görsün? Eşek!..<br class="calibre1"/>O da gelip tekme atacak aslana:<br class="calibre1"/>— Yoo, demiş kalkmış ayağa,<br class="calibre1"/>Ölmeye razı olduk, yeter;<br class="calibre1"/>Senden tekme yemek ölümden beter.</p>
				<div class="calibre2" id="calibre_pb_122"/></body>
</html>