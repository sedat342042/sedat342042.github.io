<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_34"><span>Çocuk ile Öğretmen</span></h2>
				<p class="normal">Size bir şey anlatayım da görün<br class="calibre1"/>Yersiz azarını bir hödüğün.<br class="calibre1"/>Bir çocuk Seine Nehri kıyısında<br class="calibre1"/>Güle oynaya koşarken<br class="calibre1"/>Suya düşmüş nasılsa.<br class="calibre1"/>Boğuldu boğulacakken<br class="calibre1"/>Bir söğüt dalı yetişmiş imdadına.<br class="calibre1"/>Yapışakalmış yavrucak:<br class="calibre1"/>Allah’tan başka kimseler yok kurtaracak.<br class="calibre1"/>Tam o sırada bir öğretmen<br class="calibre1"/>Geçecek olmuş yukarıdan.<br class="calibre1"/>Çocuk bar bar bağırmış,<br class="calibre1"/>Hocasını imdada çağırmış.<br class="calibre1"/>Hoca durmuş,<br class="calibre1"/>Sularla pençeleşen çocuğu görmüş,<br class="calibre1"/>Hemen başlamış azarlamaya:<br class="calibre1"/>— Pis yumurcak! Koşar mısın kıyıda?<br class="calibre1"/>Budur işte haylazlığın sonu!<br class="calibre1"/>Okul nasıl adam etsin seni?<br class="calibre1"/>Zavallı anan baban ne yapsın?<br class="calibre1"/>Peşinde mi dolaşsınlar Allah’ın günü?<br class="calibre1"/>Nedir çektiği sizden zavallıların?<br class="calibre1"/>Keyif sizin, dert onların…<br class="calibre1"/>Bu türlü bir sürü laftan sonra öğretmen,<br class="calibre1"/>Çekmiş çıkarmış çocuğu nehirden.<br class="calibre1"/>Çoklarına taş attım bu hikâyemde,<br class="calibre1"/>Vırvırcı, dırdırcı, ukala büyükler<br class="calibre1"/>Görmüşlerdir kendilerini öğretmende.<br class="calibre1"/>Az değil, sürüyledir bu hödükler.<br class="calibre1"/>Soylarını bereketli kılmış Tanrı.<br class="calibre1"/>Dünyanın her yerinde, her işinde<br class="calibre1"/>Durmadan işler ağızları.<br class="calibre1"/>Be mübarek adam, önce kurtar beni,<br class="calibre1"/>Sonra çekersin söylevini!</p>
				<div class="calibre2" id="calibre_pb_46"/></body>
</html>