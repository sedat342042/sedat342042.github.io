<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_60"><span>Kurt Çoban Olmuş</span></h2>
				<p class="normal">Bir kurt yeterince pay alamaz olmuş<br class="calibre1"/>Çevresindeki koyunlardan;<br class="calibre1"/>Bir başka kılığa girmeyi düşünmüş.<br class="calibre1"/>Yararlanıp tilkinin postundan,<br class="calibre1"/>Çobanlar gibi bir gocuk geçirmiş sırtına,<br class="calibre1"/>Uzun bir değnek edinmiş,<br class="calibre1"/>Bir de kaval sokmayı unutmamış<br class="calibre1"/>Koltuğunun altına,<br class="calibre1"/>Toz kondurulmasın diye çobanlığına.<br class="calibre1"/>Elinden gelse yazacak külahının üstüne:<br class="calibre1"/>“Adım Şaban, benim sizin çoban” diye.<br class="calibre1"/>Böylece kılığı uydurunca<br class="calibre1"/>Dayamış ön pençelerini değneğe<br class="calibre1"/>Bizim sinsi Şaban, yaklaşmış usulca.<br class="calibre1"/>Şaban, asıl Şabansa çimene yatmış<br class="calibre1"/>Uyuyormuş derin derin.<br class="calibre1"/>Köpeği de uykudaymış, heybesi bile.<br class="calibre1"/>Koyunların çoğu da öyle.<br class="calibre1"/>Onlar uyuyadursun, bizim hinoğluhin<br class="calibre1"/>Uyumayanları peşine takmak için<br class="calibre1"/>Kılığına söz de eklemeye kalkmış:<br class="calibre1"/>— Seslenmeden olmaz, demiş ve işte o zaman<br class="calibre1"/>İş sarpa sarmış:<br class="calibre1"/>Kıvıramamış çoban gibi konuşmayı<br class="calibre1"/>Sesi gümbürdetmiş dereyi tepeyi<br class="calibre1"/>Ve foyası çıkmış meydana.<br class="calibre1"/>Koyun, köpek, çoban,<br class="calibre1"/>Kalır mı o sesi duyup da uyanmayan?<br class="calibre1"/>Bu hengâmede ne yapsın zavallı canavar,<br class="calibre1"/>Üstelik sırtında gocuk da var<br class="calibre1"/>Ne kaçabilmiş seninki,<br class="calibre1"/>Ne de savunabilmiş kendini.</p>
				<p class="normal">Sahtekârlar her zaman<br class="calibre1"/>Bir yanlarıyla verirler yakayı ele:<br class="calibre1"/>Kurt isen kal kurtluğunla,<br class="calibre1"/>En sağlamı budur, bana sorarsan.</p>
				<div class="calibre2" id="calibre_pb_100"/></body>
</html>