<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_33"><span>Tilkiyle Leylek</span></h2>
				<p class="normal">Tilki hocanın iyiliği tutmuş bir gün,<br class="calibre1"/>Hacı leyleği yemeğe buyur etmiş<br class="calibre1"/>— Ama, demiş tilki; bizde misafir<br class="calibre1"/>Umduğunu değil, bulduğunu yer.<br class="calibre1"/>Meğer tilkinin cimrisi hepsinden betermiş:<br class="calibre1"/>Bir çorba çıkarmış topu topu,<br class="calibre1"/>O da sulu mu sulu.<br class="calibre1"/>Hem nerde getirse beğenirsiniz? Tabakta!<br class="calibre1"/>Leylek gagasıyla uğraşadursun,<br class="calibre1"/>Tilki bitirmiş hepsini bir solukta.<br class="calibre1"/>Leyle kızmış, ama çekmiş sineye.<br class="calibre1"/>Bir zaman sonra<br class="calibre1"/>O da tilkiyi buyur etmiş yemeğe.<br class="calibre1"/>— Hay hay, demiş tilki; nasıl gelmem?<br class="calibre1"/>Ben dostlara naz etmesini sevmem.<br class="calibre1"/>Tam saatinde gelmiş,<br class="calibre1"/>Leyleğe türlü diller dökmüş.<br class="calibre1"/>Şu güzel, bu güzel,<br class="calibre1"/>Hele yemeğin kokusu,<br class="calibre1"/>Gel iştahım, gel!<br class="calibre1"/>Gerçi tilkilerin iştahı<br class="calibre1"/>Pek nazlı değilmiş ama,<br class="calibre1"/>Et kokusu başka şeymiş:<br class="calibre1"/>— Kuşbaşı galiba, demiş;<br class="calibre1"/>Bayılırmış etin böylesine,<br class="calibre1"/>Hele kıvamında pişmişine.<br class="calibre1"/>Derken yemek sofraya gelmiş,<br class="calibre1"/>Gelmiş ama, nasıl?<br class="calibre1"/>Kokusunu al, eti ara da bul!<br class="calibre1"/>Dar boğazlı, upuzun bir çömlek içinde,<br class="calibre1"/>Tam leyleğin gagasına göre.<br class="calibre1"/>Tilki burnunu burgu etse nafile.<br class="calibre1"/>Kısmış kuyruğu, evine dönmüş.<br class="calibre1"/>Aç kaldığına mı yansın,<br class="calibre1"/>Bir kuşa rezil olduğuna mı?</p>
				<p class="normal">El âlemi aldatanlar,<br class="calibre1"/>Bu masal size:<br class="calibre1"/>Bir gün sizi de sokarlar<br class="calibre1"/>Kurduğunuz kafese.<br class="calibre1"/></p>
				<div class="calibre2" id="calibre_pb_44"/></body>
</html>