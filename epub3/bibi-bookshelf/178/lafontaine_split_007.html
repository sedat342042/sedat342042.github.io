<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_17">Karga ile Tilki</h2>
				<p class="normal">Bay karga konmuş bir dala<br class="calibre1"/>Koca bir peynir ağzında.<br class="calibre1"/>Tilki kokuyu almış gelmiş:<br class="calibre1"/>— Günaydın, Sayın Karga, demiş;<br class="calibre1"/>Bu ne güzellik böyle:<br class="calibre1"/>Bakmaya doyamıyorum size.<br class="calibre1"/>Şu tüylere bakın, pırıl pırıl;<br class="calibre1"/>Sesiniz bilmiyorum nasıl;<br class="calibre1"/>O da renginiz kadar güzelse<br class="calibre1"/>Ne yalan söyleyeyim<br class="calibre1"/>Bu ormanda güzel yoktur üstünüze.<br class="calibre1"/>Karga bu sözlere bitmiş:<br class="calibre1"/>— Şuna bir gak diyeyim de ses görsün, demiş;<br class="calibre1"/>Gak der demez peynir düşmüş, tilki yutmuş.<br class="calibre1"/>— Kara bayım, demiş kargaya;<br class="calibre1"/>Şu sözümü hiç unutma,<br class="calibre1"/>Kaptırdığın peynire değer:<br class="calibre1"/>Her dalkavuk çıkarı için över,<br class="calibre1"/>Yüzüne güler, peynirini yer.<br class="calibre1"/>Karganın aklı gelmiş başına<br class="calibre1"/>İş işten geçtikten sonra.</p>
				<div class="calibre2" id="calibre_pb_12"/></body>
</html>