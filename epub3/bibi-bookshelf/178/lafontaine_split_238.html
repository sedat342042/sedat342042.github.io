<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_237">Yaşlı Kedi ve Genç Fare</h2>
				<p class="normal">Dünya görmemiş genç bir fare<br class="calibre1"/>Yaşlı bir kediyi yumuşatırım sanmış<br class="calibre1"/>Yalvarıp merhametine sığınarak,<br class="calibre1"/>Fare celladına diller dökerek:<br class="calibre1"/>— Kıymayın bana, demiş;<br class="calibre1"/>Bu boyumla, minnacık dişlerimle<br class="calibre1"/>Ne zarar verebilirim bu eve?<br class="calibre1"/>Ben yaşarsam aç mı kalır sanki<br class="calibre1"/>Bu evin bayı, bayanı, adamları?<br class="calibre1"/>Bir buğday tanesiyle beslenirim;<br class="calibre1"/>Bir ceviz yesem tos toparlak olurum.<br class="calibre1"/>Bakın ne zayıfım şimdi, biraz bekleyin;<br class="calibre1"/>Bırakın beni de,<br class="calibre1"/>Büyüyünce sayın çocuklarınız yesin.”<br class="calibre1"/>Bunları söylüyormuş kediye<br class="calibre1"/>Pençesine düşen fare.<br class="calibre1"/>— Tam buldun, demiş kedi;<br class="calibre1"/>Bana mı döküyorsun bu dilleri?<br class="calibre1"/>Ha bana yalvarmışın, ha bir sağıra.<br class="calibre1"/>Bir kedi, hem de yaşlı bir kedi<br class="calibre1"/>Can bağışlayacak ha?<br class="calibre1"/>Görülmüş şey mi bu?<br class="calibre1"/>Gel, değişmez yasalara uy da<br class="calibre1"/>İn aşağı bakalım dosdoğru,<br class="calibre1"/>Ölüm çorapları ören Tanrıçalara<br class="calibre1"/>Çekersin bu nutukları ötede.<br class="calibre1"/>Çocuklarım yiyecek bulur nasıl olsa.</p>
				<p class="normal">Kedi görmüş işini kedice.<br class="calibre1"/>Bu masaldan çıkarılacak derse gelince:<br class="calibre1"/>Gençlik güvenir kendine,<br class="calibre1"/>Her belayı atlatırım sanır, aldanır;<br class="calibre1"/>Yaşlı her yaratıksa amansızdır.</p>
				<div class="calibre2" id="calibre_pb_463"/></body>
</html>