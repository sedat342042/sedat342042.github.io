<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_23">Kırlangıç ve Küçük Kuşlar</h2>
				<p class="normal">Bir kırlangıç dünyayı geze dolaşa<br class="calibre1"/>Çok şeyler öğrenmiş.<br class="calibre1"/>Atalarımız ne demiş:<br class="calibre1"/>“Bir şeyler kalır çok görenin kafasında.”<br class="calibre1"/>Bizim kırlangıç önceden bilirmiş<br class="calibre1"/>Büyük küçük bütün fırtınaları,<br class="calibre1"/>Gemiciler ondan alırmış haberi.<br class="calibre1"/>Bir gün, bir yerde, kırlangıç bakmış,<br class="calibre1"/>Tarlasına, sıram sıram<br class="calibre1"/>Kenevir tohumu ekiyor köylünün biri.<br class="calibre1"/>Kırlangıç çağırmış küçük kuşları,<br class="calibre1"/>— Bakın, demiş, sizin kuyunuzu kazıyor bu adam.<br class="calibre1"/>Bana göre hava hoş, çeker giderim burdan,<br class="calibre1"/>Ama korkarım sizin haliniz duman.<br class="calibre1"/>Şu elin savurduğu tohumlar yok mu,<br class="calibre1"/>Başınıza örülen bir çoraptır sizin,<br class="calibre1"/>Her attığı tohum bininizin öksesi,<br class="calibre1"/>Benden size söylemesi.<br class="calibre1"/>Günü gelip kenevir sicim oldu mu<br class="calibre1"/>Seyreyleyin size kurulacak dolapları.<br class="calibre1"/>Ya ölüm, ya zindan gayrı sizlere:<br class="calibre1"/>Kiminize kafes, kiminize tencere.<br class="calibre1"/>Onun için, gelin, dinleyin beni,<br class="calibre1"/>Yeyin şu tohumların hepsini.<br class="calibre1"/>Yaz günü kırlangıcı kim dinler,<br class="calibre1"/>Küçük kuşlar diledikleri yemi yemişler.<br class="calibre1"/>Kenevir başlamış büyümeye yeşil yeşil.<br class="calibre1"/>Kırlangıç bir kez daha uyarmak istemiş<br class="calibre1"/>Dünyadan habersiz küçük kuşları:<br class="calibre1"/>Koparın, demiş, bir bir koparın<br class="calibre1"/>Bu kötü tohumdan çıkan yapracıkları.<br class="calibre1"/>Onlar büyüdü mü kendinizi yok bilin.<br class="calibre1"/>Kuşlar kırlangıca kızmış,<br class="calibre1"/>— Aman ne şom ağızlısın, demişler,<br class="calibre1"/>Hem sonra kaç bin kuş ister<br class="calibre1"/>Bütün o filizleri yolmak için?<br class="calibre1"/>Kenevir büyüdükçe büyümüş,<br class="calibre1"/>Kırlangıç, kuşları bir kez daha uyarmış:<br class="calibre1"/>— Bakın, demiş işler kötü,<br class="calibre1"/>Kötü tohum yurdunuzda aldı yürüdü.<br class="calibre1"/>Bugüne dek inanmadınız bana, peki,<br class="calibre1"/>Ama bir gün baktınız ki insanoğlu<br class="calibre1"/>Buğdayları büyüye dursun tarlada,<br class="calibre1"/>Vakit bulmuş kuş avlamaya şurda burda,<br class="calibre1"/>Kurmuş ağlarını dağda bayırda,<br class="calibre1"/>Siz küçük kuşları avlamak için.<br class="calibre1"/>Ya hiç çıkmayın yuvanızdan,<br class="calibre1"/>Ya da göç edin başka bir yere:<br class="calibre1"/>Ördek, turna ne yapıyorsa<br class="calibre1"/>Siz de onlar gibi yapın.<br class="calibre1"/>Ama siz küçüksünüz, doğru,<br class="calibre1"/>Geçemezsiniz bizim gibi çölleri, denizleri.<br class="calibre1"/>Size göre iş değil yeni dünyalar aramak.<br class="calibre1"/>Yapabileceğiniz tek şey bence<br class="calibre1"/>Duvar deliklerine saklanmak olacak.<br class="calibre1"/>Kuşcağızlar yorulmuş kırlangıcı dinlemekten,<br class="calibre1"/>Başlamışlar cıvıl cıvıl ötüşüp durmaya.<br class="calibre1"/>Tıpkı Troyalılar gibi, zavallı Kassandra<br class="calibre1"/>Başlarına geleceği haber verirken.<br class="calibre1"/>Onlara olan bizimkilere de olmuş,<br class="calibre1"/>Nice kafesler kuşlarla dolmuş.</p>
				<p class="normal">Hep böyle kendi bildiğimizi okuruz yalnız<br class="calibre1"/>Bela başımıza gelmedikçe inanmayız.</p>
				<div class="calibre2" id="calibre_pb_24"/></body>
</html>