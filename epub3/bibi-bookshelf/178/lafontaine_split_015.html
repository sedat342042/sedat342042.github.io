<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_25"><span>Kurtla Kuzu</span></h2>
				<p class="normal">Kim daha güçlüyse hep odur haklı;<br class="calibre1"/>İnanmayan dinlesin bu masalı.</p>
				<p class="normal">Kuzunun biri su içiyormuş<br class="calibre1"/>Pırıl pırıl bir dereden.<br class="calibre1"/>Aç bir kurt çıkagelmiş yukardan,<br class="calibre1"/>Av peşinde besbelli.<br class="calibre1"/>— Vay, demiş öfkeyle;<br class="calibre1"/>Sen kim oluyorsun da,<br class="calibre1"/>Suyumu bulandırıyorsun benim?<br class="calibre1"/>Şimdi gösteririm ben sana.<br class="calibre1"/>— Aman efendim, demiş kuzu;<br class="calibre1"/>Kızmayın da bir bakın nerdeyim.<br class="calibre1"/>Ben nasıl bulandırırım suyunuzu,<br class="calibre1"/>Akıntı benden yana.<br class="calibre1"/>Siz yukardasınız.<br class="calibre1"/>Ben yirmi adım aşağıda.<br class="calibre1"/>— Onu bunu bilmem, demiş canavar;<br class="calibre1"/>Bulandırıyorsun işte, o kadar.<br class="calibre1"/>Hem dahası var, hımbıl:<br class="calibre1"/>Sen bana küfretmişsin geçen yıl.<br class="calibre1"/>— Nasıl olur Devletlim, demiş kuzu;<br class="calibre1"/>Geçen yıl dünyada yoktum.<br class="calibre1"/>Süt kuzusuyum, baksanıza.<br class="calibre1"/>— Sen değilsen kardeşindir, ukala.<br class="calibre1"/>— Kardeşim yok ki küfretsin size.<br class="calibre1"/>— Seninkilerden biridir öyleyse;<br class="calibre1"/>İşiniz gücünüz beni çekiştirmek,<br class="calibre1"/>Çobanlarınız, köpeklerinizle birleşerek.<br class="calibre1"/>Hepsini anlattılar bana.<br class="calibre1"/>Size artık haddinizi bildirmeli,<br class="calibre1"/>Deyip kesmiş devletli;<br class="calibre1"/>Kaptığı gibi kuzuyu doğru ormana<br class="calibre1"/>Ve orada<br class="calibre1"/>Görmüş hesabını güzelce;<br class="calibre1"/>Danıştayı, yargıtayı, hepsi içinde.<br class="calibre1"/></p>
				<div class="calibre2" id="calibre_pb_28"/></body>
</html>