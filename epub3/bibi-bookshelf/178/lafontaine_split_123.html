<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_128">Tavşanla Kaplumbağa</h2>
				<p class="normal">Koşmak neye yarar, yola vaktinde çıkmalı,<br class="calibre1"/>Bu gerçeği anlatır işte<br class="calibre1"/>Tavşanla kaplumbağanın masalı.</p>
				<p class="normal">— Gel bir bahse girelim seninle,<br class="calibre1"/>Demiş kaplumbağa tavşana;<br class="calibre1"/>Şu karşıya senden önce varırım ben.<br class="calibre1"/>— Hoppala! demiş yel gibi koşan tavşan,<br class="calibre1"/>Sen aklını mı kaçırdın?<br class="calibre1"/>Deli hekimine git de<br class="calibre1"/>Sana hintyağı içirsin!<br class="calibre1"/>— Bahse giriyorum ya, deliysem sana ne?<br class="calibre1"/>Götürmüş, koymuşlar karşıya<br class="calibre1"/>Bahsi kazanan ne alacaksa.<br class="calibre1"/>Ne koymuşlar, kimi yargıç seçmişler,<br class="calibre1"/>Orası değil işin önemli yanı…<br class="calibre1"/>Karşısı tavşan için dört adımlık yer;<br class="calibre1"/>Ama adım diyorsam, tavşan adımı:<br class="calibre1"/>Hani o can havliyle kaçarken<br class="calibre1"/>Yaya bıraktığı köpeklere<br class="calibre1"/>Ovaları arşınlatan adımlar.<br class="calibre1"/>Demek isterim, vakti varmış tavşanın<br class="calibre1"/>Otlamak, uyumak, kulak vermek için<br class="calibre1"/>Rüzgârın nereden estiğine.<br class="calibre1"/>Bırakmış yürüsün kaplumbağa<br class="calibre1"/>Senatör adımlarıyla.<br class="calibre1"/>Hazret düşmüş yola emekleyerek<br class="calibre1"/>Ağır ağır acele ederek.<br class="calibre1"/>Tavşansa şanına layık bulmamış<br class="calibre1"/>Şıp diye kazanılacak bir zaferi;<br class="calibre1"/>— Yarışa geç gireyim de bari, demiş,<br class="calibre1"/>Maskara olmayayım el âleme.<br class="calibre1"/>Ot yemiş, yan gelip keyfine bakmış<br class="calibre1"/>Yapmadığı şey kalmamış yarıştan başka.<br class="calibre1"/>Sonunda bakmış kaplumbağa<br class="calibre1"/>Ha vardı ha varacak karşıya.<br class="calibre1"/>Fırlamış o zaman bir ok gibi<br class="calibre1"/>Ama boşa gitmiş bütün çabası:<br class="calibre1"/>Kaplumbağa varmış hedefe çoktan;<br class="calibre1"/>— Nasıl demiş, hangimiz yarışı kazanan?<br class="calibre1"/>Neye yaradı hızlı koşman senin?<br class="calibre1"/>Bir de ev taşısaydın sırtında<br class="calibre1"/>O zaman nice olurdu halin?</p>
				<div class="calibre2" id="calibre_pb_239"/></body>
</html>