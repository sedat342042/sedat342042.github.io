<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_21">Keçi, Koyun ve Kısrak Aslanla Ortak</h2>
				<p class="normal">Evvel zaman içinde bir gün,<br class="calibre1"/>Kısrak, keçi ve kız kardeşleri koyun<br class="calibre1"/>Bir aslanla birlik olmuşlar.<br class="calibre1"/>Yaman bir aslanmış bu, çevrenin derebeyi.<br class="calibre1"/>Kazançta da, kayıpta da ortağız demişler.<br class="calibre1"/>Ertesi gün bir geyik düşmüş nasılsa<br class="calibre1"/>Keçinin kurduğu ağlara.<br class="calibre1"/>Hemen ortaklarına haber salmış keçi.<br class="calibre1"/>Toplanmışlar hemen ve aslan<br class="calibre1"/>Pençeleriyle sayıp ortakları tek tek<br class="calibre1"/>— Dört kişiyiz, demiş bu avı paylaşacak.<br class="calibre1"/>Der demez de dörde bölüvermiş geyiği.<br class="calibre1"/>Birinci parçayı kendine ayırmış, tabii<br class="calibre1"/>Aslan payı olarak:<br class="calibre1"/>— Bu parça benim, demiş, biliyorsunuz neden:<br class="calibre1"/>Benim adım aslan da ondan.<br class="calibre1"/>Buna karşı bir diyeceğiniz olamaz sanırım.<br class="calibre1"/>Yasaya göre ikinci parça da benim hakkım<br class="calibre1"/>Dileyen kitapta yerini bulur:<br class="calibre1"/>En güçlü kimse en haklı odur.<br class="calibre1"/>Üçüncü parça en değerli ortağın olacak:<br class="calibre1"/>Ben değilim de kim o en değerli ortak?<br class="calibre1"/>Dördüncü parçaya gelince, ha, bak!<br class="calibre1"/>O parçaya el uzatanın<br class="calibre1"/>Kafasını koparırım, inanın!</p>
				<div class="calibre2" id="calibre_pb_20"/></body>
</html>