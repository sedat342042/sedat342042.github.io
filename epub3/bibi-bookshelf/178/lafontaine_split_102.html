<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_108">Talih ve Çocuk</h2>
				<p class="normal">Çok derin bir kuyunun ağzında<br class="calibre1"/>Bir çocuk upuzun yatmış uyumuş.<br class="calibre1"/>Okul çocuğuna her yer yatak yastık.<br class="calibre1"/>Biz olsak gözümüz kararır<br class="calibre1"/>Kuyunun dibini boylardık.<br class="calibre1"/>Bereket talih geçecek olmuş ordan:<br class="calibre1"/>Usulca uyandırmış çocuğu demiş ki:<br class="calibre1"/>— Yavrucuğum, ölümden kurtardım seni;<br class="calibre1"/>Bir daha sefere daha akıllıca davran.<br class="calibre1"/>Düşseydin bana yüklenirdi bu kaza<br class="calibre1"/>Bütün suç sendeyken.<br class="calibre1"/>Sorarım sana, doğru söyle<br class="calibre1"/>Ben mi estirdim de aklına<br class="calibre1"/>Yan gelip yattın bu kadar tedbirsizce?<br class="calibre1"/>Bunları söyleyip gitmiş Talih Perisi.<br class="calibre1"/>Bence doğru bu söyledikleri:<br class="calibre1"/>Başımıza ne gelse dünyada<br class="calibre1"/>Hep talihtir sorumlusu;<br class="calibre1"/>Onun parmağı vardır her belada.<br class="calibre1"/>Ona bağlıdır her işimizin ucu.<br class="calibre1"/>Sen sersemlik et, hesabında yanıl,<br class="calibre1"/>Sonra talihe yükleyip suçu<br class="calibre1"/>İşin içinden sıyrıl!</p>
				<div class="calibre2" id="calibre_pb_198"/></body>
</html>