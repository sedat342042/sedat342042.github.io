<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_99">Tencereyle Çömlek</h2>
				<p class="normal">Tencere demiş ki çömleğe:<br class="calibre1"/>— Gel bir geziye çıkalım seninle.<br class="calibre1"/>— Çıkamam, kusura bakma, demiş çömlek:<br class="calibre1"/>Akıllıca bir iş değil benim için<br class="calibre1"/>Ocağın yanı başından ayrılmak.<br class="calibre1"/>Hakkı varmış doğrusu çömleğin,<br class="calibre1"/>O kadar kolay kırılır ki mübarek<br class="calibre1"/>Taşa maşa çarpmaya görsün bir yeri,<br class="calibre1"/>Tek parçası dönmez artık geri.<br class="calibre1"/>— Sana göre hava hoş, demiş çömlek;<br class="calibre1"/>Senin derin sert, sırtın pek.<br class="calibre1"/>Git güle güle, dilediğin yere.<br class="calibre1"/>— Ben seni korurum, demiş tencere;<br class="calibre1"/>Önümüze sert bir şey çıkar da<br class="calibre1"/>Sana çarpmaya kalkacak olursa<br class="calibre1"/>Ben hemen araya sokulurum.<br class="calibre1"/>Senin kalkanın olurum.<br class="calibre1"/>Buna aklı yatmış çömleğin.<br class="calibre1"/>Tencere almış arkadaşını yanına<br class="calibre1"/>Yürümüşler tıngır mıngır, salına sürtüne,<br class="calibre1"/>Ne lazımsa yaparak yürümek için.<br class="calibre1"/>Ne var ki en küçük engellerde<br class="calibre1"/>Tokuşuyorlarmış ikide birde.<br class="calibre1"/>Buysa fena hırpalıyormuş çömleği.<br class="calibre1"/>Derken, yüz adım bile sürmeden gezi,<br class="calibre1"/>Yoldaşını paramparça etmiş tencere.</p>
				<p class="normal">Kendi düşen ağlamaz diyelim çömleğe.<br class="calibre1"/>Yalnız eşitlerimizle yoldaş olalım;<br class="calibre1"/>Olmazsak çömleğe benzemekten korkalım.</p>
				<div class="calibre2" id="calibre_pb_180"/></body>
</html>