<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_249">Tilki, Kurt ve At</h2>
				<p class="normal">Daha genç, ama hinoğluhin bir tilki<br class="calibre1"/>Ömründe ilk kez atı görünce,<br class="calibre1"/>Acemi kurdun birine gitmiş demiş ki:<br class="calibre1"/>— Aman koş, bir hayvan var bizim çimenlikte,<br class="calibre1"/>Öyle güzel, öyle kocaman ki<br class="calibre1"/>İnanmayasım geliyor gözlerime.<br class="calibre1"/>— Bizden güçlü mü, demiş kurt gülerek;<br class="calibre1"/>Şunun bir portresini yapıver bakalım.<br class="calibre1"/>— Ah demiş tilki, ressam olsaydım<br class="calibre1"/>Ya da mürekkep yalamış bir öğrenci,<br class="calibre1"/>Yaşatmak isterdim sana hemen<br class="calibre1"/>Onu görünce duyacağın sevinci.<br class="calibre1"/>Ama kalk gel? Kim bilir belki talih<br class="calibre1"/>Yaman bir av yollamıştır bize.<br class="calibre1"/>Kalkmış gitmişler. Otlağa bırakılmış at<br class="calibre1"/>Hiç düşkün değilmiş böylesi ahbaplara:<br class="calibre1"/>Neredeyse tüyecekmiş tabana kuvvet.<br class="calibre1"/>— Efendimiz, demiş sokuluverip tilki,<br class="calibre1"/>Adınızı öğrenmek şerefini<br class="calibre1"/>Esirgemeyin bu naçiz kullarınızdan.<br class="calibre1"/>At daha zekiymiş tilkinin sandığından:<br class="calibre1"/>— Baylar, demiş, adımı merak ettiyseniz<br class="calibre1"/>Arka tabanlarımda okuyabilirsiniz:<br class="calibre1"/>Kunduracım adımı yazar her zaman<br class="calibre1"/>Pabuçlarıma vurduğu pençe üstüne.<br class="calibre1"/>Tilki okuryazar değilim diye<br class="calibre1"/>Özür dilemiş attan:<br class="calibre1"/>— Anam babam, demiş, okutmadılar beni;<br class="calibre1"/>Yoksullar; bir inden başka neleri var ki.<br class="calibre1"/>Kurdunkiler eşraftan: Okuttular onu.<br class="calibre1"/>Koltukları kabarmış kurdun,<br class="calibre1"/>Yaklaşmış, ama dört dişine mal olmuş<br class="calibre1"/>Okuryazar geçinmeye kalkması:<br class="calibre1"/>At basmış çifteyi ve tüymüş oralardan.<br class="calibre1"/>Kurt serili kalmış yerde, zavallı:<br class="calibre1"/>Ağzı burnu kan içinde, perişan:<br class="calibre1"/>— Bak, gördün mü demiş tilki;<br class="calibre1"/>Bilginlerden duyduğum doğruymuş demek ki:<br class="calibre1"/>Bu hayvan çenene ne yazdı bilir misin?<br class="calibre1"/>Bilmediğin her şeyden sakınmalısın.</p>
				<div class="calibre2" id="calibre_pb_487"/></body>
</html>