<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_98">Oduncuyla Hermes</h2>
				<p class="normal">Monsieur le Comte de Brienne’e</p>
				<p class="normal">Zevkinizi kural edindim masallarımda;<br class="calibre1"/>Ona yaranmanın yollarını aradım.<br class="calibre1"/>Fazla özen bezen istemezsiniz siz;<br class="calibre1"/>Gereksiz süslemeleri sevmezsiniz;<br class="calibre1"/>Ben de sevmem: Boşa gider böylesi çaba.<br class="calibre1"/>Fazla güzellik aradı mı yazar,<br class="calibre1"/>Her şeyi bozar.<br class="calibre1"/>Ama bu demek değildir ki<br class="calibre1"/>İnce nükteler şiire girmemeli.<br class="calibre1"/>Siz seversiniz onları,<br class="calibre1"/>Ben de sevmezlik etmem doğrusu.<br class="calibre1"/>Ezop’un asıl amacına gelince,<br class="calibre1"/>İyi kötü benim varmak istediğim de bu.<br class="calibre1"/>Beğenilmez, bir şeyler de öğretmezse şiirlerim,<br class="calibre1"/>Elimden gelen bu kadar derim;<br class="calibre1"/>Yine de bir şeyler koymuş olurum ortaya.<br class="calibre1"/>Zorlu kişi olmak değil benim özendiğim;<br class="calibre1"/>Kötülüklere, Herakles gibi,<br class="calibre1"/>Kollarımla saldıramadığım için,<br class="calibre1"/>Gülünç etmek istiyorum onları.<br class="calibre1"/>Yalnız buna yetiyor benim gücüm<br class="calibre1"/>Yetebiliyorsa eğer.<br class="calibre1"/>Kimi zaman bir masala döktüğüm<br class="calibre1"/>Budalaca gururudur insanların<br class="calibre1"/>Doymak bilmez hırslarıyla birlikte.<br class="calibre1"/>Bunu anlatır işte öküz gibi şişmeye kalkan<br class="calibre1"/>O minnacık hayvan.<br class="calibre1"/>Kimi zaman da çifte bir benzetmeyle<br class="calibre1"/>Getiririm karşı karşıya<br class="calibre1"/>Kötülükle iyiliği, budalalıkla sağduyuyu,<br class="calibre1"/>Kuzularla zorba kurdu, sinekle karıncayı.<br class="calibre1"/>Benim yaptığım yüzlerce perdelik bir komedya<br class="calibre1"/>Sahnesi bütün dünya.<br class="calibre1"/>İnsanlar, tanrılar, hayvanlar,<br class="calibre1"/>Hepsi bir rol alır benim oyunumda.<br class="calibre1"/>Zeus da bir oyuncudur ötekiler gibi.<br class="calibre1"/>Bir de Hermes’i çıkaralım sahneye.<br class="calibre1"/>Bu tanrının işi gücü haber götürmektir<br class="calibre1"/>Zeus’un göz koyduğu güzellere;<br class="calibre1"/>Ama bugün göreceği iş başka.</p>
				<p class="normal">Bir oduncu baltasını yitirmiş,<br class="calibre1"/>Baltaysa oduncunun varı yoğu.<br class="calibre1"/>Boşuna aranıp dururken zavallı<br class="calibre1"/>Yürekler acısı bir haldeymiş.<br class="calibre1"/>İşletecek başka aracı yok ki adamın<br class="calibre1"/>Balta üstüne kurulmuş dünyası.<br class="calibre1"/>Başka nerden, ne beklesin?<br class="calibre1"/>Tutamaz olmuş gözyaşlarını:<br class="calibre1"/>— Baltam, zavallı baltam! diye ağlarmış,<br class="calibre1"/>Sonunda Zeus’a yalvarmış:<br class="calibre1"/>— Ulu Tanrı, ver baltamı geri;<br class="calibre1"/>Yeniden dünyaya getirirsin beni.<br class="calibre1"/>Yakarışı duyulmuş Olympos’tan.<br class="calibre1"/>Hermes gelmiş: — Yitmedi, demiş, baltan;<br class="calibre1"/>Şu yakında buldum, senin değil mi bu?<br class="calibre1"/>Ve altın bir balta göstermiş oduncuya:<br class="calibre1"/>— Bu benimki değil, demiş oduncu.<br class="calibre1"/>Hermes bir balta daha göstermiş gümüşten:<br class="calibre1"/>— Bu da değil, demiş adam.<br class="calibre1"/>Odun saplı bir başkasını görünce, birden:<br class="calibre1"/>— İşte bu benim baltam, diye bağırmış.<br class="calibre1"/>Kendiminki bana yeter.<br class="calibre1"/>— Üçü de senin olsun, demiş Hermes,<br class="calibre1"/>Doğruluğunun karşılı olarak.<br class="calibre1"/>— Öyleyse alırım, demiş oduncu gülerek.<br class="calibre1"/>Bu serüven yayılmış hemen dört bir yana<br class="calibre1"/>Ve artık baltasını kaybeden edene.<br class="calibre1"/>Zeus hangi birini dinlesin?<br class="calibre1"/>Hermes yine de gitmiş ağlaşanlara:<br class="calibre1"/>Birer altın balta göstermiş her birine:<br class="calibre1"/>— Bu benimki değil, dememiş hiçbiri<br class="calibre1"/>Budala dedirtmemek için kendilerine.<br class="calibre1"/>Hermes, altın baltayı vermek şöyle dursun,<br class="calibre1"/>Sapını indirmiş kellerine.</p>
				<p class="normal">Yalan söyleme, kendi malınla yetin.<br class="calibre1"/>En sağlam yol budur, ama neylersin<br class="calibre1"/>Yalanla mal kapmaya bakıyor herkes…<br class="calibre1"/>Olur mu ya, hiç yutar mı Hermes!</p>
				<div class="calibre2" id="calibre_pb_178"/></body>
</html>