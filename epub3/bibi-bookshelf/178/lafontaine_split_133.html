<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_138">Hır</h2>
				<p class="normal">Hır Tanrıça hır çıkarmış tanrılar arasında;<br class="calibre1"/>Bir elma yüzünden sokmuş birbirine<br class="calibre1"/>Hera’yı, Minevra’yı, Afrodite’i.<br class="calibre1"/>Atmışlar bu Tanrıçayı göklerden;<br class="calibre1"/>O da kalkmış insan denen<br class="calibre1"/>Hayvanlar arasına gelmiş:<br class="calibre1"/>İyi de karşılanmış biliyorsunuz;<br class="calibre1"/>Baş tacı edilmiş uğursuz,<br class="calibre1"/>Kardeşi Olurdu-Olmazdı<br class="calibre1"/>Ve babası Senindi-Benimdi’yle.<br class="calibre1"/>Bu dünyada da şeref verecek<br class="calibre1"/>Bizim Avrupa’yı bulmuş mübarek,<br class="calibre1"/>Ötekileri kaba, az uygar sayarak.<br class="calibre1"/>Papazsız, notersiz evlenen o vahşiler<br class="calibre1"/>Ne anlarmış anlaşmazlık Tanrıçasından!<br class="calibre1"/>Nerde bulunması gerekirse,<br class="calibre1"/>Dedikodu ecinnisi hemen<br class="calibre1"/>Haberi ulaştırıyormuş ona;<br class="calibre1"/>O da bir koşu gelip hırlaşanların yanına<br class="calibre1"/>Engel oluyormuş anlaşmalarına.<br class="calibre1"/>Önleyip barışı her yerde<br class="calibre1"/>Yangına körükle gidiyormuş.<br class="calibre1"/>Söndürebilirsen söndür o zaman.<br class="calibre1"/>Sonunda Ün Tanrıça<br class="calibre1"/>Bıkmış Hır Tanrıça’dan:<br class="calibre1"/>Bilemez olmuş çünkü,<br class="calibre1"/>Nerde, ne zaman hır çıkaracağını.<br class="calibre1"/>Aramakla bulunmuyormuş çok kez.<br class="calibre1"/>— Belli bir yeri olmalı ki, demiş,<br class="calibre1"/>Tam zamanında yollanabilsin<br class="calibre1"/>Her aile içinde hır çıkarmaya.<br class="calibre1"/>En uygun yeri bulmak kolay olmamış.<br class="calibre1"/>Kadınlar manastırı yokmuş o zamanlar,<br class="calibre1"/>Olsa, tabii, orda oturturlarmış.<br class="calibre1"/>Sonunda yerleştirilmiş Hır Tanrıça<br class="calibre1"/>Nikâh Tanrıçası’nın konağına.</p>
				<div class="calibre2" id="calibre_pb_259"/></body>
</html>