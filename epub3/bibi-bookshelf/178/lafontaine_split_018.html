<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_28"><span>Hırsızlar ve Eşek</span></h2>
				<p class="normal">Çaldıkları bir eşek yüzünden<br class="calibre1"/>Kavga çıkmış iki hırsız arasında.<br class="calibre1"/>Biri satalım, öteki satmayalım derken<br class="calibre1"/>Kapışmışlar yumruk yumruğa.<br class="calibre1"/>Bizimkiler kozlarını paylaşadursun<br class="calibre1"/>Bir üçüncü hırsız gelmiş<br class="calibre1"/>Ve almış eşeği, savuşmuş…</p>
				<p class="normal">Eşek kimi zaman zavallı bir memlekettir;<br class="calibre1"/>Hırsızlar da şu ya da bu krallar,<br class="calibre1"/>Ha Transilvanyalı, ha Türk, ha Macar…<br class="calibre1"/>İki yerine üç örnek verdim bol keseden<br class="calibre1"/>Bu maldan dünyada çok var da ondan.<br class="calibre1"/>Aldıkları ülke<br class="calibre1"/>Hiçbirine kalmaz çoğu zaman;<br class="calibre1"/>Onlar tutuşunca cenge<br class="calibre1"/>Bir dördüncü hırsız çıkagelir<br class="calibre1"/>El koyar uysal eşeğe.</p>
				<div class="calibre2" id="calibre_pb_34"/></body>
</html>