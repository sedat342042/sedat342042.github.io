<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_218">Dişi Aslanla Dişi Ayı</h2>
				<p class="normal">Ana aslan yavrusunu yitirmiş;<br class="calibre1"/>Avcının biri almış götürmüş.<br class="calibre1"/>Öyle kükrüyormuş ki mutsuz ana<br class="calibre1"/>Rahatı kaçmış bütün ormanın.<br class="calibre1"/>Ne karanlığı, ne sessizliği,<br class="calibre1"/>Ne de başka büyüleri gecenin<br class="calibre1"/>Dindirmiş yaygarasını kraliçenin.<br class="calibre1"/>Hayvanların uyku girmez olmuş gözüne.<br class="calibre1"/>Sonunda dişi ayı gitmiş yanına:<br class="calibre1"/>— Komşu, demiş, bir şey soracağım sana:<br class="calibre1"/>Bu ormanda sen nice yavrular yedin,<br class="calibre1"/>Anası babası yok muydu hiçbirinin?<br class="calibre1"/>— Vardı. — Vardı da, niçin onlar<br class="calibre1"/>Kulaklarımızı rahat bıraktılar?<br class="calibre1"/>Bunca ana susmuş, sen de sussana.<br class="calibre1"/>— Nasıl susarım? Var mı benden mutsuz ana?<br class="calibre1"/>Ah! Oğlum gitti, oğlum!<br class="calibre1"/>Ben yaslar içinde ölmeye mahkûmum.<br class="calibre1"/>— Peki, ama seni buna mahkûm eden kim?<br class="calibre1"/>— Ah kaderim, bana kin besleyen kaderim!</p>
				<p class="normal">Hep budur söylediği herkesin, her zaman.<br class="calibre1"/>Mutsuz insanlar, sizin için bu masal.<br class="calibre1"/>Nedir bunca yakınmalar boşu boşuna.<br class="calibre1"/>Her dertli, kaderi düşman bilir kendine.<br class="calibre1"/>Tanrıların Hekuba’ya ettiklerine bakıp<br class="calibre1"/>Kaderinize şükürler etsenize!</p>
				<div class="calibre2" id="calibre_pb_423"/></body>
</html>