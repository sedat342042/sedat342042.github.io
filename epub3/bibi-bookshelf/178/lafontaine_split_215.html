<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_216">Balıklar ve Kaval Çalan Çoban</h2>
				<p class="normal">Anet kıza vurgun Tirsis çoban<br class="calibre1"/>Öyle yanık türküler söyler<br class="calibre1"/>Öyle sesler çıkarırmış ki kavalından<br class="calibre1"/>Mezarlarında ürperirmiş ölüler.<br class="calibre1"/>Bir gün yine türküleri, kavalıyla<br class="calibre1"/>Yürüyormuş bir dere boyunca.<br class="calibre1"/>Kırlarda türlü çiçekler açmış<br class="calibre1"/>Tatlı yeller esiyormuş çayırda.<br class="calibre1"/>Tirsis çoban bir de bakmış<br class="calibre1"/>Sevgilisi balık avlıyor oltasıyla.<br class="calibre1"/>Ama şu sersem balıklara bak ki sen<br class="calibre1"/>Tutulmuyorlar hiçbiri çoban kızına.<br class="calibre1"/>İnsan, hayvan, yüreği taştan<br class="calibre1"/>Her yaratığı duygulandıran çoban<br class="calibre1"/>Balıkları da büyülerim sanmış,<br class="calibre1"/>Ama aldanmış;<br class="calibre1"/>Şöyle bir türkü döktürmüş onlara:<br class="calibre1"/>— Ey bu akarsuların yurttaşları;<br class="calibre1"/>Bırakın sizin o ünlü su perisi<br class="calibre1"/>Bekleye dursun derin mağarasında da<br class="calibre1"/>Bin kez daha güzelini gelin görün;<br class="calibre1"/>Tutsağı olmaktan korkmayın bu güzelin.<br class="calibre1"/>Onun zulmü bizleredir yalnız;<br class="calibre1"/>Sizler güler yüzlü karşılanırsınız.<br class="calibre1"/>Korkmayın, canınıza kıymak istemiyor ki,<br class="calibre1"/>Billur gibi bir havuzda besleyecek sizi.<br class="calibre1"/>Bir kaçınız bu arada can verirse de<br class="calibre1"/>Ne mutlu ölene Anet’in ellerinde.<br class="calibre1"/>Hiçbir etkisi olmamış bu söylevin,<br class="calibre1"/>Sağır ve dilsizmiş hepsi dinleyenlerin.<br class="calibre1"/>Tirsis çoban ne diller dökse nafile;<br class="calibre1"/>Ya, demiş, demek tatlı söz kâr etmiyor size.<br class="calibre1"/>Gitmiş upuzun bir ağ getirmiş<br class="calibre1"/>Balıklar sürüyle dolmuş içine;<br class="calibre1"/>Hepsini Anet’in ayakucuna sermiş.</p>
				<p class="normal">Ey krallar, koyun değil insan güdenler,<br class="calibre1"/>Kimi zaman beyinsiz bir sürüye<br class="calibre1"/>Akıl vermek için boşuna nefes tüketenler:<br class="calibre1"/>Tatlılıkla getiremezsiniz onları yola.<br class="calibre1"/>Laf anlamazlara başka türlü davranmak gerek<br class="calibre1"/>Gücünüzü kullanıp ağlarınızı gererek.</p>
				<div class="calibre2" id="calibre_pb_419"/></body>
</html>