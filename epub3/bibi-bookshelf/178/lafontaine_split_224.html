<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_224">Çiftçi, Köpek ve Tilki</h2>
				<p class="normal">Kurt da, tilki de belalı komşulardır:<br class="calibre1"/>Ben olsam onlara yakın ev kurmam.<br class="calibre1"/>Bir çiftçinin tavuklarını dikizliyormuş.<br class="calibre1"/>Tilkinin biri sabah akşam.<br class="calibre1"/>Kurnazların kurnazı olduğu halde<br class="calibre1"/>Bir türlü gerçekleştirememiş nedense<br class="calibre1"/>Tavuklar üstüne kuyduğu hayalleri.<br class="calibre1"/>Açlık bir yandan, can korkusu bir yandan:<br class="calibre1"/>Nasıl çıksın tilki işin içinden.<br class="calibre1"/>— Hey Allahım, demiş; şu bir sürü enayi<br class="calibre1"/>Korkusuzca hiçe mi sayacaklar beni?<br class="calibre1"/>Nedir çektiğim: Git gel, çalış, didin,<br class="calibre1"/>Bin bir türlü kurnazlık düşün.<br class="calibre1"/>Bu arada şu kaba köylü yan yatsın.<br class="calibre1"/>Keyfine baksın evinde;<br class="calibre1"/>Horozu tavuğu satsın, para kazansın;<br class="calibre1"/>Kesip, haşlayıp çengellere assın;<br class="calibre1"/>Bense, usta geçinen ben, ben tilki,<br class="calibre1"/>Fit olayım kart bir horoza bile!<br class="calibre1"/>Sorarım öyleyse Sayın Zeus Baba’ya,<br class="calibre1"/>Ne diye bu tilkilik işini verdi bana?<br class="calibre1"/>Zeus’a da, Olympos’a da yemin:<br class="calibre1"/>Duyacaklar nasıl öç aldığını tilkinin.<br class="calibre1"/>Beklemiş, dünyayı afyonlamakta cömert<br class="calibre1"/>Sisli, puslu bir geceyi.<br class="calibre1"/>Bakmış horul horul uyuyor millet:<br class="calibre1"/>Ev sahibi, uşakları, köpekleri,<br class="calibre1"/>Horozları, tavukları, piliçleri.<br class="calibre1"/>Üstelik çiftçi, alay eder gibi tilkiyle,<br class="calibre1"/>Kümes kapısını açık bırakmış, budala.<br class="calibre1"/>Tilki bir tur atıp çevrede<br class="calibre1"/>Girmiş ne zamandır girmek istediği yere.<br class="calibre1"/>Kasmış kavurmuş, kana boyamış ortalığı.<br class="calibre1"/>Gün ağarınca serilmiş gözler önüne<br class="calibre1"/>Zalim tilkinin neler yaptığı:<br class="calibre1"/>Sürüyle ölü, kan revan içinde.<br class="calibre1"/>Güneş görmemek için bu korkunç sahneyi<br class="calibre1"/>Dönecekmiş nerdeyse çıktığı denize.<br class="calibre1"/>Böylesini güneş yalnız, Apollon’un<br class="calibre1"/>Mağrur Agamemnon’a kızıp da<br class="calibre1"/>Çevresine ölüm saçtığı zaman görmüş:<br class="calibre1"/>Bir gece içinde<br class="calibre1"/>Bütün Yunan ordusu kırılmış neredeyse.<br class="calibre1"/>Bir de azgın Aias, çıkıp çadırından<br class="calibre1"/>Koyunları, tekeleri kesip biçtiği zaman,<br class="calibre1"/>Kör öfkesiyle öldürdüğünü sanarak<br class="calibre1"/>Rakibi Odysseus’u ve ona haksız yere<br class="calibre1"/>Akhilleus’un silahlarını verenleri.<br class="calibre1"/>Tilki Aias kesilip tavukların başına,<br class="calibre1"/>Almış götürmüş götürebildiğini,<br class="calibre1"/>Üst tarafını bırakmış serili yerde.<br class="calibre1"/>Bütün yapabildiği çiftçinin,<br class="calibre1"/>Başına böyle işler gelen her çiftçi gibi,<br class="calibre1"/>Bağırıp çağırmak olmuş adamlarına<br class="calibre1"/>Ve en çok da köpeğine:<br class="calibre1"/>— Geberesi hayvan, demiş, boğmalı seni;<br class="calibre1"/>Haber verip önleyemez miydin bunu?<br class="calibre1"/>— Ya siz, demiş köpek, sizin aklınız neredeydi?<br class="calibre1"/>Siz mal sahibi, siz horoz tavuk yiyen ağa,<br class="calibre1"/>Siz kümesi kapamadan uyuyacaksınız da,<br class="calibre1"/>Ben köpek, hiçbir çıkarım olmadan,<br class="calibre1"/>Ben mi olacağım tatlı uykularımdan?</p>
				<p class="normal">Doğru söylemiş köpek;<br class="calibre1"/>Hep beğenirdik bu sözleri<br class="calibre1"/>Bir efendi ağzından işitsek.<br class="calibre1"/>Ama söyleyen köpek olduğu için sadece,<br class="calibre1"/>Dinlememiş bile kimse.<br class="calibre1"/>Basmışlar zavallıya kırbacı.<br class="calibre1"/>Ey sen, herhangi bir aile babası,<br class="calibre1"/>(Bu şerefini hiç kıskanmadım doğrusu)<br class="calibre1"/>Sen uyurken başkasının gözüne güvenmek<br class="calibre1"/>Pek akıl kârı olmasa gerek.<br class="calibre1"/>En geç sen yat,<br class="calibre1"/>Kapıları da kendin kapat.<br class="calibre1"/>Önem verdiğin bir işte<br class="calibre1"/>Hiçbir aracıya güvenme.</p>
				<div class="calibre2" id="calibre_pb_436"/></body>
</html>