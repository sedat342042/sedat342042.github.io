<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_245">Tilki, Sinekler ve Kirpi</h2>
				<p class="normal">Ormanların eski serserisi,<br class="calibre1"/>Açıkgöz, hinoğluhin tilki,<br class="calibre1"/>Yaralanmış bir avcı kurşunuyla,<br class="calibre1"/>Bir bataklığa dar atıp kendini,<br class="calibre1"/>Yatmış zavallı, çamura;<br class="calibre1"/>Kan revan içinde kurtarmış postu.<br class="calibre1"/>Kan kokusu alır da durur mu<br class="calibre1"/>Sinekler, o kanatlı sömürgenler:<br class="calibre1"/>Hemen aç kurt gibi üşüşmüşler,<br class="calibre1"/>Yaralı tilkinin üstüne.<br class="calibre1"/>— Bak şu tanrıların işine,<br class="calibre1"/>Demiş tilki; — Olacak şey mi bu?<br class="calibre1"/>Bunlara mı yem olacak pisipisine,<br class="calibre1"/>Ormanların en kurnaz oğlu?<br class="calibre1"/>Tilki eti yemek ne haddine<br class="calibre1"/>Bu zıpçıktı mendeburların?<br class="calibre1"/>Kuyruğum, ne güne duruyorsun?<br class="calibre1"/>Kovsana şu pisleri;<br class="calibre1"/>Gitsin öküz eti yesinler bari.<br class="calibre1"/>O çevrenin bir kirpisi,<br class="calibre1"/>Ve benim masalların yeni bir kişisi,<br class="calibre1"/>Tilkiyi kurtarmak istemiş<br class="calibre1"/>Bu açgözlü milletin şerrinden.<br class="calibre1"/>— Komşu, demiş; merak etme;<br class="calibre1"/>Ben kurtarırım seni bu aç sürüden.<br class="calibre1"/>Bırak, şişe geçireyim hepsini.<br class="calibre1"/>— Aman bırak; eksik olma, demiş tilki;<br class="calibre1"/>Bırak yesinler doyasıya,<br class="calibre1"/>Yiyemez olacaklar neredeyse.<br class="calibre1"/>Bunlar gitti mi daha açları gelir,<br class="calibre1"/>Onlar da sömürdü mü yandığım gündür.</p>
				<p class="normal">Dünyada sömürgen mi ararsın, dolu!<br class="calibre1"/>Kimi saray, kimi kanun adamı.<br class="calibre1"/>Bu sinekli masalı<br class="calibre1"/>Aristo insanlara uygulamış<br class="calibre1"/>Her memleket böyle olagelmiş,<br class="calibre1"/>Hele bizimkinde çok denenmiş:<br class="calibre1"/>Milleti en az kimdir ısıran<br class="calibre1"/>Karnı en çok doymuş olan.</p>
				<div class="calibre2" id="calibre_pb_479"/></body>
</html>