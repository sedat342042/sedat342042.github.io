<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_27">Çok Başlı Ejderhayla Çok Kuyruklu Ejderha</h2>
			    <p class="normal">Türk padişahının bir elçisi<br class="calibre1"/>Alman imparatoruna gelmiş bir ara.<br class="calibre1"/>Tarihlerin yazdığına göre bu elçi<br class="calibre1"/>Kendi padişahını övmüş Almanlara.<br class="calibre1"/>— Bizim sultan, demiş;<br class="calibre1"/>Çok daha kudretlidir sizin imparatordan.<br class="calibre1"/>Alman’ın biri üstelemiş:<br class="calibre1"/>— Bizimkinin öyle beyleri var ki, demiş;<br class="calibre1"/>Her biri bir devletin başıdır,<br class="calibre1"/>Her bey ayrı bir ordu çıkarır.<br class="calibre1"/>Türk elçisi uyanık adammış,<br class="calibre1"/>Lâfın altında kalmamış:<br class="calibre1"/>— Evet, demiş; duymuşluğum var;<br class="calibre1"/>Başlarına buyrukmuş sizin beyler.<br class="calibre1"/>Ama bakın bu durum ne getirdi aklıma,<br class="calibre1"/>Olmayacak bir şey, ama oldu, ben gördüm.<br class="calibre1"/>Çitle çevrili bir yerde oturuyordum,<br class="calibre1"/>Bir de baktım yüz başlı bir ejderha,<br class="calibre1"/>Yüz başını birden<br class="calibre1"/>Geçirmiş çitin deliklerinden.<br class="calibre1"/>Sen gel de korkma,<br class="calibre1"/>Kanım donacaktı nerdeyse.<br class="calibre1"/>Ama korktuğumla kaldım, o başka.<br class="calibre1"/>Ejderhanın başları girdi,<br class="calibre1"/>Gövdesi giremedi çitten içeri.<br class="calibre1"/>Bitti derken bu korkulu rüya,<br class="calibre1"/>Birde baktım bir başka ejderha;<br class="calibre1"/>Bu seferki tek başlı, yüz kuyruklu,<br class="calibre1"/>Geldi çitin önünde durdu.<br class="calibre1"/>Beş başladım yine<br class="calibre1"/>Ecel terleri dökmeye.<br class="calibre1"/>Bu ejderhanın tek başı<br class="calibre1"/>Giriverince bir delikten,<br class="calibre1"/>Gövdesi, kuyrukları, muyrukları<br class="calibre1"/>Süzülüp geldi ardından,<br class="calibre1"/>Deliği açtıkça açaraktan.<br class="calibre1"/>Anladınız mı ne oluyor<br class="calibre1"/>Bu iki ejderha?<br class="calibre1"/>Biri sizin imparator,<br class="calibre1"/>Biri bizim padişah.</p>
				<div class="calibre2" id="calibre_pb_32"/></body>
</html>