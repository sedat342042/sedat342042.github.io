<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_36">Yabanarılarıyla Balarıları</h2>
				<p class="normal">Sanatçı işinde belli olur.<br class="calibre1"/>Sahipsiz kalmış bir petek bala<br class="calibre1"/>El koymak isteyen yabanarılarıyla<br class="calibre1"/>Balarıları davalı olmuşlar,<br class="calibre1"/>Gelmiş yargıcın önüne dizilmişler.<br class="calibre1"/>Yargıç bir eşekarısıymış, ama<br class="calibre1"/>Kesip atılır görünmüyormuş bu duruşma.<br class="calibre1"/>Dinlenen tanıklara göre<br class="calibre1"/>Peteğin çevresinde, uzun bir süre<br class="calibre1"/>Arıya benzer birtakım kanatlı hayvancıklar<br class="calibre1"/>Vızıldamış durmuşlar;<br class="calibre1"/>Bir hayli sarı ve uzunca boyluymuşlar.<br class="calibre1"/>E peki, ne var bütün bunlarda<br class="calibre1"/>Yabanarılarına benzemeyen?<br class="calibre1"/>Eşekarısı çıkamaz olmuş işin içinden.<br class="calibre1"/>Yeniden sorup soruşturmuş<br class="calibre1"/>Belki bir ipucu verirler diye<br class="calibre1"/>Karıncalara bile başvurmuş.<br class="calibre1"/>Onlar da ışık tutamamış bu davaya.<br class="calibre1"/>Sonunda akıllı bir arı,<br class="calibre1"/>— Ne olur, demiş; bırakalım bütün bunları.<br class="calibre1"/>Nerdeyse altı ay oldu bu dava başlayalı,<br class="calibre1"/>Hâlâ başladığımız yerdeyiz.<br class="calibre1"/>Bu arada kurtlar yiyor petekteki balı.<br class="calibre1"/>Sayın Yargıç bu işi artık bitir deriz.<br class="calibre1"/>Bıkıp usanmadılar mı bunca vız vızdan?<br class="calibre1"/>Bitsin gayrı bu atışmalar, tartışmalar,<br class="calibre1"/>Bunca tutanak, mutanak, bunca çan çan,<br class="calibre1"/>Gidip çalışalım bu yabanarılarıyla biz,<br class="calibre1"/>Belli olur bir gün içinde<br class="calibre1"/>Böyle petek, böyle bal yapan hangimiz.<br class="calibre1"/>Yabanarıları buna olmaz deyince<br class="calibre1"/>Anlaşılmış bu sanattan anlamadıkları<br class="calibre1"/>Ve eşekarısı vermiş balı sahiplerine.<br class="calibre1"/>Keşke bütün davalar böyle bitebilse,<br class="calibre1"/>Bu işlerde Türklerin yolundan gidilse!<br class="calibre1"/>Sağduyu varken kara kitap nemize gerek<br class="calibre1"/>Ne diye bunca masraf, bunca emek.<br class="calibre1"/>Yeseler insanı neyse, kemiriyorlar,<br class="calibre1"/>Sürüncemelerle canından bezdiriyorlar.<br class="calibre1"/>O kadar, ki sonunda<br class="calibre1"/>İstiridyenin içini yargıç yiyor,<br class="calibre1"/>Davacılara kabukları kalıyor.</p>
				<div class="calibre2" id="calibre_pb_50"/></body>
</html>