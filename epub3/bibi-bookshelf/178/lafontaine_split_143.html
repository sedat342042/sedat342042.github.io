<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_147">Aslanın Sarayı</h2>
				<p class="normal">Haşmetli aslan merak etmiş bir gün<br class="calibre1"/>Kimlerin kralıyım ben diye.<br class="calibre1"/>Fermanlar yollamış dört bir yana<br class="calibre1"/>Tuğralı muğralı;<br class="calibre1"/>— Milletim gelsin, demiş, sarayıma;<br class="calibre1"/>Herkesi birden çağırıyorum;<br class="calibre1"/>Tam otuz gün açık oturum.<br class="calibre1"/>Ve kurultay kurulmadan önce<br class="calibre1"/>Bir şölen, milletimin gönlünce.<br class="calibre1"/>Herkes yesin içsin, eğlensin,<br class="calibre1"/>Kral nasıl olurmuş görsün.</p>
				<p class="normal">Fermanı okuyan koşmuş,<br class="calibre1"/>Yollar dolup taşmış.<br class="calibre1"/>Saraya gelince ne görsünler:<br class="calibre1"/>Bir mezbahaymış meğer<br class="calibre1"/>Saray dedikleri yer.<br class="calibre1"/>Girer girmez bir koku, bir koku…<br class="calibre1"/>En önde giren ayı tıkamış burnunu.<br class="calibre1"/>Sen misin sarayın kokusunu beğenmeyen,<br class="calibre1"/>Bir pençede boylamış öbür dünyayı,<br class="calibre1"/>Burnunu tıkayan ayı.<br class="calibre1"/>Maymun hak vermiş krala,<br class="calibre1"/>Aklı sıra yaranacak budala:<br class="calibre1"/>— Aman Sultanım, demiş, pençenize sağlık!<br class="calibre1"/>Bu saray, bu koku nasıl sevilmez?<br class="calibre1"/>Mis gibi kokuyor ortalık:<br class="calibre1"/>Bu kokunun yanında.<br class="calibre1"/>Güller sarmısak kalır, bana sorarsanız,<br class="calibre1"/>Aslan tüh deyip bu kadarına,<br class="calibre1"/>Bakmış hemen maymunun da icabına.<br class="calibre1"/>Bu aslan bir başka türlü aslan,<br class="calibre1"/>Neron, Kaligula falan soyundan.<br class="calibre1"/>Tilki tam bunu düşünürken kral sormuş:<br class="calibre1"/>— Sen söyle bakalım, Sayın Bay,<br class="calibre1"/>Nasıl kokuyor bizim saray?<br class="calibre1"/>— Üzerinize afiyet nezleyim, demiş tilki;<br class="calibre1"/>Allem kallem değiştirip konuyu,<br class="calibre1"/>Güme getirmiş kokuyu.</p>
				<p class="normal">Saraylılar, kulağınıza küpe olsun:<br class="calibre1"/>Ne ayı gibi açık sözlü olun,<br class="calibre1"/>Ne de dalkavuk maymunca,<br class="calibre1"/>Zaman zaman da kaytarın, tilki gibi,<br class="calibre1"/>Bir şey sorulunca.</p>
				<div class="calibre2" id="calibre_pb_278"/></body>
</html>