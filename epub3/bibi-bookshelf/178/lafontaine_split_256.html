<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_255">İngiliz Tilkisi</h2>
				<p class="normal">Madame Hervay’e</p>
				<p class="normal">İyi bir yüreğiniz ve sağduyunuz var sizin<br class="calibre1"/>Daha nice nice değerleriniz.<br class="calibre1"/>Ruhca soylusunuz, ayrıca da,<br class="calibre1"/>İşleri ve insanları yönetmesini<br class="calibre1"/>Çok iyi buluyorsunuz.<br class="calibre1"/>Açık ve özgür davranışlısınız.<br class="calibre1"/>Kralımız, Zeus misali, size<br class="calibre1"/>Yıldırımlar da yağdırsa,<br class="calibre1"/>Fransa’ya dost kalabiliyorsunuz.<br class="calibre1"/>Bütün bunlar bir destan yazmaya değerdi;<br class="calibre1"/>Ama sizin gönlünüzce olmazdı bu destan:<br class="calibre1"/>Parlak sözler, övgüler sıkar sizi.<br class="calibre1"/>Onun için ben de kısa kesiyorum sözü,<br class="calibre1"/>Yurdunuz için de<br class="calibre1"/>Bir iki kelime söyleyerek.<br class="calibre1"/>Bilirim İngiltere’yi nasıl sevdiğinizi.<br class="calibre1"/>İngilizler düşündü mü derin düşünürler;<br class="calibre1"/>Bu işte kafaları huylarıyla bir gider:<br class="calibre1"/>İnce eleyip sık dokurlar her şeyi,<br class="calibre1"/>Deneylere önem verdikleri için de,<br class="calibre1"/>Bilimler dünyasını geliştirmekteler.<br class="calibre1"/>Bunları yaranmak için söylemiyorum size;<br class="calibre1"/>Herkeslerinkinden daha üstün doğrusu,<br class="calibre1"/>Sizinkilerin derinleştirme gücü.<br class="calibre1"/>Sizin köpeklerinizin burnu bile<br class="calibre1"/>Daha iyi koku alıyor bizimkilerden.<br class="calibre1"/>Tilkileriniz de daha kurnaz nedense.<br class="calibre1"/>Bakın ne yapmış bir İngiliz tilkisi:<br class="calibre1"/>Dünyada bugüne dek çevrilmemiş<br class="calibre1"/>Bir dolap çevirmiş sizinkisi.<br class="calibre1"/>Kâfir fena sıkıştırılmış bir gün;<br class="calibre1"/>Düştü düşecekmiş pençesine<br class="calibre1"/>Sizin o iyi koku alan köpeklerin.<br class="calibre1"/>Kaçarken darağaçları görmüş bir yerde:<br class="calibre1"/>Hırsız hayvanlar asılıymış orada,<br class="calibre1"/>Porsuk, tilki, baykuş gibi şirretler,<br class="calibre1"/>Gelen geçene ibret olsun diye.<br class="calibre1"/>Yoldaşları tilki ilişivermiş<br class="calibre1"/>Bu ölüler arasında bir yere.<br class="calibre1"/>Gel de Anibal’e benzetme bu tilkiyi.<br class="calibre1"/>O da Romalıların eline düşecekken,<br class="calibre1"/>Aldatıp tilkice komutanlarını<br class="calibre1"/>Kurtuluvermiş ellerinden.<br class="calibre1"/>Sürek köpekleri bir koşu gelince<br class="calibre1"/>Tilkinin ölülerle asılı durduğu yere,<br class="calibre1"/>Basmışlar yaygarayı.<br class="calibre1"/>Ama boşuna havlamışlar göklere doğru,<br class="calibre1"/>Avcı çağırmış hepsini geri.<br class="calibre1"/>Nereden akıl etsin tilkinin<br class="calibre1"/>Böylesi bir tilkilik yapacağını?<br class="calibre1"/>Bir deliğe girmiş olmalı, demiş;<br class="calibre1"/>Köpekler daha öteye gitmediklerine göre<br class="calibre1"/>Bu namuslu kişilerin asıldığı yerden.<br class="calibre1"/>Ama o da gelir asılır buraya bir gün.<br class="calibre1"/>Gelmiş asılmış da zavallı.<br class="calibre1"/>Köpekler yine hav hav düşünce peşine,<br class="calibre1"/>Çıkmış ölüler arasındaki yerine,<br class="calibre1"/>Papaz her zaman pilav yer sanarak.<br class="calibre1"/>Ama bu sefer kurtaramamış paçayı:<br class="calibre1"/>Çünkü bir oynadığın oyunu<br class="calibre1"/>Her zaman oynamamak gerek.<br class="calibre1"/>Gel gelelim, avcının kendisi bile<br class="calibre1"/>Zor bulurdu bu oyunu gereğinde.<br class="calibre1"/>Aklı daha az olduğu için değil,<br class="calibre1"/>Kim inkâr edebilir her İngiliz’in<br class="calibre1"/>Akıldan yana hiç de züğürt olmadığını?<br class="calibre1"/>Ama yaşama sevgilerinin az oluşu<br class="calibre1"/>İngilizleri çok kez yanıltıyor doğrusu.</p>
				<div class="calibre2" id="calibre_pb_499"/></body>
</html>