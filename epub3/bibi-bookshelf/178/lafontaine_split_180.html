<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_183">İki Köpekle Bir Ölmüş Eşek</h2>
				<p class="normal">Kötü huylar bir araya gelir de<br class="calibre1"/>İyileri gelmez nedense.<br class="calibre1"/>İçimize bir kötülük girmeye görsün<br class="calibre1"/>Hepsi sökün eder peşinden.<br class="calibre1"/>Kardeş gibidir kâfirler;<br class="calibre1"/>Bir dam altında yaşayabilirler.<br class="calibre1"/>İyilikler öyle mi ya?<br class="calibre1"/>Hepsi gelir mi bir araya<br class="calibre1"/>Bir tek insanda?<br class="calibre1"/>Gelse de binde bir;<br class="calibre1"/>Zor kaynaşırlar nedense.<br class="calibre1"/>Kimi adam yiğittir, ama akılsızca;<br class="calibre1"/>Kimi de akıllıdır, ama pısırıkça.<br class="calibre1"/>Hayvanlar da öyledir;<br class="calibre1"/>Köpeği alın mesela:<br class="calibre1"/>Efendisine bağlıdır, işini bilir;<br class="calibre1"/>Gel gelelim budala ve açgözlüdür.<br class="calibre1"/>Bu tarafıyla girmiş masala.</p>
				<p class="normal">İki köpek varmış,<br class="calibre1"/>Bir göl kıyısında geziyorlarmış.<br class="calibre1"/>Bir eşek ölüsü görmüşler suda<br class="calibre1"/>Yüzüp gidiyormuş uzağa.<br class="calibre1"/>— Dostum, demiş köpeğin biri;<br class="calibre1"/>Senin gözlerin daha iyi görür:<br class="calibre1"/>Bir dikiz etsene şu suları.<br class="calibre1"/>Bir şeyler görünüyor gözüme,<br class="calibre1"/>At ölüsü mü, öküz ölüsü mü ne?<br class="calibre1"/>— Ne ölüsü var mı? demiş öteki;<br class="calibre1"/>Yenir bir şey ya, sen ona bak.<br class="calibre1"/>Ama yanına nasıl gitmeli,<br class="calibre1"/>Kör olası bir hayli uzak.<br class="calibre1"/>Üstelik rüzgâr da var,<br class="calibre1"/>Yüzemeyiz oraya kadar.<br class="calibre1"/>İyisi mi gel şu suyu içelim biz:<br class="calibre1"/>Susamışız da zaten,<br class="calibre1"/>Bir giriştik mi seninle, içer bitiririz.<br class="calibre1"/>At mı eşek mi neyse,<br class="calibre1"/>O da iner dibe.<br class="calibre1"/>Bir haftalık et kemik çıkar:<br class="calibre1"/>Ye babam ye.<br class="calibre1"/>Ve iki köpek başlamış gölü içmeye.<br class="calibre1"/>Soluk soluğa<br class="calibre1"/>Ha biraz daha, ha biraz daha<br class="calibre1"/>Derken çatlatıp mideyi,<br class="calibre1"/>Boylamışlar tahtalı köyü.</p>
				<p class="normal">İnsan da böyle değil midir?<br class="calibre1"/>Bir şeye tutuldu mu engel dinlemez;<br class="calibre1"/>Olmayacak şeyi olacak bilir.<br class="calibre1"/>Mal peşinde olsun, ün peşinde olsun<br class="calibre1"/>Ne hayaller kurmaz,<br class="calibre1"/>Ne potlar kırmaz.<br class="calibre1"/>Ah çiftliklerim, sömürgelerim olsa!<br class="calibre1"/>Ah sandıklarım altın dolsa!<br class="calibre1"/>Latince, Yunanca öğrensem!<br class="calibre1"/>Bütün bilimleri, tarihleri bilsem!<br class="calibre1"/>Göl içmekle bitmez de bunlar biter mi?<br class="calibre1"/>Ama insan yine de ister hepsini.<br class="calibre1"/>Bir canın istediklerini yapmaya<br class="calibre1"/>Dört beden yetmez;<br class="calibre1"/>Tükenir hepsi yarı yolda.<br class="calibre1"/>Nuh’un dört misli de yaşasa<br class="calibre1"/>İnsanın isteği bitmez.</p>
				<div class="calibre2" id="calibre_pb_351"/></body>
</html>