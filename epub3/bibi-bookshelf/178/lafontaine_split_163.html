<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_166">Şakacı ve Balıklar</h2>
				<p class="normal">Şakacılardan herkes hoşlanır, ben kaçarım.<br class="calibre1"/>Bu sanat, hepsinden çok, üstün değer ister.<br class="calibre1"/>Tanrı aptal dinleyicileri için yaratmıştır<br class="calibre1"/>Hoş laf diye boş laf edenleri.<br class="calibre1"/>Bir masala sokmak istediğim<br class="calibre1"/>Bunlardan biridir belki,<br class="calibre1"/>Ama belli olmaz, bakarsınız<br class="calibre1"/>Beğenilir bu bizimki.</p>
				<p class="normal">Bir şakacı bir zenginin sofrasındaymış,<br class="calibre1"/>Bakmış önündeki balıklar ufak mı ufak,<br class="calibre1"/>İrileriyse uzak mı uzak.<br class="calibre1"/>Almış ufak balıkları bizimki,<br class="calibre1"/>Kulaklarına bir şeyler mırıldanmış;<br class="calibre1"/>Sonra can kulağıyla dinler gibi yapmış<br class="calibre1"/>Balıkların söylediklerini.<br class="calibre1"/>Sofradakiler görüp şaşakalınca<br class="calibre1"/>Şakacı açıklamış ciddi ciddi:<br class="calibre1"/>— Bir dostum, demiş, Hindistan’a gitmişti,<br class="calibre1"/>Merak içindeyim, acaba geçen sene<br class="calibre1"/>Bir deniz kazasına uğradı mı diye.<br class="calibre1"/>Onu soruyordum bu balıkçıklara.<br class="calibre1"/>Biz daha küçüğüz, bilemeyiz, dediler;<br class="calibre1"/>Büyüklerimizde varsa vardır bir haber.<br class="calibre1"/>Bir büyük balıkla konuşabilir miyim, Baylar?</p>
				<p class="normal">Bu şakayı baylar beğenmiş mi<br class="calibre1"/>Orası şüpheli, ama sürmüşler hemen önüne<br class="calibre1"/>Balıkların yeterince irisini.<br class="calibre1"/>Saymış dökmüş o canavar da bir bir<br class="calibre1"/>Bilinmez dünyaları aramaya gidenleri.<br class="calibre1"/>Hangilerinin nerde, nasıl gördüğünü,<br class="calibre1"/>Neler neler gördüğünü yüz yıldan beri<br class="calibre1"/>Engin denizlerin dibinde.</p>
				<div class="calibre2" id="calibre_pb_317"/></body>
</html>