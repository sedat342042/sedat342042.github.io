<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_104">Orman Tanrısı’yla Yolcu</h2>
				<p class="normal">Issız bir mağaranın dibinde<br class="calibre1"/>Orman Tanrısı’yla çocukları<br class="calibre1"/>Götürmek üzereymişler ağızlarına<br class="calibre1"/>Çorba dolu çanakları.</p>
				<p class="normal">Çimen üstünde Orman Tanrısı<br class="calibre1"/>Bir sürü çocuk ve karısı<br class="calibre1"/>Çulsuz kilimsizlermiş ama<br class="calibre1"/>Yerindeymiş iştahları.</p>
				<p class="normal">Yağmura tutulmuş bir yolcu<br class="calibre1"/>Girmiş mağaraya sırılsıklam<br class="calibre1"/>Çorbaya buyur edilmiş adam,<br class="calibre1"/>Konuk yer diye bulduğunu.</p>
				<p class="normal">Ev sahibi bakmış tuhaf bir konuk<br class="calibre1"/>Evinde sanıyor kendini<br class="calibre1"/>Soluk üstüne soluk<br class="calibre1"/>Isıtıyor parmaklarını.</p>
				<p class="normal">Verdiği çorbaya da, nazikçe,<br class="calibre1"/>Parmaklarına üfler gibi üfleyince<br class="calibre1"/>Orman Tanrısı şaşmış:<br class="calibre1"/>— Nedir bu senin yaptığın? demiş.<br class="calibre1"/>— Bir soluğumla elimi ısıtıyorum,<br class="calibre1"/>Bir soluğumla çorbamı soğutuyorum.<br class="calibre1"/>— Ya! Öyle mi? demiş ev sahibi.<br class="calibre1"/>Ben de bir soluğumla kovuyorum seni.</p>
				<p class="normal">Zeus korusun, dünyada yatmam<br class="calibre1"/>Bir dam altında seninle…<br class="calibre1"/>Soluğu bir sıcak, bir soğuk adam<br class="calibre1"/>Benden ırak olsun, güle güle!..</p>
				<div class="calibre2" id="calibre_pb_190"/></body>
</html>