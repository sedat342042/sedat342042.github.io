<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_194">İstiridye ve Davacılar</h2>
				<p class="normal">Bir gün iki yolcu bir kumsalda<br class="calibre1"/>Karaya vurmuş bir istiridye görürler.<br class="calibre1"/>İştahla bakıp birbirine gösterirler;<br class="calibre1"/>Gel gelelim kim konacak bu ziyafete?<br class="calibre1"/>Mübarek ikiye de bölünmez ki!<br class="calibre1"/>Biri eğilip alacakken, öteki:<br class="calibre1"/>— Kimin hakkı bunu yemek, anlaşalım, der:<br class="calibre1"/>Bence ilk gören kim ise o yemeli<br class="calibre1"/>Ötekine sadece seyretmek düşer.<br class="calibre1"/>— İş ona kalsın, der arkadaşı;<br class="calibre1"/>Gözlerim iyi görür benim, Allah’a şükür.<br class="calibre1"/>— Benimkiler kötü mü görür? der öteki:<br class="calibre1"/>Senden önce ben gördüm, yemin ederim.<br class="calibre1"/>— Evet, ama elini ilk değdiren benim.<br class="calibre1"/>Tartışma böylece uzayıp giderken<br class="calibre1"/>Molla Dandin çıkagelir karşıdan:<br class="calibre1"/>— İşte yargıç, derler; ne derse eyvallah.<br class="calibre1"/>Dandin istiridyeyi açar ciddi ciddi<br class="calibre1"/>Ve bir solukta yutar içindekini.<br class="calibre1"/>Bizimkiler aval aval bakışadursun<br class="calibre1"/>Yargıç ağzını siler ve kararı okur:<br class="calibre1"/>— Gereği düşünüldü: Her iki tarafın<br class="calibre1"/>Ücretsiz birer kabuk almaları<br class="calibre1"/>Ve barışıp evlerine dönmeleri<br class="calibre1"/>Uygun görüldü.</p>
				<p class="normal">Zamanımızda davacı olmanın<br class="calibre1"/>Neye mal olduğunu düşünürseniz<br class="calibre1"/>Ve hesaplarsanız birçok ailenin<br class="calibre1"/>Ne kazanıp ne yitirdiğini sonunda<br class="calibre1"/>Görürsünüz ki hep Dandin’e gitmiş para,<br class="calibre1"/>Davacılara dosyalar kalmış yalnız.</p>
				<div class="calibre2" id="calibre_pb_374"/></body>
</html>