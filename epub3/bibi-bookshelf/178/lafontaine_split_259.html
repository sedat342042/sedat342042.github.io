<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_257">Güneş ve Kurbağalar</h2>
				<p class="normal">Yıldızların sultanı güneş nedense<br class="calibre1"/>Gözetir, korurmuş çamurlugilleri.<br class="calibre1"/>Ne savaş, ne yoksulluk, ne benzeri belalar<br class="calibre1"/>Uğramazmış bu milletin semtine.<br class="calibre1"/>Göllerin, batakların sultanları,<br class="calibre1"/>(Kurbağalar demek istiyorum, çünkü neden<br class="calibre1"/>Parlak ünvanları esirgeyelim onlardan?)<br class="calibre1"/>Evet, çamur ülkesinin sultanları<br class="calibre1"/>Başkaldıracak olmuşlar günün birinde<br class="calibre1"/>Onlara iyilik eden efendilerine.<br class="calibre1"/>Fazla rahatlık herkese battığı gibi<br class="calibre1"/>Onlara da batmış olacak ki,<br class="calibre1"/>Başlamışlar vak vak etmeye<br class="calibre1"/>Densizce, haddini bilmezce, nankörce:<br class="calibre1"/>Uykularını kaçırmışlar dünyanın.<br class="calibre1"/>Akılları sıra bütün dünya.<br class="calibre1"/>Büyük küçük bütün yaratıklarıyla<br class="calibre1"/>Doğanın gözüne karşı ayaklanacaklar.<br class="calibre1"/>Onlara bakılırsa güneş<br class="calibre1"/>Her şeyi kasıp kavurmak üzereymiş.<br class="calibre1"/>Güneş bir adım atar atmaz göklerde<br class="calibre1"/>Elçiler vak vak ediyormuş yedi düvelde.<br class="calibre1"/>Onlara kalsa, bütün dünya,<br class="calibre1"/>Yeryüzü bütün çarkları marklarıyla<br class="calibre1"/>Dört beş kuruyası bataklığın<br class="calibre1"/>Çıkarı üstüne dönüp durmakta.<br class="calibre1"/>Sürüp gidiyor hâlâ<br class="calibre1"/>Bağrışmaları kurbağaların.<br class="calibre1"/>Susmaları gerek, bana kalırsa,<br class="calibre1"/>Anlamı yok bunca dırdır gırgırın.<br class="calibre1"/>Bir kızdırdılar mı güneşi<br class="calibre1"/>Kurutur sulu cumhuriyetlerini şıppadak;<br class="calibre1"/>Ne batak kalır o zaman, ne de vak vak.</p>
				<div class="calibre2" id="calibre_pb_504"/></body>
</html>