<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_240">Köpeklerle Kedilerin ve Kedilerle Sıçanların Savaşı</h2>
				<p class="normal">Geçimsizlik Tanrıçası<br class="calibre1"/>Hüküm süregelmiştir evrende.<br class="calibre1"/>Anlatmakla bitmez dünyamıza ettikleri,<br class="calibre1"/>Bizleriz ona en çok kurban kesen de.<br class="calibre1"/>Dört unsuruna bakın Doğa’nın:<br class="calibre1"/>Şaşarsınız bu dört devletlinin<br class="calibre1"/>Birbirini çekemeyişlerine.<br class="calibre1"/>Onlar dışında nice yaratıklar<br class="calibre1"/>Birbiriyle savaşmadan duramazlar.</p>
				<p class="normal">Bir evde sürüyle kedi köpek varmış;<br class="calibre1"/>Türlü cezalar, tutuklamalarla<br class="calibre1"/>Kavga etmemeleri sağlanmış.<br class="calibre1"/>Görevlerini, yemeklerini<br class="calibre1"/>Sıkı bir düzene sokmuş ev sahibi;<br class="calibre1"/>Kırbacı da gösterince kavgacılara,<br class="calibre1"/>Kardeş kardeş geçinir olmuş<br class="calibre1"/>Kedilerle köpekler.<br class="calibre1"/>Bütün komşular ders almış<br class="calibre1"/>Bu tatlı dirlik düzenlikten.<br class="calibre1"/>Ama bir gün savaş başlamış yeniden:<br class="calibre1"/>Birine çorba mı az verilmiş,<br class="calibre1"/>Ötekine kemik payında hatır mı edilmiş;<br class="calibre1"/>Ne olmuşsa olmuş,<br class="calibre1"/>İki taraf girmiş birbirine<br class="calibre1"/>Karşılıklı hakaret davaları açılmış.<br class="calibre1"/>Kimi tarihçilere göre çatışmanın nedeni<br class="calibre1"/>Bir kancığın lohusalık esintisiymiş.<br class="calibre1"/>Uzatmayalım, bu çatışma<br class="calibre1"/>Katmış karıştırmış mutfağı da, salonu da.<br class="calibre1"/>Herkes kedisine, köpeğine sahip çıkmış;<br class="calibre1"/>Varılan uzlaşma kedileri kızdırmış,<br class="calibre1"/>Başlamışlar çıngar çıkarmaya mahallede.<br class="calibre1"/>O kadar ki, kendi avukatları bile<br class="calibre1"/>Tutuklanmalarını uygun görmüş.<br class="calibre1"/>Ama ara da bul kavga çıkaran kedileri:<br class="calibre1"/>Her birini bir deliğe sokmuş efendileri<br class="calibre1"/>Ve birkaç kediyi sıçanlar yemiş:<br class="calibre1"/>Al sana bir çatışma daha:<br class="calibre1"/>Fare milleti zararlı çıkmış bu işte.<br class="calibre1"/>Nice yaşlı, ince fikirli, yaman kedi<br class="calibre1"/>Zaten can düşmanı oldukları bu milleti,<br class="calibre1"/>Kollamış, yakalamış, haklamışlar.<br class="calibre1"/>Ev sahibinin canına minnet tabii.</p>
				<p class="normal">Dönelim şimdi yukarıda söylediğime:<br class="calibre1"/>Hiçbir hayvan yoktur ki yeryüzünde<br class="calibre1"/>Karşıtı olmasın: Doğanın yasası bu.<br class="calibre1"/>Neden öyledir diye yormayın kafanızı:<br class="calibre1"/>Tanrı ne yapmışsa iyi yapmıştır, karışmam;<br class="calibre1"/>Ama benim bildiğim bir şey var, o da şu:<br class="calibre1"/>Çoğu zaman bir hiç yüzünden<br class="calibre1"/>İri laflar ediyoruz birbirimize.<br class="calibre1"/>Altmışına gelmiş insanlar<br class="calibre1"/>Çocuklar gibi hırlaşır dururlar.</p>
				<div class="calibre2" id="calibre_pb_469"/></body>
</html>