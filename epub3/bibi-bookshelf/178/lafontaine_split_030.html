<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_39"><span>Sıçanların Oturumu</span></h2>
				<p class="normal">Bir kedi varmış, adı Karabela,<br class="calibre1"/>Duman attırıyormuş sıçanlara.<br class="calibre1"/>Öylesine kırmış geçirmiş ki<br class="calibre1"/>Gözlerden kaybolmuş sıçan milleti.<br class="calibre1"/>Sağ kalanların her biri bir delikte,<br class="calibre1"/>Açlıktan tahtaları kemirmekte.<br class="calibre1"/>Karabela kedi olmaktan çıkmış,<br class="calibre1"/>Şeytanın ta kendisi olmuş gözlerinde.<br class="calibre1"/>Derken Karabela, günün birinde,<br class="calibre1"/>Sıçan koklamaktan bıkmış,<br class="calibre1"/>Kaldırmış kuyruğu, çıkmış sokağa,<br class="calibre1"/>Bir dişi kedi aramaya.<br class="calibre1"/>Hemen de bulmuş belalısını,<br class="calibre1"/>Mart sefasıdır başlamış uzaklarda.<br class="calibre1"/>Bu arada sıçanların artakalanı,<br class="calibre1"/>Fırsat bu fırsattır deyip,<br class="calibre1"/>Bir delikte burun buruna verip,<br class="calibre1"/>İvedi bir oturum kurmuşlar,<br class="calibre1"/>Ölüm kalım meselesi üstünde durmuşlar<br class="calibre1"/>Başkan, en tedbirli sıçan,<br class="calibre1"/>Düşüncesini söylemiş yekten:<br class="calibre1"/>— Bence, demiş, her şeyden önce,<br class="calibre1"/>Ne yapıp yapmalı,<br class="calibre1"/>Karabela’nın boynuna<br class="calibre1"/>Bir çıngırak asmalı.<br class="calibre1"/>Üstümüze yürüdü mü çıngırak öter,<br class="calibre1"/>Her sıçan da gireceği deliğe girer.<br class="calibre1"/>Başka çare yok, deyip kesmiş,<br class="calibre1"/>Herkes başkandan yana oy vermiş.<br class="calibre1"/>Bundan iyi akıl can sağlığı.<br class="calibre1"/>Gel gelelim çıngırağı nasıl asmalı?<br class="calibre1"/>Biri demiş, benden paso,<br class="calibre1"/>Öteki demiş, ben miyim Allah’ın budalası?<br class="calibre1"/>Kaytaran kaytarana,<br class="calibre1"/>Oturum da ermiş sona.</p>
				<p class="normal">Ben ne oturumlar gördüm böylesi,<br class="calibre1"/>Boşuna toplar, konuştururlar herkesi.<br class="calibre1"/>Sıçanlar değil, papazlar, başpapazlar,<br class="calibre1"/>Toplanır, toplanır, hiçbir iş yapmazlar.<br class="calibre1"/>Konuşmaya geldi mi,<br class="calibre1"/>Sarayda akıl öğreten bol;<br class="calibre1"/>İş yapmaya geldi mi,<br class="calibre1"/>Tek kişi ara da bul.</p>
				<div class="calibre2" id="calibre_pb_57"/></body>
</html>