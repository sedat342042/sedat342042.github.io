<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_177">Bilimin Değeri</h2>
				<p class="normal">İki bay varmış bir şehirde<br class="calibre1"/>Atışırlarmış ikide birde.<br class="calibre1"/>Biri cahil ama zengin,<br class="calibre1"/>Öteki fakir, ama bilgin.<br class="calibre1"/>Paralı bayın Kafdağı’ndaymış burnu;<br class="calibre1"/>Küçümsüyormuş dostunu;<br class="calibre1"/>Onca saygıdeğer kendisiymiş,<br class="calibre1"/>Her aklı olan onu üstün görmeliymiş.<br class="calibre1"/>Bak yediği naneye!<br class="calibre1"/>Ne diye saysınlar seni<br class="calibre1"/>Sadece paran var diye?<br class="calibre1"/>Hiçbir değerin yoksa,<br class="calibre1"/>Çuvalla altının olmuş ne fayda?<br class="calibre1"/>Ama zengin öyle düşünmüyormuş;<br class="calibre1"/>— Bana bak dostum, diyormuş;<br class="calibre1"/>Pek böbürleniyorsun ama,<br class="calibre1"/>Kimseyi çağırabiliyor musun sofrana?<br class="calibre1"/>Neye yarıyor okuması senin gibilerin?<br class="calibre1"/>En kötüsünde oturursunuz evlerin.<br class="calibre1"/>Yaz kış aynı elbiseyi giyersiniz;<br class="calibre1"/>Uşak muşak hak getire;<br class="calibre1"/>Bir gölgeniz gelir ardınızdan.<br class="calibre1"/>Ne kâr getirir devlete<br class="calibre1"/>Harcayacak meteliği olmayan?<br class="calibre1"/>Bunca iyi şeyler, medeniyet, şu bu,<br class="calibre1"/>Zenginlerin saçtığı parayla olmuyor mu?<br class="calibre1"/>Keyfimiz, lüksümüz için<br class="calibre1"/>Avuçla altın dağıtıyoruz her gün.<br class="calibre1"/>Bunca işçi, sanatçı, satıcı<br class="calibre1"/>Ne yapar, ne satar biz olmasak?<br class="calibre1"/>O canım ipekli fistanları<br class="calibre1"/>Biçenler, dikenler, giyenler<br class="calibre1"/>Kimin kesesinden yer içer?<br class="calibre1"/>Ya sizler ne yaparsınız acaba,<br class="calibre1"/>Yazdığınız okunmaz kitapları<br class="calibre1"/>Zenginler almasa?</p>
				<p class="normal">Yüzsüzlük bu kadar olur,<br class="calibre1"/>Böyleleri er geç belasını bulur.<br class="calibre1"/>Bilgin ne desin bu laflara, susmuş;<br class="calibre1"/>Ama savaş onun yerine konuşmuş:<br class="calibre1"/>Mars Tanrı kasmış kavurmuş ortalığı.<br class="calibre1"/>Şehirde taş üstünde taş kalmayınca<br class="calibre1"/>Zengin yersiz kalmış koca dünyada,<br class="calibre1"/>Yüzüne kimseler bakmaz olmuş;<br class="calibre1"/>Bilginse gittiği her yerde,<br class="calibre1"/>Baş üstünde yer bulmuş.</p>
				<p class="normal">Bırakın, budalalar ne derse desin:<br class="calibre1"/>Cahil zenginden iyi yaşar fakir bilgin.</p>
				<div class="calibre2" id="calibre_pb_339"/></body>
</html>