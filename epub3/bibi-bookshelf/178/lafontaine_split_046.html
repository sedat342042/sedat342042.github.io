<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_55"><span>Kadın Oluveren Kedi</span></h2>
				<p class="normal">Bir adam kedisine tutkunmuş delice,<br class="calibre1"/>Yokmuş dünyada başka yaratık<br class="calibre1"/>Ondan güzel, ondan sevimli, ondan ince.<br class="calibre1"/>Hele tatlı tatlı miyav deyince<br class="calibre1"/>Kendinden geçiyormuş bizim âşık.<br class="calibre1"/>Gerçekten delirecek neredeyse.<br class="calibre1"/>Tanrılara yalvarmış yakarmış;<br class="calibre1"/>Büyülere, üfürüklere başvurmuş,<br class="calibre1"/>Sonunda peki demiş tanrılar.<br class="calibre1"/>Bir sabah uyanmış bakmış ki<br class="calibre1"/>Kadın oluvermiş kedisi.<br class="calibre1"/>Hemen o sabah girmiş gerdeğe.<br class="calibre1"/>Kedisine tutkun dostumuz<br class="calibre1"/>Bu sefer karısına deli divane.<br class="calibre1"/>Hiçbir güzel kadın<br class="calibre1"/>Böyle güzel gelin olmamış;<br class="calibre1"/>Hiç kimse karısından<br class="calibre1"/>Böylesine tat almamış.<br class="calibre1"/>Geceleri gündüz olmuş adamın.<br class="calibre1"/>O karısını okşamış, karısı onu:<br class="calibre1"/>Kedin karın olmuş, ötesi var mı?<br class="calibre1"/>Mutlu koca unutmuş gitmiş,<br class="calibre1"/>Karısının eskiden kedi olduğunu.<br class="calibre1"/>Derken, gecelerden bir gece,<br class="calibre1"/>Fareler de girmiş gerdeğe:<br class="calibre1"/>Başlamışlar hasırı kemirmeye.<br class="calibre1"/>Kadın bıraktığı gibi<br class="calibre1"/>Sevgili kocasını yatakta,<br class="calibre1"/>Dikilivermiş ayağa, beklemiş tetikte.<br class="calibre1"/>Birden fırlamış, tutamamış fareyi.<br class="calibre1"/>Dönmüş kocasının yanına.<br class="calibre1"/>Fareler yine gelmiş,<br class="calibre1"/>Kadın yine fırt aşağı,<br class="calibre1"/>Bu sefer yakalamış bir tanesini.<br class="calibre1"/>Fareler şaşırakalmış:<br class="calibre1"/>Bu ne biçim hanımefendi?<br class="calibre1"/>Tıpkı kedi.</p>
				<p class="normal">Can çıkar, huy çıkmaz.<br class="calibre1"/>Bir yaşı geçti mi insan<br class="calibre1"/>Kolay kolay değişmez.<br class="calibre1"/>Testi içeceğini içmiş artık,<br class="calibre1"/>Kumaş gireceği biçime girmiş.<br class="calibre1"/>Ağzınla kuş tutsan,<br class="calibre1"/>Gitmez yerleşen alışkanlık.<br class="calibre1"/>Kamçı, kırbaç kâr etmez,<br class="calibre1"/>Tabiat Nuh der, peygamber demez.<br class="calibre1"/>Demir sopayla döv,<br class="calibre1"/>Sopan eğrilir;<br class="calibre1"/>Kapıdan kov,<br class="calibre1"/>Pencereden gelir.</p>
				<div class="calibre2" id="calibre_pb_89"/></body>
</html>