<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_163">İnsanla Pire</h2>
				<p class="normal">Ne yersiz dileklerle yorarız tanrıları!<br class="calibre1"/>İnsanlara bile yakışmayan<br class="calibre1"/>Nice işler isteriz onlardan.<br class="calibre1"/>Kim olursak olalım, her tanrının gözü<br class="calibre1"/>Hep bize çevrilmek zorunda sanki;<br class="calibre1"/>En küçük ölümlünün her işi, her sözü<br class="calibre1"/>Olympos’u ve bütün Olympos’luları<br class="calibre1"/>Troyalılarla Helenlerin savaşı kadar<br class="calibre1"/>İlgilendirirmiş gibi.</p>
				<p class="normal">Bir pire omuzunu ısırmış bir budalanın,<br class="calibre1"/>Ve saklanıvermiş çarşafın bir kıvrımına.<br class="calibre1"/>— Ey Herakles, diye başlamış bizimki;<br class="calibre1"/>Ne diye temizlemezsin dünyayı<br class="calibre1"/>Her bahar dirilip gelen<br class="calibre1"/>Bu yedi başlı ejderhadan?<br class="calibre1"/>Ey Zeus, bulutlarda oturacağına,<br class="calibre1"/>Şu pireden öcümü alsana,<br class="calibre1"/>Temizleyip bütün soyunu sopunu!</p>
				<p class="normal">Ne istiyor adam, gördünüz mü?<br class="calibre1"/>Bir araya gelsin Herakles’in gürzü<br class="calibre1"/>Ve Zeus’un yıldırımı. Niçin?<br class="calibre1"/>Bir pireyi öldürmek için</p>
				<div class="calibre2" id="calibre_pb_311"/></body>
</html>