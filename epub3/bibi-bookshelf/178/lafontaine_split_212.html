<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_213">Keklikle Horozlar</h2>
				<p class="normal">Bir kekliği getirmiş adamın biri,<br class="calibre1"/>Horozlarla bir kümese koymuş.<br class="calibre1"/>Kekliği düşünün, hanım hanımcık;<br class="calibre1"/>Bir de o edepsiz, o saygısız herifleri.<br class="calibre1"/>Car car bağırıp çıngar çıkarmak<br class="calibre1"/>Bütün marifetleri.<br class="calibre1"/>Ama keklik sevinmiş önce<br class="calibre1"/>Kümeste tavuk görmeyince:<br class="calibre1"/>— Yaşadık, demiş; bunlar kadına düşkündür;<br class="calibre1"/>Âşık oldular mı bana<br class="calibre1"/>Kraliçe olduğum gündür.<br class="calibre1"/>Gel gelelim azgın ibikliler<br class="calibre1"/>Hiç de saygı göstermemişler<br class="calibre1"/>Güzelim yabancı bayana.<br class="calibre1"/>Bütün gün gagalayan gagalayana.<br class="calibre1"/>Fena alınmış kınalı keklik,<br class="calibre1"/>Bu ne biçim erkeklik, kadınseverlik!<br class="calibre1"/>Ama bakmış işin rengi başka,<br class="calibre1"/>Yalnız kendine değil bu kaba şaka;<br class="calibre1"/>Horozun horoza ettiği bin yeter;<br class="calibre1"/>Nerdeyse birbirlerini yiyecekler.<br class="calibre1"/>— Demek âdetleri böyle, demiş;<br class="calibre1"/>Bunlara kızmak değil acımak gerek.<br class="calibre1"/>Tanrı herkesi bir örnek yaratmıyor ki<br class="calibre1"/>Kimini horozca yaşatıyor,<br class="calibre1"/>Kimini keklikçe.<br class="calibre1"/>Elimde olsa durur muyum içlerinde?<br class="calibre1"/>Gider doğru dürüst,<br class="calibre1"/>Uslu akıllı erkekler bulurum kendime.<br class="calibre1"/>Bırakıyor mu buraların zorbası?<br class="calibre1"/>Tuzaklara düşürüyor bizi kör olası,<br class="calibre1"/>Atıyor horozların içine,<br class="calibre1"/>Kanatlarımızı da kesiyor üstelik.<br class="calibre1"/>İbiklilerin bunda suçu ne?<br class="calibre1"/>İnsanda bütün kötülük.</p>
				<div class="calibre2" id="calibre_pb_413"/></body>
</html>