<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_45"><span>Kartalla Bokböceği</span></h2>
				<p class="normal">Kartal, tavşan kardeşi kovalıyormuş.<br class="calibre1"/>Bir delik ararken zavallı, çıka çıka<br class="calibre1"/>Bokböceğinin yuvası çıkmış karşısına:<br class="calibre1"/>Böylesi sığınak düşman başına,<br class="calibre1"/>Ama girmiş içine ister istemez:<br class="calibre1"/>Kartal saldırınca sığınağın üstüne<br class="calibre1"/>Bokböceği girmiş araya:<br class="calibre1"/>— Kuşların sultanı, demiş; kolay sizin için<br class="calibre1"/>Bu zavallı konuğumu kapıp götürmek;<br class="calibre1"/>Ama ne olur, küçük düşürmeyin beni;<br class="calibre1"/>Ya bağışlayın canını biçarenin<br class="calibre1"/>Ya benimkini de beraber alın.<br class="calibre1"/>Komşum, kaç yıldır ahbabım o benim.<br class="calibre1"/>Zeus’un kuşu cevap bile vermeden,<br class="calibre1"/>Bir kanat vuruşta sersemletmiş böceği<br class="calibre1"/>Ve almış götürmüş tavşan kardeşi.<br class="calibre1"/>Bokböceği fena içerlemiş bu saygısızlığa,<br class="calibre1"/>Vızz diye uçmuş kartalın yuvasına<br class="calibre1"/>O gelmeden kırmış yumurtalarını,<br class="calibre1"/>Tazecik, nazlı yumurtalarını,<br class="calibre1"/>En tatlı umutlarını koca kartalın,<br class="calibre1"/>Bir tekini bile bağışlamadan.<br class="calibre1"/>Kartal dönüp görünce başına geleni,<br class="calibre1"/>Cıyak cıyak ne yaygara koparmış düşünün:<br class="calibre1"/>Kimden öç alacağını bilememesi<br class="calibre1"/>Çileden çıkarıyormuş onu büsbütün.<br class="calibre1"/>Havaya gitmiş sızlanıp yakınmaları;<br class="calibre1"/>Yaslı bir ana olarak geçirmiş o yılı.<br class="calibre1"/>Ertesi yıl daha yükseğe kurmuş yuvayı.<br class="calibre1"/>Bokböceği oraya da yetişmiş,<br class="calibre1"/>Yumurtalar o yıl da güme gitmiş.<br class="calibre1"/>Tavşan kardeşin öcü alınmış artık.<br class="calibre1"/>Bu sefer altı ay sürmüş kartalın yası,<br class="calibre1"/>Ormanları tutmuş ağıtlarının yankısı.<br class="calibre1"/>Ganymedes’i kanatlarında kaçıran kuş<br class="calibre1"/>Sonunda tanrılar kralına başvurmuş;<br class="calibre1"/>Götürmüş bütün yumurtalarını<br class="calibre1"/>Zeus’un etekleri içine bırakmış,<br class="calibre1"/>Tanrı korumak zorunda kalsın diye.<br class="calibre1"/>Orda da yumurtalara dokunmazlar ya!<br class="calibre1"/>Düşman yine de bırakmamış yakasını:<br class="calibre1"/>Bir tezek kırıntısı düşürüvermiş<br class="calibre1"/>Zeus’un güzelim kaftanı üstüne;<br class="calibre1"/>Eteklerini silkeyince Tanrı<br class="calibre1"/>Fırlatıp atmış pisliği ve yumurtaları.<br class="calibre1"/>Kartal bu densizliğini öğrenince Zeus’un<br class="calibre1"/>Sarayını bırakıp gitmeye kalkmış;<br class="calibre1"/>— Çıkarım, demiş, senin uyduluğundan.<br class="calibre1"/>Uğramam göklerine, gider çölde yaşarım.<br class="calibre1"/>Zavallı Zeus susmuş, ne diyebilir?<br class="calibre1"/>Olsa olsa bokböceğini<br class="calibre1"/>Yüce divanın önüne çıkarabilir.<br class="calibre1"/>Çağırmış ve böcek anlatmış olan biteni.<br class="calibre1"/>Kartalı haksız bulmuş ölümsüz yargıçlar,<br class="calibre1"/>Ama iki düşmanı barıştıramamışlar.<br class="calibre1"/>Tanrılar kralı düşüne taşına,<br class="calibre1"/>Şu çareyi bulmuş sonunda:<br class="calibre1"/>— Bir başka mevsime alınsın, demiş;<br class="calibre1"/>Kartalın sevişip yuva kurma zamanı;<br class="calibre1"/>O mevsimde bütün boklugiller<br class="calibre1"/>Kışlak arayıp dağ sıçanı gibi<br class="calibre1"/>Saklansın, gün ışığına çıkamasınlar.</p>
				<div class="calibre2" id="calibre_pb_69"/></body>
</html>