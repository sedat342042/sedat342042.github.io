<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_44"><span>Dişi Köpek ve Arkadaşı</span></h2>
				<p class="normal">Bir dişi köpek ha doğurdu ha doğuracak,<br class="calibre1"/>Bir yer arıyormuş yükünü boşaltacak.<br class="calibre1"/>Yalvar yakar bir ahbabını razı etmiş<br class="calibre1"/>Kulübesini ona bırakmaya birkaç gün.<br class="calibre1"/>Ve atmış kapağı içine hemen.<br class="calibre1"/>Günler sonra ahbabı gelmiş kapıya,<br class="calibre1"/>Kancık, aman ne olur, demiş,<br class="calibre1"/>İki hafta daha kalayım burda<br class="calibre1"/>Yavrular daha zor duruyor ayakta.<br class="calibre1"/>Uzatmayalım, bu istediği de olmuş.<br class="calibre1"/>İki hafta sonunda ahbabı,<br class="calibre1"/>— Yeter gayrı demiş, özledim artık<br class="calibre1"/>Evimi, odamı, yatağımı.<br class="calibre1"/>Bu sefer dişlerini göstermez mi kancık:<br class="calibre1"/>Çıkarım, demiş, çıkarabilirsen eğer<br class="calibre1"/>İçerdeki aslanlarımla beraber.<br class="calibre1"/>Yavrular çoktan çıkmış meğer yavruluktan.</p>
				<p class="normal">Kötülere ne verse pişman olur insan.<br class="calibre1"/>Ödün verdiğini geri almak için<br class="calibre1"/>Gırtlaklaşmak zorunda kalırsın,<br class="calibre1"/>Mahkemelere düşer, savaşlar açarsın.<br class="calibre1"/>Bir ayağını ele geçirmesinler<br class="calibre1"/>Dördünü de alırlar birer ikişer.</p>
				<div class="calibre2" id="calibre_pb_67"/></body>
</html>