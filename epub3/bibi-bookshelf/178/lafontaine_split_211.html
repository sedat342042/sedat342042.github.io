<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_212">Örümcekle Kırlangıç</h2>
				<p class="normal">— Ey Zeus, beyninden çıkartıverdiğin,<br class="calibre1"/>İltimaslı yarattığın Pallas Athena<br class="calibre1"/>Kıskanıp Lidya’da dokuduğum kilimleri<br class="calibre1"/>Örümceğe çevirdi bıraktı beni.<br class="calibre1"/>Ne olur, bir kez de benim derdimi dinle.<br class="calibre1"/>Bülbülün bacısı kırlangıç<br class="calibre1"/>Yiyecek bırakmıyor bana hiç.<br class="calibre1"/>Fırıl fırıl dönüp,<br class="calibre1"/>Havadan, su üstünden süzülüverip<br class="calibre1"/>Kapıyor sineklerimi ben kapmadan.<br class="calibre1"/>Sineklere benim diyebilirim,<br class="calibre1"/>Ağlarımı özene bezene<br class="calibre1"/>Onlar için germişim;<br class="calibre1"/>Dolacaklar sürüyle içine<br class="calibre1"/>Bu kör olası kuş olmasa.<br class="calibre1"/>Böyle saygısızca yakınmış örümcek,<br class="calibre1"/>Eskiden dokumacı, şimdi örücü Arahne:<br class="calibre1"/>İstediği de ne?<br class="calibre1"/>Bütün uçan böcekleri o avlayacak.</p>
				<p class="normal">Bülbülün kız kardeşi, inadına,<br class="calibre1"/>Gösterip en ince marifetlerini<br class="calibre1"/>Kapmadık sinek bırakmıyormuş havada,<br class="calibre1"/>Hem kendisi, hem yavruları için,<br class="calibre1"/>İnsafsız, amansız bir av sevinciyle.<br class="calibre1"/>Obur yavruları yuvada, ağızları açık,<br class="calibre1"/>Yarım yamalak seslerle ciyak ciyak,<br class="calibre1"/>Sinek bekliyorlar çünkü, ille de sinek.<br class="calibre1"/>Bir deri bir kemik kalmış zavallı örümcek,<br class="calibre1"/>Ve kendisi de gitmiş gürültüye:<br class="calibre1"/>Kırlangıç bir saldırısında,<br class="calibre1"/>Yürütmüş ağları mağları<br class="calibre1"/>Örümceğin kendisiyle birlikte.</p>
				<p class="normal">Zeus’un iki sofrası var her yerde:<br class="calibre1"/>Birinde usta, uyanık, güçlü olanlar yer;<br class="calibre1"/>Ötekinde küçükler artıkları bekler.</p>
				<div class="calibre2" id="calibre_pb_411"/></body>
</html>