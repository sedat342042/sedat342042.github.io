<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_202">Maymunla Kedi</h2>
				<p class="normal">Bertran’la Raton, biri maymun biri kedi;<br class="calibre1"/>Evleri bir, efendileri aynı efendi,<br class="calibre1"/>Birbirinden betermişler kötülükten yana.<br class="calibre1"/>Bir şey kayboldu mu ortadan,<br class="calibre1"/>Kimse kuşkulanmıyormuş konu komşudan:<br class="calibre1"/>Hep maymunmuş bahçeyi talan eden.<br class="calibre1"/>Kedi de farelerden çok<br class="calibre1"/>Peynirlerin peşindeymiş.<br class="calibre1"/>Bir gün, bizim iki azılı kopuk<br class="calibre1"/>Bakmışlar kestane kızartılıyor mangalda.<br class="calibre1"/>Aşırmaya can atıyormuş ikisi de;<br class="calibre1"/>Bir taşla iki kuş vuracaklar çünkü:<br class="calibre1"/>Kendilerine çıkar sağlamak bir<br class="calibre1"/>Başkalarına zarar vermek iki.<br class="calibre1"/>Bertran Raton’a demiş ki:<br class="calibre1"/>— Bak kardeş, bu iş senin işin:<br class="calibre1"/>Bütün dehanı göstermelisin.<br class="calibre1"/>Tanrı külkedisi yaratsaydı beni<br class="calibre1"/>Tek kestane bırakmazdım şu mangalda.<br class="calibre1"/>Maymun böyle der de durur mu kedi;<br class="calibre1"/>Uzatmış usturupluca pençeyi,<br class="calibre1"/>Biraz kül savurup çekivermiş geri:<br class="calibre1"/>Gelsin bir kestane, bir daha, bir daha:<br class="calibre1"/>Bertran yutuyormuş hepsini bir kapışta.<br class="calibre1"/>Ama hizmetçi çıkagelince birden<br class="calibre1"/>Kestaneleri yiyen değil<br class="calibre1"/>Külden çıkaran olmuş dayağı yiyen.</p>
				<p class="normal">Budur çok kez başına gelen<br class="calibre1"/>Ufak tefek kralların:<br class="calibre1"/>Onlar yer zapartayı<br class="calibre1"/>Büyük kral vurur parsayı.</p>
				<div class="calibre2" id="calibre_pb_390"/></body>
</html>