<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_46">Aslanla Küçük Sinek</h2>
				<p class="normal">— Çekil git, miskin yaratık, pis ufaklık!<br class="calibre1"/>Bir gün böyle demiş sineğe aslan,<br class="calibre1"/>Sinek de meydan okumuş hemen:<br class="calibre1"/>— Ne sandın? demiş;<br class="calibre1"/>Kral dediler sana diye<br class="calibre1"/>Korkacak mıyım senden?<br class="calibre1"/>Vızgelirsin bana.<br class="calibre1"/>Öküzden güçlü olmayasın;<br class="calibre1"/>Öküzü yıldırmışım ben!<br class="calibre1"/>Sinek der demez bunu,<br class="calibre1"/>Çalmış hücum borusunu,<br class="calibre1"/>İlkin açılmış şöyle bir, hız almış,<br class="calibre1"/>Sonra vızzz aslanın ense köküne.<br class="calibre1"/>Aslan öfkeden delirecek;<br class="calibre1"/>Ağzı köpük saçarmış, gözleri şimşek.<br class="calibre1"/>Derken bir kükreyiş kükremiş ki<br class="calibre1"/>Allak bullak olmuş dünya,<br class="calibre1"/>Korkudan kaçan kaçana.<br class="calibre1"/>Bütün bunlara sebep kim?<br class="calibre1"/>Ufacık bir sinek!<br class="calibre1"/>Bu minnacık piç kurusu<br class="calibre1"/>Isırmadık yer komamış koca aslanda,<br class="calibre1"/>Kıçından tut burnuna,<br class="calibre1"/>Burnunun da deliğine dek.<br class="calibre1"/>Haşmetli ha kudurdu, ha kuduracak…<br class="calibre1"/>Görülmez düşmanıysa memnun,<br class="calibre1"/>Hora tepiyor sevinçten;<br class="calibre1"/>Gülüyor aslanın diş diş, pençe pençe<br class="calibre1"/>Kendi kendini didiklemesine.<br class="calibre1"/>Kan revan içinde zavallı,<br class="calibre1"/>Kendi öfkesi tüketmiş aslanı,<br class="calibre1"/>Soluk soluğa yıkılmış yere.<br class="calibre1"/>O zaman artık sinek<br class="calibre1"/>Çekilmiş kavgadan göğsünü gererek<br class="calibre1"/>Zafer boruları çalmış bu sefer.<br class="calibre1"/>Ve gidip dört bir yana haber<br class="calibre1"/>Vereyim derken,<br class="calibre1"/>Düşmüş örümceğin ağına,<br class="calibre1"/>Örümcek de bakmış icabına.</p>
				<p class="normal">Bu masal bize ne öğretir?<br class="calibre1"/>İki şey bence; biri şu:<br class="calibre1"/>Küçük düşman çokluk büyüğünden beterdir.<br class="calibre1"/>Öteki de şu:<br class="calibre1"/>Büyük belalardan kurtulur da insan<br class="calibre1"/>Pisi pisine gidebilir.<br class="calibre1"/></p>
				<div class="calibre2" id="calibre_pb_71"/></body>
</html>