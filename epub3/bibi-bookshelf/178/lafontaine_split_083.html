<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_90"><span>Kurt, Keçi ve Oğlak</span></h2>
				<p class="normal">Keçi Kadın taze ot yemeğe gidiyormuş<br class="calibre1"/>Şişirmek için, her günkü gibi,<br class="calibre1"/>Yerlere sürtünen memelerini,<br class="calibre1"/>Kapısını iyice kilitlemiş çıkarken,<br class="calibre1"/>Oğlağına da tembih etmiş yeniden:<br class="calibre1"/>— Sakın ha, demiş, kimseye kapıyı açma<br class="calibre1"/>Şu parolayı veremezse eğer:<br class="calibre1"/>Yuf olsun kurda ve de soyuna sopuna!<br class="calibre1"/>Tam bu sözleri söylerken keçi<br class="calibre1"/>Kurt da oralardan geçmez mi!..<br class="calibre1"/>Duymuş parolayı uzaktan<br class="calibre1"/>Ve tabii çıkarmamış aklından.<br class="calibre1"/>Keçi Kadın görmemiş canavarı,<br class="calibre1"/>Görse, bizim masal kalmıştı yarı!<br class="calibre1"/>Kurt bekleyip uzaklaşmasını,<br class="calibre1"/>Sahte bir sesle keçi gibi meleyerek<br class="calibre1"/>Açtırmak istemiş kapıyı<br class="calibre1"/>— Yuf olsun kurda da, diyerek.<br class="calibre1"/>Hemen açılır sandığı kapı açılmamış.<br class="calibre1"/>Kuşkulu oğlan kapının yarığından bakmış:<br class="calibre1"/>— Ak pabuç göster, demiş, yoksa açmam.<br class="calibre1"/>Ak pabuçsa, herkes bilir,<br class="calibre1"/>Kurtların pek kullanmadığı bir şeydir.<br class="calibre1"/>Kurt fena bozulmuş,<br class="calibre1"/>Pes demiş oğlağın böylesine,<br class="calibre1"/>Geldiği gibi de dönmüş evine.<br class="calibre1"/>Nice olurdu oğlağın hali<br class="calibre1"/>Kurt nerden bilecek deyip<br class="calibre1"/>Verdiği parolaya güvenseydi!</p>
				<p class="normal">İki güvenlik bir güvenlikten iyidir<br class="calibre1"/>Daha fazlasını arasan da yeridir.</p>
				<div class="calibre2" id="calibre_pb_161"/></body>
</html>