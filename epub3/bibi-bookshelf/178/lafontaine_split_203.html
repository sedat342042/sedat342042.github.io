<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_205">Madame de La Sablière’e Söylev</h2>
				<p class="normal">İris, sizi övmekten daha kolay ne var?<br class="calibre1"/>Ama kaç kez istemem dediniz bana.<br class="calibre1"/>Kimselere benzemiyorsunuz bunda.<br class="calibre1"/>Başkaları hep övülmek istiyorlar.<br class="calibre1"/>Hoşlanmayanı yok pöhpöhlenmekten.<br class="calibre1"/>Kınamıyorum onları, hoş görüyorum;<br class="calibre1"/>Tanrıların, kralların, güzellerin<br class="calibre1"/>Ortak bir huyları bu deyip geçiyorum.<br class="calibre1"/>Nektar dedikleri bir içki var hani<br class="calibre1"/>Şairlerin övdüğü Zeus’un sevdiği<br class="calibre1"/>Dünya tanrılarının başını döndüren;<br class="calibre1"/>Övgüdür işte o, İris;<br class="calibre1"/>Ama ondan hoşlanmıyorsunuz siz.<br class="calibre1"/>Başka sözler istiyorsunuz övgü yerine:<br class="calibre1"/>Tatlı söyleşiler, karşılıklı düşünmeler,<br class="calibre1"/>Ne rastgelirse, her şey üzerine;<br class="calibre1"/>O kadar ki sizin konuşmalarınızda<br class="calibre1"/>Boş söz oyunlarının bile yeri var.<br class="calibre1"/>İnanmıyorlar buna, inanmasınlar.<br class="calibre1"/>Oyun, bilim, hayal, boş söz, hepsi güzeldir;<br class="calibre1"/>Bence söyleşilerde hepsi gereklidir.<br class="calibre1"/>Baharın donattığı bir bahçedir bu:<br class="calibre1"/>Arı türlü çiçeklere konar orada<br class="calibre1"/>Bala çevrilir her üstünde durduğu.<br class="calibre1"/>Bunu söyledikten sonra izin verin de<br class="calibre1"/>Masallara biraz filozofi de girsin:<br class="calibre1"/>Bir çeşit, bir başka filozofi,<br class="calibre1"/>İnce, meraklı, cüretli bir yanı düşüncenin.<br class="calibre1"/>Yeni filozofi diyor buna kimi,<br class="calibre1"/>Bilmem kulağınıza geldi mi?<br class="calibre1"/>Bu filozofiye göre hayvan bir makinedir;<br class="calibre1"/>Her yaptığı kendi isteğiyle değil<br class="calibre1"/>İçindeki zembereklerin etkisiyledir.<br class="calibre1"/>Ne duygusu, ne ruhu, yalnız bedeni vardır:<br class="calibre1"/>Tıpkı bir saat gibi hep eşit adımlarla<br class="calibre1"/>Körü körüne, bir amacı olmadan yürür.<br class="calibre1"/>Açın kapağını, bakın içine:<br class="calibre1"/>Bir sürü çarktır düşüncenin yerini tutan.<br class="calibre1"/>Bir çark bir başka çarkı iter,<br class="calibre1"/>O çark ötekini ve saat çalar.<br class="calibre1"/>Hayvan da tıpatıp böyledir diyorlar.<br class="calibre1"/>Gördüğü şey bir yerine çarparmış,<br class="calibre1"/>Bu çarptığı şey dosdoğru gider bu haberi<br class="calibre1"/>Komşusuna verirmiş, bizim anlayacağımız.<br class="calibre1"/>Ondan ona çarçabuk giderek duyum<br class="calibre1"/>Kavrama oluverirmiş; ama neden olurmuş;<br class="calibre1"/>Gereksinmeden olur diyorlar:<br class="calibre1"/>Duygulanmadan ve ister istemez.<br class="calibre1"/>Hayvanlarda bu türlü oluyormuş halkın<br class="calibre1"/>Üzüntü, sevinç, sevgi, haz, acı<br class="calibre1"/>Diye adlandırdığı türlü haller.<br class="calibre1"/>Hiç yokmuş böyle duygular meğer.<br class="calibre1"/>Hayvan neymiş? Bir saat. Ya biz? Bir başka!<br class="calibre1"/>Descartes böyle düşünüyor işte.<br class="calibre1"/>O Descartes ki tanrı denirdi kendisine<br class="calibre1"/>Paganlar arasında yaşamış olsaydı;<br class="calibre1"/>O Descartes ki insanla ruhu arası bir yerdedir<br class="calibre1"/>Nasıl hayvan gibi çalışan bir uşak<br class="calibre1"/>İstiridyeyle insan arasındaysa.<br class="calibre1"/>İşte, diyorum, böyle düşünüyor Descartes.<br class="calibre1"/>Evet, bende bir düşünme gücü var,<br class="calibre1"/>Düşündüğümü de biliyorum üstelik.<br class="calibre1"/>Oysa, İris, bir sezgiyle bilirsiniz ki<br class="calibre1"/>Hayvanda düşünce olsa bile<br class="calibre1"/>Dünyası, düşüncesi üstüne düşünemez.<br class="calibre1"/>Descartes daha ileri giderek<br class="calibre1"/>Kesip atıyor hiç düşünmez diye.<br class="calibre1"/>Siz de ben de inandık diyelim buna.<br class="calibre1"/>Ama ne deriz o zaman şu gerçeğe:</p>
				<p class="normal">Boynuzları onu bulmuş yaşlı geyik<br class="calibre1"/>Ormanda boru ve insan seslerinin<br class="calibre1"/>Ardını bırakmadığını anlayınca,<br class="calibre1"/>İzini, geçitlerini kaybettirmek için<br class="calibre1"/>Türlü oyunlara başvurduktan sonra,<br class="calibre1"/>Kendinden genç bir geyiği koyup yerine<br class="calibre1"/>Zorla sürer onu köpeklerin önüne.<br class="calibre1"/>Şu akıl yormalara bakın yaşamak için!<br class="calibre1"/>Geri dönmeler, kurnazlıklar, aldatmacalar,<br class="calibre1"/>Ve bu değiştirmece, daha neler, neler.<br class="calibre1"/>Büyük komutanlara lâyık tabiyeler.<br class="calibre1"/>Bunlarla şanlar, nişanlar kazanır insan,<br class="calibre1"/>Oysa paramparça ederler geyiği<br class="calibre1"/>Bu şereftir zavallının görüp göreceği.</p>
				<p class="normal">Keklik tehlikede gördü mü<br class="calibre1"/>Kanatları yeni çıkan yavrularını,<br class="calibre1"/>Bilir uçup kurtulamayacaklarını;<br class="calibre1"/>Yaralanmış gibi kanadını sürte sürte<br class="calibre1"/>Avcıyı, köpekleri takar peşine,<br class="calibre1"/>Uzaklaştırır tehlikeyi yuvasından.<br class="calibre1"/>Ve köpek kıstırdı kekliği sanırken avcı<br class="calibre1"/>Bizimki uçar gider pırrr diye gülerekten<br class="calibre1"/>Avcı şaşkın şaşkın bakakalır ardından.</p>
				<p class="normal">Kuzey kutbuna yakın bir ülke var;<br class="calibre1"/>İnsanlar orada, duymuşsunuzdur,<br class="calibre1"/>İlk çağlardaki gibi yaşarlar,<br class="calibre1"/>Kapkara bir bilgisizlik içinde.<br class="calibre1"/>İnsanlar dedim; hayvanlara gelince<br class="calibre1"/>Onlar azgın selleri bile durduran<br class="calibre1"/>Nice sağlam yapılar kurarlar;<br class="calibre1"/>Bir kıyıdan ötekine tünel kazarlar.<br class="calibre1"/>Olduğu gibi kalır bütün yaptıkları.<br class="calibre1"/>Her kunduz çalışır; hepsi ortaktır işte.<br class="calibre1"/>Yaşlılar durmadan çalıştırır gençleri.<br class="calibre1"/>İşçibaşları koşuşur, sopa elde.<br class="calibre1"/>Platon’un devletine hocalık eder<br class="calibre1"/>Bu karada ve denizde düzen kuranlar.<br class="calibre1"/>Kışlık evleri vardır buzlar içinde;<br class="calibre1"/>Köprüleri vardır göller üstünde<br class="calibre1"/>Elleriyle ustaca yaptıkları.<br class="calibre1"/>İnsanlar bakmış bakmış da ne öğrenmiş?<br class="calibre1"/>Suyu yüzerek geçmesini sadece.</p>
				<p class="normal">Bu kunduzlar kafasız bir beden olacak ha?<br class="calibre1"/>Zor inandırırlar beni buna.<br class="calibre1"/>Ama bakın dahası var, dinleyin şunu:<br class="calibre1"/>Şanlı bir kraldan öğrendim bunu;<br class="calibre1"/>Kuzeyi savunan beni de savunacak:<br class="calibre1"/>Zaferin sevgilisi bir kral konuşacak;<br class="calibre1"/>Adı Osmanlılara karşı bir duvar olmuş<br class="calibre1"/>Polonya kralı bu; bir kral yalan söylemez.<br class="calibre1"/>Diyor ki bu kral yurdunun sınırlarında<br class="calibre1"/>Hayvanlar birbiriyle savaşırmış zaman zaman;<br class="calibre1"/>Babalardan oğullara gelen kan<br class="calibre1"/>Besler sürdürürmüş bu savaşları.<br class="calibre1"/>Tilki soyuna yakın hayvanlarmış bunlar:<br class="calibre1"/>Bobaklar ve can düşmanları korsaklar.<br class="calibre1"/>İnsanlar arasında hiçbir savaş<br class="calibre1"/>Onlarınki kadar ustalıkla yapılmamış,<br class="calibre1"/>Bu yaşadığımız yüzyılda bile.<br class="calibre1"/>İleri karakollar, gözcüler, casuslar,<br class="calibre1"/>Pusu kurmalar, ikiye bölünmeler;<br class="calibre1"/>Cehennem kızı ve kahramanlar anası<br class="calibre1"/>Olmaz olası bir bilimin türlü buluşları<br class="calibre1"/>Bu hayvanlara sağduyu ve görgü kazandırmış.<br class="calibre1"/>Savaşlarının destanını yazmak için<br class="calibre1"/>Homeros öbür dünyadan geri gelmeliymiş.<br class="calibre1"/>Ah gelse keşke; Descartes da gelse de bari<br class="calibre1"/>Görsek nasıl açıklar bu örnekleri.<br class="calibre1"/>Demin dediklerimi söyler herhalde:<br class="calibre1"/>Doğa yalnız birtakım zembereklerle<br class="calibre1"/>Hayvanlara bütün bunları yaptırabilir.<br class="calibre1"/>Bellek bedensel bir şeydir<br class="calibre1"/>Ve yalnız ondan yararlanır hayvanlar<br class="calibre1"/>Benim burada anlattığım bütün hallerde.<br class="calibre1"/>Görülen şey tekrar görüldü mü,<br class="calibre1"/>Aynı yoldan kendi bölümüne gider<br class="calibre1"/>Önce çizilmiş izi bulur ve aynı yoldan,<br class="calibre1"/>Düşüncenin aracılığı olmadan,<br class="calibre1"/>Hayvanın aynı işi yapmasını sağlar.<br class="calibre1"/>Bizim davranışımızsa başka türlü:<br class="calibre1"/>Bize istemimiz yaptırır her şeyi,<br class="calibre1"/>Dışımızdaki nesne, ya da içgüdü değil.<br class="calibre1"/>Ben ister konuşurum, ister yürürüm;<br class="calibre1"/>Bir güç duyarım içimde beni iten.<br class="calibre1"/>Beden makinem emrindedir<br class="calibre1"/>Bu düşünce dediğimiz ilkenin.<br class="calibre1"/>Bedenden ayrıdır bu ilke;<br class="calibre1"/>Açıkça kavrarız onu,<br class="calibre1"/>Bedenden daha iyi kavrarız hem de.<br class="calibre1"/>Odur her yaptığımızın yüce hakemi;<br class="calibre1"/>Ama beden nasıl duyar, anlar onu?<br class="calibre1"/>Bütün sorun burada işte:<br class="calibre1"/>Görüyorum, aracı yönetiyor elim,<br class="calibre1"/>Ama elimi yöneten kim?<br class="calibre1"/>Kim yönetiyor gökleri, yıldızları?<br class="calibre1"/>Her gezegenle bir melek mi görevli yoksa?<br class="calibre1"/>Bir ruh yaşıyor içimizde,<br class="calibre1"/>O kımıldatıyor zembereklerimizi<br class="calibre1"/>Ve kavrıyoruz. Nasıl? Bilemem onu.<br class="calibre1"/>Tanrı’ya kavuşmadan bilinemez bu.<br class="calibre1"/>Doğrusunu söylemek gerekirse<br class="calibre1"/>Descartes da bilmiyordu ölmezden önce.<br class="calibre1"/>Bu konuda o da, biz de eşit durumdayız.<br class="calibre1"/>Benim bildiğim bir şey varsa, İris,<br class="calibre1"/>Örnek verdiğim hayvanlarda o ruh yok:<br class="calibre1"/>O ruhun tapınağı insandır yalnız.<br class="calibre1"/>Ama hakkını yememek gerek hayvanın da<br class="calibre1"/>Bitkide olmayan bir şey var onda.<br class="calibre1"/>Hoş bitki de soluk alıyor ya neyse.<br class="calibre1"/>Şu anlatacağıma ne buyurulur,<br class="calibre1"/>Sorarım herkese:</p>
				<div class="calibre2" id="calibre_pb_396"/></body>
</html>