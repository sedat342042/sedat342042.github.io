<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_106">Çiftçi ile Oğulları</h2>
				<p class="normal">Çalış, alın teri dök;<br class="calibre1"/>Bundan iyi sermaye yok.</p>
				<p class="normal">Zengin bir çiftçi, bakmış ölümü yakın;<br class="calibre1"/>Çağırmış oğullarını; demiş ki gizlice:<br class="calibre1"/>— Bu toprakları satmayın sakın:<br class="calibre1"/>Bir define var tarlanın birinde,<br class="calibre1"/>Atalarımızdan kalma.<br class="calibre1"/>Tam yerini söyleyemem ama,<br class="calibre1"/>İsterseniz arar bulursunuz,<br class="calibre1"/>Er geç de zengin olursunuz.<br class="calibre1"/>Orak biter bitmez başlayın kazmaya;<br class="calibre1"/>Sürün, belleyin, arayın, tarayın,<br class="calibre1"/>Elden geçirmedik yer bırakmayın.</p>
				<p class="normal">Baba ölünce,<br class="calibre1"/>Oğullar doğru definenin peşine.<br class="calibre1"/>Ha şurda, ha burda derken,<br class="calibre1"/>Bütün topraklar geçmiş elden.<br class="calibre1"/>Öyle kazmışlar ki her yeri,<br class="calibre1"/>Eskisinden bol vermiş ekinleri.<br class="calibre1"/>Define mefine yokmuş ama,<br class="calibre1"/>Akıllı adammış baba:<br class="calibre1"/>Anlatmak istemiş ki giderayak,<br class="calibre1"/>Define bulmanın yolu çalışmak.</p>
				<div class="calibre2" id="calibre_pb_194"/></body>
</html>