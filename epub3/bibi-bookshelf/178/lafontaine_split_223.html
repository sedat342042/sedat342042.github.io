<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_223">Zeus ve Oğlu</h2>
				<p class="normal">Zeus’un bir oğlu olmuş;<br class="calibre1"/>Babasına çeken bu oğulun ruhu<br class="calibre1"/>Alabildiğine tanrısalmış.<br class="calibre1"/>Çocuk ruhu hiçbir şeyi sevmez<br class="calibre1"/>Onunkiyse kendini çok tez<br class="calibre1"/>Sevme sevilme kaygılarına salmış.<br class="calibre1"/>Onda birleşen akıl ve sevgi<br class="calibre1"/>Geride bırakmış zamanı, o zaman ki<br class="calibre1"/>Her mevsimi ne çabuk getirir zaten.<br class="calibre1"/>İlkin güler yüzlü otlar-çiçekler olmuş<br class="calibre1"/>Olympos’lu gencin yüreğini çelen.<br class="calibre1"/>Tutkunun bütün hallerini yaşamış:<br class="calibre1"/>İnce duygular, tatlı ürperişler,<br class="calibre1"/>Ahlar, vahlar, hepsini, hepsini tatmış.<br class="calibre1"/>Zeusoğlu’nun doğuştan<br class="calibre1"/>Bir başka iç zenginliği varmış<br class="calibre1"/>Öteki tanrıların çocuklarından.<br class="calibre1"/>Eskiden çok âşık olmuş da sanki<br class="calibre1"/>Yeniden yaşıyor gibiymiş o günleri:<br class="calibre1"/>Öylesine kusursuzmuş sevgi işlerinde.<br class="calibre1"/>Ama Zeus öğrenim görmesini istemiş.<br class="calibre1"/>Toplamış tanrıları, demiş: — Bugüne dek<br class="calibre1"/>Tek başıma çektim çevirdim evreni.<br class="calibre1"/>Ama o kadar değişik işler var ki<br class="calibre1"/>Bunları yeni tanrılara dağıtmam gerek.<br class="calibre1"/>Bu sevgili oğlumu almalıyım ele<br class="calibre1"/>Kanı benim kanım, üstelik de şimdiden<br class="calibre1"/>Her yanda tapınaklar kurulmuş ona.<br class="calibre1"/>Her şeyi bilmeli ki hak etsin<br class="calibre1"/>Ölümsüzler katına yükselmeyi.<br class="calibre1"/>Böyle demiş eli şimşekli tanrı.<br class="calibre1"/>Ötekiler alkışlamış: — Bu üstün zekâ<br class="calibre1"/>Her şeyi çabucak kavrar demişler.<br class="calibre1"/>Savaş Tanrısı atılmış hemen:<br class="calibre1"/>— Ben sanatımı kendim öğretirim ona,<br class="calibre1"/>Ne kahramanlar yetiştirdi bu sanat, demiş;<br class="calibre1"/>Ne şanlar, ne ülkeler kazandırdı Olympos’a.<br class="calibre1"/>— Ben de çalgı öğretmeni olurum onun,<br class="calibre1"/>Demiş sarışın ve bilgin Apollon.<br class="calibre1"/>— Ben de, demiş aslan postlu Herakles,<br class="calibre1"/>Yenmesini öğretirim ona kötülükleri;<br class="calibre1"/>Dizginlemesini zehir saçan azgınlıkları,<br class="calibre1"/>Yüreklerde ölüp dirilen o ejderhaları.<br class="calibre1"/>Yumuşak keyiflerin düşmanıyım ben,<br class="calibre1"/>Çiğnenmemiş yeni yollar öğrenir benden<br class="calibre1"/>Erdem adımlarıyla şereflere götüren.<br class="calibre1"/>Sıra Sevgi Tanrısı’na gelince<br class="calibre1"/>— Benimle öğrenemeyeceği şey yoktur.</p>
				<p class="normal">Sevginin dediği doğrudur;<br class="calibre1"/>Neyin hakkından gelinmez<br class="calibre1"/>Kafa istekle birleşir birleşmez.</p>
				<div class="calibre2" id="calibre_pb_434"/></body>
</html>