<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_256">Gönüllü Yargıç, Gönüllü Hekim ve Keşiş</h2>
				<p class="normal">Üç evliya varmış, üçü de cennet peşinde;<br class="calibre1"/>Fikirleri, zikirleri, hedefleri bir;<br class="calibre1"/>Ama ayrı ayrı yollar seçmişler;<br class="calibre1"/>Eh bütün yollar Roma’ya gider.<br class="calibre1"/>Birine davalıların halleri dokunmuş<br class="calibre1"/>İşi uzatan, çıkmaza sokan mahkemelerde.<br class="calibre1"/>Parasız pulsuz yargıçlık yaparım, demiş,<br class="calibre1"/>Dünya malında gözü yokmuş nasıl olsa.<br class="calibre1"/>Kanunlar kondu konalı insan ömrünün<br class="calibre1"/>Mahkemelerde geçiyor yarısı.<br class="calibre1"/>Ne yarısı, dörtte üçü, çok kez de hepsi.<br class="calibre1"/>Bizimki davacıları barıştırarak<br class="calibre1"/>Önüne geçeceğini sanmış bu çılgınlığın.<br class="calibre1"/>İkinci evliya hastaneleri seçmiş.<br class="calibre1"/>Aferin derim; çünkü hastayı ferahlatmak<br class="calibre1"/>Hayırseverliğin en iyisidir bence.<br class="calibre1"/>Eski zaman hastaları da<br class="calibre1"/>Her zamanın hastaları gibi olduğundan,<br class="calibre1"/>Bizim evliya çok çekmiş dert dinlemekten.<br class="calibre1"/>Kimi ağlar, kimi kızar, kimi yakınır:<br class="calibre1"/>— Şuna buna nasıl bakıyor baksanıza:<br class="calibre1"/>Onlar dostları çünkü; bizler tu kaka.<br class="calibre1"/>Bunlar hiç kalırmış,<br class="calibre1"/>Davacıları uzlaştırmak isteyen<br class="calibre1"/>Yargıç evliyanın çektikleri yanında:<br class="calibre1"/>Kimse memnun değilmiş hiçbir yargıdan:<br class="calibre1"/>Her iki taraf da çatıyormuş ona.<br class="calibre1"/>Adalet terazisi<br class="calibre1"/>Payına razı etmiyormuş kimseyi.<br class="calibre1"/>Yargıç sinirlenmiş dırdır edenlere<br class="calibre1"/>Gitmiş hastaneye<br class="calibre1"/>Dert yanmış öteki evliyaya.<br class="calibre1"/>O evliya da canından bezmiş olduğu için<br class="calibre1"/>Gel bırakalım bu işleri de<br class="calibre1"/>Gidip ormanlarda yaşayalım demişler;<br class="calibre1"/>Hastalardan, davacılardan uzakta.<br class="calibre1"/>Sarp kayalıkların dibinde<br class="calibre1"/>Tertemiz bir kaynağın yanı başında.<br class="calibre1"/>Öyle ıssız bir yere gitmişler ki<br class="calibre1"/>Ne gün ışığı girermiş içine, ne rüzgâr.<br class="calibre1"/>İşte orada üçüncü evliyaya rastlamış<br class="calibre1"/>Ve bir öğüt istemişler ondan.<br class="calibre1"/>Keşiş yoldaşları demiş ki:<br class="calibre1"/>— İnsan öğüdü kendi kendine vermeli.<br class="calibre1"/>Derdinizi sizden iyi kim anlar?<br class="calibre1"/>Yüce Varlığın her ölümlüden istediği<br class="calibre1"/>Kendi kendini tanımasıdır en önce.<br class="calibre1"/>Kendinizi şehirde tanıdınız siz,<br class="calibre1"/>Oysa yalnız sakin yerlerde olur bu iş.<br class="calibre1"/>Başka yerde kendini aramak büyük hata.<br class="calibre1"/>Bulanık suda ne görebilir insan?<br class="calibre1"/>Şu kaynağı allak bullak etsek ne olur?<br class="calibre1"/>— Kendimizi göremeyiz elbet içinde:<br class="calibre1"/>Öyle yoğun bir buluta döner ki çamur,<br class="calibre1"/>Suyun billur aynalığı yok olur.<br class="calibre1"/>Evet, kardeşlerim, bırakın durulsun sular,<br class="calibre1"/>O zaman görürsünüz içinde kendinizi.<br class="calibre1"/>Issız yerlerde kalın<br class="calibre1"/>İçinizi daha iyi seyretmek için.<br class="calibre1"/>İki dost inanıp uymuşlar bu güzel öğüde.</p>
				<p class="normal">Ama demek değildir ki bu<br class="calibre1"/>Kimse bir görev yüklenmeyecek.<br class="calibre1"/>Madem mahkemelere düşüyor,<br class="calibre1"/>Ölüyor, hastalanıyor insan,<br class="calibre1"/>Hekimler, avukatlar olacak ne yapsan.<br class="calibre1"/>Tanrı’ya şükür, yoksun kalacak değiliz<br class="calibre1"/>Her iki görevin yardımlarından:<br class="calibre1"/>Şeref ve kazanç sağladıkça bu işler<br class="calibre1"/>Korkmayın, başımızdan eksik olmazlar.<br class="calibre1"/>Ne var ki bu görevlerde çalışırken insan<br class="calibre1"/>Kendini adam etmeyi unutuyor çok zaman.<br class="calibre1"/>Ey halkın hizmetinde çalışanlar,<br class="calibre1"/>Kodamanlar, krallar, bakanlar,<br class="calibre1"/>Sizler ki ne bulanık sular<br class="calibre1"/>Ne umulmadık belalar içindesiniz,<br class="calibre1"/>Sizler ki mutsuz oldunuz mu düşer,<br class="calibre1"/>Mutlu oldunuz mu da bozulursunuz;<br class="calibre1"/>Sizler görmüyorsunuz kendi kendinizi,<br class="calibre1"/>Ne kendinizi, ne de hiç kimseyi.<br class="calibre1"/>Arada bir kendinize gelir gibi olsanız<br class="calibre1"/>Bir dalkavuk gelir bulandırır suyu apansız.</p>
				<p class="normal">Bu kitabı bu dersle bitirelim,<br class="calibre1"/>Gelecek yüzyıllara yararlı olsun diyelim.<br class="calibre1"/>Krallara sunarken bunu<br class="calibre1"/>Sorarım akıllı kişilere, kitabımı<br class="calibre1"/>Neyle bitirsem daha iyi olurdu?</p>
				<div class="calibre2" id="calibre_pb_501"/></body>
</html>