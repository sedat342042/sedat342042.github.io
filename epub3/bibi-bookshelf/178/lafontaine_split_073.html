<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_80"><span>Eşek ve Küçük Köpek</span></h2>
				<p class="normal">Yaradılış zorlanmaya gelmez.<br class="calibre1"/>Zorladın mı yaptığın güzel olmaz.<br class="calibre1"/>İriyarı, kaba saba bir adamsan,<br class="calibre1"/>Çıtkırıldım görünmenin manası var mı?<br class="calibre1"/>Herkese incelik vermemiş Yaradan.<br class="calibre1"/>Kimi insan doğuştan güzel, alımlı;<br class="calibre1"/>Onlar gibi olmaya kalkmamalı.<br class="calibre1"/>Yoksa, ne yapsan tökezlersin;<br class="calibre1"/>Masaldaki eşeğe benzersin.<br class="calibre1"/>Hani o, beni de sevsinler diye<br class="calibre1"/>Efendisini okşamaya kalkan eşeğe.<br class="calibre1"/>— Ne demek? demiş eşek kendi kendine;<br class="calibre1"/>Şu minnacık köpeğin değeri ne?<br class="calibre1"/>Neden o bayların bayanların<br class="calibre1"/>Kucaklarında oturuyor da<br class="calibre1"/>Ben zavallı, hep yük altındayım?<br class="calibre1"/>Boyna da sopa yiyorum sırtıma?<br class="calibre1"/>Nedir sanki bu köpeğin marifeti?<br class="calibre1"/>Susta durup ayağını uzattı mı<br class="calibre1"/>Kucaklayıp öpüyorlar suratını.<br class="calibre1"/>Buysa bütün istedikleri, kolay;<br class="calibre1"/>Ben de yapar, okşatırım kendimi.<br class="calibre1"/>Eşek pek sevinmiş bu aklı bulduğuna<br class="calibre1"/>Ve efendisinin keyifli bir zamanında<br class="calibre1"/>Zor bela kaldırıp ayağını,<br class="calibre1"/>En candan eşek cilvesiyle,<br class="calibre1"/>Sokmuş adamın çenesine.<br class="calibre1"/>“Ya! Nasıl!” der gibi de anırmış<br class="calibre1"/>O mübarek, o şahane sesiyle.<br class="calibre1"/>— Çüş! demiş sahibi şaşırarak;<br class="calibre1"/>Ne çene bıraktı bende, ne kulak.<br class="calibre1"/>Gelsin sopa, demiş; sopa gelmiş.<br class="calibre1"/>Eşeğin ayağı değmiş suya.<br class="calibre1"/>Böyle de bitmiş komedya.</p>
				<div class="calibre2" id="calibre_pb_141"/></body>
</html>