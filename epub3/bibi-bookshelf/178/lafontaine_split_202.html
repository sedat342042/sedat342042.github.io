<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_204">Çoban ve Sürüsü</h2>
				<p class="normal">— Nedir çektiğim, demiş çoban;<br class="calibre1"/>Bu sersem koyun milletinden?<br class="calibre1"/>Kurt geldi mi hepsi kuzu,<br class="calibre1"/>İstediğin kadar say, boşuna,<br class="calibre1"/>Sürü eksiliyor boyuna.<br class="calibre1"/>Dün saydım, bin koyundular,<br class="calibre1"/>Bir tek kurdun hakkından gelemediler.<br class="calibre1"/>Bir mor koyunum vardı,<br class="calibre1"/>Hep peşimde gezerdi;<br class="calibre1"/>Bir parçacık ekmekle,<br class="calibre1"/>Cehenneme gitsem gelirdi.<br class="calibre1"/>Kaval çaldım mı hele,<br class="calibre1"/>Karşı dağdan gelir, beni bulurdu.<br class="calibre1"/>Canım, mor koyunum nerede şimdi?<br class="calibre1"/>Zavallıyı kurt geldi yedi,<br class="calibre1"/>Koca sürü ne yaptı kurda? Hiç!<br class="calibre1"/>Bu ağıttan sonra çoban,<br class="calibre1"/>Sürüye bir nutuk çekmiş;<br class="calibre1"/>Büyüğüne, küçüğüne, topuna birden<br class="calibre1"/>Güzel öğütler vermiş:<br class="calibre1"/>— Birlik olur, sıkı durursanız, demiş.<br class="calibre1"/>Kurt giremez aranıza!<br class="calibre1"/>Koyun milleti yeminler etmiş çobana:<br class="calibre1"/>— Kurdu yanaştırırsak, demişler.</p>
				<p class="normal">Yuf olsun bize.<br class="calibre1"/>Kahrolsun sırtımızdan geçinen,<br class="calibre1"/>Mor koyunu çiy çiy yiyen!<br class="calibre1"/>Ölmek var, kurda koyun yok!<br class="calibre1"/>Çoban inanmış, aferin demiş sürüye.<br class="calibre1"/>Ama daha o gece,<br class="calibre1"/>Uzaktan bir kurt görününce,<br class="calibre1"/>Darmadağın olmuş koca sürü.<br class="calibre1"/>Üstelik de gördükleri<br class="calibre1"/>Kurdun gölgesiymiş sadece.</p>
				<p class="normal">Kötü askere istediğin kadar nutuk çek,<br class="calibre1"/>Yemin ettir ölürüz de dönmeyiz diye,<br class="calibre1"/>İlk ateşte hepsi kaçar yel yepelek,<br class="calibre1"/>Ağzınla kuş tutsan nafile.</p>
				<div class="calibre2" id="calibre_pb_394"/></body>
</html>