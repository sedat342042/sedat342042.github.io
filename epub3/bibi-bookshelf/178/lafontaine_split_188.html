<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_190">Öğrenci, Ukala Öğretmen ve Bahçe Sahibi</h2>
				<p class="normal">Öğrenci olduğu belli çocuğun biri<br class="calibre1"/>Bir yandan yaşının küçüklüğü gereği,<br class="calibre1"/>Öte yandan ukala hocaların da,<br class="calibre1"/>Çocukların akıllarını bozmakta<br class="calibre1"/>Birebir olmalarından ötürü,<br class="calibre1"/>İki katlı sersem, iki katlı haşarı,<br class="calibre1"/>Girip bir komşunun bahçesine<br class="calibre1"/>Çiçekleri, meyveleri yolar dururmuş.<br class="calibre1"/>Bu komşuya, sonbaharda, Pomona Tanrıça<br class="calibre1"/>En güzellerini verirmiş meyvelerin.<br class="calibre1"/>Her mevsimi ayrı güzelmiş bahçenin;<br class="calibre1"/>İlkbaharda da Flora<br class="calibre1"/>En güzel renklerini dökermiş oraya.<br class="calibre1"/>Adam öğrenciyi görmüş bahçede bir gün.<br class="calibre1"/>Seninki çıkmış bir meyve ağacına hoyratça,<br class="calibre1"/>Yoluyormuş tomurcukları bile<br class="calibre1"/>O canım, o nazlı umutlarını<br class="calibre1"/>O bolluk müjdecilerini bahçenin.<br class="calibre1"/>Dalları da kırmaya başlayınca<br class="calibre1"/>Bahçe sahibi bir adam yollamış okula<br class="calibre1"/>Gelsin de görsün diye öğretmen.<br class="calibre1"/>Hazret bir sürü çocukla gelmez mi!<br class="calibre1"/>İlkinden beterleriyle dolmuş bahçe.<br class="calibre1"/>Ukala işi ciddiye almış aklınca;<br class="calibre1"/>Zararı büsbütün artırmış getirmekle<br class="calibre1"/>İyi eğitilmemiş bir haylaz sürüsünü.<br class="calibre1"/>Neden mi yapmış bunu? Çünkü<br class="calibre1"/>Vereceği cezanın bir ibret olması gerekirmiş,<br class="calibre1"/>Bütün öğrencilerin ömürleri boyunca<br class="calibre1"/>Hatırlamalıymış verecek olduğu dersi<br class="calibre1"/>Bunun üzerine Vergilius’tan, Cicero’dan<br class="calibre1"/>Bir şeyler okumuş bilgiçlik sata sata.<br class="calibre1"/>Çektiği nutuk o kadar uzun sürmüş ki<br class="calibre1"/>Bahçenin altı üstüne gelmiş bu arada.</p>
				<p class="normal">Nefret ederim nutuklardan<br class="calibre1"/>Yersiz ve tükenmez oldukları zaman.<br class="calibre1"/>Öğrencilerden beter bir şey varsa dünyada<br class="calibre1"/>O da ukala öğretmendir bence.<br class="calibre1"/>Hiç komşum olmasın daha iyi<br class="calibre1"/>Bu ikisinden biri komşum olacaksa.</p>
				<div class="calibre2" id="calibre_pb_366"/></body>
</html>