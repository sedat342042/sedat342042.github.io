<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_158">Ayda Bir Hayvan</h2>
				<p class="normal">Bir filozof çıkar,<br class="calibre1"/>Duyular insanı hep aldatır, der;<br class="calibre1"/>Bir başkası çıkar,<br class="calibre1"/>Duyuların hiç aldatmadığını ileri sürer.<br class="calibre1"/>İkisi de haklı ve bence<br class="calibre1"/>Filozof doğru söyler şöyle deyince:<br class="calibre1"/>Ne zaman ki yargılarımız duyularımıza dayanır,<br class="calibre1"/>Duyular o zaman bizi aldatır;<br class="calibre1"/>Aracımız, gerecimizle düzelttik mi<br class="calibre1"/>Uzaklığını ölçüp biçerek,<br class="calibre1"/>Bulunduğu ortamı hesaba katarak,<br class="calibre1"/>Aracımız, gerecimizle düzeltecek olursak<br class="calibre1"/>Duyular hiç de aldatmaz o zaman bizi.<br class="calibre1"/>Bunları öyle akıllıca düzenlemiş ki doğa,<br class="calibre1"/>Anlatacağım size bir gün uzun uzadıya.<br class="calibre1"/>Güneşi görüyor gözüm: Nedir gördüğü?<br class="calibre1"/>O koca varlık, burdan bakınca, bir ayak boyu.<br class="calibre1"/>Bir de yukarıda, yerinde gördüğünü düşün!<br class="calibre1"/>Doğanın gözü sığabilir miydi<br class="calibre1"/>Senin minnacık gözüne?<br class="calibre1"/>Büyüklüğünü uzaklığından anlıyorum güneşin.<br class="calibre1"/>Elimle yaza çize kestirebiliyorum.<br class="calibre1"/>Bilgisize göre yamyassıdır güneş,<br class="calibre1"/>Ben onu tostoparlak düşünebiliyorum.<br class="calibre1"/>Güneşi durdurup döndürebiliyorum dünyayı;<br class="calibre1"/>Gözlerimin yalanına inanmıyorum kısacası;<br class="calibre1"/>Kapılmıyorum bu duyumun kuruntusuna:<br class="calibre1"/>Kafam her yerde, her zaman<br class="calibre1"/>Gerçeği arıyor görünüşün arkasında.<br class="calibre1"/>Gözlerine güvenmez kendini bilen<br class="calibre1"/>Belki fazla çabuk görüyorlar diye;<br class="calibre1"/>Ağır işitiyorlar diye de kulaklarına.<br class="calibre1"/>Aklımdır efendi, karar onundur.<br class="calibre1"/>O var oldukça gözlerim aldatamaz beni<br class="calibre1"/>Her söyledikleri yalan da olsa.<br class="calibre1"/>Gözlerime inansam, ben de birçokları gibi,<br class="calibre1"/>Bir kadın yüzü görürüm ayın içinde.<br class="calibre1"/>Olacak şey mi bu? Elbette hayır.<br class="calibre1"/>Nerden çıkıyor öyleyse bu görüntü?<br class="calibre1"/>Aydaki girinti çıkıntılardan, besbelli.<br class="calibre1"/>Ayın yüzü elbet dümdüz değildir,<br class="calibre1"/>Kimi yeri düzlüktür, kimi yeri bayır.<br class="calibre1"/>Işık, gölge oyunlarından<br class="calibre1"/>Bir adam, bir öküz, bir fil çıkabilir bazen.</p>
				<p class="normal">İngiltere’de böyle bir şey olmuş vaktiyle;<br class="calibre1"/>Teleskopu kurup bakınca ne görsünler:<br class="calibre1"/>O güzelim gezegende yepyeni bir hayvan!<br class="calibre1"/>Kıyamet kopmuş, bir mucize saymışlar bunu:<br class="calibre1"/>Anlaşılan yukarda bir şeyler oldu,<br class="calibre1"/>Dünyada da bir şeyler olacak demişler:<br class="calibre1"/>Belki de bunun bir etkisiydi<br class="calibre1"/>Son yıllarda bunca devletin savaşa girmesi.<br class="calibre1"/>Kral hemen kalkmış gelmiş,<br class="calibre1"/>Bu yüksek bilgilerle kralca ilgilenmiş.<br class="calibre1"/>O da gözüyle görmüş aydaki canavarı.<br class="calibre1"/>Meğer bir fare saklanmış o gün<br class="calibre1"/>Mercekleri arasına teleskopun.<br class="calibre1"/>Oymuş koparan bunca savaşları!<br class="calibre1"/>Gülmüşler. Ne mutlu millet şu İngilizler!<br class="calibre1"/>Ne zaman Fransızlar da, onlar gibi,<br class="calibre1"/>Böylesi işlere verecek kendilerini?<br class="calibre1"/>Mars Tanrı şanlı hasatlar yaptırıyor bize;<br class="calibre1"/>Düşmanlarımız korka dursun cenklerden<br class="calibre1"/>Biz can atıyoruz cenkleşmeye,<br class="calibre1"/>Nasıl olsa Louis’nin sevgilisi zafer<br class="calibre1"/>Her yerde ardından gidecek diye.<br class="calibre1"/>Kazanacağı çelenkler<br class="calibre1"/>Ünümüzü artıracak tarihlerde.<br class="calibre1"/>Sanat Tanrıçaları da bırakmış değil bizi,<br class="calibre1"/>Sürdürüyoruz keyfimizi, zevklerimizi.<br class="calibre1"/>Barışı özlemiyor, umuyoruz sadece.<br class="calibre1"/>Oysa İngiliz Charles biliyor doğrusu<br class="calibre1"/>Barışın tadını çıkarmasını.<br class="calibre1"/>O da bilir savaşta boy göstermeyi,<br class="calibre1"/>İstese o da sokar İngiltere’yi<br class="calibre1"/>Uzaktan rahatça seyrettiği bu oyunlara.<br class="calibre1"/>Ama çok daha büyük olur şeref payı<br class="calibre1"/>Yatıştırabilirse bu kavgayı.<br class="calibre1"/>En yaraşanı budur elbet ona.<br class="calibre1"/>Augustos’un başarısı daha az mı güzel<br class="calibre1"/>Büyük Ceasar’ın en büyük zaferlerinden?<br class="calibre1"/>Ne mutlu İngiltere’ye derim ben.<br class="calibre1"/>Ne zaman biz de, barış içinde, onun gibi,<br class="calibre1"/>Yalnız güzel sanatlara vereceğiz kendimizi?</p>
				<div class="calibre2" id="calibre_pb_300"/></body>
</html>