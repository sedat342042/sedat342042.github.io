<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_116">Savaşa Giden Aslan</h2>
				<p class="normal">Aslan sefere çıkmayı koymuş aklına.<br class="calibre1"/>Savaş divanı kurmuş, haberciler salmış<br class="calibre1"/>Büyük küçük bütün uyruklarına.<br class="calibre1"/>Hepsi sefere katılmaya gelmiş,<br class="calibre1"/>Her biri kendi yeteneğiyle.<br class="calibre1"/>Fil takım taklavat taşıyıp sırtında<br class="calibre1"/>Fil âdetince savaşacakmış;<br class="calibre1"/>Kurt saldırıları yönetecek,<br class="calibre1"/>Tilki gizli serviste çalışacakmış.<br class="calibre1"/>Maymunun işiyse türlü oyunlarla<br class="calibre1"/>Düşmanı oyalamakmış.<br class="calibre1"/>Biri çıkmış demiş ki aslana:<br class="calibre1"/>— Eşekleri almayalım, hızlı değiller;<br class="calibre1"/>Tavşanlar da gelmesin, paniklerler.<br class="calibre1"/>— Yoo, demiş kral, onlara da iş buluruz;<br class="calibre1"/>Gelmezlerse eksik kalır ordumuz.<br class="calibre1"/>Eşek boru çalıp düşmanı ürkütür;<br class="calibre1"/>Tavşan da vızır vızır haber götürür.</p>
				<p class="normal">Aklı başında kral böyle olur:<br class="calibre1"/>En küçük uyruğunu işe yaratır.<br class="calibre1"/>Herkesin ne yapabileceğini bilir:<br class="calibre1"/>Akıllı kişiye yaramayan şey yoktur.</p>
				<div class="calibre2" id="calibre_pb_214"/></body>
</html>