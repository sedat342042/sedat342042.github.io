<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_54">Hera’ya Dert Yanan Tavus Kuşu</h2>
				<p class="normal">Tavus kuşu Hera’ya dert yanıyormuş;</p>
				<p class="normal">— Tanrıça, demiş; boşuna yakınıyor değilim;<br class="calibre1"/>Öyle bir ses vermişsin ki bana<br class="calibre1"/>Kimselere hoş gelmiyor en tatlı dilim.<br class="calibre1"/>Oysa bülbül, o minnacık kuş<br class="calibre1"/>Nerden bulup o tatlı, o güzelim sesleri<br class="calibre1"/>Tek başına şeneltiyor baharı?<br class="calibre1"/>Junon kızmış:<br class="calibre1"/>— Kıskanç kuş, demiş; susmak düşerdi sana;<br class="calibre1"/>Bülbülü kıskanmaya ne hakkın var senin?<br class="calibre1"/>Senki boynunu çepeçevre saran<br class="calibre1"/>Bütün bir gökkuşağıyla donanmışsın,<br class="calibre1"/>Renk renk, çeşit çeşit ipeklerden.<br class="calibre1"/>Sen ki salınıp gezerken alım çalımla<br class="calibre1"/>Öyle zengin bir kuyruk gerersin ki ortaya<br class="calibre1"/>Kendini kuyumcu dükkânında sanır insan.<br class="calibre1"/>Göklerin altında hangi kuş var<br class="calibre1"/>Senin kadar gözlere şenlik olan?<br class="calibre1"/>Her yaratıkta bütün değerler olamaz ki<br class="calibre1"/>Her birine ayrı özellikler vermişiz:<br class="calibre1"/>Kimi görkemlidir, kimi güçlü,<br class="calibre1"/>Şahin çeviktir, kartal atılgan.<br class="calibre1"/>Karga iyi haber getirir, kuzgun kötü haber<br class="calibre1"/>Hepsi seslerinden memnundurlar.<br class="calibre1"/>Kes sen de yakınmayı,<br class="calibre1"/>Yoksa alırım sırtındaki urbayı.</p>
				<div class="calibre2" id="calibre_pb_87"/></body>
</html>