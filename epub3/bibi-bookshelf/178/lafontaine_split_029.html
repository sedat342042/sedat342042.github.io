<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_38">Her Şeyi Zor Beğenenlere Karşı</h2>
			    <p class="normal">Esin Perisi Kalliope bana da verseydi<br class="calibre1"/>Sevgililerine verdiği şairliği<br class="calibre1"/>Ezop’un yalanlarıyla dolardı şiirim:<br class="calibre1"/>Şiirle yalan yoldaştır benim bildiğim.<br class="calibre1"/>Ama Parnas Dağı beni sevmez pek<br class="calibre1"/>Gücüm yetmez o güzelim uydurmalara<br class="calibre1"/>Yapabileceğim ışık tutmaktır onlara:<br class="calibre1"/>Denediğim de bu; daha iyisini başkası yapsın.<br class="calibre1"/>Ama ben de yeni bir dille<br class="calibre1"/>Kurdu kuzuyu konuşturdum, unutulmasın.<br class="calibre1"/>Daha da ileriye gittim:<br class="calibre1"/>Ağaçlar, bitkiler bile<br class="calibre1"/>Konuşur yaratıklar oldu bende.<br class="calibre1"/>Büyücülük denmez mi bu yaptığıma benim?<br class="calibre1"/>Bir de eleştirmencilerimize sormalı<br class="calibre1"/>Amma da büyütüyorsun, derler<br class="calibre1"/>Beş altı çocukça masalı.<br class="calibre1"/>Peki baylar, daha anlı şanlı konular,<br class="calibre1"/>Daha parlak sözler mi istiyorsunuz?<br class="calibre1"/>Buyurun, bende öylesi de var:<br class="calibre1"/>Yunanlılar on yıldır süren savaşta henüz<br class="calibre1"/>Dokunmuş değildiler Troya’nın surlarına.<br class="calibre1"/>Yüz kez, bin kez kuşattılar, sardılar,<br class="calibre1"/>Mağrur şehir duruyordu ayakta hâlâ.<br class="calibre1"/>Sonunda bir tahta at yarattı Minerva.<br class="calibre1"/>Eşi menendi görülmemiş bu yapma atın<br class="calibre1"/>Saklandı karnına kurnaz Odysseus’la<br class="calibre1"/>Yiğit Diomedes, azgın Aias ve bir yığın<br class="calibre1"/>İyi kılıç kullanan savaş erleri,<br class="calibre1"/>Girmek için bu dev azmanıyla birlikte<br class="calibre1"/>Troya’nın büyük kapısından içeri,<br class="calibre1"/>Tanrılarına bile meydan okuyarak.<br class="calibre1"/>Boşa gitmemiş bu yaman savaş tuzağına<br class="calibre1"/>Büyük bir sabır ve özenle harcanan emek.<br class="calibre1"/>— Yeter, diyecek şimdi bir eleştirici,<br class="calibre1"/>Fazla uzun bu cümleler, soluk alsanıza<br class="calibre1"/>Sonra nedir o tahta at sanki?<br class="calibre1"/>O, karında kahramanlar, ordular?<br class="calibre1"/>Karganın sesini öven tilkiden<br class="calibre1"/>Daha olağan değil ki bütün bunlar.<br class="calibre1"/>Üstelik bu tumturaklı üslup da<br class="calibre1"/>Hiç uymuyor sizin kişiliğinize.<br class="calibre1"/>Peki, daha aşağıdan alalım öyleyse:<br class="calibre1"/>Kıskanç Amaryllis bir gün, tek başına,<br class="calibre1"/>Sevgilisi Alkippos’u düşünüyordu;<br class="calibre1"/>Koyunları ve köpeğinden başka<br class="calibre1"/>Yaşlı gözlerini gören yok sanıyordu.<br class="calibre1"/>Tirsis gördü, saklandı söğüdün ardına,<br class="calibre1"/>Ve duydu çoban kızının seher yeliyle<br class="calibre1"/>Yolladığı sözleri sevgilisine.<br class="calibre1"/>— Dur, diyor yine eleştirici;<br class="calibre1"/>Bir bozukluk var bu son kafiyede…<br class="calibre1"/>Daha zengin olmalı, olabilirdi bence.<br class="calibre1"/>iyisi mi yeniden yapın bu iki dizeyi.</p>
				<p class="normal">Hay kör olası eleştirmen,<br class="calibre1"/>Biraz susar mısın artık sen!<br class="calibre1"/>Ne diye kesersin masalımı?<br class="calibre1"/>Ne hallere düşerim bilmem,<br class="calibre1"/>Sana kendimi beğendirmek istersem.<br class="calibre1"/>Zevkin fazla inceldi mi yanarsın,<br class="calibre1"/>Hiçbir şeyin tadına varamazsın.</p>
				<div class="calibre2" id="calibre_pb_55"/></body>
</html>