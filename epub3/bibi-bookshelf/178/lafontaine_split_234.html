<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_233">Bir Kedi, İki Serçe</h2>
				<p class="normal">Bir kediyle bir serçe<br class="calibre1"/>Bir arada büyümüşler kardeşçe.<br class="calibre1"/>Sepet, kafes bir arada,<br class="calibre1"/>İçtikleri su ayrı gitmezmiş.<br class="calibre1"/>Gerçi kedi ara sıra,<br class="calibre1"/>Serçeye sinirlenirmiş,<br class="calibre1"/>Suratında gagasıyla süngü talimi yapıyor diye,<br class="calibre1"/>Ama o da zaman zaman<br class="calibre1"/>Bir pençecik atarmış serçeye,<br class="calibre1"/>Fazla canını yakmadan,<br class="calibre1"/>Tırnaklarını tutarak<br class="calibre1"/>Yumuşak yumuşak.<br class="calibre1"/>Serçeyse boyuna bakmaz<br class="calibre1"/>Gagalarmış kediyi düpedüz.<br class="calibre1"/>Kedi ne de olsa daha akıllı,<br class="calibre1"/>Hoş görürmüş bu oyunları.<br class="calibre1"/>— Böyle şeyler olur, dermiş,<br class="calibre1"/>Dostlar arasında;<br class="calibre1"/>Dostun dosta kızması saçma.<br class="calibre1"/>Uzatmayalım, kediyle serçe<br class="calibre1"/>Şakayı kaka etmiyorlarmış,<br class="calibre1"/>Barış içinde yaşayıp gidiyorlarmış.<br class="calibre1"/>Derken bir başka serçe<br class="calibre1"/>Görmeye gelmiş bizimkileri.<br class="calibre1"/>Bakmış filozof bir kedi,<br class="calibre1"/>Cıvıl cıvıl da bir serçe.<br class="calibre1"/>Dost oluvermiş ikisiyle.<br class="calibre1"/>Ama bir gün barış bozulmuş,<br class="calibre1"/>İki kuş arasında kavga çıkmış.<br class="calibre1"/>Kedi ne yapsın bu durumda?<br class="calibre1"/>Taraf tutmak zorunda kalmış:<br class="calibre1"/>— Bu serseri kim oluyor da, demiş:<br class="calibre1"/>Kafa tutuyor benim dostuma?<br class="calibre1"/>Dağdan gelip bağdakini kovacak ha?<br class="calibre1"/>Yoo, demiş kedi, öyle yağma yok.<br class="calibre1"/>Kedilik adına çıkıp ortaya,<br class="calibre1"/>Girmiş iki kuş arasındaki kavgaya.<br class="calibre1"/>Bir pençede yakalayıp yemiş<br class="calibre1"/>Yabancı serçeyi.<br class="calibre1"/>Bir de ne baksın kedi,<br class="calibre1"/>Serçe eti tatlı mı tatlı,<br class="calibre1"/>— Dayanamam doğrusu, demiş;<br class="calibre1"/>Ötekini de yemiş.</p>
				<div class="calibre2" id="calibre_pb_455"/></body>
</html>