<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_52"><span>Horozla Tilki</span></h2>
				<p class="normal">Gün görmüş, açıkgöz bir horoz,<br class="calibre1"/>Ağaçta nöbet bekliyormuş.<br class="calibre1"/>Tilki yanaşmış güler yüzle:<br class="calibre1"/>— Kardeş, demiş; müjde!<br class="calibre1"/>Savaşlara son verildi, son!<br class="calibre1"/>Barış oldu bütün dünyada.<br class="calibre1"/>Haberi yaymaya geldim,<br class="calibre1"/>İn aşağı da öpüşelim.<br class="calibre1"/>Hadi bekletme, duramam pek;<br class="calibre1"/>Yirmi köyüm var gidilecek.<br class="calibre1"/>Hem nöbet möbet yok artık, bitti;<br class="calibre1"/>Rahat rahat gezebilirsiniz şimdi.<br class="calibre1"/>Tavuk, horoz işinize bakın, korkusuz;<br class="calibre1"/>Size yardım etmek dostluk borcumuz.<br class="calibre1"/>Söyle seninkilere sevinsinler,<br class="calibre1"/>Bu gece bayram etsin, hora tepsinler.<br class="calibre1"/>Sen de gel artık, haydi;<br class="calibre1"/>Gel de kardeş kardeş öpeyim seni.<br class="calibre1"/>— Tilki kardeş, demiş horoz;<br class="calibre1"/>Bundan hoş, bundan tatlı haber olmaz!<br class="calibre1"/>Hele bunu senden duymak yok mu,<br class="calibre1"/>Bitirdi beni doğrusu.<br class="calibre1"/>Bak, iki tazı da geliyor karşıdan;<br class="calibre1"/>Onlar da müjdeci anlaşılan<br class="calibre1"/>Görsen ne koşuyor kâfirler;<br class="calibre1"/>Nerdeyse gelirler.<br class="calibre1"/>Dur, ben de ineyim de bari,<br class="calibre1"/>Tatlı tatlı konuşalım hep beraber.<br class="calibre1"/>— Hoşça kal, demiş tilki;<br class="calibre1"/>Ben kaçayım, yolum uzun.<br class="calibre1"/>Öpüşmek başka zamana kalsın.</p>
				<p class="normal">Hazret dar atmış kendini ormana.<br class="calibre1"/>Barışta iş yok deyip kendi kendine.<br class="calibre1"/>Horozsa başlamış keyfince ötmeye:<br class="calibre1"/>Koca tilkiye tilkilik ettim diye.<br class="calibre1"/></p>
				<div class="calibre2" id="calibre_pb_83"/></body>
</html>