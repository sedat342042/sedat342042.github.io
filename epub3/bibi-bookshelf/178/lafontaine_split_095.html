<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_101">Tavşanın Kulakları</h2>
				<p class="normal">Boynuzlu hayvanlardan biri<br class="calibre1"/>Aslanı yaralamış nasılsa,<br class="calibre1"/>Birkaç yerinden.<br class="calibre1"/>Küplere binmiş haşmetli:<br class="calibre1"/>Canı yanmasın diye bir daha<br class="calibre1"/>Yemek yerken,<br class="calibre1"/>Sürgün ettirmiş hemen<br class="calibre1"/>Bütün boynuzlugilleri.<br class="calibre1"/>Boğalar, koçlar, keçiler,<br class="calibre1"/>Hep yurtdışı edilmişler:<br class="calibre1"/>Boynuzlu hayvan ara da bul,<br class="calibre1"/>Ne geyik kalmış ne gazel.</p>
				<p class="normal">Bir tavşan, bu korkulu günlerde,<br class="calibre1"/>Kendi gölgesini görmüş yerde:<br class="calibre1"/>Bakmış dimdik iki kulak, tıpkı boynuz.<br class="calibre1"/>— Yandık, demiş tavşan;<br class="calibre1"/>Ya savcının biri çıkar,<br class="calibre1"/>“Böyle uzun kulak olmaz,<br class="calibre1"/>Boynuz bunlar” diye tutturursa?<br class="calibre1"/>Hemen gitmiş cırcırböceğine:<br class="calibre1"/>— Komşu, demiş; hakkını helal et,<br class="calibre1"/>Bana haram gayrı bu memleket:<br class="calibre1"/>Kulaklarıma boynuz denmeden<br class="calibre1"/>Gitmeyelim buralardan;<br class="calibre1"/>Fazla uzun mübarekler!<br class="calibre1"/>Hem kısa da olsalar,<br class="calibre1"/>Bu zamanda korkulur;<br class="calibre1"/>Kuzu kulağı bile boynuz olur.<br class="calibre1"/>— Ne boynuzu, demiş cırcırböceği;<br class="calibre1"/>Aptal yerine koyma beni.<br class="calibre1"/>Seninki boş kuruntu:<br class="calibre1"/>Allah’ın yarattığı kulak<br class="calibre1"/>Boynuz olur mu?<br class="calibre1"/>— İsterlerse olur, demiş tavşan;<br class="calibre1"/>Boynuzun dik âlâsı olur hem de.<br class="calibre1"/>Ağzınla kuş tutsan<br class="calibre1"/>Laf anlatamazsın o zaman.</p>
				<div class="calibre2" id="calibre_pb_184"/></body>
</html>