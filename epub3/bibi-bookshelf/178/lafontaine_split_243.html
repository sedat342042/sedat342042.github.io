<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_242">Kerevit ve Kızı</h2>
				<p class="normal">Bilgeler kimi zaman, kerevit gibi,<br class="calibre1"/>Tersin tersin yürürler;<br class="calibre1"/>Sırt çevirirler varacakları limana<br class="calibre1"/>Bir denizci manevrasıdır bu;<br class="calibre1"/>Büyük bir saldırıyı gizlemek için de<br class="calibre1"/>Hedefin tam tersine yürür komutanlar,<br class="calibre1"/>Düşman yanlış yere biriksin diye.<br class="calibre1"/>Benim kerevit küçük, ama bu tâbiye büyük.<br class="calibre1"/>Bir fatih biliyorum bunu kullanan,<br class="calibre1"/>Tek başına yüz başlı düşmanı bozan.<br class="calibre1"/>Neye girişecek, neye girişmeyecek<br class="calibre1"/>Bir sırdır bu; derken fetihler başlar.<br class="calibre1"/>Gözler boşuna arar sakladığını;<br class="calibre1"/>Önlenmez bir kader gibidir saldırısı,<br class="calibre1"/>Bir seldir bastırır, durulmaz önüne.<br class="calibre1"/>Yüz tanrıdan güçlü bir tek Zeus gibidir.<br class="calibre1"/>Louis ve kader birliği etmişler sanki<br class="calibre1"/>Çekip çevirmek için dünyayı.<br class="calibre1"/>Gelelim bizim masala şimdi.<br class="calibre1"/>Ana kerevit kızına demiş ki bir gün:<br class="calibre1"/>— Kız, o ne biçim gidiş? Doğru yürüsene!<br class="calibre1"/>— Ya sen nasıl yürüyorsun Anne? demiş kız.<br class="calibre1"/>Anam babamdan başka türlü nasıl yürürüm?<br class="calibre1"/>Herkes eğri büğrü gitsin de<br class="calibre1"/>Bir ben mi doğru gideyim içinizde?</p>
				<p class="normal">Hakkı varmış kızın.<br class="calibre1"/>Evinde gördüklerinin etkisi<br class="calibre1"/>Büyüktür herkes üstünde;<br class="calibre1"/>İyilikte, kötülükte, her şeyde.<br class="calibre1"/>Kişiyi akıllı da eder, sersem de:<br class="calibre1"/>Sersem ettikleri daha çoktur.<br class="calibre1"/>Hedefine sırt çevirmeye gelince<br class="calibre1"/>Hiç de kötü bir yol değildir bu:<br class="calibre1"/>Özellikle savaş mesleğinde<br class="calibre1"/>Ama yerinde kullanılmak şartiyle.</p>
				<div class="calibre2" id="calibre_pb_473"/></body>
</html>