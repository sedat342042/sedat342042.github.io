<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_157">Yılanın Başı ve Kuyruğu</h2>
				<p class="normal">İki yeri vardır yılanın<br class="calibre1"/>İnsanoğluna düşman:<br class="calibre1"/>Başı ve kuyruğu.<br class="calibre1"/>İkisi de dokunduğunu<br class="calibre1"/>Yollar öbür dünyaya hemen.<br class="calibre1"/>O kadar ki, eskiden<br class="calibre1"/>Sen mi daha güçlüsün ben mi diye<br class="calibre1"/>Büyük tartışmalar olmuş<br class="calibre1"/>Başla kuyruk arasında.<br class="calibre1"/>Baş hep önden gidiyor diye<br class="calibre1"/>Kuyruk dert yanmış Tanrı’ya:<br class="calibre1"/>— Anlamıyorum, demiş, niçin<br class="calibre1"/>Hep baş çekip götürüyor beni<br class="calibre1"/>Canının istediği yere?<br class="calibre1"/>Kendini ne sanıyor bilmem ki!<br class="calibre1"/>Kardeşi miyim onun, kölesi mi?<br class="calibre1"/>Aynı kandan değil miyiz yoksa?<br class="calibre1"/>Neden o hep önde ben arkada?<br class="calibre1"/>Onda zehir var da bende yok mu?<br class="calibre1"/>Tanrım, benden istemesi, senden vermesi:<br class="calibre1"/>Ne olur, biraz da ben gideyim önden;<br class="calibre1"/>Kafa kardeşim ne kaybeder<br class="calibre1"/>Ardımsıra gelmekten</p>
				<p class="normal">Tanrı bu dileğe peki demiş zalimce.<br class="calibre1"/>Böyle yapar çok kez nedense.<br class="calibre1"/>Sersemce duaları ne diye dinler?<br class="calibre1"/>Dinleyeceği tutmuş işte<br class="calibre1"/>Ve bizim yeni rehber<br class="calibre1"/>Güpegündüz körebe gibi<br class="calibre1"/>Yel yepelek, tos vura vura<br class="calibre1"/>Gelene geçene, ağaçlara, taşlara,<br class="calibre1"/>Dosdoğru götürmüş kafa kardeşini<br class="calibre1"/>Cehennemin dibine.</p>
				<p class="normal">Kuyrukken baş olmak isteyen devletlerin<br class="calibre1"/>Vay haline!</p>
				<div class="calibre2" id="calibre_pb_298"/></body>
</html>