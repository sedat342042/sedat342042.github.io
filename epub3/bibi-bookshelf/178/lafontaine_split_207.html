<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_208">Bayan Kaplumbağa ile İki Ördek</h2>
				<p class="normal">Kaplumbağanın biri,<br class="calibre1"/>Doğuştan biraz serseri,<br class="calibre1"/>Bıkmış yaşadığı delikten<br class="calibre1"/>Başka dünyalar görmek istemiş.<br class="calibre1"/>Yabancı ülkelere can atan çoktur:<br class="calibre1"/>Hele topallar arasında<br class="calibre1"/>Yurdunu seven pek yoktur.<br class="calibre1"/>Bizim kaplumbağa iki ördeğe<br class="calibre1"/>Dünyaya açılmak istediğini söyleyince:<br class="calibre1"/>— Sen bize bırak, demiş ördekler;<br class="calibre1"/>Bizim yolumuz şu gördüğün gökler;<br class="calibre1"/>Hiç üzme kendini,<br class="calibre1"/>Aldık mı yanımıza<br class="calibre1"/>Ta Amerikalara uçururuz seni.<br class="calibre1"/>Neler görürsün, neler!<br class="calibre1"/>Ne krallıklar, ne cumhuriyetler,<br class="calibre1"/>Ne görülmedik milletler!<br class="calibre1"/>Görgünü, bilgini arttırırsın.<br class="calibre1"/>Odysseus da öyle yapmamış mı?<br class="calibre1"/>Kaplumbağa Homeros’u okumamış ama,<br class="calibre1"/>Peki, demiş ördeklere kahramanca.<br class="calibre1"/>İki kuş bir uçak uydurmuş:<br class="calibre1"/>Bir değnek almışlar, ağızlarına<br class="calibre1"/>Hacı bayan tutunsun diye:<br class="calibre1"/>— Haydi, demişler, bu değneği dişle;<br class="calibre1"/>Ama yolda sakın,<br class="calibre1"/>Ağzını açmaya kalkmayasın!<br class="calibre1"/>Üçü birden havalanmış böylece:<br class="calibre1"/>İki uçta ördekler, ortada kaplumbağa.<br class="calibre1"/>Görenlerdeki şaşkınlığı seyret:<br class="calibre1"/>Mucize diye bağırmış millet.<br class="calibre1"/>— İster misin, demişler, bir yerde;<br class="calibre1"/>Bu sırtı kabuklu kraliçe olsun,<br class="calibre1"/>Gezdirtsin kendini göklerde!<br class="calibre1"/>Kraliçe! Evet! demiş bizimki;<br class="calibre1"/>Kraliçe ya! Siz ne sandınız beni!<br class="calibre1"/>Mübarek hayvan, konuşmasan olmaz mı?<br class="calibre1"/>Bırak söylesinler, sen yoluna git.<br class="calibre1"/>Dişleri kurtulunca değnekten,<br class="calibre1"/>Kraliçe inmiş baş aşağı gökten.<br class="calibre1"/>Seyircilerin önüne düşmüş:<br class="calibre1"/>Dili yüzünden canından olmuş!</p>
				<div class="calibre2" id="calibre_pb_403"/></body>
</html>