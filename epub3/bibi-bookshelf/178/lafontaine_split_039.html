<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_48">Aslanla Fare</h2>
				<p class="normal">Herkes herkese yardım etmeli,<br class="calibre1"/>Ben büyük, o küçük de dememeli.<br class="calibre1"/>İki masalım var bunun üstüne,<br class="calibre1"/>Başka da bulurum isteyene.</p>
				<p class="normal">Aslan toprakla oynuyormuş bir gün;<br class="calibre1"/>Bir de bakmış pençesinde bir fare.<br class="calibre1"/>Aslan, aslan yürekliymiş o gün,<br class="calibre1"/>Kıymamış canına, bırakmış yere.<br class="calibre1"/>Boşuna gitmemiş bu iyiliği.<br class="calibre1"/>Kimin aklına gelir<br class="calibre1"/>Farenin aslana iyilik edebileceği?<br class="calibre1"/>Etmiş işte, hem de canını kurtarmış.<br class="calibre1"/>Günün birinde aslan<br class="calibre1"/>Biraz çıkayım derken ormandan,<br class="calibre1"/>Düşmüş bir tuzağa,<br class="calibre1"/>Ağlar içinde kalmış;<br class="calibre1"/>Kükremiş durmuş boşuna.<br class="calibre1"/>Bereket fare usta yetişmiş imdada:<br class="calibre1"/>— Bu iş kükremekle değil,<br class="calibre1"/>Kemirmekle olur, demiş.<br class="calibre1"/>Başlamış incecik dişlerini işletmeye<br class="calibre1"/>Gelmiş ipin hakkından kıtır kıtır.<br class="calibre1"/>Bir ilmek kopunca ağdan hayır mı kalır?<br class="calibre1"/>Sabır, biraz da zaman<br class="calibre1"/>Güçten, öfkeden daha yaman.</p>
				<div class="calibre2" id="calibre_pb_75"/></body>
</html>