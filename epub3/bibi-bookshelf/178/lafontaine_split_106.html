<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_112">Geyikle Asma</h2>
				<p class="normal">Kimi ülkelerde asma çok yüksek olurmuş;<br class="calibre1"/>Bir geyik saklanıp böyle bir asmanın içine<br class="calibre1"/>Ölümden güç bela kurtulmuş.<br class="calibre1"/>Avcılar bakmış boşuna aranıyor köpekleri<br class="calibre1"/>Çağırmışlar hepsini geri.<br class="calibre1"/>Tehlike uzaklaşınca bizim geyik<br class="calibre1"/>Başlamaz mı haşır huşur çekiştirip yemeye<br class="calibre1"/>Canını kurtaran asmayı? Ne nankörlük!<br class="calibre1"/>Avcılar duymuş, dönüvermişler hemen<br class="calibre1"/>Ve geyik asmanın dibinde can verirken:<br class="calibre1"/>— Hak ettim, demiş, bu cezayı;<br class="calibre1"/>Nankörler, ders olsun hepinize!<br class="calibre1"/>Köpekler üşüşmüş zavallının üstüne<br class="calibre1"/>Zalim avcılar da<br class="calibre1"/>Gözünün yaşına bakacak değiller ya.</p>
				<p class="normal">Ey sığındıkları yeri kirletenler<br class="calibre1"/>Nankörlük sizin de başınızı yer.</p>
				<div class="calibre2" id="calibre_pb_206"/></body>
</html>