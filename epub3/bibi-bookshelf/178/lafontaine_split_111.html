<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_117">Ayı ve İki Ahbap</h2>
				<p class="normal">İki ahbap parasız kalmış<br class="calibre1"/>Ve komşularına satmışlar,<br class="calibre1"/>Daha ölmemiş, ama öldürecekleri<br class="calibre1"/>Bir ayının postunu.<br class="calibre1"/>Ayıların kralıymış bu,<br class="calibre1"/>İki ahbabın dediğine göre.<br class="calibre1"/>Postu en acı soğuktan korurmuş,<br class="calibre1"/>Bir değil, iki kürk çıkarmış ondan.<br class="calibre1"/>Öyle övmüşler ki ayılarını,<br class="calibre1"/>Rabelais’nin çobanı Dendeno<br class="calibre1"/>Bu kadar övmemiştir koyunlarını.<br class="calibre1"/>Post onların sanki, ayının değil:<br class="calibre1"/>— İki gün sonra, demişler;<br class="calibre1"/>Ayımızın postunu elinde bil.<br class="calibre1"/>Fiyatta anlaşıp gitmişler ormana.<br class="calibre1"/>Bir de bakmışlar, ayı<br class="calibre1"/>Yürüyor üstlerine bütün hışmıyla.<br class="calibre1"/>Evdeki pazarlık uymamış çarşıya:<br class="calibre1"/>Yıldırım çarpmışa dönmüş bizimkiler:<br class="calibre1"/>Zarar ziyan isteyememişler ayıdan.<br class="calibre1"/>Biri çıkmış tepesine bir ağacın;<br class="calibre1"/>Öteki taş kesilip korkudan,<br class="calibre1"/>Kesmiş soluğu yatmış, ölü gibi, yüzükoyun,<br class="calibre1"/>Duymuşluğu varmış ki bir yerden<br class="calibre1"/>Pek saldırmazmış ayı<br class="calibre1"/>Kımıltısı, soluğu kesilmiş yatanlara.<br class="calibre1"/>Haşmetli ayı basmış tongaya, budalaca:<br class="calibre1"/>Bakmış yatıyor upuzun, ölü sanmış;<br class="calibre1"/>Belki numaradır diye<br class="calibre1"/>Evirmiş çevirmiş de adamı;<br class="calibre1"/>Uzatıp burnunu soluk aramış ağzında.<br class="calibre1"/>Bir leş bu, bırak, demiş; kokuyor bile.<br class="calibre1"/>Ve çekmiş gitmiş ormana ayı.<br class="calibre1"/>Bizim öteki bezirgân,<br class="calibre1"/>İnmiş çıktığı ağaçtan;<br class="calibre1"/>Koşmuş ahbabına: — Aman çok şükür, demiş;<br class="calibre1"/>Korkmanla kaldın, ucuz atlattın vartayı.<br class="calibre1"/>Ee? Hani bizim post? diye de gülmüş<br class="calibre1"/>Ve sormuş: — Kulağına ne söyledi ayı?<br class="calibre1"/>Pençesiyle çevirince seni,<br class="calibre1"/>Bir şeyler konuşur gibiydi.<br class="calibre1"/>— Dedi ki, demiş ahbabı, bir daha<br class="calibre1"/>Öldürmediğin ayının postunu satma.</p>
				<div class="calibre2" id="calibre_pb_216"/></body>
</html>