<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_72">Bülbül Filomela ile Kırlangıç Progne</h2>
				<p class="normal">Günün birinde kırlangıç Progne<br class="calibre1"/>Bırakmış yerini yurdunu,<br class="calibre1"/>Almış başını gitmiş<br class="calibre1"/>Şehirlerden uzaklara,<br class="calibre1"/>Garip bülbülün öttüğü ormana.<br class="calibre1"/>— Bacım, demiş kırlangıç bülbüle;<br class="calibre1"/>Nasılsın, iyi misin?<br class="calibre1"/>Bin yıl oldu nerdeyse<br class="calibre1"/>Seni aramızda görmeyeli.<br class="calibre1"/>Trakya yıllarımızdan bu yana<br class="calibre1"/>Uğramaz oldun sanırım semtimize.<br class="calibre1"/>Söyle bana, nedir meramın?<br class="calibre1"/>Hep bu ıssız yerde mi kalacaksın?<br class="calibre1"/>— Daha güzel neresi var?<br class="calibre1"/>Demiş bülbül Filomela.<br class="calibre1"/>— Amma da yaptın, demiş kırlangıç;<br class="calibre1"/>O güzelim sesini duyan kim burda?<br class="calibre1"/>Hayvanlar, bir de olsa olsa köylüler.<br class="calibre1"/>Senin gibi eşsiz bir sanatçının<br class="calibre1"/>Çöller mi olmalı yeri?<br class="calibre1"/>Şehirlere gel ki insanlar duysun<br class="calibre1"/>Yarattığın harikaları.<br class="calibre1"/>Hem sen buralarda kaldıkça<br class="calibre1"/>Kolay kolay unutamazsın<br class="calibre1"/>Dilini kestiren o zalim Tereus’un<br class="calibre1"/>Sana ettiklerini böyle bir yerde.<br class="calibre1"/>— Ah, demiş kırlangıca bacısı;<br class="calibre1"/>Ben işte o kötü günleri unutmak için<br class="calibre1"/>Uğramaz oldum sizin şehirlerin semtine.<br class="calibre1"/>İnsanların birbirine ettikleri,<br class="calibre1"/>O günleri daha çok hatırlatıyor bana.</p>
				<div class="calibre2" id="calibre_pb_124"/></body>
</html>