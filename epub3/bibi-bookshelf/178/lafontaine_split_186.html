<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_188">Maymunla Pars</h2>
				<p class="normal">Maymunla pars,<br class="calibre1"/>Para kazanıyorlarmış bir panayırda,<br class="calibre1"/>Her biri kendi hesabına.<br class="calibre1"/>— Baylar, diyormuş pars;<br class="calibre1"/>Benim adım yüksek yerlerde geçer;<br class="calibre1"/>Büyükler bilir kadrimi, değerimi..<br class="calibre1"/>Dün kral görmek istedi beni.<br class="calibre1"/>Ölürsem kürk yaptıracak kendine<br class="calibre1"/>Alaca bulaca postumdan.<br class="calibre1"/>Şu renklerime bakın bir kere,<br class="calibre1"/>Şu nakışlara, şu beneklere.</p>
				<p class="normal">Cafcafa bayılır insan milleti,<br class="calibre1"/>Pars’a da bayılmışlar;<br class="calibre1"/>Ama buymuş bütün marifeti,<br class="calibre1"/>Biraz bakmış, sonra çekip gitmişler.<br class="calibre1"/>Öte yanda maymun:<br class="calibre1"/>— Buyurun baylar, diyormuş, buyurun;<br class="calibre1"/>Değişik numaralar bende.<br class="calibre1"/>Komşum parsınkiler sırtında yalnız,<br class="calibre1"/>Benimkiler şu kafanın içinde.<br class="calibre1"/>Ben, Zümbüllü kulunuz,<br class="calibre1"/>Cümbüllü’nün yeğeni ve damadı,<br class="calibre1"/>Merhum papanın başsoytarısı,<br class="calibre1"/>Yeni geldim şehrinize,<br class="calibre1"/>Üç gemimle dünyayı geze geze;<br class="calibre1"/>Bir konuşma yapayım burada dedim;<br class="calibre1"/>Evet, bir konuşma; sazlı sözlü.<br class="calibre1"/>Dans etmesini de bilirim,<br class="calibre1"/>Göbekli, baleli maleli.<br class="calibre1"/>Türlü perendeler bende,<br class="calibre1"/>Çember döner, ben içinde.<br class="calibre1"/>Altmış lira verilmez mi bunlara?<br class="calibre1"/>Benim istediğimse altı lira.<br class="calibre1"/>Gelin, görün, beğenmezsiniz bu fakiri,<br class="calibre1"/>Gişeden alın paranızı geri.</p>
				<p class="normal">Maymunun hakkı var:<br class="calibre1"/>Kürkün zengin olmuş ne çıkar,<br class="calibre1"/>Kafa zengin olmalı.<br class="calibre1"/>Birine bir bakar, iki bakar bıkarsın;<br class="calibre1"/>Ötekinin tükenmez hoşlukları.<br class="calibre1"/>Ah, ben nice sayın baylar görmüşümdür,<br class="calibre1"/>Panayırdaki parsa tıpa tıp uyan:<br class="calibre1"/>Bütün marifetleri bitiverir<br class="calibre1"/>Postu çıkardınız mı sırtlarından.</p>
				<div class="calibre2" id="calibre_pb_362"/></body>
</html>