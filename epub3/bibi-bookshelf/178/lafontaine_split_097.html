<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_103">İhtiyar Kadınla İki Hizmetçi Kız</h2>
				<p class="normal">İki hizmetçi kız varmış<br class="calibre1"/>Yaşlı bir kadının evinde çalışan.<br class="calibre1"/>Eğirme işlerinde öyle ustaymışlar ki<br class="calibre1"/>Kaderin İplikçi Kız Kardeşleri<br class="calibre1"/>Onların yanında acemi kalırmış.<br class="calibre1"/>Yaşlı kadının tek derdi, tek zoru<br class="calibre1"/>Hep iş başında görmekmiş kızları.<br class="calibre1"/>Phoibos altın saçlarını gösterir göstermez<br class="calibre1"/>Çarklar başlarmış dönmeye, iğler sarmaya<br class="calibre1"/>Çevir babam çevir, bük babam bük.<br class="calibre1"/>Dur dinlen yok.<br class="calibre1"/>Bir kör olası horoz<br class="calibre1"/>Hiç şaşmaz basarmış yaygarayı<br class="calibre1"/>Şafağın arabası sökün eder etmez.<br class="calibre1"/>Bizim yaşlı kadın, horozdan da belalı,<br class="calibre1"/>Giyip çirkin etekliğini, yağ lekeli<br class="calibre1"/>Bir lamba yakar ve doğru odalarına<br class="calibre1"/>Var güçleri, var iştahlarıyla uyuyan<br class="calibre1"/>Zavallı iki hizmetçinin.<br class="calibre1"/>Biri tek gözünü yarı açıp<br class="calibre1"/>Öteki bir koluyla gerinirken<br class="calibre1"/>Horoza lanet okurmuş ikisi birden<br class="calibre1"/>— Ah bir gebersen! diyerek kötü kötü.<br class="calibre1"/>Dedikleri olmuş, horoz enselenmiş;<br class="calibre1"/>Gırtlağından kesilmiş sabah düdüğü.<br class="calibre1"/>Kesilmiş, ama bizim kızlar<br class="calibre1"/>Bu işten hiç de kârlı çıkmamışlar.<br class="calibre1"/>Tersine, daha yeni yatmışlarken<br class="calibre1"/>Acuze, saatinde kalkamam diye<br class="calibre1"/>Başlıyormuş cinler gibi cirit oynamaya<br class="calibre1"/>Dört bir yanında evinin.</p>
				<p class="normal">Çok kez böyle bir dertten kurtulayım derken<br class="calibre1"/>Daha belalısına düşer insan.<br class="calibre1"/>Bu olmuş bizim kızların başına gelen:<br class="calibre1"/>Cadı karı gelince horozun yerine<br class="calibre1"/>Düşmüşler beterin beterine.</p>
				<div class="calibre2" id="calibre_pb_188"/></body>
</html>