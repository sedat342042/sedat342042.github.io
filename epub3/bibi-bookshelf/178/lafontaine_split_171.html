<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_174">Yıldız Falı</h2>
				<p class="normal">Kaderinden kaçmak için yol değiştiren<br class="calibre1"/>Çok kez o kaçtığı yerde rastlar kaderine.<br class="calibre1"/>Bir baba, biricik oğlu doğunca<br class="calibre1"/>Soyunu sürdürecek diye<br class="calibre1"/>O kadar çok düşmüş ki üstüne,<br class="calibre1"/>Falcıdan falcıya gider olmuş<br class="calibre1"/>Dölünün kaderini öğrenmek için.<br class="calibre1"/>Bir falcı demiş ki: Bu çocuğun<br class="calibre1"/>Aslanlardan korunması gerekir en çok<br class="calibre1"/>Belli bir yaşı dolduruncaya kadar;<br class="calibre1"/>O belli yaş da yirmiymiş, ne eksik ne fazla.<br class="calibre1"/>Sevgili oğlu üstüne titreyen baba<br class="calibre1"/>Toptan yasak etmiş adım atmasını<br class="calibre1"/>Sarayın eşiğinden dışarı.<br class="calibre1"/>İçeride canı ne isterse yapsın, demiş:<br class="calibre1"/>Hoplayıp zıplasın, gezsin dolaşsın.<br class="calibre1"/>Oğlan ava gitme çağına gelince,<br class="calibre1"/>Delikanlıların bayıldığı bu eğlence<br class="calibre1"/>Küçümsenerek anlatılmış, kötülenmiş.<br class="calibre1"/>Ama sözler, öğütler, dersler<br class="calibre1"/>Yaradılışını değiştirebilir mi insanın?<br class="calibre1"/>Kabına sığmayan coşkun, taşkın şehzademiz<br class="calibre1"/>Kanında kaynamalar başlar başlamaz,<br class="calibre1"/>Av da av diye tutturmuş.<br class="calibre1"/>Tepildiği ölçüde azmış tutkusu.<br class="calibre1"/>Delikanlı yasakların nedenini biliyormuş.<br class="calibre1"/>Sarayın duvarlarında da <br class="calibre1"/>Resimler asılıymış tümen tümen;<br class="calibre1"/>Kimi halılara işlenmiş, kimi yağlıboya.<br class="calibre1"/>İçlerinde av sahneleri, manzaralar;<br class="calibre1"/>İnsanların, hayvanların türlü türlüsü.<br class="calibre1"/>Delikanlı bir gün bir aslan resmi önünde<br class="calibre1"/>Çileden çıkmış, basmış bağırmış:<br class="calibre1"/>— Ah canavar! Senin, hep senin yüzünden<br class="calibre1"/>Bir zindan hayatı yaşıyorum ben.<br class="calibre1"/>Öfkesini yenemeyen delikanlı<br class="calibre1"/>Bir yumruk atmış uslu uslu duran aslana.<br class="calibre1"/>Bir çivi varmış vurduğu resmin arkasında.<br class="calibre1"/>Batmış eline ve işlemiş canevine kadar.<br class="calibre1"/>Asklepios’un sanatı kurtaramamış<br class="calibre1"/>Sevgili oğlunu fazla tedbirli babanın.</p>
				<p class="normal">Aiskhylos da aynı tedbire kurban gitmiş.<br class="calibre1"/>Falcının biri kendisine<br class="calibre1"/>Senin üstüne bir ev yıkılacak deyince<br class="calibre1"/>Büyük şair hemen şehir dışına çıkmış;<br class="calibre1"/>Damlardan uzakta, kırlar ortasında,<br class="calibre1"/>Gökkubbenin altına sermiş döşeğini,<br class="calibre1"/>Bir kartal geçiyormuş havadan<br class="calibre1"/>Pençelerinde bir kaplumbağa taşıyaraktan;<br class="calibre1"/>Bizim şairin dazlak başını<br class="calibre1"/>Bir kaya parçasına benzetip kartal<br class="calibre1"/>Bırakmış avını üstüne, kırılsın diye.<br class="calibre1"/>Zavallı şairin kısaltmış ömrünü böylece</p>
				<p class="normal">Bu örneklere bakılırsa fal sanatı<br class="calibre1"/>Korktuğuna uğratıyor insanları.<br class="calibre1"/>Ama falın bir şey yaptığı yok bence,<br class="calibre1"/>Onun suçu yalan söylemek sadece.<br class="calibre1"/>Hiç inanır mıyım doğanın<br class="calibre1"/>Hem kendinin, hem insanların<br class="calibre1"/>Elini kolunu bağlayacağına,<br class="calibre1"/>Bahtımızı göklere yazıp bırakacağına?<br class="calibre1"/>Yerin yurdun, zamanın, insanların<br class="calibre1"/>Bir bileşimine bağlıdır kaderimiz,<br class="calibre1"/>O şarlatanların yıldız fallarına değil.<br class="calibre1"/>Şu çobanla bu kralın yıldızları bir:<br class="calibre1"/>Birinin elinde asa, ötekinin değnek:<br class="calibre1"/>Müşteri gezegeni öyle istemiş.<br class="calibre1"/>Nedir bu Müşteri? Kafasız bir gövde.<br class="calibre1"/>Neden ayrı ayrı oluyor peki,<br class="calibre1"/>Bu iki insan üstündeki etkisi?<br class="calibre1"/>Bu etki nasıl ulaşıyor dünyamıza?<br class="calibre1"/>Nasıl gelip geçiyor engin gökleri,<br class="calibre1"/>Merih’i, güneşi, sonsuz boşlukları?<br class="calibre1"/>Bir atom saptırabilir onu yolundan:<br class="calibre1"/>Falcı baylar neyi nerde arar o zaman?<br class="calibre1"/>Bugünkü perişan halini Avrupa’nın<br class="calibre1"/>Neden hiçbiri kestirememiş bu bayların?<br class="calibre1"/>Söyleselerdi ya! Ama nerden bilecekler?<br class="calibre1"/>Yıldızların uzaklığını, göklerdeki yerini,<br class="calibre1"/>Onun ve tutkularımızın hızlarını<br class="calibre1"/>Birer birer hesaplayacaklar da<br class="calibre1"/>Her yaptığımızı adım adım izleyecekler!<br class="calibre1"/>Yıldızın kendisi de, bahtımız da<br class="calibre1"/>Bunca rastlantılar içinde dolaşırken<br class="calibre1"/>Bu adamlar pergelle çizecekler<br class="calibre1"/>İnsan hayatının akışını, önceden!</p>
				<p class="normal">Sakın üstünde kafa yormayın<br class="calibre1"/>Size anlattığım iki garip olayın.<br class="calibre1"/>Hiç şaşırtmasın, ayartmasın sizi<br class="calibre1"/>Sevgili oğulla Aiskhylos’un ölümleri.<br class="calibre1"/>Fal ne kadar kör ve yalancı da olsa<br class="calibre1"/>Binde bir doğru çıkabilir söylediği:<br class="calibre1"/>Rastlantı deyip geçmeli.</p>
				<div class="calibre2" id="calibre_pb_333"/></body>
</html>