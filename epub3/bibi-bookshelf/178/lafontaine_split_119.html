<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_124">Tilki, Maymun ve Hayvanlar</h2>
				<p class="normal">Bir aslan ölmüş ve hayvanlar<br class="calibre1"/>Yeni kralı seçmek için toplanmışlar.<br class="calibre1"/>Gitmiş getirmişler krallık tacını<br class="calibre1"/>Bir ejderhanın sakladığı yerden.<br class="calibre1"/>Taç bütün hayvan başlarında denenmiş,<br class="calibre1"/>Bakmışlar uymuyor hiçbir başa:<br class="calibre1"/>Kimine büyük geliyor, küçük kimine,<br class="calibre1"/>Kimininse boynuzları engel<br class="calibre1"/>Taç giymesine.<br class="calibre1"/>Maymun demiş, şaka ederek:<br class="calibre1"/>— Bir de ben deneyeyim şunu.<br class="calibre1"/>Almış tacı, evirmiş, çevirmiş<br class="calibre1"/>Türlü şaklabanlıklar ederek,<br class="calibre1"/>Maymun marifetleri göstererek.<br class="calibre1"/>Sonunda tacı, bir çember gibi,<br class="calibre1"/>Başına öyle güzel oturtuvermiş ki,<br class="calibre1"/>Hayvanlar bayılmış<br class="calibre1"/>Ve maymun, kral seçilmiş.<br class="calibre1"/>Herkes alkışlamış, el öpmeye gelmiş.<br class="calibre1"/>Yalnız tilkiymiş gönülsüz oy veren;<br class="calibre1"/>Ama, tabii, hiç belli etmeden.<br class="calibre1"/>Tebriklerini sunduktan sonra<br class="calibre1"/>Demiş ki krala: — Haşmetlim,<br class="calibre1"/>Bir gömü var yalnız benim bildiğim.<br class="calibre1"/>Kanunlara göre her gömü kralındır;<br class="calibre1"/>Efendimize bunu bildirmek de<br class="calibre1"/>Benim boynumun borcudur.<br class="calibre1"/>Yeni kral can atmış paraya;<br class="calibre1"/>Ne olur ne olmaz diye<br class="calibre1"/>Kendi gitmiş gömüyü çıkarmaya.<br class="calibre1"/>Bir tuzakmış meğer gömü masalı<br class="calibre1"/>Faka bastırmak için kralı.<br class="calibre1"/>Herkes adına, tilki demiş ki:<br class="calibre1"/>— Bizi yönetmeye kalkmazsın herhalde<br class="calibre1"/>Kendini yönetmesini bilmezken.<br class="calibre1"/>Maymun atılmış krallıktan.<br class="calibre1"/>Ve hayvanlar anlamış ki böylece<br class="calibre1"/>Her kafa baş olamaz tacı giyince.</p>
				<div class="calibre2" id="calibre_pb_231"/></body>
</html>