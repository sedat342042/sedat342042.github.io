<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_196">Aşırı Gitme Yok</h2>
				<p class="normal">İnsan, hayvan,<br class="calibre1"/>Kimse görmedim dünyada<br class="calibre1"/>Ölçüyü kaçırmayan.<br class="calibre1"/>Evreni yaratan Büyük Usta<br class="calibre1"/>Her şeyin ortasında dur demiş;<br class="calibre1"/>Ama hiç duran yok galiba.<br class="calibre1"/>İster iyilikten yana olsun,<br class="calibre1"/>İster kötülükten yana,<br class="calibre1"/>Ölçüyü kaçıran kaçırana.<br class="calibre1"/>Buğday, toprağın o altın oğlu bile<br class="calibre1"/>Öylesine azıtır ki bazen<br class="calibre1"/>Tarlayı tüketir bereketiyle.<br class="calibre1"/>Aşırı büyüdü mü<br class="calibre1"/>Başaktan çok samana gider gücü.<br class="calibre1"/>Ağaç da ondan aşağı kalmaz:<br class="calibre1"/>Aşırı bolluk tutkusuna<br class="calibre1"/>Hangi yaratık kapılmaz?<br class="calibre1"/>Tanrı bu düşkünlüğü önlemek istemiş:<br class="calibre1"/>Buğdaya koyunları musallat etmiş,<br class="calibre1"/>Fazlasını yesinler diye.<br class="calibre1"/>Bu sefer koyunlar aşırı gitmiş:<br class="calibre1"/>Buğday başlamış tükenmeye.<br class="calibre1"/>O zaman Tanrı kurtlara başvurmuş,<br class="calibre1"/>Şu koyunları biraz azaltın, buyurmuş,<br class="calibre1"/>Gel gelelim kurtlar da azgın<br class="calibre1"/>Öyle hoşlanmışlar ki bu işten<br class="calibre1"/>Koyun kalmayacakmış dünyada<br class="calibre1"/>Tanrı bir boş bulunsa.<br class="calibre1"/>Bakmış olacak gibi değil,<br class="calibre1"/>Gel oğlum, demiş insana Tanrı,<br class="calibre1"/>Sindir şu canavarları.<br class="calibre1"/>İnsanoğlu durur mu artık:<br class="calibre1"/>Astığı astık, kestiği kestik.</p>
				<p class="normal">Bütün canlılar arasında<br class="calibre1"/>İnsandan beteri var mı ölçüyü kaçırmakta?<br class="calibre1"/>Küçük büyük hepimizi<br class="calibre1"/>Bu bakımdan sorguya çekmeli.<br class="calibre1"/>Tek kişi bulunur mu, sanmam<br class="calibre1"/>Aşırı gitmemiş hayatında.<br class="calibre1"/>Söylemesi kolay, hep söyleriz:<br class="calibre1"/>Ne az, ne çok,<br class="calibre1"/>Aşırı gitme yok, deriz.<br class="calibre1"/>Deriz, ama bir yoklayın kendinizi:<br class="calibre1"/>Çok söyler az tutarız bu sözü.</p>
				<div class="calibre2" id="calibre_pb_378"/></body>
</html>