<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_26"><span>İnsan ve İmgesi</span></h2>
				<p class="normal">Kendinden başkasını sevmeyen biri,<br class="calibre1"/>En güzel insan sanıyormuş kendini.<br class="calibre1"/>Aynaları bozuk olmakla suçluyormuş,<br class="calibre1"/>Bu aldanış içinde pek de mutluymuş.<br class="calibre1"/>Talih perisi bir hayli uğraşmış,<br class="calibre1"/>Saplantısından kurtarmak için adamı;<br class="calibre1"/>Boyuna sürüyormuş gözleri önüne<br class="calibre1"/>Bayanların sessiz danışmanlarını:<br class="calibre1"/>Evlerdeki, dükkânlardaki aynaları;<br class="calibre1"/>Çapkınların ceplerindeki,<br class="calibre1"/>Güzellerin kemerlerindeki aynaları.<br class="calibre1"/>Ne yapsa beğenirsiniz bizim Narsis?<br class="calibre1"/>İn cin uğramaz yerlere gitmiş,<br class="calibre1"/>Aynalara dayanamaz olduğu için.<br class="calibre1"/>Ama gittiği ıssız yerde<br class="calibre1"/>Pırıl pırıl bir kaynaktan çıkan derede<br class="calibre1"/>Görmüş yine kendini, küplere binmiş;<br class="calibre1"/>Burda da çıktı karşıma, demiş,<br class="calibre1"/>Bu aslı astarı yok görüntü.<br class="calibre1"/>Elinden gelen her çareye başvurmuş<br class="calibre1"/>Suya çevrilmesin diye gözü.<br class="calibre1"/>Ama o kadar güzelmiş ki dere<br class="calibre1"/>Bir türlü ayrılamıyormuş biçare.<br class="calibre1"/>Anlıyorsunuz değil mi,<br class="calibre1"/>Nereye getirmek istiyorum sözü?<br class="calibre1"/>Hepinize söylüyorum:<br class="calibre1"/>Gerçeğe böylesine sırt çevirme<br class="calibre1"/>Hepimizin beslediği bir hastalıktır.<br class="calibre1"/>Ruhumuz, bu kendine âşık adam,<br class="calibre1"/>Aynalar, hep başkalarının sersemlikleri,<br class="calibre1"/>Aynalar, bizim kendi kusurlarımızı<br class="calibre1"/>Olduğu gibi gösteren ressamlardır.<br class="calibre1"/>Dereye gelince, bilmeyen var mı dereyi:<br class="calibre1"/>La Rochefoucault’nun Özdeyişleri.</p>
				<div class="calibre2" id="calibre_pb_30"/></body>
</html>