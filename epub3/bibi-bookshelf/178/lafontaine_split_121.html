<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_126">İhtiyarla Eşek</h2>
				<p class="normal">Bir ihtiyar binmiş eşeğine gidiyormuş.<br class="calibre1"/>Bakmış, çayırlık çimenlik bir yer, durmuş;<br class="calibre1"/>Çözmüş eşeğin yularını, salmış çayıra.<br class="calibre1"/>Seninki abanmış tazecik otlara,<br class="calibre1"/>Bir yemiş, bir türkü söylemiş;<br class="calibre1"/>Eşinmiş, tepinmiş;<br class="calibre1"/>Yatmış kaşınmış,<br class="calibre1"/>Dünyalar onun olmuş.<br class="calibre1"/>Derken,<br class="calibre1"/>Bir eşkıya sökün etmiş karşıdan:<br class="calibre1"/>— Hadi kaçalım, demiş sakallı.<br class="calibre1"/>— Neden? demiş uzun kulaklı;<br class="calibre1"/>O gelen çifte semer mi kor,<br class="calibre1"/>Dört çuval mı yükler sırtıma?<br class="calibre1"/>— Yükleyemez, demiş ihtiyar kaçar ayak…<br class="calibre1"/>— Öyleyse bana ne, demiş eşek;<br class="calibre1"/>Ha senin olmuşum, ha onun.<br class="calibre1"/>Sen kaç, bana göre çayır hoş!<br class="calibre1"/>Hem daha Türkçesini ister misin?<br class="calibre1"/>Kim ise efendim<br class="calibre1"/>Düşmanım odur benim.</p>
				<div class="calibre2" id="calibre_pb_235"/></body>
</html>