<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_203">Çaylakla Bülbül</h2>
				<p class="normal">Bir çaylak varmış,<br class="calibre1"/>Hırsızlığı dillere destan;<br class="calibre1"/>Köyün üstünden geçtiği zaman<br class="calibre1"/>Çocuklar bağırırlarmış<br class="calibre1"/>Eşkıya geliyor diye.<br class="calibre1"/>Günün birinde bir bülbül<br class="calibre1"/>Düşmüş bu çaylağın pençesine.<br class="calibre1"/>Baharın müjdecisi kuş<br class="calibre1"/>Çaylaktan aman dileyecek olmuş:<br class="calibre1"/>— Seni doyurmaz ki, demiş, benim etim:<br class="calibre1"/>Bütün servetim sesimdir benim.<br class="calibre1"/>Beni yemektense türkümü dinlesenize:<br class="calibre1"/>Bırakın da Tereus’un başına gelenleri<br class="calibre1"/>Anlatayım size!<br class="calibre1"/>— Kimmiş o Tereus? diye sormuş çaylak;<br class="calibre1"/>Eti budu seninkinden daha mı toparlak?<br class="calibre1"/>— Hayır, demiş bülbül; tam tersine,<br class="calibre1"/>Bir deri bir kemik kaldı aşkı yüzünden.<br class="calibre1"/>Bir türküsünü söyleyeyim de dinleyin:<br class="calibre1"/>Kim dinlese doyamıyor dinlemeye.<br class="calibre1"/>— Ya öyle mi? demiş çaylak;<br class="calibre1"/>Benim derdim sadece karnımı doyurmak.<br class="calibre1"/>Senin müziğin benim neme gerek?<br class="calibre1"/>— Ama beni krallar dinliyor, demiş bülbül.<br class="calibre1"/>— Derdini krallara anlat demiş çaylak;<br class="calibre1"/>Karnım zil çalarken benim<br class="calibre1"/>Umurumda mı senin türkülerin!</p>
				<div class="calibre2" id="calibre_pb_392"/></body>
</html>