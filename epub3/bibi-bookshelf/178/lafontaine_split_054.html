<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_62"><span>Tilkiyle Teke</span></h2>
				<p class="normal">Tilki kaptan çıkmış yola<br class="calibre1"/>Uzun boynuzlu dostu tekeyle.<br class="calibre1"/>Teke alığın biriymiş, sözün doğrusu;<br class="calibre1"/>Tilkiyse, malum, malın gözü.<br class="calibre1"/>İki ahbap öyle susamışlar ki yolda<br class="calibre1"/>İnmek zorunda kalmışlar bir kuyuya.<br class="calibre1"/>İçtikçe içmiş ikisi de şapır şupur.<br class="calibre1"/>İçemez olunca artık, tilki demiş ki:<br class="calibre1"/>Kuyudan su içmesi kolay<br class="calibre1"/>Ama kuyudan çıkması zordur.<br class="calibre1"/>Sen kaldır ayaklarını daya duvara,<br class="calibre1"/>Önce ben atlar sırtına<br class="calibre1"/>Tırmanırım yukarıya doğru;<br class="calibre1"/>Sonra atlayıp boynuzlarına<br class="calibre1"/>Çıktım mı yukarı,<br class="calibre1"/>Çekerim seni de dışarı.<br class="calibre1"/>— Yuf benim sakalıma, demiş teke;<br class="calibre1"/>Amma da akıl varmış sende!<br class="calibre1"/>Ben dünyada bulamazdım doğrusu,<br class="calibre1"/>Böylesi bir kolaylığı.<br class="calibre1"/>Tilki çıkıvermiş kuyudan böylece,<br class="calibre1"/>Bırakıp tekeyi dibinde.<br class="calibre1"/>Şöyle bir nutuk da çekmiş üstelik,<br class="calibre1"/>Sabırlar dileyerek, tekeye:<br class="calibre1"/>— Tanrı sana sakal vermiş yalnız, babalık!<br class="calibre1"/>Sakalın kadar aklın olsa,<br class="calibre1"/>Hiç iner miydin bu kuyuya?<br class="calibre1"/>Ben çıkmasını bildim, allahaısmarladık.<br class="calibre1"/>Sen de kullan aklını,<br class="calibre1"/>Bul yukarı çıkmanın yolunu.<br class="calibre1"/>Sana yardım etmek isterim ama,<br class="calibre1"/>Acele işlerim var, kusura bakma.</p>
				<p class="normal">Susadın mı kuyuya inmesine inmeli,<br class="calibre1"/>Ama, nasıl çıkacağını da düşünmeli.</p>
				<div class="calibre2" id="calibre_pb_104"/></body>
</html>