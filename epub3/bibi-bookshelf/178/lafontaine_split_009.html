<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_19">İki Katır</h2>
				<p class="normal">İki katır yürüyormuş yan yana,<br class="calibre1"/>Biri yulaf yüklüymüş, biri para:<br class="calibre1"/>Köylülerden tuz vergisi toplamışlar,<br class="calibre1"/>Koca bir heybe dolusu mangır.<br class="calibre1"/>Para yüklü katırda bir çalım, bir çalım,<br class="calibre1"/>Başı havalarda,<br class="calibre1"/>Boynunda çıngırak şıngır mıngır:<br class="calibre1"/>Zenginim zengin der gibi, sağa sola.<br class="calibre1"/>Derken eşkıyalar sökün etmiş;<br class="calibre1"/>Doğru vergi katırının üstüne tabii…<br class="calibre1"/>Yakalamış geminden, durdurmuşlar.<br class="calibre1"/>Katır diretmiş, savunmaya kalkmış parayı.<br class="calibre1"/>Eşkıyalar da veryansın etmiş sopayı.<br class="calibre1"/>İşte o zaman ağlamış katır,<br class="calibre1"/>Ve dert yanmış tanrılara:<br class="calibre1"/>— Ben böyle mi olacaktım, demiş,<br class="calibre1"/>Yulaf yüklü katıra<br class="calibre1"/>Fiske bile vurulmasın da,<br class="calibre1"/>Ben dayak yiyeyim ölesiye!<br class="calibre1"/>— Ya, kardeş, demiş öteki;<br class="calibre1"/>Yüksek işler iyilik getirmez her zaman;<br class="calibre1"/>Yulaf taşımakla kalsaydın benim gibi,<br class="calibre1"/>Başına bir belâ gelmezdi.</p>
				<div class="calibre2" id="calibre_pb_16"/></body>
</html>