<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_114">Tavşanla Keklik</h2>
				<p class="normal">Başı dertte olanlarla hiç alay etmemeli;<br class="calibre1"/>Neden dersen: Gülme komşuna gelir başına!<br class="calibre1"/>Bilgin Ezop, masallarında<br class="calibre1"/>Bir iki örneğini verir bunun.<br class="calibre1"/>Bu dizelerde benim verdiğim de<br class="calibre1"/>Tıpkısı onunkilerin.</p>
				<p class="normal">Keklik ve yurttaşı tavşan,<br class="calibre1"/>Bir tarlada kapı komşusu,<br class="calibre1"/>Yaşayıp gidiyorlarmış çatışmadan;<br class="calibre1"/>Devlet, huzuru sağlamış anlaşılan.<br class="calibre1"/>Ama bir gün avcılar sökün etmiş,<br class="calibre1"/>Tavşan, sığınacak bir yer<br class="calibre1"/>Aramak zorunda kalmış.<br class="calibre1"/>Öyle bir kaçmış ki can havliyle<br class="calibre1"/>Yaya kalmış ardında bütün köpekler.<br class="calibre1"/>Tazı bile boşuna yorulmuş.<br class="calibre1"/>Sonunda kendi kendini vermiş ele<br class="calibre1"/>Terli bedeninden çıkıp havayı saran<br class="calibre1"/>Tavşan ruhu yüzünden.<br class="calibre1"/>Bu koku üzerinde akıl yoran Karabaş<br class="calibre1"/>Tavşanla ilgili olduğu sonucuna varmış<br class="calibre1"/>Ve atılmış üstüne bütün hızıyla.<br class="calibre1"/>Ve hiç yalan söylemeyen Karaduman,<br class="calibre1"/>— Tamam, demiş, çıktı gidiyor tavşan.<br class="calibre1"/>Zavallıcık yuvası önünde can vermiş.<br class="calibre1"/>Keklik, seyrine bakıp kıkır kıkır gülermiş:<br class="calibre1"/>— Hani senden tez ayaklısı yoktu?<br class="calibre1"/>Tez ayaklarını kullansana komşu!<br class="calibre1"/>Sen misin gülen, ona gelmiş sıra;<br class="calibre1"/>Köpekler bulmuş onu da.<br class="calibre1"/>— Kanatlarım sağ olsun, uçar giderim, demiş.<br class="calibre1"/>Ama hiç hesaba katmadığı akdoğan<br class="calibre1"/>Amansız pençesiyle gelmiş hakkından.</p>
				<div class="calibre2" id="calibre_pb_210"/></body>
</html>