<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_96">Mal Sahibinin Gözü</h2>
				<p class="normal">Bir öküz ahırına sığınan geyiğe<br class="calibre1"/>Daha emin bir yer<br class="calibre1"/>Aramasını salık vermiş öküzler.<br class="calibre1"/>— Aman kardeşler, demiş geyik;<br class="calibre1"/>Ne olur, ele vermeyin beni;<br class="calibre1"/>Ben de, buna karşılık,<br class="calibre1"/>Öyle otlaklar gösteririm ki size,<br class="calibre1"/>Pişman olmazsınız<br class="calibre1"/>Beni ele vermediğinize.<br class="calibre1"/>— Peki, susarız, demiş öküzler<br class="calibre1"/>Dünyada neler olmaz düşüncesiyle.<br class="calibre1"/>Akşamüstü, her zamanki gibi,<br class="calibre1"/>Taze ot, sap saman getirmişler.<br class="calibre1"/>Bir sürü gelen giden olmuş,<br class="calibre1"/>Uşaklar ahırın içinde mekik dokumuş,<br class="calibre1"/>Kâhya bile gelmiş; ama hiçbiri<br class="calibre1"/>Görmemiş başı dallı budaklı geyiği.<br class="calibre1"/>Ormanlar garibi rahatlamış;<br class="calibre1"/>Öküzlere uzun ömürler dileyerek<br class="calibre1"/>Başlamış beklemeye sıvışmak fırsatını<br class="calibre1"/>Herkes ekin işlerine dönecekken.<br class="calibre1"/>Öküzlerden biri geviş getirerekten:<br class="calibre1"/>— İşler şimdilik yolunda, ama demiş;<br class="calibre1"/>Yüz gözlü adam teftişe gelmedi henüz;<br class="calibre1"/>Korkarım o gözlerden kaçmaz senin boynuz.<br class="calibre1"/>Sevinme, garip geyik, o gelip gitmeden.<br class="calibre1"/>Mal sahibi çıkagelmiş gerçekten.<br class="calibre1"/>— Nedir bu? diye bağırmış adamlarına;<br class="calibre1"/>Neden az ot koymuşsunuz yemliklere?<br class="calibre1"/>Yataklık saman da eskimiş, koşun ambara.<br class="calibre1"/>Daha bakımlı görmek isterim hayvanlarımı.<br class="calibre1"/>Şu örümcekleri süpürmek zor bir iş mi?<br class="calibre1"/>Niçin orta yerde hamutlar, boyunduruklar?<br class="calibre1"/>Her yeri, her şeyi gözden geçirirken<br class="calibre1"/>Bir kafa görmüş ahırda,<br class="calibre1"/>Her gün gördüklerine benzemeyen.<br class="calibre1"/>Geyiğin foyası çıkmış meydana;<br class="calibre1"/>Kazıklarla yürümüş herkes üstüne.<br class="calibre1"/>Kim bakar geyiğin gözyaşlarına!<br class="calibre1"/>Götürüp parçalamış, tuzlamışlar;<br class="calibre1"/>Bol bol yemiş, konu komşuya da yollamışlar.<br class="calibre1"/>Phaidros bu konuda güzel bir söz eder:<br class="calibre1"/>“En iyi gören göz efendinin gözüdür,” der.<br class="calibre1"/>Seven insanın gözü de<br class="calibre1"/>Ondan aşağı kalmaz bence.</p>
				<div class="calibre2" id="calibre_pb_173"/></body>
</html>