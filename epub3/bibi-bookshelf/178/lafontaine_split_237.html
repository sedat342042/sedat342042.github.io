<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_236">Devletli Burgonya Dukasına</h2>
				<p class="normal">Bu Duka, La Fontaine’den <br class="calibre1"/>adı Kediyle Fare olacak bir masal istemiş.</p>
				<p class="normal">Ün Tanrıçası bir tapınak istiyormuş<br class="calibre1"/>Genç prens için kitabımda bir yere.<br class="calibre1"/>Ne yapsam? Masalın adı önceden konmuş:<br class="calibre1"/>Kediyle Fare.</p>
				<p class="normal">Bir güzeli mi anlatsam, bilmem ki,<br class="calibre1"/>Görünüşü tatlı, yüreği zalim olan,<br class="calibre1"/>Büyüsüne kapılanlarla oynayan<br class="calibre1"/>Kedi fareyle oynar gibi.</p>
				<p class="normal">Kaderin cilvelerini mi işlesem yoksa?<br class="calibre1"/>Hiç de yersiz olmaz; çünkü kader de<br class="calibre1"/>Sever göründüklerine yapar her yerde<br class="calibre1"/>Kedi fareye ne yaparsa.</p>
				<p class="normal">Yoksa kaderin tek sevdiği,<br class="calibre1"/>Bir kralı mı alsam? Bir kral ki<br class="calibre1"/>Kaderin çarkını durdurmuş, ayağıyla<br class="calibre1"/>Bakıyor en güçlü düşmanlarına<br class="calibre1"/>Kedi fareye bakar gibi.</p>
				<p class="normal">Ama benim masal, farkına varmadan,<br class="calibre1"/>Oldu bitti galiba kendiliğinden.<br class="calibre1"/>Sözü uzatırsam korkarım<br class="calibre1"/>Şeytan burnunu sokar da bu şiire<br class="calibre1"/>Prens kedi olur, ben fare.</p>
				<div class="calibre2" id="calibre_pb_461"/></body>
</html>