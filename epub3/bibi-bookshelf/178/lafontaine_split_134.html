<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_139">Genç Dul</h2>
				<p class="normal">Kocası ölür de kadın ağlamaz olur mu?<br class="calibre1"/>Ağlar, dövünür, ama sonunda avunur.<br class="calibre1"/>Ne kadar büyük de olsa keder.<br class="calibre1"/>Zaman kuşunun kanatlarına biner gider.<br class="calibre1"/>Aynı kuş getirir yeniden,<br class="calibre1"/>Güzel, sevinçli günleri.<br class="calibre1"/>Bu sabah dul kalmış kadınla<br class="calibre1"/>Geçen yıl dul kalmış kadın bir mi?<br class="calibre1"/>Biri başka insandır, öteki başka.<br class="calibre1"/>Biri kara soğuktur, öteki tatlı sıcak:<br class="calibre1"/>Birinden kaçırılır, ötekine koşulur.<br class="calibre1"/>Yeni dul ağlayacak her gün<br class="calibre1"/>İçinden gelsin gelmesin.<br class="calibre1"/>Hep aynı ahlar vahlar,<br class="calibre1"/>Saçını başını yolmalar.<br class="calibre1"/>Her şey bitmiş, dünya zindanmış gibi.<br class="calibre1"/>Ama gibi sadece,<br class="calibre1"/>İşin doğrusu şu hikâyede:<br class="calibre1"/>Genç bir güzelin kocası pek erken,<br class="calibre1"/>Öbür dünyaya yollanmak üzereyken,<br class="calibre1"/>Karısı bağrışırmış yanı başında:<br class="calibre1"/>— Dur, bekle beni, geliyorum;<br class="calibre1"/>Sensiz bu dünya benim nem ola?<br class="calibre1"/>Koca yine de yalnız çıkmış yola.<br class="calibre1"/>Güzelin babası akıllı adammış;<br class="calibre1"/>Sesini çıkarmamış ilk zamanlar,<br class="calibre1"/>Bırakmış kızını ağlasın,<br class="calibre1"/>Ağlayabildiği kadar.<br class="calibre1"/>— Kızım, demiş bir gün;<br class="calibre1"/>Yeterince yaş döktün.<br class="calibre1"/>Merhum ne kazanır bu matemden,<br class="calibre1"/>Dünyayı kendine zehir etmenden?<br class="calibre1"/>Ölen ölmüşse bunca sağ kalan var.<br class="calibre1"/>Hem daha iyisi de çıkar,<br class="calibre1"/>Şıp diye de evlenirsin demiyorum;<br class="calibre1"/>Dünkü kara bugün ak olmaz, biliyorum.<br class="calibre1"/>Ama günü gelince, sen bana bırak,<br class="calibre1"/>Birini biliyorum sana gösterecek;<br class="calibre1"/>Genç, güzel, boylu boslu,<br class="calibre1"/>Merhumdan çok başka türlü.<br class="calibre1"/>— Yok, Babacığım, demiş güzel;<br class="calibre1"/>Sakın koca arama bana,<br class="calibre1"/>Bir manastıra gönder beni.</p>
				<p class="normal">Baba üstüne varmamış,<br class="calibre1"/>Bir ay daha geçmiş aradan.<br class="calibre1"/>Bizim dulun giyiminde değişmeler başlamış;<br class="calibre1"/>Güzele her türlüsü yakışır;<br class="calibre1"/>Karayı bile sevdirmenin yolu vardır.<br class="calibre1"/>Aşk perisi başlamış yeniden<br class="calibre1"/>Yerini yurdunu düzenlemeye,<br class="calibre1"/>Kumrular yuvalarına dönmeye.<br class="calibre1"/>Derken gelsin gülüşüp oynaşmalar,<br class="calibre1"/>Gençlik çeşmesinin çayırlarında<br class="calibre1"/>Sabah akşam dolaşmalar.<br class="calibre1"/>Babanın korkusu kalmamış artık<br class="calibre1"/>Sevgili merhumdan;<br class="calibre1"/>Ama beklemiş, kızından gelsin istek,<br class="calibre1"/>Nasıl olsa isteyecek.<br class="calibre1"/>O da beklermiş ki meğer,<br class="calibre1"/>Koca lafı babasından gelsin.<br class="calibre1"/>— Baba, demiş sonunda;<br class="calibre1"/>Hani sen bir koca buluyordun bana?</p>
				<div class="calibre2" id="calibre_pb_261"/></body>
</html>