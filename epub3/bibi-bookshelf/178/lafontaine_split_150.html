<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_154">İnsanların Talihe Karşı Nankörlüğü</h2>
				<p class="normal">Talihli bir deniz tüccarı zengin olmuş,<br class="calibre1"/>Birçok seferde yenmiş rüzgârları.<br class="calibre1"/>Girdaplar, gizli kayalar baç almamış<br class="calibre1"/>Tümen tümen sandıkları, balyalarından;<br class="calibre1"/>Atropos, Neptunus bütün arkadaşlarına<br class="calibre1"/>Türlü ağır vergiler yüklerken<br class="calibre1"/>Talih göz kulak olup sevgili tüccarına<br class="calibre1"/>Sağ salim yürütüyormuş gemilerini.<br class="calibre1"/>Ne aldatılmış, ne ortakları kazık atmış,<br class="calibre1"/>Tütününü, şekerini, tarçınını satmış,<br class="calibre1"/>Çinileri kapışılmış kırık vermeden.<br class="calibre1"/>Lüks ve çılgınlık şişirmiş hazinesini.<br class="calibre1"/>Kesesine altın yağmış kısacası,<br class="calibre1"/>Evinde beş liralık, en ufak para;<br class="calibre1"/>Köpekler, atlar, arabalar gırla;<br class="calibre1"/>Oruç günleri bile düğün şölenmiş.<br class="calibre1"/>Şahane sofraları gören bir dostu:<br class="calibre1"/>— Nerden, nasıl geliyor bu bolluk? demiş.<br class="calibre1"/>— Ne demek, demiş bizimki, sorulur mu?<br class="calibre1"/>İşini bilen yerine atar tohumu.<br class="calibre1"/>Kafama, emeğime borçluyum her şeyimi;<br class="calibre1"/>Para ne zaman nereye yatırılır, bilmeli.</p>
				<p class="normal">Tatlı kârlara öyle alışmış ki adam<br class="calibre1"/>Kazancını yüklemiş gemilere, yeniden.<br class="calibre1"/>Bu sefer hiçbir işi yolunda gitmemiş<br class="calibre1"/>Tedbirsizce atılganlığı yüzünden.<br class="calibre1"/>Çürük bir gemisi ilk rüzgârda batmış,<br class="calibre1"/>Silahsız yola çıkan bir başkası<br class="calibre1"/>Korsanlara teslim bayrağını çekmiş.<br class="calibre1"/>Bir üçüncüsü limana varmasına varmış<br class="calibre1"/>Ama malların yüzüne bakan olmamış.<br class="calibre1"/>Lüks deliliği başka yana dönmüş meğer;<br class="calibre1"/>Adamları da başkalaşmış birer birer.<br class="calibre1"/>Ayrıca har vurup harman savurmaları,<br class="calibre1"/>Köşkler konaklar yaptırmaları yüzünden<br class="calibre1"/>Beş parasız kalıvermiş birden.<br class="calibre1"/>Bu kötü halini gören dostu sormuş:<br class="calibre1"/>— Nedir bu? Nasıl oldu bu iş?<br class="calibre1"/>— Sorma, demiş bizimki, talihin oyunu.<br class="calibre1"/>— Üzülme, demiş dostu, madem talihin<br class="calibre1"/>Mutlu olmasını istemiyor senin<br class="calibre1"/>Sen de aklını kullanıp yensene onu!</p>
				<p class="normal">Bu öğüdü dinlemiş mi bilmem bizimki;<br class="calibre1"/>Ama bildiğim şudur ki,<br class="calibre1"/>Herkes mutlu oluşunu kendinden bilir.<br class="calibre1"/>Kendi hatamızla işler bozuldu mu<br class="calibre1"/>Bütün suç, bütün günah kör talihindir.<br class="calibre1"/>Budur bizim en ortak yanımız:<br class="calibre1"/>Her iyilik bizden,<br class="calibre1"/>Her kötülük talihten;<br class="calibre1"/>Hep biz haklıyız, talih hep haksız.</p>
				<div class="calibre2" id="calibre_pb_292"/></body>
</html>