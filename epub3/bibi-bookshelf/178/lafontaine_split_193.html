<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_195">Kurtla Cılız Köpek</h2>
				<p class="normal">Bir masalımızda sazan balığı yavrusu<br class="calibre1"/>Balıkçıya boşuna diller dökmüş<br class="calibre1"/>Küçük müçük yine de tavaya konmuştu.<br class="calibre1"/>Demek istemiştim ki akılsızlıktır<br class="calibre1"/>Büyük kazanç hayallerine kapılarak<br class="calibre1"/>Avucundakini bırakmak…<br class="calibre1"/>Balıkçı da haklıymış, sazan yavrusu da:<br class="calibre1"/>Kime haksız denir canını savunuyorsa?<br class="calibre1"/>O masalda söylediğimi<br class="calibre1"/>Destekleyecek bu şimdiki:</p>
				<p class="normal">Balıkçı ne kadar akıllıysa<br class="calibre1"/>O ölçüde enayi kurdun biri<br class="calibre1"/>Bir köpeğe rastlamış köyün dışında<br class="calibre1"/>Kapıp götürecekken, zavallı köpek,<br class="calibre1"/>Cılızlığını öne sürerek:<br class="calibre1"/>— Aman etmeyin efendimiz, demiş;<br class="calibre1"/>Bu halimle ne yapacaksınız beni?<br class="calibre1"/>Bırakın, bizim evin beyi<br class="calibre1"/>Biricik kızını evlendirmek üzere.<br class="calibre1"/>Şişmanlarım düğünde yiyeceklerimle<br class="calibre1"/>Bekleyin de biraz bari<br class="calibre1"/>Dişe dokunur bir köpek yeyin.<br class="calibre1"/>Kurt inanmış, bırakmış köpeği.<br class="calibre1"/>Birkaç gün sonra gelmiş görmeye<br class="calibre1"/>Eti budu yerine geldi mi diye.<br class="calibre1"/>Ama serseri köpek bu sefer<br class="calibre1"/>Kendi evinde karşılamış kurdu.<br class="calibre1"/>Bir çit aralığından uzatıp burnunu:<br class="calibre1"/>— Dur dostum, demiş, çıkıyorum, biraz bekle<br class="calibre1"/>Kapıcıyı getireyim de, onu da ye.<br class="calibre1"/>Kapıcı dediği bir zebelle köpekmiş<br class="calibre1"/>Kurtları kuzuya çevirenlerden.<br class="calibre1"/>Bizimki çakmış dalgayı;<br class="calibre1"/>Kapıcıya saygılar, deyip hemen<br class="calibre1"/>Çekmiş oralardan arabayı.<br class="calibre1"/>Bu kurt hızlı olmasına hızlı<br class="calibre1"/>Ama bön olmasına bönmüş:<br class="calibre1"/>Henüz kurtluk nedir bilmiyormuş.</p>
				<div class="calibre2" id="calibre_pb_376"/></body>
</html>