<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_85">Deve, Deniz ve Mertekler</h2>
				<p class="normal">Deveyi ilk gören insan,<br class="calibre1"/>Bırakıp kaçmış korkudan.<br class="calibre1"/>İkinci gören yaklaşmış yanına,<br class="calibre1"/>Üçüncü görense sokulmuş,<br class="calibre1"/>Dilini çıkarmış koca hayvana.<br class="calibre1"/>Alışkanlık böyledir,<br class="calibre1"/>Her şeyin hakkından gelir.<br class="calibre1"/>Nelerle yüz göz olmuşuzdur, göre göre;<br class="calibre1"/>Ne develer, ne devlerle.<br class="calibre1"/>Söz bundan açıldı madem,<br class="calibre1"/>Bakın ne olmuş bir yerde:<br class="calibre1"/>Deniz kıyısına gözcüler koymuşlar,<br class="calibre1"/>Gemi görünce haber versinler diye.<br class="calibre1"/>Uzakta bir karaltı görmüş adamlar:<br class="calibre1"/>Hah, demişler; bir kadırga.<br class="calibre1"/>Kadırga çektirme olmuş az sonra,<br class="calibre1"/>Çektirme, çatana olmuş,<br class="calibre1"/>Çatana mavna, mavna kayık,<br class="calibre1"/>Sonunda ne kayık, ne mayık:<br class="calibre1"/>Gele gele bir sürü mertek gelmiş sahile.</p>
				<p class="normal">Dünyada neler gördüm, neler,<br class="calibre1"/>Deveye, merteklere benzer:<br class="calibre1"/>Uzaktan bir şey sanır insan,<br class="calibre1"/>Oysa bir hiçtir yakından.</p>
				<div class="calibre2" id="calibre_pb_151"/></body>
</html>