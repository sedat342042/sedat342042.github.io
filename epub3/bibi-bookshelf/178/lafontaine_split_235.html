<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_234">Parababasıyla Maymun</h2>
				<p class="normal">Para biriktiriyormuş adamın biri.<br class="calibre1"/>Bilirsiniz, deli eder insanı bu tutku.<br class="calibre1"/>Bu bizimkinin de aklı fikri<br class="calibre1"/>Altın gümüş paralar, liralarla dolu.<br class="calibre1"/>Para dediğin harcanmadıkça<br class="calibre1"/>Beş para etmez bence.<br class="calibre1"/>Hırsız mırsız gelmesin diye<br class="calibre1"/>Bir adaya kapanmış bizim pinti.<br class="calibre1"/>Orada, tek başına, kendince mutlu<br class="calibre1"/>Bence mutsuz yaşıyormuş enayi.<br class="calibre1"/>Biriktirdikçe biriktiriyormuş paraları;<br class="calibre1"/>Saymak, hesaplamak, kılı kırk yarmakla<br class="calibre1"/>Geçiyormuş bütün günleri geceleri.<br class="calibre1"/>Neden derseniz, her saydıkça<br class="calibre1"/>Biraz eksik çıkıyormuş paracıkları.<br class="calibre1"/>Meğer evdeki koca bir maymun,<br class="calibre1"/>Bence efendisinden akıllı bir maymun,<br class="calibre1"/>Birer ikişer atıyormuş pencereden<br class="calibre1"/>Sayıldıkça eksilen altınları.<br class="calibre1"/>Kapısını kilitlediği için her zaman<br class="calibre1"/>Hepsini ortada bırakıyormuş adam.<br class="calibre1"/>Ne bilsin maymunun aklına esecek de<br class="calibre1"/>Her gün bir altın savuracak denize?<br class="calibre1"/>Ama hangisinin keyfi daha akıllıca?<br class="calibre1"/>Cimrinin her gün altın sayıp durması mı,<br class="calibre1"/>Maymunun denize altın savurması mı?<br class="calibre1"/>Bence çokları maymuna oy verir:<br class="calibre1"/>Nedenlerini açıklamak uzun sürer.<br class="calibre1"/>Bir gün bizim maymun azıtmış işi,<br class="calibre1"/>Başlamış atma gücünü denemeye<br class="calibre1"/>İngiliz, Felemenk, Venedik altınlarıyla;<br class="calibre1"/>İnsanların can attığı<br class="calibre1"/>O sarı maden parçalarıyla.<br class="calibre1"/>Maymun, kilitte anahtar sesi duymasa<br class="calibre1"/>Bütün altınlar gidecekmiş dibine<br class="calibre1"/>Nice batıklarla zengin olan denizin.</p>
				<p class="normal">Parasını yemeyen nice nice zengin<br class="calibre1"/>Aynı akibete uğrayacağını bilsin.</p>
				<div class="calibre2" id="calibre_pb_457"/></body>
</html>