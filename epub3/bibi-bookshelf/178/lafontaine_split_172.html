<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_175">Eşekle Köpek</h2>
				<p class="normal">Yardımlaşmak gerek, doğanın yasası bu;<br class="calibre1"/>Ama eşek bir gün boş vermiş bu yasaya<br class="calibre1"/>Bilmem nasıl yapmış bunu<br class="calibre1"/>Çünkü uysal bir yaratık bilir eşeği dünya.<br class="calibre1"/>Köpekle birlikte yoldaymış bir gün<br class="calibre1"/>Yürüyormuş ciddi ciddi, hiçbir şey düşünmeden.<br class="calibre1"/>Efendileri de geliyormuş ikisinin ardından.<br class="calibre1"/>Durmuşlar bir ara, efendi yatmış uyumuş,<br class="calibre1"/>Eşek hemen otlamaya koyulmuş;<br class="calibre1"/>Çayırlıkmış orası, yemyeşil;<br class="calibre1"/>Otlar da tam eşeğin zevkine göre.<br class="calibre1"/>Ama hiç devedikeni yokmuş görünürde.<br class="calibre1"/>Eh, ne yapalım, demiş olmayıversin;<br class="calibre1"/>Her zaman kuşsütü, kuru üzüm aramamalı<br class="calibre1"/>Ziyafetten vazgeçecek değiliz ya<br class="calibre1"/>Devedikeni yok diye.<br class="calibre1"/>O gün bulduğuyla yetinmiş bizim uzun kulaklı<br class="calibre1"/>Oysa bu arada zavallı köpek<br class="calibre1"/>Açlıktan öldü ölecek.<br class="calibre1"/>— Sevgili Yoldaşım, demiş eşeğe;<br class="calibre1"/>Ne olur, şöyle biraz eğil de<br class="calibre1"/>Yiyeceğimi alayım sırtındaki heybeden.<br class="calibre1"/>Eşek sus pus, duymamış sanki mübarek.<br class="calibre1"/>Duysa bir hayli vakit kaybedecek<br class="calibre1"/>Oysa vakit ot demektir kendisi için<br class="calibre1"/>Uzun süre duymazlıktan geldikten sonra:<br class="calibre1"/>— Ahbap, demiş, beni dinleyecek olursan<br class="calibre1"/>Efendinin uyanmasını bekle;<br class="calibre1"/>Kalkar verir yiyeceğini kendi eliyle;<br class="calibre1"/>Acele etme, nerdeyse uyanır.<br class="calibre1"/>İşte tam o sırada<br class="calibre1"/>Kurt çıka gelir ormandan:<br class="calibre1"/>Al sana bir aç hayvan daha!<br class="calibre1"/>Eşek yardıma çağırmış hemen köpeği<br class="calibre1"/>Bu sefer köpek oynamamış yerinden:<br class="calibre1"/>— Ahbap, demiş, beni dinleyecek olursan,<br class="calibre1"/>Hemen kaç, efendin de uyanır nerdeyse.<br class="calibre1"/>Aman durma, koş; kurt yetişirse sana<br class="calibre1"/>Bas tekmeyi, kır çenesini, korkma;<br class="calibre1"/>Daha yeni nalladılar seni<br class="calibre1"/>Bence serersin yere kurdun leşini.<br class="calibre1"/>Köpek bu güzel söylevi bitirirken<br class="calibre1"/>Zalim kurt eşeği boğazlamış çoktan.</p>
				<p class="normal">Güvenlik istersek<br class="calibre1"/>Yardımlaşmak gerek.</p>
				<div class="calibre2" id="calibre_pb_335"/></body>
</html>