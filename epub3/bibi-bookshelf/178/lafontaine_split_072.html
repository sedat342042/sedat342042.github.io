<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_79"><span>Bahçıvanla Derebeyi</span></h2>
				<p class="normal">Bir bahçe meraklısı<br class="calibre1"/>Yarı şehirli yarı köylü,<br class="calibre1"/>Oldukça temiz bir bahçe yetiştirmiş<br class="calibre1"/>Tarlası bostanıyla, köyün birinde.<br class="calibre1"/>Toprağını sık dikenli bir çitle çevirmiş.<br class="calibre1"/>Onda artık marul mu, kuzukulağı mı<br class="calibre1"/>Ne istersen bol bol varmış;<br class="calibre1"/>Demet demet toplayıp,<br class="calibre1"/>Köy kadınlarına sunacak kadar.<br class="calibre1"/>Sümbül yokmuş, ama kekik tümen tümen.<br class="calibre1"/>Derken bir tavşan<br class="calibre1"/>Bu cennetin rahatını kaçırmış.<br class="calibre1"/>Adam gitmiş kasabaya<br class="calibre1"/>Oraların derebeyine dert yanmış.<br class="calibre1"/>— Bu kör olası hayvan, demiş;<br class="calibre1"/>Gelip yoluyor her şeyi sabah akşam;<br class="calibre1"/>Ne tuzak dinliyor, ne kapan.<br class="calibre1"/>Taşlar, sopalar da kâr etmiyor:<br class="calibre1"/>Bu tavşan bir ecinni gibime geliyor.<br class="calibre1"/>— Ecinni mi? demiş derebeyi;<br class="calibre1"/>Şeytan da olsa, Karabaş hakkından gelir;<br class="calibre1"/>Bütün oyunlarını bozmasını bilir.<br class="calibre1"/>Hiç merak etme, hemşehrim,<br class="calibre1"/>Kurtardım gitti seni.<br class="calibre1"/>— Ne zaman? — Yarından tezi yok gelirim.<br class="calibre1"/>Ve gelmiş bütün adamlarıyla derebeyi:<br class="calibre1"/>— Önce bir yemek yiyelim hele, demiş;<br class="calibre1"/>Piliçlerin körpe mi bari?<br class="calibre1"/>Vay, evin kızı, gel bir görelim, yaklaş;<br class="calibre1"/>Ne zaman evlendiriyoruz bunu?<br class="calibre1"/>Ne zaman damatlarımız olacak bakalım?<br class="calibre1"/>Hemşehrim, yoklamak gerek şimdi<br class="calibre1"/>Kesenin dibini yoklamak gerek.<br class="calibre1"/>Derebeyi bu lafları ederek,<br class="calibre1"/>İncelemiş kızı, yanı başına oturtmuş,<br class="calibre1"/>Elini kolunu tutmuş,<br class="calibre1"/>Başörtüsünü çekmiş bir ucundan.<br class="calibre1"/>Kız saygıyla savunuyormuş kendini<br class="calibre1"/>Bütün bu sırnaşmalara karşı.<br class="calibre1"/>Sonunda artık babası<br class="calibre1"/>Kuşkulanmaya başlamış nerdeyse.<br class="calibre1"/>Bu arada yahniler hazırlanmış,<br class="calibre1"/>Mutfağın altı üstüne gelmiş.<br class="calibre1"/>— Jambonlarınız ne zamandan?<br class="calibre1"/>Görünüşleri bir hayli güzel.<br class="calibre1"/>— Buyurun, alın, hepsi sizin olsun.<br class="calibre1"/>— Sahi mi? demiş derebeyi;<br class="calibre1"/>Alırım doğrusu, bayılarak hem de.<br class="calibre1"/>Yedikçe yemiş, bütün yakınlarıyla,<br class="calibre1"/>Köpekleri, atları, uşaklarıyla…<br class="calibre1"/>Hepsinin de dişleri değirmen, maşallah!..<br class="calibre1"/>Bey, şunu getir, bunu getir diyerek<br class="calibre1"/>Türlü saygısızlıklar etmiş ev sahibine;<br class="calibre1"/>Şarabını içmiş, kızını okşamış…<br class="calibre1"/>Yemekten sonra avcılar ayrı bela:<br class="calibre1"/>Hazırlık başlamış itiş kakışlarla.<br class="calibre1"/>Köpekler, borular, öyle bir yaygara ki<br class="calibre1"/>Deliye dönmüş bahçe sahibi<br class="calibre1"/>İşin kötüsü, zavallı sebzeler çiğnenmiş,<br class="calibre1"/>Hayır kalmamış hiçbirinden<br class="calibre1"/>Fideliklerin camı çerçevesi paramparça;<br class="calibre1"/>Ne hindiba yetişir artık, ne pırasa;<br class="calibre1"/>Güzelim sebze çorbalarına elveda.<br class="calibre1"/>Tavşan bir dev lahananın altındaymış meğer;<br class="calibre1"/>Ara tara, bulmuş çıkarmışlar;<br class="calibre1"/>Seninki kaçıvermiş bir delikten;<br class="calibre1"/>Ne deliği, zor kapanır koca bir yarıktan:<br class="calibre1"/>Çiti yarmışlar çünkü beyin emriyle,<br class="calibre1"/>Atlarla bahçeden çıkmak zor olur diye.<br class="calibre1"/>Nedir bu? Kral mı eğlendiriyoruz?<br class="calibre1"/>Diyormuş zavallı adam;<br class="calibre1"/>Diyormuş ama, kim kime dum duma…<br class="calibre1"/>Bir saat içinde, insanı, köpeği<br class="calibre1"/>Öyle bir hale sokmuş ki bahçeyi,<br class="calibre1"/>Bütün ilin tavşanları, yüz yılda<br class="calibre1"/>Böyle zarara sokamazlarmış kimseyi.</p>
				<p class="normal">Küçük prensler,<br class="calibre1"/>Kozunuzu kendi aranızda paylaşın;<br class="calibre1"/>Krallara başvuran delilik eder.<br class="calibre1"/>Onları ne yardıma çağırın sakın,<br class="calibre1"/>Ne de topraklarınıza sokun.</p>
				<div class="calibre2" id="calibre_pb_139"/></body>
</html>