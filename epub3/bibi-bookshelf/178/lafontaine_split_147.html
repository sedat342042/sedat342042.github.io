<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_151">Papazla Ölü</h2>
				<p class="normal">Bir ölü ahlar vahlar içinde<br class="calibre1"/>Tutmuş öbür dünyanın yolunu.<br class="calibre1"/>Papaz arkada, keyfi yerinde;<br class="calibre1"/>Yürüyor ağır aksak:<br class="calibre1"/>“Şunu bir gömsek de paraları alsak,”<br class="calibre1"/>Diyor içinden,<br class="calibre1"/>Merhum şahane bir arabadaymış;<br class="calibre1"/>Güzelce sarılıp sarmalanmış,<br class="calibre1"/>Hem yazlık, hem kışlık kefen bezinden<br class="calibre1"/>Sağlam urbasını giymiş kuşanmış.<br class="calibre1"/>Papaz ölünün ayak ucunda<br class="calibre1"/>Bir şeyler okuyor boyna.<br class="calibre1"/>Dualar, ayetler, ilahiler,<br class="calibre1"/>Latince matince mırıltılar.<br class="calibre1"/>“Sen hiç merak etme”<br class="calibre1"/>Diyor sanki ölüye;<br class="calibre1"/>“Para senden,<br class="calibre1"/>Canına tam gereğince okumak benden.<br class="calibre1"/>Mumlardan, dualardan şu kadar,<br class="calibre1"/>Ivır zıvır bir sürü iş daha var.<br class="calibre1"/>Sayın ölümüz cennete giderayak<br class="calibre1"/>Bizim dünyalığı bol tutmuş olsa gerek.”<br class="calibre1"/>Bir yandan çenesi işleyedursun,<br class="calibre1"/>Tatlı şeyler kurmaya başlamış<br class="calibre1"/>Papaz efendinin kafası:<br class="calibre1"/>“İlkin kırk şişe şarap, en iyisinden.<br class="calibre1"/>Tombul yeğenime bir güzel entari,<br class="calibre1"/>Haspa ne de gelişti maşallah.<br class="calibre1"/>Hizmetçi kıza da bir atkı alayım bari,<br class="calibre1"/>Kızıl bir atkı, ipekten.”<br class="calibre1"/>Bizim çapkın papaz efendi<br class="calibre1"/>Tam bu tatlı düşüncelere dalmışken<br class="calibre1"/>Olan olmuş,<br class="calibre1"/>Cenaze arabası bir yere çarpıp devrilmiş.<br class="calibre1"/>Ve sayın ölü kurşun tabutuyla<br class="calibre1"/>Fırladığı gibi yerinden,<br class="calibre1"/>İkiye bölmüş kafasını papazın.<br class="calibre1"/>Haydi, demiş sanki ölü, papaza,<br class="calibre1"/>Beraber gidelim öbür dünyaya.</p>
				<p class="normal">Bütün insan hayatı nedir ki?<br class="calibre1"/>Bir düşünsek hepimiz buyuz:<br class="calibre1"/>Ya bir ölüye bel bağlayan papaz efendi,<br class="calibre1"/>Ya da süt çömleğine düş dolduran Perret Bacı.</p>
				<div class="calibre2" id="calibre_pb_286"/></body>
</html>