<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_127">Kendini Suda Gören Geyik</h2>
				<p class="normal">Geyiğin biri kendini görmüş de<br class="calibre1"/>Bir kaynağın tuttuğu aynada<br class="calibre1"/>Güzel boynuzlarına hayran olmuş;<br class="calibre1"/>Ama ardından pek üzülmüş<br class="calibre1"/>Çöp gibi bacaklarını görünce;<br class="calibre1"/>Eriyip gidecekler nerdeyse suda.</p>
				<p class="normal">— Bir şu başa bak, bir de şu ayaklara,<br class="calibre1"/>Demiş geyik baktıkça dertlenerek;<br class="calibre1"/>Alnımda yükselen güzelim ormanı<br class="calibre1"/>Bu sıska bacaklar mı gezdirmeliydi?<br class="calibre1"/>Geyik tam bunları söylerken<br class="calibre1"/>Koca bir av köpeği sökün etmez mi!<br class="calibre1"/>Can derdine düşmüş o zaman;<br class="calibre1"/>Dar atmış kendini ormana.<br class="calibre1"/>Başındaki süs olmuş mu başına bela:<br class="calibre1"/>Bacakları kurtaracak geyiği,<br class="calibre1"/>Ama boynuzları bırakmıyor ki;<br class="calibre1"/>Takılıp engel oluyorlar boyna.<br class="calibre1"/>O zaman dank etmiş geyiğin kafasına<br class="calibre1"/>Ve lanet okumuş Tanrı’nın her yıl<br class="calibre1"/>Ona bol bol yolladığı armağanlara.</p>
				<p class="normal">Faydalıyı küçümser, taparız güzele;<br class="calibre1"/>Güzelse çok kez başımızı yer.<br class="calibre1"/>İlahi geyik, nasıl kötülersin<br class="calibre1"/>Seni kuş gibi uçuran o ayakları da<br class="calibre1"/>Başına dert açan boynuzları översin!</p>
				<div class="calibre2" id="calibre_pb_237"/></body>
</html>