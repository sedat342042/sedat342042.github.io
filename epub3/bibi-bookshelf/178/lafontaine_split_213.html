<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_214">Kulakları Kesilen Köpek</h2>
				<p class="normal">— Ben ne yaptım, ne kusur işledim ki<br class="calibre1"/>Kendi efendim budadı böyle beni?<br class="calibre1"/>Şu maskara halime bakın:<br class="calibre1"/>Ben böyle nasıl çıkarım<br class="calibre1"/>Öteki köpeklerin karşısına?<br class="calibre1"/>Ah hayvanların kralları,<br class="calibre1"/>Daha doğrusu baş belaları,<br class="calibre1"/>Size yapsalar ne derdiniz buna?<br class="calibre1"/>Genç çoban köpeği Karabaş<br class="calibre1"/>Böyle yakınıp duruyormuş.<br class="calibre1"/>Herkes kılı kıpırdamadan seyretmiş<br class="calibre1"/>Kulaklarının kesilmesini insafsızca.<br class="calibre1"/>Karabaş çok şey yitirdiğini sanmış,<br class="calibre1"/>Ama çok şey kazandığını görmüş zamanla.<br class="calibre1"/>Dalaşmayı seven cinsten olduğu için<br class="calibre1"/>Kim bilir kaç kez kırlardan<br class="calibre1"/>Kulakları paramparça dönecekmiş eve.<br class="calibre1"/>Kavgacı köpek yırttırır kulağı her zaman.<br class="calibre1"/>Ne kadar az tutamak verirse o kadar iyi<br class="calibre1"/>Başka azılıların dişlerine.<br class="calibre1"/>Savunulacak bir tek yerin kaldı mı<br class="calibre1"/>Saldırıya karşı beslerler orasını,<br class="calibre1"/>Karabaşın boynundaki gibi bir gerdanlıkla.<br class="calibre1"/>Dibinden kesik de oldu mu kulakların<br class="calibre1"/>Kurt, kapacak yerini bulsun da kapsın.</p>
				<div class="calibre2" id="calibre_pb_415"/></body>
</html>