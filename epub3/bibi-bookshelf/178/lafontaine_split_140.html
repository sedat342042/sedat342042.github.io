<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_144">Balıkçıl</h2>
				<p class="normal">Bacaklar, gaga, boyun<br class="calibre1"/>Hepsi uzun mu uzun,<br class="calibre1"/>Balıkçıl geziniyormuş bir gün,<br class="calibre1"/>Dere boyunca.<br class="calibre1"/>Pırıl pırılmış sular,<br class="calibre1"/>En güzel günlerindeki gibi dünyanın.<br class="calibre1"/>Bayan sazan oynaşıp duruyormuş<br class="calibre1"/>Ahbabı turnabalığıyla.<br class="calibre1"/>Balıkçıl burun kırmış<br class="calibre1"/>Avın bu kadar kolayına.<br class="calibre1"/>Kıyıya kadar geliyormuş balıklar:<br class="calibre1"/>Bir gaga atsa tamam.<br class="calibre1"/>— Ama, demiş, biraz bekleyeyim de<br class="calibre1"/>İştahım gelsin iyice.<br class="calibre1"/>Rejim yapıyormuş o günlerde,<br class="calibre1"/>Belli saatlerde yemek yiyormuş.<br class="calibre1"/>Biraz sonra iştahı gelmiş kıvamına;<br class="calibre1"/>Yaklaşmış kıyıya,<br class="calibre1"/>Bakmış bir sürü sazan, ama yeşil;<br class="calibre1"/>— Dünyada yemem, demiş balıkçıl;<br class="calibre1"/>Daha iyilerini beklemiş.<br class="calibre1"/>Horatius’un şehirli faresi gibi<br class="calibre1"/>Bir şeyleri beğenmezmiş bu haspam da:<br class="calibre1"/>— Yakışır mı koca balıkçıla, demiş,<br class="calibre1"/>Yeşil sazan yemek bu güzel günde?<br class="calibre1"/>Fakir fukara yesin bunları,<br class="calibre1"/>Ben o kadar düşmedim henüz.<br class="calibre1"/>Sen misin yeşil sazanı beğenmeyen,<br class="calibre1"/>Kayabalıkları kalmış ortada yalnız.<br class="calibre1"/>— Kaya balığı ha? Bana, balıkçıla?<br class="calibre1"/>Tanrılar yazdıysa bozsun:<br class="calibre1"/>Gagamı açmaya değmez bunlara.<br class="calibre1"/>Daha beteri için açmış ama gagayı.<br class="calibre1"/>Ne olmuşsa olmuş,<br class="calibre1"/>Tek bir balık kalmamış ortada.<br class="calibre1"/>Karnı zil çalmaya başlayınca da,<br class="calibre1"/>Bir salyangoza fit olmuş balıkçıl<br class="calibre1"/>Hem de nasıl!</p>
				<p class="normal">Her şeyi zor beğenmeyelim o kadar:<br class="calibre1"/>Aklı olan bulduğuyla yetinmesini bilir.<br class="calibre1"/>Çok kazanç isteyen azından da olabilir.<br class="calibre1"/>Burun kırmaktan sakınmalı insan,<br class="calibre1"/>Hele az çok kendi harcını bulduğu zaman.<br class="calibre1"/>Tümen tümendir bu yüzden faka basanlar.<br class="calibre1"/>Balıkçıllara değil, ey insanoğulları,<br class="calibre1"/>Sizlere söylüyorum bunları.<br class="calibre1"/>Bir de şu masalımı dinlerseniz,<br class="calibre1"/>Bu dersleri sizden aldığımı görürsünüz.</p>
				<div class="calibre2" id="calibre_pb_272"/></body>
</html>