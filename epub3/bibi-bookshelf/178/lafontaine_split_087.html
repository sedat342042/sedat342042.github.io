<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_94"><span>Apollon ve Bir İmansız</span></h2>
				<p class="normal">Tanrıları aldatmaya kalkmak<br class="calibre1"/>Deliliktir bu dünyada.<br class="calibre1"/>Yüreklerimizin en gizli dolambaçlarında<br class="calibre1"/>Hiçbir şey olamaz ki, ne kadar saklasak,<br class="calibre1"/>Tanrıların gözünden kaçabilsin.<br class="calibre1"/>İnsan her işini onlar önünde yapar:<br class="calibre1"/>En karanlıkta sandığı işleri bile.</p>
				<p class="normal">İnancı gevşeyen bir Atinalı varmış;<br class="calibre1"/>Tanrı’ya işine geldikçe inanırmış.<br class="calibre1"/>Apollon’un tapınağına gitmiş bir gün<br class="calibre1"/>Kâhinliğini denemek için.<br class="calibre1"/>İçeri girer girmez sormuş Tanrı’ya,<br class="calibre1"/>Avucumdaki canlı mı cansız mı? diye.<br class="calibre1"/>Bir serçe tutuyormuş avucunda:<br class="calibre1"/>Apollon canlı derse öldürecek,<br class="calibre1"/>Cansız derse salıverecek.<br class="calibre1"/>Tanrı anlamış kafasındakini:<br class="calibre1"/>— İster canlı, ister cansız, demiş;<br class="calibre1"/>Göster bakalım şu serçeni.<br class="calibre1"/>Bir daha da tuzak kurma bana;<br class="calibre1"/>Böyle kurnazlıklar bela getirir başına:<br class="calibre1"/>Ben uzaktan görürüm,<br class="calibre1"/>Attığımı da vururum.</p>
				<div class="calibre2" id="calibre_pb_169"/></body>
</html>