<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_42"><span>Yarasayla İki Gelincik</span></h2>
				<p class="normal">Yarasa dediğimiz kuşun ne idüğü<br class="calibre1"/>Pek belli değildir bilirsiniz:<br class="calibre1"/>Kimine göre faregillerdendir,<br class="calibre1"/>Kimine göre kuşgillerdendir bu hemşehrimiz.<br class="calibre1"/>Bir yarasa dalmış bir gün, tepesi üstü<br class="calibre1"/>Bir gelinciğin yuvasına.<br class="calibre1"/>Farelere diş bileyen gelincik<br class="calibre1"/>Yürümüş üstüne hemen haklamak için:<br class="calibre1"/>— Sen ha, demiş; ne suratla gelirsin evime?<br class="calibre1"/>Az mı kötülük etti<br class="calibre1"/>Senin soyun sopun benim milletime?<br class="calibre1"/>Fare değil misin sen?<br class="calibre1"/>Ben de gelincik değilim, sen fare değilsen.<br class="calibre1"/>— Aman, rica ederim, demiş yarasacık;<br class="calibre1"/>Farelerle ne ilişkim var benim?<br class="calibre1"/>Ben fare ha? Kim çıkarmış bu dedikoduyu?<br class="calibre1"/>Benim yok o taraklarda bezim:<br class="calibre1"/>Kuşum ben; gözün kanatlarımı görmüyor mu?<br class="calibre1"/>Yaşasın göklerde uçan soyum!<br class="calibre1"/>Bu sözlere aklı ermiş gelinciğin:<br class="calibre1"/>— Haydi, uç git, demiş yarasaya.<br class="calibre1"/>İki gün sonra bizim şaşkın<br class="calibre1"/>Bir başka gelinciğin yuvasına düşmüş,<br class="calibre1"/>Ama bu gelincik de kuşlara düşmanmış.<br class="calibre1"/>Uzun burunlu Bayan Yarasa’yı<br class="calibre1"/>Kıtır kıtır yiyecekken kuş diye,<br class="calibre1"/>— Aman etme, demiş yarasa;<br class="calibre1"/>Kanatlarıma bakıp beni kuş sanma:<br class="calibre1"/>Fareyim ben, yaşasın faregiller!<br class="calibre1"/>Ve kuşların canını alsın Jüpiter!<br class="calibre1"/>Yarasa bu kurnazlığıyla<br class="calibre1"/>Kurtarmış canını bir kez daha.</p>
				<p class="normal">Çoklarını gördük böyle,<br class="calibre1"/>Tehlike karşısında bayrak değiştiren.<br class="calibre1"/>Aklını yitirmeyen, adamına göre,<br class="calibre1"/>Yaşasın kral der kimi zaman,<br class="calibre1"/>Kimi zaman da: Yaşasın krala kumpas kuran!</p>
				<div class="calibre2" id="calibre_pb_63"/></body>
</html>