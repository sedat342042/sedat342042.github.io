<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_209">Karabatak</h2>
				<p class="normal">Bir karabatak varmış, azılı;<br class="calibre1"/>Haraca kesmiş ortalığı.<br class="calibre1"/>Nerde göl, nerde balık seninki orda,<br class="calibre1"/>Boğaz işletmesi tıkırında.<br class="calibre1"/>Gel zaman git zaman karabatak yaşlanmış;<br class="calibre1"/>İşletme kötü gitmeye başlamış.<br class="calibre1"/>İnsan değil ki bu, karabatak;<br class="calibre1"/>Rızkını sulardan kendi çıkaracak.<br class="calibre1"/>Gözleri görmez olunca<br class="calibre1"/>Nasıl tutsun da yutsun balığı?<br class="calibre1"/>Açlıktan öldü ölecek zavallı.<br class="calibre1"/>Ama zorda kalanın kafası işler:<br class="calibre1"/>İhtiyaç yaman bir akıl vermiş karabatağa.<br class="calibre1"/>Gitmiş bir yengeç bulmuş kıyıda:<br class="calibre1"/>— Ahbap, demiş, hemen git,<br class="calibre1"/>Balık milletine şu haberi ilet:<br class="calibre1"/>Ölüme hazır olsun hepsi.<br class="calibre1"/>Neden dersen, tam sekiz gün sonra<br class="calibre1"/>Ava çıkacak buraların efendisi.<br class="calibre1"/>Yengeç yaymış haberi dört bir yana,<br class="calibre1"/>Balıklarda bir telaş, bir telaş;<br class="calibre1"/>Koşuşmuş, toplanmışlar, anlaşmışlar<br class="calibre1"/>Ve karabatağa bir elçi yollamışlar.<br class="calibre1"/>— Sayın Karabatak, demiş elçi;<br class="calibre1"/>Nerden aldınız bu haberi?<br class="calibre1"/>Bir yanlışlık olmasın sakın?<br class="calibre1"/>Neyse bildiğinizi bize söyleyin.<br class="calibre1"/>Doğruysa, bir akıl öğretin bize:<br class="calibre1"/>Bu beladan nasıl kurtulsak, ne yapsak?<br class="calibre1"/>— Göç edin buradan, demiş karabatak.<br class="calibre1"/>— Nasıl, nereye göçelim? demiş elçi.<br class="calibre1"/>— Siz bana bırakın, demiş karabatak;<br class="calibre1"/>Birer birer gelirseniz ardımdan<br class="calibre1"/>Öyle bir yere götürürüm ki sizi,<br class="calibre1"/>Bir Allah bilir yolunu bir de ben.<br class="calibre1"/>Böyle sığınak görülmemiş;<br class="calibre1"/>Arasın bakalım buluyor mu<br class="calibre1"/>Kalleş insanoğlu!<br class="calibre1"/>Ancak orda bulur hürriyeti<br class="calibre1"/>Balık cumhuriyeti.</p>
				<p class="normal">İnanmış bu söze sessiz dünyalılar;<br class="calibre1"/>Düşüp karabatağın ardına,<br class="calibre1"/>Issız bir kayanan dibine dolmuşlar.<br class="calibre1"/>Daracık bir yer, ne derin, ne bulanık,<br class="calibre1"/>Tam karabatağın gözüne göre,<br class="calibre1"/>Her dalışta bir balık;<br class="calibre1"/>Bir gün uskumruya çıkmış, bir gün lüfere.</p>
				<p class="normal">Cana kıyanlara güvenilir mi hiç?<br class="calibre1"/>Balıklar anlamış ama biraz geç.<br class="calibre1"/>Onu bunu yiyenin, seni beni de yiyeceğini.</p>
				<div class="calibre2" id="calibre_pb_405"/></body>
</html>