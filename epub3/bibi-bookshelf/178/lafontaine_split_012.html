<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_22"><span>Heybe</span></h2>
				<p class="normal">Zeus bir gün bütün canlıları çağırtmış.<br class="calibre1"/>— Gelsinler, demiş, toplansınlar ayakucumda,<br class="calibre1"/>Ve kim yaradılışında kusur buluyorsa<br class="calibre1"/>Söylesin çekinmeden,<br class="calibre1"/>Düzeltmesi benden.<br class="calibre1"/>— Önce sen konuş, demiş maymuna.<br class="calibre1"/>Şaşmam doğrusu kendini kusurlu bulmana,<br class="calibre1"/>Bir kendine bak, bir ötekilere,<br class="calibre1"/>Hangimiz daha güzel yaratılmış diye.<br class="calibre1"/>Baktın mı? Söyle şimdi bana,<br class="calibre1"/>Kendi halinden memnun musun?<br class="calibre1"/>— Ben mi, demiş maymun,<br class="calibre1"/>Neden memnun olmayacakmışım?<br class="calibre1"/>Kimse kalkamaz suratımda kusur aramaya.<br class="calibre1"/>Ama ayı kardeşin suratı öyle mi ya?<br class="calibre1"/>Aceleye gelmiş bir karalama zavallınınki.<br class="calibre1"/>Bana sorarsa hiç resmini yaptırmamalı.<br class="calibre1"/>Ayı gelmiş ortaya, iki yana sallanmış;<br class="calibre1"/>Herkes, halinden yakınacak sanmış.<br class="calibre1"/>Ne gezer, övmekle bitirememiş biçimini;<br class="calibre1"/>Fili eleştirmiş bir hayli;<br class="calibre1"/>— Nedir, demiş, o biçimsiz, o çirkin irilik?<br class="calibre1"/>Kulaklarından kesip kuyruğuna eklemeli.<br class="calibre1"/>Akıllı sandığımız file gelince sıra<br class="calibre1"/>O da bir yanını komamış övülmedik;<br class="calibre1"/>Balinayı eleştirmiş o da;<br class="calibre1"/>— Bu kadar şişmanlık düşman başına, demiş.<br class="calibre1"/>Derken karınca gelmiş,<br class="calibre1"/>O da peynir kurdunu fazla ufak bulmuş…<br class="calibre1"/>Minnacık kurda şöyle bir bakınca<br class="calibre1"/>Kendini bir dev gibi görmüş karınca.<br class="calibre1"/>Zeus bakmış her yaratık halinden memnun,<br class="calibre1"/>Hep kendileri güzel, başkası çirkin.<br class="calibre1"/>Savmış hepsini Zeus Baba gülerek.<br class="calibre1"/>En çok da insanoğluna gülmüş olsa gerek.<br class="calibre1"/>Bizden çılgını var mı kendini beğenmede?<br class="calibre1"/>Benzerlerimizi vaşak gözüyle sezer,<br class="calibre1"/>Kendimize kirpi gözüyle bakarız.<br class="calibre1"/>Kendimizde her kusuru bağışlar,<br class="calibre1"/>Başkasında pireyi deve yaparız.<br class="calibre1"/>Hepimizin omuzuna, doğuştan,<br class="calibre1"/>Çift gözlü bir heybe asmış sanki Yaradan.<br class="calibre1"/>İnsanın oldum olası taşıdığı bu heybenin<br class="calibre1"/>Arka gözü kendi kusurlarımız içindir,<br class="calibre1"/>Ön gözüyse başkalarının kusurları için.</p>
				<div class="calibre2" id="calibre_pb_22"/></body>
</html>