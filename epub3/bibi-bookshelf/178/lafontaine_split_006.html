<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_16">Ağustosböceği ile Karınca <br class="calibre1"/></h2>
				<p class="normal">Ağustosböceği bütün yaz<br class="calibre1"/>Saz çalmış, türkü söylemiş.<br class="calibre1"/>Karakış birden bastırınca<br class="calibre1"/>Şafak atmış zavallıda;<br class="calibre1"/>Bir şey bulamaz olmuş yiyecek:<br class="calibre1"/>Koca ormanda ne bir kurtçuk, ne bir sinek.<br class="calibre1"/>Gitmiş komşusu karıncaya:<br class="calibre1"/>— Aman kardeş, demiş, halim fena;<br class="calibre1"/>Bir şeycikler ver de kışı geçireyim.<br class="calibre1"/>Yaz gelince öderim,<br class="calibre1"/>Hem de faizi maiziyle;<br class="calibre1"/>Ağustosu geçirmem bile.<br class="calibre1"/>Ödemezsem böcek demeyin bana.<br class="calibre1"/>Karınca iyidir hoştur ama<br class="calibre1"/>Eli sıkıdır: Can verir, mal vermez.<br class="calibre1"/>— Sormak ayıp olmasın ama, demiş;<br class="calibre1"/>Bütün yaz ne yaptınız?<br class="calibre1"/>— Ne mi yaptım? demiş ağustosböceği;<br class="calibre1"/>Gece gündüz türkü söyledim;<br class="calibre1"/>Fena mı ettim sizce?<br class="calibre1"/>— Yoo, demiş karınca, ne mutlu size;<br class="calibre1"/>Ama hep türkü söylemek olmaz;<br class="calibre1"/>Kışın da oynayın biraz.</p>
				<div class="calibre2" id="calibre_pb_10"/></body>
</html>