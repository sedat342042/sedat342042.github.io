<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_75"><span>Kediyle İhtiyar Sıçan</span></h2>
				<p class="normal">Bir masal kitabında okudum ki,<br class="calibre1"/>Bir yaman kedi, kedilerin İskender’i,<br class="calibre1"/>Sıçanların Atilla’sı, baş belası,<br class="calibre1"/>Zavallıları kasıp kavuruyormuş.<br class="calibre1"/>Bir Azrail, bir Kerberos’muş<br class="calibre1"/>Bu masalda anlatılan kedi;<br class="calibre1"/>Korkular içinde yaşıyormuş<br class="calibre1"/>Sıçanların yedi düveli.<br class="calibre1"/>Temizleyecek nerdeyse dünyayı<br class="calibre1"/>Bütün faregillerden.<br class="calibre1"/>Tuzaklar, kapanlar, zehirler<br class="calibre1"/>Oyuncak sayılırmış onun yanında.<br class="calibre1"/>Bu kara bela bakmış ki sonunda<br class="calibre1"/>Fareler korkudan<br class="calibre1"/>Çıkmıyorlar artık deliklerinden.<br class="calibre1"/>Aramış taramış; bir teki yok ortada.<br class="calibre1"/>Kâfir ölü numarası yapmış bu sefer:<br class="calibre1"/>Bir kalasın ucuna<br class="calibre1"/>Asmış kendini tepesi aşağı<br class="calibre1"/>Pençesini bir yere geçirerek.<br class="calibre1"/>— Tanrı belasını verdi, demiş fareler;<br class="calibre1"/>Peynir meynir aşırmış olsa gerek;<br class="calibre1"/>Birini tırmalamış,<br class="calibre1"/>Başka bir halt işlemiş de olabilir:<br class="calibre1"/>— Asalım şu musibeti! demişlerdir.<br class="calibre1"/>Bütün sıçanlar, fareler:<br class="calibre1"/>Cenazesinde bayram ederiz, demişler.<br class="calibre1"/>Önce burunlarını sonra başlarını<br class="calibre1"/>Çıkarmışlar biraz deliklerden.<br class="calibre1"/>Sonra fırt çekmişler yine içeri.<br class="calibre1"/>Bir daha, bir daha bakınıp<br class="calibre1"/>Atmışlar artık birkaç adım dışarı.<br class="calibre1"/>Başlamışlar kolaçan etmeye sağı solu.<br class="calibre1"/>Derken, onlar olmamış bayram eden.<br class="calibre1"/>Ölü dirilip düşmüş dört ayak üstüne;<br class="calibre1"/>Yakalamış en hantal kodamanlarını.<br class="calibre1"/>— Ya, demiş bu avın keyfini çıkararak;<br class="calibre1"/>Bizde oyun mu ararsınız siz,<br class="calibre1"/>Biz nice savaşlarda pişmişiz.<br class="calibre1"/>Hangi deliklere girseniz boşuna<br class="calibre1"/>Er geç düşersiniz pençeme.<br class="calibre1"/>Doğru söylüyormuş meğer:<br class="calibre1"/>Bir kez daha faka basmış fareler.<br class="calibre1"/>Yezit bu sefer de una bulamış kendini;<br class="calibre1"/>Bembeyaz olup büzülüvermiş<br class="calibre1"/>Bir hamur teknesinin içine.<br class="calibre1"/>Boşa gitmemiş bu kurnazlığı da.<br class="calibre1"/>İnce kuyruklular tıpış tıpış<br class="calibre1"/>Sökün etmeye başlamış<br class="calibre1"/>Beyaz ölüm teknesine doğru.<br class="calibre1"/>Bir sıçan:<br class="calibre1"/>— Ben oraya sokmam, demiş burnumu:<br class="calibre1"/>Çok gezmiş, çok görmüş bir sıçanmış bu.<br class="calibre1"/>Bir savaşta kuyruğunu yitirmiş hem de;<br class="calibre1"/>— Şu un yığınını gözüm tutmadı, diye<br class="calibre1"/>Bağırmış uzaktan kedilerin generaline.<br class="calibre1"/>Yeni bir oyun bu, inanın bana!<br class="calibre1"/>Kara kedi, sana da derim ki<br class="calibre1"/>Değil una, çuvala da benzesen,<br class="calibre1"/>Yanaşmam o taraflara ben.<br class="calibre1"/>Amma da doğru söylemiş sıçan.<br class="calibre1"/>Aferin ona, boşuna gezmemiş dünyayı.<br class="calibre1"/>Biliyormuş güvensizliğin,<br class="calibre1"/>Anası olduğunu güvenin.<br class="calibre1"/></p>
				<div class="calibre2" id="calibre_pb_130"/></body>
</html>