<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_133">Kuşçu, Akdoğan ve Tarlakuşu</h2>
				<p class="normal">Kötülerin haksızlıklarını çok kez<br class="calibre1"/>Kendimizinkilere bahane ederiz.<br class="calibre1"/>Oysa dünyanın yasası şudur:<br class="calibre1"/>Kendini korumak istersen<br class="calibre1"/>Sen de başkalarını koru.</p>
				<p class="normal">Bir köylü aynayla kuş tutuyormuş.<br class="calibre1"/>Bir tarlakuşu kapılmış pırıltıya.<br class="calibre1"/>Yukarıda süzülen akdoğan da<br class="calibre1"/>İniverip göklerden saldırmış<br class="calibre1"/>Mezarının yanı başında<br class="calibre1"/>Cıvıl cıvıl öten tarlakuşuna.<br class="calibre1"/>Zavallıcık ağlara düşmemiş,<br class="calibre1"/>Ama kurtulamamış, ne yapsın,<br class="calibre1"/>Sırtına yüklenen zalimin pençesinden.<br class="calibre1"/>Tarlakuşunun tüylerini yolarken<br class="calibre1"/>Bir de ne görsün akdoğan<br class="calibre1"/>Girmiş çıkılmaz ağlar içine.<br class="calibre1"/>— Aman avcı, ne olur, bırak beni,<br class="calibre1"/>Demiş kuş diliyle;<br class="calibre1"/>Ben sana hiç kötülük etmedim ki.<br class="calibre1"/>— Ya şu pençendeki zavallı, demiş kuşçu;<br class="calibre1"/>Sana bir kötülük etmiş miydi?</p>
				<div class="calibre2" id="calibre_pb_249"/></body>
</html>