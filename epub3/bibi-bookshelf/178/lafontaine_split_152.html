<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_156">Kedi, Gelincik ve Tavşan</h2>
				<p class="normal">Toy tavşanın sarayına<br class="calibre1"/>Gelincik kadın el koymuş bir sabah,<br class="calibre1"/>O ne kurnazdır o!<br class="calibre1"/>Bakmış evde kimseler yok,<br class="calibre1"/>Getirip atıvermiş içeri<br class="calibre1"/>Pılısını pırtısını.<br class="calibre1"/>Tavşan erken çıkmış o gün;<br class="calibre1"/>Bıyık burmaya gitmiş, çapkın,<br class="calibre1"/>Şafak Sultan’a.<br class="calibre1"/>Kekikler, çiğler arasında<br class="calibre1"/>Oradan bir ot, buradan bir ot;<br class="calibre1"/>Sonra tıpış tıpış<br class="calibre1"/>Yeraltı köşküne dönmüş.<br class="calibre1"/>Ne görsün bir de:<br class="calibre1"/>Gelinciğin burnu pencerede!<br class="calibre1"/>— Ey yurdumun, yuvamın tanrıları,<br class="calibre1"/>Evimde ne arıyor bu cadı karı?<br class="calibre1"/>Hadi, yallah, kuyruklu bayan, demiş;<br class="calibre1"/>Gürültü çıkarmadan<br class="calibre1"/>Çek bakalım arabayı buradan!<br class="calibre1"/>Yoksa gider kaldırırım ayağa<br class="calibre1"/>Ne kadar sıçan varsa memlekette!<br class="calibre1"/>Bayan Sivriburun diretmiş:<br class="calibre1"/>— İlkin kim gelir oturursa, demiş.<br class="calibre1"/>Toprak onundur.<br class="calibre1"/>Hem canım, lafı mı olur<br class="calibre1"/>İçine sürünerek girdiğim<br class="calibre1"/>Böyle bir deliğin?<br class="calibre1"/>Saray mı bu? Kaldı ki saray da olsa,<br class="calibre1"/>Rica ederim, hangi kanun, hangi yasa<br class="calibre1"/>Sana vermiş tapusunu kıyamete dek?<br class="calibre1"/>Neden falanoğlu falan da<br class="calibre1"/>Filankızı fişmekân değil,<br class="calibre1"/>Ben değilim, mesela,<br class="calibre1"/>Buranın sahibi? Neden yani?<br class="calibre1"/>Tavşan hak hukuk demiş;<br class="calibre1"/>Gelenek görenek demiş;<br class="calibre1"/>— Bu toprak babadan oğula gele gele<br class="calibre1"/>Bana kadar gelmiş, demiş.<br class="calibre1"/>Böyle olmasın da,<br class="calibre1"/>Kapanın elinde mi kalsın?<br class="calibre1"/>Bu mu sence adalet, bu mu kanun?<br class="calibre1"/>— Uzatmayalım, demiş Gelincik Hatun;<br class="calibre1"/>Gel, gidip soralım Marko Çelebi’ye,<br class="calibre1"/>Kim haklı diye,<br class="calibre1"/>Marko Çelebi bir sofu kediymiş,<br class="calibre1"/>Dünyadan elini eteğini çekmiş,<br class="calibre1"/>Samur kürkler içinde bir evliya…<br class="calibre1"/>Yağ bağlamış okuya üfleye.<br class="calibre1"/>Üstüne yokmuş yargıçlıkta;<br class="calibre1"/>Her şeyin yerini bilirmiş<br class="calibre1"/>Kara kaplı kitapta.<br class="calibre1"/>Tavşan: — Peki, gidelim, demiş.<br class="calibre1"/>İki davacı, çıkmış<br class="calibre1"/>Haşmetli kürkün huzuruna.<br class="calibre1"/>— Gelin Evlatlar, demiş kürklü baba;<br class="calibre1"/>Yakın gelin bakayım, daha yakın;<br class="calibre1"/>Kocadım artık, iyi işitmiyor kulaklarım.<br class="calibre1"/>Bizimkiler hiç çekinmeden sokulmuş<br class="calibre1"/>Ve işte o zaman olan olmuş:<br class="calibre1"/>Evliya attığı gibi iki yana iki pençeyi<br class="calibre1"/>Uzlaştırmış iki davacıyı.</p>
				<p class="normal">Derebeyleri de gelincikle tavşan gibidir,<br class="calibre1"/>Toprak için dövüşür dururlar,<br class="calibre1"/>Kim haklı diye krala başvururlar,<br class="calibre1"/>Kral da haklarından geliverir.</p>
				<div class="calibre2" id="calibre_pb_296"/></body>
</html>