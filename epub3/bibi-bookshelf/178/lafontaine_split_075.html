<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_82"><span>Maymunla Yunus Balığı</span></h2>
				<p class="normal">Eski Yunanlılarda âdetmiş;<br class="calibre1"/>Yola çıktılar mı gemiyle,<br class="calibre1"/>Maymunlar, köpekler götürürlermiş,<br class="calibre1"/>Yolda canları sıkılmasın diye.<br class="calibre1"/>Atina yakınlarında bir gemi batmış,<br class="calibre1"/>Köpekli, maymunlu yolcularıyla.<br class="calibre1"/>Kimseler kurtulmayacakmış,<br class="calibre1"/>Yunusbalıkları olmasa.<br class="calibre1"/>Bu balıklar insan dostudur,<br class="calibre1"/>Plinius öyle der kitabında, doğrudur.<br class="calibre1"/>Bir yunus çok adam kurtarmış o gün,<br class="calibre1"/>Bir maymunu da kurtarmak üzereymiş,<br class="calibre1"/>İnsana benzediği için.<br class="calibre1"/>Almış sırtına, kıyıya çıkacak,<br class="calibre1"/>Öyle adam gibi oturmuş ki maymun,<br class="calibre1"/>Gören kral mıral sanacak.<br class="calibre1"/>Bir ara konuşacağı tutmuş yunusun:<br class="calibre1"/>— Atina’dan mısınız? demiş.<br class="calibre1"/>— Evet, demiş maymun;<br class="calibre1"/>Hem de pek tanınmışımdır.<br class="calibre1"/>Bir işiniz düşerse beklerim,<br class="calibre1"/>Hâkim mâkim hep akrabamdır.<br class="calibre1"/>Belediye başkanı teyzemin oğlu.<br class="calibre1"/>— Sağ olun, demiş yunusbalığı;<br class="calibre1"/>Pire’yi de bilirsiniz öyleyse.<br class="calibre1"/>Sık sık görürsünüz elbette…<br class="calibre1"/>— Her gün, demiş maymun;<br class="calibre1"/>Dostumdur, görmez olur muyum?<br class="calibre1"/>İşte o zaman çıkmış foyası meydana,<br class="calibre1"/>Limanı adam sanmış bizim mankafa!</p>
				<p class="normal">Böyle insan da çoktur ya, neyse!<br class="calibre1"/>Roma’yı Paris’te bilirler;<br class="calibre1"/>Her yeri görmüş gibi konuşurlar;<br class="calibre1"/>Arap olayım hiçbir yeri görmüşlerse.</p>
				<p class="normal">Yunus basmış kahkahayı;<br class="calibre1"/>Dönmüş bakmış ki sırtına,<br class="calibre1"/>İnsan değil kurtardığı.<br class="calibre1"/>Atmış maymunu suya,<br class="calibre1"/>Dönmüş gerisingeri<br class="calibre1"/>Adam arayıp kurtarmaya.</p>
				<div class="calibre2" id="calibre_pb_145"/></body>
</html>