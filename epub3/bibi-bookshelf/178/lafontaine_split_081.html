<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_88"><span>Geyikten Öcünü Alan At</span></h2>
				<p class="normal">Atlar bizlere kul olmadan önce,<br class="calibre1"/>Başıboş yaşarlarmış, gönüllerince.<br class="calibre1"/>İnsanoğlunun ot yediği zamanlarda<br class="calibre1"/>At, eşek, katır matır<br class="calibre1"/>Fink atarmış ormanlarda.<br class="calibre1"/>Gem, eyer, dizgin, kolan<br class="calibre1"/>Ne gezer o zaman?<br class="calibre1"/>Ne savaşta, ne barışta,<br class="calibre1"/>At düşmüş geyiğin ardına;<br class="calibre1"/>Hem eskiden zenginler de azmış,<br class="calibre1"/>Bugünkü gibi düğün dernek olmazmış.<br class="calibre1"/>Uzatmayalım, o mutlu günlerde,<br class="calibre1"/>Geyik ata bir kazık atmış,<br class="calibre1"/>At düşmüş geyiğin peşine,<br class="calibre1"/>Geyik rüzgâr gibi, tutamamış.<br class="calibre1"/>At gelmiş insanoğluna başvurmuş:<br class="calibre1"/>— Sen kurnazsın, demiş; yardım et bana.<br class="calibre1"/>İnsanoğlu binmiş atın sırtına.<br class="calibre1"/>Ağzına gem diye bir şey koyup<br class="calibre1"/>Almış dizgini eline.<br class="calibre1"/>Soluk aldırmamış ata<br class="calibre1"/>Geyiği yakalayıp öldürünceye dek.<br class="calibre1"/>At, elime sağlık diyerek<br class="calibre1"/>Dönmek isteyince başıboş yurduna:<br class="calibre1"/>— Bırakmam, demiş insan, sende iş var!<br class="calibre1"/>Gel, bir ahır yapayım sana, içine gir.<br class="calibre1"/>Bol bol ye, iç, yat.<br class="calibre1"/>Tongaya basmış zavallı at.</p>
				<p class="normal">Hürriyet olmadıktan sonra<br class="calibre1"/>Yemişsin, içmişsin neye yarar?<br class="calibre1"/>At işi anlamış anlamasına,<br class="calibre1"/>Ama o anlayıncaya kadar<br class="calibre1"/>Ahırı, yuları çoktan hazırlanmış;<br class="calibre1"/>Ölünceye dek kölelikten kurtulamamış;<br class="calibre1"/>Geyikten öcünü almaz olaymış.</p>
				<p class="normal">Öç almanın keyfi büyük olsa da<br class="calibre1"/>Değer mi bu keyfi tatmak<br class="calibre1"/>Hürriyet pahasına?<br class="calibre1"/>Ağzına gem vurulsun da bak,<br class="calibre1"/>Kalır mı hiçbir şeyin tadı dünyada.</p>
				<div class="calibre2" id="calibre_pb_157"/></body>
</html>