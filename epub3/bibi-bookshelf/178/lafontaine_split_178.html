<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_181">Sel ve Irmak</h2>
				<p class="normal">Bir sel boşanmış dağdan,<br class="calibre1"/>Dünyayı gürültüye boğaraktan.<br class="calibre1"/>Korku salıyormuş geçtiği yere,<br class="calibre1"/>İnsan, hayvan, kaçan kaçana!<br class="calibre1"/>Öyle yıldırmış ki milleti,<br class="calibre1"/>Kimseler yaklaşamıyormuş yanına.<br class="calibre1"/>Yolcu yolunda gerek,<br class="calibre1"/>Ama kimseler gidemiyormuş yoluna,<br class="calibre1"/>Bu sel geçilmez diyerek.<br class="calibre1"/>Bir tek yolcu geçmiş seli,<br class="calibre1"/>O da neden?<br class="calibre1"/>Peşinde eşkıya varmış da ondan.<br class="calibre1"/>O geçince eşkıyalar da geçmiş,<br class="calibre1"/>Çok derin sandığı yer,<br class="calibre1"/>Hiç de değilmiş meğer.<br class="calibre1"/>Derken bir ırmak çıkmış karşısına,<br class="calibre1"/>Seli geçen, ırmaktan korkar mı?<br class="calibre1"/>Hele ardında, eşkıya da olursa.<br class="calibre1"/>Yolcu bakmış, uslu akıllı bir ırmak,<br class="calibre1"/>Ne uçurum, ne kaya,<br class="calibre1"/>Uyuyor sanki mübarek,<br class="calibre1"/>Yatmış tertemiz kumlara.<br class="calibre1"/>Yolcu hiç korkmadan sürmüş atını;<br class="calibre1"/>Seli geçti ya,<br class="calibre1"/>Bu ırmağı haydi haydi geçerim sanmış.<br class="calibre1"/>Meğer sel ırmağın yanında sudanmış.<br class="calibre1"/>Karşıya geçecek yerde zavallı,<br class="calibre1"/>Öyle bir yere gitmiş ki atıyla,<br class="calibre1"/>Eşkıyalar kanatlı da olsalar nafile!</p>
				<p class="normal">Gürültü edenlere kulak asma pek:<br class="calibre1"/>Korkacaksan, sesi çıkmayanlardan kork.</p>
				<div class="calibre2" id="calibre_pb_347"/></body>
</html>