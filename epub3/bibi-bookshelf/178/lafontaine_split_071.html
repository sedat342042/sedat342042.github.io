<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_78"><span>Sinekle Karınca</span></h2>
				<p class="normal">Sinekle karınca başlamışlar çekişmeye:<br class="calibre1"/>“Sen mi daha değerlisin, ben mi?” diye.<br class="calibre1"/>— Ey ulu Zeus, nasıl olur, demiş sinek;<br class="calibre1"/>Nasıl yerde sürünen aşağılık bir böcek<br class="calibre1"/>Bir tutmaya kalkar kendisiyle beni,<br class="calibre1"/>Gökleri saran havanın kızını?<br class="calibre1"/>Kendini beğenme hastalığı<br class="calibre1"/>Böylesine kör etmeli mi bir yaratığı?<br class="calibre1"/>Ben saraylara girer çıkarım;<br class="calibre1"/>Senin sofranda yemek yerim;<br class="calibre1"/>Bir öküz kurban edildi mi sana<br class="calibre1"/>Senden önce ben bakarım tadına.<br class="calibre1"/>Ben nerde, şu fakir zibidi nerde!<br class="calibre1"/>Sürte sürükleye evine götürdüğü<br class="calibre1"/>Bir saman çöpüdür günlerce kemirdiği.<br class="calibre1"/>Haspam, sen söylesene bana:<br class="calibre1"/>Bir kralın, bir imparatorun, bir güzelin<br class="calibre1"/>Başına konduğun olur mu hiç senin?<br class="calibre1"/>Benim olur; dilediğim zaman gider<br class="calibre1"/>Ak göğüsleri okşar öperim,<br class="calibre1"/>İpek saçlar üstünde gezer oynarım.<br class="calibre1"/>Beyazı daha da beyaz olur<br class="calibre1"/>Benim konduğum yüzün.<br class="calibre1"/>Bir kadının son yaptığı nedir, kuzum,<br class="calibre1"/>Erkek ayartmaya giderken?<br class="calibre1"/>Yüzünü takma benlerle süslemek<br class="calibre1"/>Bu benlere ne denir Fransızca? Sinek!<br class="calibre1"/>Yine de tut, kafamı şişir sen,<br class="calibre1"/>Ambarlarınla övünerek!<br class="calibre1"/>— Söyledin bitti mi? demiş karınca;<br class="calibre1"/>O gezdiğin saraylarda lanet okunur sana.<br class="calibre1"/>Tanrılardan önce senin tattığın yemeklerin<br class="calibre1"/>Tadları daha iyi mi olur dersin?<br class="calibre1"/>Her yere burnunu sokarsın da ne olur?<br class="calibre1"/>Bütün hödüklerin yaptığı da budur.<br class="calibre1"/>Ama ben de karayım onlar gibi.<br class="calibre1"/>Evet, konarsın, bilirim üstlerine<br class="calibre1"/>Kralların da, eşeklerin de;<br class="calibre1"/>Ama şunu da bilirim ki ben<br class="calibre1"/>Çok kez bir olur konmanla gebertilmen.<br class="calibre1"/>Kimi takma ben güzelleştirir, doğru;<br class="calibre1"/>Ama o kara, sen kara, ben de kara.<br class="calibre1"/>Adını sinek koymuşlar da ne olmuş peki;<br class="calibre1"/>Bu da böbürlenecek bir şey mi sanki?<br class="calibre1"/>Asalaklara da sinek demiyor mu insanlar?<br class="calibre1"/>Geç bu yüksekten atmaları bir kalem,<br class="calibre1"/>Böyle sözlere kulak bile vermem.<br class="calibre1"/>A mübarek, sarayla övünme bari;<br class="calibre1"/>Saraydan süpürüp atıyorlar sinekleri.<br class="calibre1"/>Casusları da asıyorlar: Casus sözüyse<br class="calibre1"/>Sinekten gelmedir Fransızcada.<br class="calibre1"/>Siz değil misiniz, Phoibos, Güneş Tanrı<br class="calibre1"/>Isıtmaya giderken başka toprakları<br class="calibre1"/>Sapır sapır dökülüp giden,<br class="calibre1"/>Açlık, soğuk, bitkinlik ve züğürtlükten?<br class="calibre1"/>Bense asıl o zaman keyfederim,<br class="calibre1"/>Emeklerimin meyvesini rahatça yerim.<br class="calibre1"/>Gitmem artık dağlara, bayırlara;<br class="calibre1"/>Ne rüzgâra kurban giderim, ne yağmura.<br class="calibre1"/>Gamsız, kasvetsiz yaşar giderim,<br class="calibre1"/>Dünkü tasalarım bugünkülerden kurtarır beni.<br class="calibre1"/>Senin de ayırt etmeni isterim<br class="calibre1"/>Şanın şerefin sahtesiyle gerçeğini.<br class="calibre1"/>Haydi, vaktim dar; bırak gidip çalışayım;<br class="calibre1"/>Dırdırla ne ambarım dolar, ne dolabım.</p>
				<div class="calibre2" id="calibre_pb_137"/></body>
</html>