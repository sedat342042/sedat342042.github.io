<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_250">Tilkiyle Hindiler</h2>
				<p class="normal">Tilkinin gece akınlarına karşı<br class="calibre1"/>Hindiler kale yapıp bir ağacı<br class="calibre1"/>Çıkmışlar tepesine.<br class="calibre1"/>Tilki gelmiş incelemiş kaleyi.<br class="calibre1"/>Bakmış çepeçevre nöbetçiler nöbette.<br class="calibre1"/>İçerlemiş tilki:</p>
				<p class="normal">— Şu hödüklere bak, demiş;<br class="calibre1"/>Beni aç bırakacaklar akıllarınca!<br class="calibre1"/>Size mi kaldı karşı koymak<br class="calibre1"/>Doğanın yasalarına?<br class="calibre1"/>Tanrıların izniyle,<br class="calibre1"/>Bana dayanmaz kale male.<br class="calibre1"/>O gece de ay pırıl pırılmış,<br class="calibre1"/>Hindi milletini tutar gibi.<br class="calibre1"/>Ama acemi çaylak değilmiş<br class="calibre1"/>Kuşatma işlerinde tilki;<br class="calibre1"/>Ona göre kurmuş taktikayı.<br class="calibre1"/>Tilkide dolap düzen mi ararsın!<br class="calibre1"/>Ağaca sarılmış ilkin;<br class="calibre1"/>Tırmanıp çıkacak sözde!<br class="calibre1"/>Sonra düşüp serilmiş yere<br class="calibre1"/>Ölmüş gibiyken dirilmiş birdenbire.<br class="calibre1"/>Öyle numaralar yapmış ki hınzır;<br class="calibre1"/>Bakanın ağzı açık kalır.<br class="calibre1"/>Bir gözlerini parlatmış,<br class="calibre1"/>Bir kuyruğunu, ay ışığına.<br class="calibre1"/>Uzatmayalım, ne yapmışsa yapmış,<br class="calibre1"/>Bir an uyutmamış hindileri:<br class="calibre1"/>Hepsinin gözü tilkinin oyunlarında.<br class="calibre1"/>O kadar bakmaya göz mü dayanır?<br class="calibre1"/>Hele hindi gözü kolay kamaşır.<br class="calibre1"/>Başlamışlar sapır sapır dökülmeye<br class="calibre1"/>Olmuş meyveler gibi.<br class="calibre1"/>Düşeni topluyormuş tilki:<br class="calibre1"/>Yarısını haklamış böylelikle.</p>
				<p class="normal">İnsan biraz da hor görmeli<br class="calibre1"/>Gözünü korkutmak isteyeni.<br class="calibre1"/>Fazla baktın mı düşmana,<br class="calibre1"/>Alıklaşır, düşersin ağzına.</p>
				<div class="calibre2" id="calibre_pb_489"/></body>
</html>