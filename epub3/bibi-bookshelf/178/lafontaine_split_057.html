<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_65">Damla Hastalığı ve Örümcek</h2>
				<p class="normal">Cehennem yaratınca, her işkence gibi,<br class="calibre1"/>Damla hastalığıyla örümceği:<br class="calibre1"/>— Yavrularım, demiş, siz ikiniz,<br class="calibre1"/>İnsan soyunun başına çorap örmekte<br class="calibre1"/>Birbirinizden arda kalmazsınız.<br class="calibre1"/>Düşünelim bakalım şimdi,<br class="calibre1"/>Nerde yerleşmeniz daha iyi.<br class="calibre1"/>Bakın daracık kulübeler var şurada,<br class="calibre1"/>Şurada da koca saraylar,<br class="calibre1"/>Birbirinden güzel, yaldızlar içinde.<br class="calibre1"/>Bu iki yeri düşündüm sizin için:<br class="calibre1"/>Hanginiz hangisinden hoşlanır bilmem;<br class="calibre1"/>Anlaşın aranızda, ya da kura çekin.<br class="calibre1"/>— Kulübeleri hiç gözüm tutmadı benim,<br class="calibre1"/>Demiş örümcek, damlaysa, saraylarda,<br class="calibre1"/>Hekim denen bir sürü insanı görünce<br class="calibre1"/>Rahatını kaçırmalarından korkmuş,<br class="calibre1"/>Öbür yanı seçip çadırı kurmuş:<br class="calibre1"/>Yayılıp yerleşmiş kaygısızca<br class="calibre1"/>Zavallı bir fakirin ayak parmağına:<br class="calibre1"/>— Burda hiç işsiz kalmam sanırım, demiş;<br class="calibre1"/>Hippokrates de nerden gelip buralara<br class="calibre1"/>Topla pılı pırtını diyecek bana?<br class="calibre1"/>Bu arada bir saray köşesine yerleşip<br class="calibre1"/>Yapı işlerine başlamış örümcek:<br class="calibre1"/>Kira anlaşması var gibi ölene dek.<br class="calibre1"/>Atmış temelleri kuruvermiş ağları.<br class="calibre1"/>Gelsin gayrı sinekler: Bir, bir daha derken<br class="calibre1"/>Hizmetçi kadın bir vurunca süpürgeyi<br class="calibre1"/>Güme gitmiş örümceğin bütün emeği.<br class="calibre1"/>Bir ağ daha kurmuş,<br class="calibre1"/>Al sana bir süpürge daha…<br class="calibre1"/>Zavallı hayvan her gün ordan oraya<br class="calibre1"/>Göç eder dururmuş.<br class="calibre1"/>Son bir denemesi daha süpürülünce<br class="calibre1"/>Gitmiş, damla kardeşini bulmuş.<br class="calibre1"/>Meğer o da sefer halindeymiş her zaman<br class="calibre1"/>Ve bin kez daha mutsuzmuş<br class="calibre1"/>Örümceklerin en mutsuzundan.<br class="calibre1"/>İçine yerleştiği parmağın sahibi<br class="calibre1"/>Bir odun yarmaya götürüyormuş biçareyi,<br class="calibre1"/>Bir kazma kürek sallamaya:<br class="calibre1"/>— Ağrı bunaltılmalı ki dinsin, diyormuş.<br class="calibre1"/>— Of! Dayanamıyorum artık, demiş damla;<br class="calibre1"/>Ne olur, biraz yer değiştirelim seninle.<br class="calibre1"/>Örümcek kardeşi buna dünden razı;<br class="calibre1"/>— Tamam, deyip dalıvermiş kulübeye.<br class="calibre1"/>Kurtulmuş süpürgeden, her gün göç etmekten.<br class="calibre1"/>Damlaysa bir koşu gidip yerleşmiş<br class="calibre1"/>Bir başpapazın bedenine;<br class="calibre1"/>Yatalak etmiş adamı ömrü boyunca.<br class="calibre1"/>Lapa üstüne lapalar sunulmuş damlaya.<br class="calibre1"/>Ne adamlar varmış orda, hiç utanmadan<br class="calibre1"/>Damlayı her gün azdırdıkça azdıran!<br class="calibre1"/>Akıllılık edip yer değiştirince<br class="calibre1"/>İkisi de muradına ermiş böylece.</p>
				<div class="calibre2" id="calibre_pb_110"/></body>
</html>