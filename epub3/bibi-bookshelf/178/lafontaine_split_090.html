<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_97">Tarlakuşu, Yavruları ve Çiftçi</h2>
				<p class="normal">İnsan önce kendine güvenmeli.<br class="calibre1"/>Bakın Ezop Dede nasıl anlatmış<br class="calibre1"/>Bu orta malı gerçeği.</p>
				<p class="normal">Tarlakuşları yuva yaparken<br class="calibre1"/>Buğdaylar daha yemyeşildir.<br class="calibre1"/>Sevişme zamanıdır dünyanın;<br class="calibre1"/>Cıvıl cıvıldır ortalık sevinçten.<br class="calibre1"/>Kocaman balıklar oynaşır denizde,<br class="calibre1"/>Aslan, kaplan ormanda,<br class="calibre1"/>Tarlakuşları tarlada<br class="calibre1"/>Gel gelelim bir tarlakuşu varmış,<br class="calibre1"/>Bahar nerdeyse geçmiş o hâlâ bekârmış.<br class="calibre1"/>Zor bela o da karışmış cümbüşe,<br class="calibre1"/>Bütün doğayla birlikte.<br class="calibre1"/>Ana olmuş, yuvasını kurmuş,<br class="calibre1"/>Yumurtlayıp üstüne oturmuş.<br class="calibre1"/>İşler yolunda gitmiş neyse, <br class="calibre1"/>Yavrular çıkmış ortaya, geç de olsa.<br class="calibre1"/>Altın başaklar ağırlaşmış düşecek,<br class="calibre1"/>Onlar daha uçmasını öğrenecek.<br class="calibre1"/>Ama kuş telaş içinde,<br class="calibre1"/>Bir o yana koşuyor bir bu yana.<br class="calibre1"/>Yiyecek aramaya giderken,<br class="calibre1"/>Diyor ki yavrularına:<br class="calibre1"/>— Aman, gözünüzü dört açın.<br class="calibre1"/>Tarlanın sahibi bugün yarın,<br class="calibre1"/>Oğlunu alır gelir buralara.<br class="calibre1"/>Ne konuşacaklar bakalım, dinleyin.<br class="calibre1"/>Ona göre biz de düşünür,<br class="calibre1"/>Bakarız başımızın çaresine.<br class="calibre1"/>Tarlakuşu gidince, tam dediği gibi<br class="calibre1"/>Oğluyla sökün etmiş tarla sahibi:<br class="calibre1"/>— Tamam, demiş; buğday kıvama gelmiş;<br class="calibre1"/>Bugün git eşe dosta haber ver:<br class="calibre1"/>Babam imeceye çağırıyor, de;<br class="calibre1"/>Yarın erken oraklarıyla gelsinler.<br class="calibre1"/>Ana kuş yuvaya dönünce<br class="calibre1"/>Bakmış yavruları telaş içinde:<br class="calibre1"/>— Dostlarına haber saldı, demiş bir yavru;<br class="calibre1"/>Yarın sabah yardıma gelsinler, diye.<br class="calibre1"/>— Öyleyse merak etmeyin, demiş tarlakuşu;<br class="calibre1"/>Vakit var demektir yer değiştirmeye.<br class="calibre1"/>Yarın yine dinleyin bakalım ne diyecek.<br class="calibre1"/>Şimdilik keyfinize bakın,<br class="calibre1"/>İşte size yiyecek.<br class="calibre1"/>Güzelce yemiş yatmışlar uykuya.<br class="calibre1"/>Gün doğmuş: Dost most yok ortada.<br class="calibre1"/>Tarlakuşu uçup gidince işine,<br class="calibre1"/>Tarla sahibi gelmiş yine:<br class="calibre1"/>— Bu ekin bekleyemez artık, demiş;<br class="calibre1"/>Gördün mü eşin dostun ettiğini bize?<br class="calibre1"/>Gel de güven bu tembel heriflere.<br class="calibre1"/>Git bari akrabamızı çağır,<br class="calibre1"/>Yarın sabah burda olsunlar.<br class="calibre1"/>Yavrular daha çok korkmuş bu sefer:<br class="calibre1"/>— Anne, akrabasını çağırdı, demişler;<br class="calibre1"/>Hemen gidelim burdan…<br class="calibre1"/>— Hayır, rahatınıza bakın, demiş anne;<br class="calibre1"/>Yarın da burdayız, sağlam!<br class="calibre1"/>Anne haklı çıkmış yine;<br class="calibre1"/>Kimseler gelmemiş akrabadan.<br class="calibre1"/>Üçüncü gelişinde,<br class="calibre1"/>Şafak atmış tarla sahibinde:<br class="calibre1"/>— Yanlış yaptık, demiş; halt ettik!<br class="calibre1"/>Başkalarına güvenmeyecektik.<br class="calibre1"/>Dostun da, akrabanın da iyisi,<br class="calibre1"/>İnsanın kedisi, oğul; unutma bunu.<br class="calibre1"/>Yarın çoluk çocuk alıp orakları,<br class="calibre1"/>Kendimiz girişelim işe.<br class="calibre1"/>Ne zaman biterse biter gayrı.<br class="calibre1"/>En kestirmesi yine de bu.<br class="calibre1"/>Tarlakuşu alınca bu haberi:<br class="calibre1"/>— Şimdi, demiş; açalım yelkenleri!<br class="calibre1"/>Der demez de yel yepelek,<br class="calibre1"/>Bırakmış gitmişler yuvayı,<br class="calibre1"/>Uzun boylu laf etmeyerek.</p>
				<div class="calibre2" id="calibre_pb_175"/></body>
</html>