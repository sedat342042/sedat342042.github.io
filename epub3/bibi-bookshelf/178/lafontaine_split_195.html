<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_197">Mum</h2>
				<p class="normal">Arılar tanrı ülkesinden gelmiş derler.<br class="calibre1"/>İlk arılar gökten inince<br class="calibre1"/>Hymetos Dağı’na yerleşmişler.<br class="calibre1"/>Orada seher yelleri gizlice<br class="calibre1"/>Görülmedik hazineler biriktirmişler.<br class="calibre1"/>Göğün kızları arılar, toplayıp bunları<br class="calibre1"/>Kendi saraylarına getirmişler,<br class="calibre1"/>Küçük küçük odalara gizlemişler.<br class="calibre1"/>Tanrılar duymuş,<br class="calibre1"/>Odalarda ne var, ne yok aldırmışlar,<br class="calibre1"/>Ki tanrıların yediği ambrosia buymuş işte;<br class="calibre1"/>Odalar boşalınca<br class="calibre1"/>Arıların sarayında…<br class="calibre1"/>Ama durun, böyle anlatmayalım;<br class="calibre1"/>Kendi dilimizle konuşalım:<br class="calibre1"/>Arılar bal doldurmuş peteğe,<br class="calibre1"/>Bal gidince petek boşalmış,<br class="calibre1"/>Petekse mumdanmış.<br class="calibre1"/>İşte o zaman<br class="calibre1"/>Bu mumdan<br class="calibre1"/>Bir sürü mum yapmışlar<br class="calibre1"/>Kimi küçük, kimi kocaman.<br class="calibre1"/>İşte bu koca mumlardan biri<br class="calibre1"/>Sert olmaya imrenmiş tuğla gibi:<br class="calibre1"/>Madem, demiş kendi kendine,<br class="calibre1"/>Çamur taş kesiliyor ateşe girince<br class="calibre1"/>Yıllar yılı da yaşıyor, keyfince,<br class="calibre1"/>Ben de girer, onun gibi olurum.<br class="calibre1"/>Ve tıpki Empedokles gibi, mum,<br class="calibre1"/>Kendi çılgın düşüncesiyle<br class="calibre1"/>Atmış kendini ateşe.<br class="calibre1"/>Mum düşünmesine düşünmüş, filozofça;<br class="calibre1"/>Ama yanlış düşünmüş, kötü filozofça.<br class="calibre1"/>Her şey, her durumda başka başkadır:<br class="calibre1"/>Seni eriten başkasını katılaştırır.<br class="calibre1"/>Mum sertleşirim diye fırına girmiş;<br class="calibre1"/>Girince de eriyivermiş…</p>
				<p class="normal">Ya Empedokles ne yapmış?<br class="calibre1"/>Volkanın içine girince<br class="calibre1"/>Volkanı anlarım sanmış.<br class="calibre1"/>Mum da deli, Empedokles de deli,<br class="calibre1"/>İkisini de dinlememeli.</p>
				<div class="calibre2" id="calibre_pb_380"/></body>
</html>