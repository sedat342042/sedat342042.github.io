<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_32">Orta Yaşlı Adam ve İki Metresi</h2>
				<p class="normal">Orta yaşlı bir adam<br class="calibre1"/>Bakmış ak düşüyor saçlarına<br class="calibre1"/>Demiş artık vakit tamam<br class="calibre1"/>Girmeliyim dünya evine.<br class="calibre1"/>Dünyalığı da bol olduğundan ötürü<br class="calibre1"/>Tümen tümenmiş seçebilecekleri:<br class="calibre1"/>Gözüne girmek isteyen isteyene.<br class="calibre1"/>Onun için pek acele etmiyormuş bizimki;<br class="calibre1"/>Bir can yoldaşı bulmak kolay iş mi?<br class="calibre1"/>İki dul üstünde duruyormuş en çok:<br class="calibre1"/>Biri daha körpe, öteki fazlaca olgunmuş;<br class="calibre1"/>Olgunmuş ama, bilmişliğiyle onarıyormuş<br class="calibre1"/>Doğanın yıktığı yerleri mihrabında.<br class="calibre1"/>Bu iki dul kahkah kihkih, al takke ver külâh<br class="calibre1"/>Oynayıp durmuşlar bizim bekârla,<br class="calibre1"/>Ve bu arada her biri<br class="calibre1"/>Kendi çıkarına uydurmak istemiş<br class="calibre1"/>Evlenecekleri adamın kellesini.<br class="calibre1"/>Yaşlı dul her gelişinde<br class="calibre1"/>Birkaç siyah kıl koparıyormuş adamın saçından<br class="calibre1"/>Kendine benzesin diye görünüşünde.<br class="calibre1"/>Genç dulsa ak saçlarını yoluyormuş<br class="calibre1"/>Olduğundan daha genç görünsün diye.<br class="calibre1"/>İki dul öylesine çalışmış ki<br class="calibre1"/>Damdazlık olmuş bizim kır saçlının başı,<br class="calibre1"/>Anlamış sonunda işi:<br class="calibre1"/>— Candan teşekkürler, demiş kadınlara,<br class="calibre1"/>Beni bu kadar iyi kırptığınız için.<br class="calibre1"/>Kazancım kaybımdan çok bu işte;<br class="calibre1"/>Kurtuldum evlenmekten ikinizden biriyle<br class="calibre1"/>Hanginizi alsam kendi keyfimce değil;<br class="calibre1"/>Sizin keyfinizce yaşayacakmışım,<br class="calibre1"/>Dertlere düşecekmiş dertsiz başım:<br class="calibre1"/>Güle güle güzeller<br class="calibre1"/>Aldığım ders verdiğim saçlara değer.</p>
				<div class="calibre2" id="calibre_pb_42"/></body>
</html>