<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_81">Sıçanlarla Gelinciklerin Savaşı</h2>
				<p class="normal">Kedi milleti gibi, gelincik milleti de<br class="calibre1"/>Sıçanlara diş biler, nedense.<br class="calibre1"/>Ve eğer pek daracık olmasa<br class="calibre1"/>Sıçan yurtlarının kapıları,<br class="calibre1"/>Korkarım, dünyamızda<br class="calibre1"/>Gelincik yüzünden fare kalmazdı.<br class="calibre1"/>Gel gelelim günün birinde<br class="calibre1"/>Sıçanlar, sürüyle gezer olmuş yeryüzünde.<br class="calibre1"/>Sımsıçan adındaki kralları<br class="calibre1"/>Bir ordu çıkarmış gelinciklere karşı.<br class="calibre1"/>Gelincikler de sancağı açmışlar<br class="calibre1"/>Ve er meydanında karşılaşmışlar.<br class="calibre1"/>Tarihçilere göre<br class="calibre1"/>Zafer iki yana da gülümsemiş bir süre.<br class="calibre1"/>Kan gövdeyi götürmüş…<br class="calibre1"/>Nice gelincik, nice fare<br class="calibre1"/>Tarlalara gübre olmuş.<br class="calibre1"/>Ama bütün cephelerde<br class="calibre1"/>Sıçangiller daha çok kırılmış;<br class="calibre1"/>Her ne kadar ünlü komutanları<br class="calibre1"/>Sıçankan, Özsıçan, Ersıçan<br class="calibre1"/>Toz duman, kan revan içinde,<br class="calibre1"/>Hem de bir hayli zaman,<br class="calibre1"/>Erlerin gayretini beslemişlerse de<br class="calibre1"/>Boşa gitmiş emekleri;<br class="calibre1"/>Bozgun, dağıtmış bütün birlikleri.<br class="calibre1"/>Kadere boyun eğmek gerek:<br class="calibre1"/>Gayrı kaçan kaçana, yel yepelek.<br class="calibre1"/>Eri, subayı, prensi<br class="calibre1"/>Kırılmış bir arada, hepsi…<br class="calibre1"/>Yalnız ayaktakımı kurtulmuş<br class="calibre1"/>Fırt diye kaçıp deliklerden içeri.<br class="calibre1"/>Kodamanlar kaçamaz ki kolay kolay:<br class="calibre1"/>Başlarında sorguçları, morguçları,<br class="calibre1"/>Süslü püslü takım taklavatları var<br class="calibre1"/>Caka satmak ya da düşmanı korkutmak için<br class="calibre1"/>Takmış takıştırmışlar.<br class="calibre1"/>Bu yüzden olmuş onlara olan<br class="calibre1"/>Delikler, yarıklar, kovuklar<br class="calibre1"/>Dar gelmiş şanlı şerefli baylara;<br class="calibre1"/>Oysa baldırıçıplaklar<br class="calibre1"/>Sokuluvermişler oraya buraya.<br class="calibre1"/>Belli başlı sıçanlar gitmiş gürültüye.</p>
				<p class="normal">Sorguçlu oldu mu başın<br class="calibre1"/>Belayı ucuz atlatamazsın;<br class="calibre1"/>Fazla şatafatlıysa bindiğin araba<br class="calibre1"/>Sıkışıp kalabilirsin<br class="calibre1"/>Daracık yollarda.<br class="calibre1"/>Küçükler her işten<br class="calibre1"/>Kolay sıyrılır çok kez<br class="calibre1"/>Büyükler sıyrılamaz.</p>
				<div class="calibre2" id="calibre_pb_143"/></body>
</html>