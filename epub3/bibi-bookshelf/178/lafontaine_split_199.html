<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_201">Hazine ve İki İnsan</h2>
				<p class="normal">Adamın biri umudu kesmiş dünyadan<br class="calibre1"/>Bıkmış kesesinde seyretmekten<br class="calibre1"/>Cinlerin cirit oynamasını.<br class="calibre1"/>İyisi mi, demiş asayım kendimi de<br class="calibre1"/>Öcümü alayım bu züğürtlükten<br class="calibre1"/>Nasıl olsa açlıktan ölecek zaten.<br class="calibre1"/>Kimi insan sevmez ölümün adım adım<br class="calibre1"/>Üstüne geldiğini görmeyi.<br class="calibre1"/>Kesin kararını vermiş adam,<br class="calibre1"/>Yıkık dökük bir kulübeymiş seçtiği yer<br class="calibre1"/>Bu dramı koymak için sahneye.<br class="calibre1"/>Bir iple bir çivi götürmüş kulübeye<br class="calibre1"/>İlmiği hazırlamak için bir duvarda.<br class="calibre1"/>Öyle çürükmüş ki bu duvar<br class="calibre1"/>Yarısı yıkılmış yere bir vuruşta<br class="calibre1"/>İçindeki hazineyle beraber.<br class="calibre1"/>Bizim ölüm yolcusu bırakıp ilmiği<br class="calibre1"/>Altınları doldurmuş cebine saymadan<br class="calibre1"/>Bundan çoğunu dileyemezmiş Tanrı’dan.<br class="calibre1"/>Bizimki hoplaya zıplaya gidedursun,<br class="calibre1"/>Hazinenin sahibi gelmiş, ne görsün:<br class="calibre1"/>Yeller esiyor yerinde!<br class="calibre1"/>Yoo, demiş, bunca altınım gider de<br class="calibre1"/>Ben nasıl kalırım artık bu dünyada!<br class="calibre1"/>Asmıyorsam kendimi hemen<br class="calibre1"/>Buralarda bir ip yok da ondan.<br class="calibre1"/>Bakmış ip hazır, ilmiğiyle hem de,<br class="calibre1"/>Bir insan eksik yalnız içinde.<br class="calibre1"/>Takıverip boynuna asmış kendini;<br class="calibre1"/>Ölürken de tek avuntusu cimrinin<br class="calibre1"/>İp parası vermemek olmuş.<br class="calibre1"/>Böylece ilmik de, hazine de<br class="calibre1"/>Kendilerine yaraşır adamı bulmuş.</p>
				<p class="normal">Dertli ölmeyen cimri yok gibidir;<br class="calibre1"/>Parasından en az yararlanan kendisidir:<br class="calibre1"/>Cimri toplar toplar,<br class="calibre1"/>Ya hırsız, ya akraba yer,<br class="calibre1"/>Ya da toprakta kalır.<br class="calibre1"/>Bu masaldaysa yaman bir değiş tokuş<br class="calibre1"/>Kader Tanrıça’nın oynadığı oyun.<br class="calibre1"/>Cilveleridir bunlar onun; eğlenmeyi sever:<br class="calibre1"/>En beklenmedik şeyler en çok hoşuna gider.<br class="calibre1"/>Bu ele avuca sığmaz Tanrıçanın<br class="calibre1"/>Şu yaptığı işe bakın:<br class="calibre1"/>Kendini asan bir insan<br class="calibre1"/>Görmek istemiş canı, keyif bu ya.<br class="calibre1"/>Ama kim asmış kendini sonunda<br class="calibre1"/>İlmiği hiç de kendine hazırlamayan.</p>
				<div class="calibre2" id="calibre_pb_388"/></body>
</html>