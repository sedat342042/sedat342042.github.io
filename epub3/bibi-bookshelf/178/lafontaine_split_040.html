<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_49"><span>Güvercinle Karınca</span></h2>
				<p class="normal">Bu masalda hayvanlar küçük,<br class="calibre1"/>Ama gördükleri iş yine büyük.</p>
				<p class="normal">Bir güvercin su içiyormuş,<br class="calibre1"/>Durgun bir derenin kıyısında.<br class="calibre1"/>Bir de bakmış zavallı bir karınca<br class="calibre1"/>Su içeyim derken dereye düşmüş,<br class="calibre1"/>Çırpınıp duruyor biçare,<br class="calibre1"/>Kıyıya varabilir mi, nerede!<br class="calibre1"/>Güvercin acımış,<br class="calibre1"/>Bir saman çöpü atmış suya,<br class="calibre1"/>Çöp, iskele olmuş karıncaya,<br class="calibre1"/>Çıkmış üstüne, kurtulmuş.<br class="calibre1"/>Derken bir serseri çıkagelmiş,<br class="calibre1"/>Yalınayak, elinde tüfek.<br class="calibre1"/>Görünce güzelim güvercini,<br class="calibre1"/>— Yaşadık, demiş, okşamış tüfeğini.<br class="calibre1"/>Haşlaması mı, kızartması mı diye<br class="calibre1"/>Düşünüp nişan alırken,<br class="calibre1"/>Karınca ısırıvermiş topuğundan.<br class="calibre1"/>Uf deyip kımıldayınca gebeş,<br class="calibre1"/>Gökleri boylamış güvercin kardeş.<br class="calibre1"/>Akşam yemeğine güvercin ha?<br class="calibre1"/>Soğan ekmek nene yetmiyor, mankafa!</p>
				<div class="calibre2" id="calibre_pb_77"/></body>
</html>