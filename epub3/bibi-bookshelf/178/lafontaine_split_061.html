<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_69"><span>Kuğuyla Kaz Palazı</span></h2>
				<p class="normal">Kaz palazıyla kuğu<br class="calibre1"/>Kümes hayvanlarıyla dolu bir yerde<br class="calibre1"/>Yaşayıp gidiyorlarmış bir arada;<br class="calibre1"/>Biri efendinin gözlerine mahsus,<br class="calibre1"/>Öteki ağzının tadına.<br class="calibre1"/>İkisi de mağrur:<br class="calibre1"/>Biri bahçe arkadaşı efendinin,<br class="calibre1"/>Öteki sofra arkadaşı.<br class="calibre1"/>Şatonun su dolu hendekleri<br class="calibre1"/>Gezi yeriymiş bu ikisinin.<br class="calibre1"/>Yan yana yüzdükleri görülürmüş<br class="calibre1"/>Bir süzülerek, bir dalaraktan,<br class="calibre1"/>Boş heveslerini doyuramadan.<br class="calibre1"/>Bir gün içkiyi fazla kaçıran aşçı,<br class="calibre1"/>Kaz palazıyla karıştırıp, kuğuyu<br class="calibre1"/>Yakalamış boynundan,<br class="calibre1"/>Kesip mancasını yapmak için.<br class="calibre1"/>Tam bıçağı vuracakken<br class="calibre1"/>Kuğu son ötüşüyle dert yanmış.<br class="calibre1"/>Şaşkınlıktan donakalan aşçı<br class="calibre1"/>Anlamış ne halt ettiğini.<br class="calibre1"/>— Ne, demiş, demek az kalsın<br class="calibre1"/>Böyle bir şarkıcıyı haşlayacaktım.<br class="calibre1"/>Aman, tanrılar korusun ellerimi<br class="calibre1"/>Bu kadar güzel sesler çıkaran<br class="calibre1"/>Bir gırtlağı kesmekten.</p>
				<p class="normal">Bunun gibi, umulmadık belalardan<br class="calibre1"/>Bir tatlı sözle kurtulabilir insan.</p>
				<div class="calibre2" id="calibre_pb_118"/></body>
</html>