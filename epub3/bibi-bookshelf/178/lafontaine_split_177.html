<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_180">Kediyle Sıçan</h2>
				<p class="normal">Dört değişik hayvan, peynir delisi kedi,<br class="calibre1"/>Asık suratlı baykuş, ağ kemiren sıçan,<br class="calibre1"/>Bir de gelincik, uzun bedenli,<br class="calibre1"/>Hepsi birbirinden daha şeytan,<br class="calibre1"/>Ormandaki yaşlı bir çamın<br class="calibre1"/>Çürük yerlerine girerlermiş ikide bir.<br class="calibre1"/>İnsanoğlu gelip ağ gerince bir akşam<br class="calibre1"/>Tam bu çamın gövdesi önüne<br class="calibre1"/>Dördü de içerdeymiş bizimkilerin.<br class="calibre1"/>Kedi sabah erken, avlanmaya çıkarken<br class="calibre1"/>Ağları görmemiş alacakaranlıkta<br class="calibre1"/>Düşmüş içine, çıkmak ister çıkamaz.<br class="calibre1"/>— Ölüyorum, imdat! diye bağırınca<br class="calibre1"/>Sıçan bir koşu gelmiş yanına.<br class="calibre1"/>Kedi can derdinde, sıçan keyfinde:<br class="calibre1"/>Sevinmiş elbet biraz<br class="calibre1"/>Can düşmanını ağlarda görünce.<br class="calibre1"/>Zavallı kedi ne yapsın: — Dostum, demiş;<br class="calibre1"/>Siz sıçanların biz kedileri<br class="calibre1"/>Ne kadar sevdiğini bilirim;<br class="calibre1"/>Gel, kurtar beni bu düştüğün ağlardan.<br class="calibre1"/>Bilirsin, ben de seni gözüm gibi severim;<br class="calibre1"/>Tanrılara şükür, iyi etmişim<br class="calibre1"/>Seni bu kadar candan sevdiğime.<br class="calibre1"/>Biraz önce her sofu kedi gibi ben de<br class="calibre1"/>Sabah duamı dışarıda yapayım derken<br class="calibre1"/>Takıldım kaldım bu ağlara.<br class="calibre1"/>Gel kemir şurasını da kurtar canımı.<br class="calibre1"/>— Karşılığı ne olur bunun? demiş sıçan.<br class="calibre1"/>— Sonsuz barış yeminleri ederim sana,<br class="calibre1"/>Pençem emrinde olur, korkusuz yaşarsın.<br class="calibre1"/>Seni herkeslere karşı korurum, inan;<br class="calibre1"/>Baykuşu da, gelinciği de bir güzel yerim,<br class="calibre1"/>Sana rahat vermedikleri için.<br class="calibre1"/>— Sen pek aptalmışsın, demiş sıçan;<br class="calibre1"/>Ben senin kurtarıcın olacağım ha?<br class="calibre1"/>Aklımı peynir ekmekle yemedim ben!<br class="calibre1"/>Böyle deyip evine doğru gitmiş sıçan;<br class="calibre1"/>Ama bakmış gelincik deliğin başında.<br class="calibre1"/>Fırlamış daha yukarılara<br class="calibre1"/>Orda da baykuş çıkmaz mı karşısına.<br class="calibre1"/>Bu iki bela ortasında ne yapılır:<br class="calibre1"/>Denize düşen yılana sarılır;<br class="calibre1"/>Dönmüş ister istemez kedinin yanına;<br class="calibre1"/>Bir diş, bir diş daha, ne yaptıysa yapmış<br class="calibre1"/>Kurtarmış ağlardan ikiyüzlü sofuyu.<br class="calibre1"/>Tam o sırada çıkagelmiş insanoğlu.<br class="calibre1"/>İki yeni birleşik kaçmışlar hemen.<br class="calibre1"/>Bir zaman sonra kedi görmüş uzaktan<br class="calibre1"/>Canını kurtaran sıçanı; ama bakmış<br class="calibre1"/>Tetikte duruyor: Ha kaçtı ha kaçacak.<br class="calibre1"/>— Vay kardeşim, demiş, gel kucaklaşalım;<br class="calibre1"/>Böyle kuşkulu durman hakarettir bana<br class="calibre1"/>Düşmana bakar gibi bakıyorsun dostuna.<br class="calibre1"/>Unuttum mu sandın tatlı canımı<br class="calibre1"/>Önce Tanrı’ya sonra sana borçlu olduğumu?<br class="calibre1"/>— Ya ben unutur muyum sandın, demiş sıçan<br class="calibre1"/>Senin yaradılışının ne olduğunu?<br class="calibre1"/>Bir kedinin iyilikten anlamasını<br class="calibre1"/>Hangi anlaşma sağlayabilir?<br class="calibre1"/>Zor karşısında birleşmelerden<br class="calibre1"/>Hayır mı gelir?</p>
				<div class="calibre2" id="calibre_pb_345"/></body>
</html>