<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_61"><span>Kral İsteyen Kurbağalar</span></h2>
				<p class="normal">Kurbağalar demokrasiden bıkmış;<br class="calibre1"/>Bir vak vak, bir kıyamet,<br class="calibre1"/>İllallah! Medet!<br class="calibre1"/>Gökleri tutmuş bağrışmaları.<br class="calibre1"/>Peki, demiş vakvak tanrı;<br class="calibre1"/>Krallık yapıvermiş cumhuriyeti.<br class="calibre1"/>Ağzı var dili yok, vurdumduymaz<br class="calibre1"/>Bir kral inmiş göklerden.<br class="calibre1"/>Ama öyle güm diye düşmüş ki mübarek, göle,<br class="calibre1"/>Bizim çamurlugiller<br class="calibre1"/>–Ki, bilirsiniz, bir hayli ödlek ve semelektirler–<br class="calibre1"/>Cup diye atlayıp suya;<br class="calibre1"/>Her biri girmiş bir deliğe.<br class="calibre1"/>Bir kral kalmış ortada, bir de sazlar.<br class="calibre1"/>Yaman bir dev geldi sanmış kurbağalar;<br class="calibre1"/>Uzun zaman kimse çıkarıp başını<br class="calibre1"/>Bakamamış kralının yüzüne.<br class="calibre1"/>Oysa ki korktukları şey bir kütükmüş sadece.<br class="calibre1"/>Ama öyle ciddi, öyle heybetliymiş ki kütük,<br class="calibre1"/>İlk çıkan kurbağa zor çıkmış yüze,<br class="calibre1"/>Korkudan titreye titreye<br class="calibre1"/>Yaklaşmış koca devletliye.<br class="calibre1"/>Kurbağalar bakmış bir şey olmuyor yaklaşana;<br class="calibre1"/>O zaman artık koşan koşana!<br class="calibre1"/>Kralın dört bir yanı kurbağa dolmuş,<br class="calibre1"/>Gelip omuzuna oturanlar bile olmuş.<br class="calibre1"/>Bu ne biçim kral?<br class="calibre1"/>Vur, ağzından lokmasını al.<br class="calibre1"/>— Yoo, demiş kurbağa milleti;<br class="calibre1"/>Bu kadar sus pus kral olmaz.<br class="calibre1"/>Başlamışlar yeniden dert yanmaya<br class="calibre1"/>Vakvak Tanrı’ya:<br class="calibre1"/>— Aman, ne olursun, demişler;<br class="calibre1"/>Bir kral yolla ki bize ağzı burnu oynasın!<br class="calibre1"/>— Peki, demiş tanrı Vakvak;<br class="calibre1"/>Bir balıkçıl yollamış, her yanı oynak.<br class="calibre1"/>Ağız dersen işlek mi işlek:<br class="calibre1"/>Sağa bir gaga, sola bir gaga;<br class="calibre1"/>Her gagada bir kurbağa;<br class="calibre1"/>Ye babam ye!..<br class="calibre1"/>Bizimkiler basmış gene yaygarayı,<br class="calibre1"/>Bu sefer kızmış artık Vakvak Tanrı:<br class="calibre1"/>— Sizin oyuncağınız mıyım ben? demiş;<br class="calibre1"/>Demokrasi veririz, vak vak;<br class="calibre1"/>Kral indiririz gökten,<br class="calibre1"/>Uslu, akıllı, babacan,<br class="calibre1"/>Gene vak vak.<br class="calibre1"/>Kesin artık şamatayı,<br class="calibre1"/>Bir yeyip bin şükredin yeni krala;<br class="calibre1"/>Yoksa daha beteri gelir ha!</p>
				<div class="calibre2" id="calibre_pb_102"/></body>
</html>