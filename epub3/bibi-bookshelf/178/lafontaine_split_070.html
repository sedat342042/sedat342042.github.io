<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_77"><span>Çoban ve Deniz</span></h2>
				<p class="normal">Deniz kıyısında yaşayan bir çoban<br class="calibre1"/>Sürüsünün geliriyle geçinip gidiyormuş<br class="calibre1"/>Başını sıkıntılara sokmadan.<br class="calibre1"/>Geliri dar olmasına dar ama sağlammış.<br class="calibre1"/>Ama gemilerin getirdiği hazineler<br class="calibre1"/>Çelmiş adamın aklını sonunda.<br class="calibre1"/>Satmış sürüsünü bizim çoban.<br class="calibre1"/>Bütün parasını gemilere yatırmış<br class="calibre1"/>Ve gemiler bir gün paraları batırmış.<br class="calibre1"/>Eski çoban çobanlığa düşmüş yeniden;<br class="calibre1"/>Ama kendi sürüsü değilmiş güttüğü.<br class="calibre1"/>Bir zamanlar efendi çobanken<br class="calibre1"/>Kul çoban olmuş şimdi.<br class="calibre1"/>Bir zaman sonra, biriktirdiği parayla,<br class="calibre1"/>Kavuşmuş kendi koyunlarına.<br class="calibre1"/>Rüzgârların kesildiği bir gün<br class="calibre1"/>Çoban bakmış deniz yine, güler yüzle,<br class="calibre1"/>Gemiler çıkarıyor sahile.<br class="calibre1"/>— Ne o Deniz Sultan, demiş çoban;<br class="calibre1"/>Yine para mı istiyorsun benden?<br class="calibre1"/>Aman başka kapıya, rica ederim;<br class="calibre1"/>Benden artık metelik alamazsın.</p>
				<p class="normal">Uydurma bir masal değil bu<br class="calibre1"/>Gerçek bir olayı anlattım ki<br class="calibre1"/>Size denenmiş olarak göstereyim şunu:<br class="calibre1"/>Eldeki sağlam bir metelik,<br class="calibre1"/>Daha iyidir beş metelik umudundan.<br class="calibre1"/>Kendi yolunda yürümeli insan;<br class="calibre1"/>Deniz, büyük kazançların çağrısına<br class="calibre1"/>Kulaklarını kapamalı.<br class="calibre1"/>Kapamayanların bir teki kârlı çıkmışsa<br class="calibre1"/>Pişman olmuştur onbinlercesi.<br class="calibre1"/>Deniz, Karun hazineleri umdurur size;<br class="calibre1"/>Bir güvenmeye görün,<br class="calibre1"/>Rüzgârlar ve hırsızlar biner ensenize.</p>
				<div class="calibre2" id="calibre_pb_135"/></body>
</html>