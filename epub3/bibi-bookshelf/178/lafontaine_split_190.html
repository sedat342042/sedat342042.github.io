<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_192">Fare Kılığına Giren Kız</h2>
				<p class="normal">Bir fare düşüvermiş<br class="calibre1"/>Bir puhukuşunun gagasından.<br class="calibre1"/>Ben olsam kaldırmazdım düştüğü yerden,<br class="calibre1"/>Ama bir Brahman kaldırmış.<br class="calibre1"/>İnanırım, çünkü her memleketin<br class="calibre1"/>Bir düşündüğü var kendine göre.<br class="calibre1"/>Bir hayli hırpalanmış durumdaymış<br class="calibre1"/>Bu sözünü ettiğim fare.<br class="calibre1"/>Bizler aldırış etmeyiz pek<br class="calibre1"/>Bu türlü küçük dünyalılara;<br class="calibre1"/>Ama Brahman kardeş bilir onları.<br class="calibre1"/>Ona sorarsanız, bir kraldan çıkan can<br class="calibre1"/>Gider en minnacık kurdun<br class="calibre1"/>Ya da kaderin dilediği<br class="calibre1"/>Başka bir canlının bedenine girer.<br class="calibre1"/>Budur temellerinden biri<br class="calibre1"/>Hindistan’da beslenen inancın.<br class="calibre1"/>Buna dayanır düşüncesi Pitagoras’ın.<br class="calibre1"/>İşte bu inançla bizim Brahman,<br class="calibre1"/>Gitmiş yalvarmış bir büyücüye<br class="calibre1"/>Bu yaralı fareyi<br class="calibre1"/>Eskiden girmiş olduğu bir bedene<br class="calibre1"/>Yeniden soksun diye.<br class="calibre1"/>Büyücü, bir kıza çevirivermiş onu.<br class="calibre1"/>On beşinde, dünya güzeli bir kıza.<br class="calibre1"/>O kadar güzel, o kadar güzelmiş ki bu kız,<br class="calibre1"/>Priamos’un oğlu Paris,<br class="calibre1"/>Helena için yaptıklarından daha çoğunu<br class="calibre1"/>Yapabilirmiş onun için.<br class="calibre1"/>Brahman şaşakalmış ve demiş ki kıza:<br class="calibre1"/>Dilediğin kocayı seçebilirsin;<br class="calibre1"/>Yüzünü gören tutulur sana.<br class="calibre1"/>— Öyleyse, demiş kız;<br class="calibre1"/>Kocaların en güçlüsünü isterim ben.<br class="calibre1"/>— Ey Güneş, demiş Brahman;<br class="calibre1"/>Demek sen olacaksın damadımız.<br class="calibre1"/>— Hayır, demiş güneş; benden güçlüsü var:<br class="calibre1"/>Bulut diledi mi yüzümü kapar.<br class="calibre1"/>Brahman gitmiş buluta:<br class="calibre1"/>— Sen misin, demiş; kızıma lâyık koca?<br class="calibre1"/>— Ne yazık ki hayır, demiş bulut:<br class="calibre1"/>Rüzgâr bir üfürdü mü dağıtır beni:<br class="calibre1"/>Benden daha güçlüdür poyraz.<br class="calibre1"/>Brahman kızmış artık biraz:<br class="calibre1"/>Ey rüzgâr, demiş, en zorlusu senmişin madem,<br class="calibre1"/>Gel gir şu güzelin koynuna.<br class="calibre1"/>Rüzgâr bir koşu gelirken<br class="calibre1"/>Bir dağ çıkıvermiş karşısına.<br class="calibre1"/>Kız dağa gelin gidecekken<br class="calibre1"/>Dağ düşünmüş taşınmış: Olmaz, demiş;<br class="calibre1"/>Sıçanı kızdırmak işime gelmez:<br class="calibre1"/>Delik deşik eder beni,<br class="calibre1"/>Daha güçlü olduğunu göstermek için.<br class="calibre1"/>Bu arada dünyanın paylaşamadığı kız<br class="calibre1"/>Sıçan sözünü duyar duymaz,<br class="calibre1"/>Kulak kabartmış hemen:<br class="calibre1"/>Ve sıçan, evet, sıçan<br class="calibre1"/>Girmiş gerdeğe en güzel kızıyla dünyanın.<br class="calibre1"/>Aşk budur işte, ve söz aramızda,<br class="calibre1"/>Budur gelen birçoğumuzun başına.<br class="calibre1"/>Herkes çıkıp geldiği yere<br class="calibre1"/>Bağlı kalır ister istemez.<br class="calibre1"/>Bu masal çok iyi anlatıyor bunu;<br class="calibre1"/>Ama biraz durursak üstünde,<br class="calibre1"/>Safsata karışmıyor değil<br class="calibre1"/>Bu işin içine.<br class="calibre1"/>Neden derseniz, bu tutumla<br class="calibre1"/>Hangi koca baskın çıkmaz güneşten?<br class="calibre1"/>Bir pire bir devi ısırsa<br class="calibre1"/>Daha güçlü mü olur devden?<br class="calibre1"/>Üstelik bizim güzeli, sıçanın<br class="calibre1"/>Kediye yollaması gerekirdi;<br class="calibre1"/>Kedinin köpeğe, köpeğin kurda;<br class="calibre1"/>Ve böylece döne dolaşa,<br class="calibre1"/>Yeniden güneşe çıkabilirdi<br class="calibre1"/>Bu masalı anlatan Pilpay;<br class="calibre1"/>Güneş olurdu o zaman<br class="calibre1"/>Genç dilberle murada eren.<br class="calibre1"/>Şimdi dönelim, isterseniz,<br class="calibre1"/>Şu kılık değiştirme işine.<br class="calibre1"/>Büyücü sıçanı kıza çevirmekle<br class="calibre1"/>İspatlamıyor, çürütüyor bu işi.<br class="calibre1"/>Bu yaptığının ta kendisine dayanarak<br class="calibre1"/>Çıkacağız Brahmanın karşısına.<br class="calibre1"/>Çünkü onun dünya görüşünde<br class="calibre1"/>İnsan, sıçan, kurt, böcek, hepsi,<br class="calibre1"/>Canını ortak bir hazineden alır.<br class="calibre1"/>Birdir hepsinin mayası,<br class="calibre1"/>Ama davranışları ayrılır<br class="calibre1"/>Beden yapılarına göre;<br class="calibre1"/>Kimi uçar, kimi sürünür yerde.<br class="calibre1"/>Peki nasıl oluyor da<br class="calibre1"/>Bin bir kılığa giren bu yaman maya<br class="calibre1"/>Zorlayamıyor bizim güzeli<br class="calibre1"/>Sıçana değil de güneşe gönül vermeye?<br class="calibre1"/>Ne dersek diyelim, su götürür mü<br class="calibre1"/>Güzellerin canıyla sıçanlarınkinin<br class="calibre1"/>Birbirinden pek ayrı olduğu?<br class="calibre1"/>Ne var ki, önünde sonunda her canlı<br class="calibre1"/>Dönüyor kendi kaderine:<br class="calibre1"/>Yani Tanrı’nın koyduğu düzene.<br class="calibre1"/>Büyüye de, şeytana da başvursan<br class="calibre1"/>Hiçbir varlığı ayıramazsın bahtından.</p>
				<div class="calibre2" id="calibre_pb_370"/></body>
</html>