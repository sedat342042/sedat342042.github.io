<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_53">Kartal Olmak İsteyen Karga</h2>
				<p class="normal">Göklerin kralı kartal<br class="calibre1"/>Kaptığı gibi kaldırmış bir koyunu.<br class="calibre1"/>Karga görmüş bunu, bitmiş.<br class="calibre1"/>Boyu bir karıştır ama karganın,<br class="calibre1"/>Kartaldan aşağı kalmaz oburlukta.<br class="calibre1"/>Tutturmuş ben de koyun kaldıracağım diye<br class="calibre1"/>Başlamış sürünün üstünde dönmeye.<br class="calibre1"/>En besili, en güzel koyunu seçmiş,<br class="calibre1"/>Tam bir kurbanlık, tanrıların ağzına layık,<br class="calibre1"/>Bakmaya doyamıyormuş karga:<br class="calibre1"/>— Seni kimler büyüttü böyle, demiş;<br class="calibre1"/>Bu ne et, bu ne yağ, bu ne kuyruk güzelim?<br class="calibre1"/>Gel seninle gezmelere gidelim,<br class="calibre1"/>Demiş ve birden saldırmış,<br class="calibre1"/>Şaşkınlıktan meleyen koyuna.<br class="calibre1"/>Meğer mübarek hayvan<br class="calibre1"/>Koca peynirden daha ağırmış.<br class="calibre1"/>Üstelik bir belalı postu da varmış;<br class="calibre1"/>Kıvrım kıvrım, bin bir büklüm;<br class="calibre1"/>Nuh Baba’nın sakalı hak getire.<br class="calibre1"/>Bizimkinin pençeleri dolaşmış mı yünlere,<br class="calibre1"/>Kurtarabilirsen kurtar.<br class="calibre1"/>Zavallı uğraşırken nefes nefese,<br class="calibre1"/>Çoban gelmiş,<br class="calibre1"/>Yakalamış kargayı atmış kafese.<br class="calibre1"/>Çocuklarına vermiş oynasınlar diye.</p>
				<p class="normal">Boyuna bakmayanın sonu budur;<br class="calibre1"/>Yankesici hırsızlığa kalktı mı tutulur.<br class="calibre1"/>Her cana kıyan bey paşa olmaz ya!<br class="calibre1"/>Sen de git yiyebileceğin haltı ye.</p>
				<div class="calibre2" id="calibre_pb_85"/></body>
</html>