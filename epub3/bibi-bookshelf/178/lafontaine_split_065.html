<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_73"><span>Boğulan Kadın</span></h2>
				<p class="normal">Densiz erkekler bir fıkra anlatır:<br class="calibre1"/>Bir bağrışma olmuş da hani,<br class="calibre1"/>Adamın biri dereye bakmış:<br class="calibre1"/>— Bir şey yok, bir kadın boğuluyor, demiş.<br class="calibre1"/>Bu da söylenir söz mü yani!<br class="calibre1"/>Ben böyle konuşacaklardan değilim.<br class="calibre1"/>Madem dünyanın kadınsız tadı yok,<br class="calibre1"/>Boğulan kadına acıyalım derim.</p>
				<p class="normal">Durup dururken söylemedim bunu:<br class="calibre1"/>Bir kadın boğuluyor gerçekten,<br class="calibre1"/>Anlatacağım masalda.<br class="calibre1"/>Zavallı bahtına kızmış,<br class="calibre1"/>Atmış kendini sulara.<br class="calibre1"/>Kocası ölüsünü arıyormuş<br class="calibre1"/>Nehir boyunca:<br class="calibre1"/>— Madem öldü, diyormuş:<br class="calibre1"/>Cenazesi gereğince kalkmalı.<br class="calibre1"/>Kime rastlarsa soruyormuş,<br class="calibre1"/>— Karımı gördünüz mü? diye.<br class="calibre1"/>— Görmedim, demiş adamın biri;<br class="calibre1"/>Sularla daha aşağı gitmiş olmalı.<br class="calibre1"/>Bir başkası tam tersine:<br class="calibre1"/>— Geriye gidin, demiş, geriye!<br class="calibre1"/>Sular istediği kadar aşağı aksın,<br class="calibre1"/>Sizin aradığınız bir kadın;<br class="calibre1"/>Tersine gitmiştir yine,<br class="calibre1"/>Aksilik olsun diye!<br class="calibre1"/>İşin alayındaymış bu adam;<br class="calibre1"/>Kadınların aksiliğinden yana.<br class="calibre1"/>Haklı mı, değil mi bilmem;<br class="calibre1"/>Ama bu huy oldu mu bir insanda,<br class="calibre1"/>Hep tersine gitmekse âdeti,<br class="calibre1"/>Doğuştan böyleyse eğer<br class="calibre1"/>Ölürken bile aksilik eder;<br class="calibre1"/>Ölümden öte yol varsa,<br class="calibre1"/>O yolda da tersine gider.</p>
				<div class="calibre2" id="calibre_pb_126"/></body>
</html>