<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_248">Ormanla Oduncu</h2>
				<p class="normal">Bir oduncu kırmış ya da yitirmiş<br class="calibre1"/>Baltasının sapını.<br class="calibre1"/>Kolay bulamadığı için yenisini<br class="calibre1"/>Orman biraz rahat etmiş.<br class="calibre1"/>Sonunda adam yalvarmış ormana;<br class="calibre1"/>— Ne olur, demiş, bir tek dalını<br class="calibre1"/>Tatlılıkla kopartıverir bana;<br class="calibre1"/>Sapsız bırakma şu baltamı.<br class="calibre1"/>Söz veriyorum sana:<br class="calibre1"/>Gidip başka yerde kazanacağım ekmeğimi.<br class="calibre1"/>Bırakacağım herkesin saydığı sevdiği<br class="calibre1"/>Canım meşeleri, çamları ayakta.<br class="calibre1"/>Masum orman yenilemiş silahını adamın,<br class="calibre1"/>Ve pişman olmuş tabii:<br class="calibre1"/>Oduncu başlamış hemen budamaya<br class="calibre1"/>Kendisine iyilik edeni,<br class="calibre1"/>En güzel ağaçlarına kıyarak.<br class="calibre1"/>İnim inim inlemiş orman<br class="calibre1"/>Kendi verdiği silah yüzünden.</p>
				<p class="normal">Böyledir işte bizim dünyalılar:<br class="calibre1"/>Gördükleri iyiliği<br class="calibre1"/>İyilik edene karşı kullanırlar.<br class="calibre1"/>Bıktım bunu söylemekten;<br class="calibre1"/>Ama nasıl canı yanmaz insanın<br class="calibre1"/>Gördükçe o canım gölgeliklerin<br class="calibre1"/>Hoyratça yok edildiğini dünyadan.<br class="calibre1"/>Ne kadar yırtınsam, yakınsam nafile<br class="calibre1"/>Nankörlüğün, yolsuzlukların<br class="calibre1"/>Kalkacağı yok ortadan bu gidişle.</p>
				<div class="calibre2" id="calibre_pb_485"/></body>
</html>