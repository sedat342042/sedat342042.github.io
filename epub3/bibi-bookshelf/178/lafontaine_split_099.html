<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_105">Atla Kurt</h2>
				<p class="normal">Bahar gelmiş,<br class="calibre1"/>Ilık seher yelleri,<br class="calibre1"/>Otları tazelemiş.<br class="calibre1"/>Bütün canlılar düşmüş kırlara,<br class="calibre1"/>Canlarına can katmaya.<br class="calibre1"/>Kurdun biri de çıkmış gezermiş,<br class="calibre1"/>Karsız dünya ne de güzelmiş.<br class="calibre1"/>Bir de bakmış bir kırat;<br class="calibre1"/>Salınmış yeşil çayıra.<br class="calibre1"/>Düşünün kurttaki sevinci:<br class="calibre1"/>— Al sana yiyecek, demiş;<br class="calibre1"/>Ama yiyebilirsen ye!<br class="calibre1"/>Ne diye koyun değilsin, be mübarek!<br class="calibre1"/>Çoktan bitirmiştim işini.<br class="calibre1"/>Ama seni haklamak mesele.<br class="calibre1"/>Türlü oyunlara başvurmam gerek.<br class="calibre1"/>Vuracağız ne yapalım.<br class="calibre1"/>Kurt böyle demiş,<br class="calibre1"/>Ve uygun adım atın yanına gelmiş;<br class="calibre1"/>— Ben, demiş, Lokman Hekim’in soyundanım.<br class="calibre1"/>Bu çayırlarda ne kadar ot varsa<br class="calibre1"/>Hepsinin iyisini kötüsünü bilirim.<br class="calibre1"/>Övünmek gibi olmasın ama,<br class="calibre1"/>Her derde deva bulmuşumdur.<br class="calibre1"/>Düldül gibi atsınız maşallah;<br class="calibre1"/>Ama bir derdiniz var, belli.<br class="calibre1"/>Söyleyin, hemen söküp atayım bedava<br class="calibre1"/>Bir şeyim yok diyemezsiniz:<br class="calibre1"/>Başıboş bırakılan at<br class="calibre1"/>Ya hastadır, ya sakat;<br class="calibre1"/>Lokman Hekim böyle der.<br class="calibre1"/>— Arka ayağımda çıban var, demiş at.<br class="calibre1"/>— Aman evlat, demiş kurt;<br class="calibre1"/>Ayak dediğin şakaya gelmez,<br class="calibre1"/>Bir işledi mi kolay baş edilmez.<br class="calibre1"/>Sizlere hizmet boynumun borcudur:<br class="calibre1"/>Ben ameliyatların da kurduyumdur.<br class="calibre1"/>Hazret şurdan mı kapsam, burdan mı kapsam<br class="calibre1"/>Diye bakıyormuş hastasına.<br class="calibre1"/>At çoktan işin farkında,<br class="calibre1"/>Punduna gelir gelmez basmış tekmeyi.<br class="calibre1"/>Ne diş kalmış hekimde ne çene kemiği.<br class="calibre1"/>— Oh olsun bana, demiş kurt, ağlamaklı;<br class="calibre1"/>Kimse çizmeden yukarı çıkmamalı.<br class="calibre1"/>Hekimlik senin nene?<br class="calibre1"/>Kasaplığınla yetinsene!</p>
				<div class="calibre2" id="calibre_pb_192"/></body>
</html>