<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_259">Tilkiyle Sincap</h2>
				<p class="normal">Başı dertte olanlara hiç gülmemeli;<br class="calibre1"/>Neden derseniz, kim bilir<br class="calibre1"/>Yarın kendi başına neler geleceğini?<br class="calibre1"/>Ezop bu dersi birkaç örnekle verir;<br class="calibre1"/>Onlar bir yana, alın size bir başkası:<br class="calibre1"/>Daha sağlam bir kaynaktan hem de.</p>
			  <p class="normal">Tilki bir gün alay edip duruyormuş<br class="calibre1"/>
		    Fırtınaya tutulmuş sincapla:<br class="calibre1"/>— Şimdi hapı yuttun işte, diyormuş;<br class="calibre1"/>Kafanı kuyruk altına sokadur boşuna;<br class="calibre1"/>Çıkar mısın fırt diye ağacın doruğuna?<br class="calibre1"/>Fırtınadan yersin böyle şamarı;<br class="calibre1"/>Çekersin başına yıldırımları!<br class="calibre1"/>Gördün mü neymiş yükseklere çıkmak,<br class="calibre1"/>Benim gibi deliklere sığınmak varken?<br class="calibre1"/>Bak sen yanıp kül olmak üzeresin.<br class="calibre1"/>Bense gülüyorum hallerine köşemden.<br class="calibre1"/>Bir yandan böyle alay ederken tilki<br class="calibre1"/>Bir yandan da şaşkın tavuklara<br class="calibre1"/>Atıveriyormuş pençeyi.<br class="calibre1"/>Derken fırtına durulmuş;<br class="calibre1"/>Sincap göklerin öfkesinden kurtulmuş;<br class="calibre1"/>Bitmiş şimşek, yıldırım gümbürtüleri.<br class="calibre1"/>Hava düzelir düzelmez avcının biri<br class="calibre1"/>Tilkiyi suçüstü yakalamış:<br class="calibre1"/>— Şimdi ödetirim sana ben, demiş,<br class="calibre1"/>Tavuklarımın parasını!<br class="calibre1"/>Der demez de bir sürü köpek<br class="calibre1"/>Düşmüş tilkinin ardına<br class="calibre1"/>Sincap görmüş tilkinin yel yepelek<br class="calibre1"/>Kaçtığını köpeklerin önünde.<br class="calibre1"/>Pek keyfine varamamış bunu görmenin<br class="calibre1"/>Çünkü can çekişmesini görmüş tilkinin;<br class="calibre1"/>Görmüş, ama gülmemiş sincap; niçin?<br class="calibre1"/>Atlattığı beladan ders aldığı için.</p>
		  </body>
</html>