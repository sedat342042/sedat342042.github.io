<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_235">İki Keçi</h2>
				<p class="normal">Keçi biraz otladı mı çayırda<br class="calibre1"/>Alıp başını gidesi gelir.<br class="calibre1"/>Ayrılır sürüden, gezer dağda bayırda;<br class="calibre1"/>Bir Allah, bir de kendi bilir,<br class="calibre1"/>Gittiği yerleri.<br class="calibre1"/>Öyle sarp kayalara çıkar ki<br class="calibre1"/>Şaşakalır insan.<br class="calibre1"/>Kuş uçmaz, kervan geçmez<br class="calibre1"/>Keçinin çıktığı yerden.<br class="calibre1"/>Uçurum muçurum dinlemez,<br class="calibre1"/>Bu tırmangaç hayvan.<br class="calibre1"/>Bir gün yine hürriyeti seçmiş<br class="calibre1"/>İki tez ayaklı keçi.<br class="calibre1"/>Bırakmışlar çayırı, çimeni<br class="calibre1"/>O kaya senin, bu kaya benim dolaşıp<br class="calibre1"/>Arada bir buluşuyorlarmış.<br class="calibre1"/>Bir yerde yine uçurumlar aşıp<br class="calibre1"/>Derin bir dereye inmişler karşılıklı.<br class="calibre1"/>Köprü diye ince bir sırık varmış<br class="calibre1"/>Çağlayıp akan suların üstünde.<br class="calibre1"/>İki gelincik karşı karşıya gelse<br class="calibre1"/>Zor sürtünüp geçebilir; öyle köprü!<br class="calibre1"/>Üstelik dere de coşkun, belalı:<br class="calibre1"/>Korkmadan yürüyebilirsen yürü.<br class="calibre1"/>Ama keçi bu, dinler mi?<br class="calibre1"/>Biri sırığa basınca karşıdan,<br class="calibre1"/>Ötekini durdur durdurabilirsen.<br class="calibre1"/>Yürümüş karşı karşıya iki keçi.<br class="calibre1"/>İkisindeki çalımı da görme:<br class="calibre1"/>Biri Ondördücü Louis,<br class="calibre1"/>Öteki Dördüncü Philippe sanki:<br class="calibre1"/>Barış masasında karşılaşıp<br class="calibre1"/>Bir anlaşma imzalayacaklar.<br class="calibre1"/>Bir adım sen, bir adım ben derken,<br class="calibre1"/>İki kabadayı gelmiş burun buruna.<br class="calibre1"/>Sırığın tam ortasında.<br class="calibre1"/>Kim kime boyun kırıp yol versin?<br class="calibre1"/>Sen mi daha soylusun, ben mi?<br class="calibre1"/>Biri demiş, benim dedemin dedesi<br class="calibre1"/>Büyük İskender’in tekesiymiş.<br class="calibre1"/>Ötekinin dedesinin ninesi<br class="calibre1"/>Bilmem kimin sütninesiymiş.<br class="calibre1"/>O dayatmış, bu dayatmış,<br class="calibre1"/>Sonunda ikisi birden<br class="calibre1"/>Dereyi boylamış.</p>
				<p class="normal">Sen ben kavgasının masalı bu:<br class="calibre1"/>Keçilerin başına gelen,<br class="calibre1"/>Nice insanların da başına gelmiyor mu?</p>
				<div class="calibre2" id="calibre_pb_459"/></body>
</html>