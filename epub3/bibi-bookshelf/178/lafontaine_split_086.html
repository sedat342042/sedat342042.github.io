<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_93"><span>İhtiyar ve Çocukları</span></h2>
				<p class="normal">Birleşik olmayan her güç cılızdır.<br class="calibre1"/>Bakın Ezop bunu nasıl anlatır.<br class="calibre1"/>Bir şeyler katarsam kendimden<br class="calibre1"/>Masal daha güzel olsun diye değil<br class="calibre1"/>Bizim hallerimize uysun diyedir.<br class="calibre1"/>Ezop’la yarışmak ne haddime.<br class="calibre1"/>Phaidros şan kazanmak için yarışır çok kez;<br class="calibre1"/>Böyle işlere kalkışmak bana düşmez.<br class="calibre1"/>Ama gelelim masalına,<br class="calibre1"/>Daha doğrusu, hikâyesine, oğullarının<br class="calibre1"/>Birlik olmasını isteyen babanın.</p>
				<p class="normal">Son yolculuğa hazırlanan bir ihtiyar<br class="calibre1"/>Çağırmış oğullarını: — Evlatlar, demiş;<br class="calibre1"/>Deneyin bakalım kırabilecek misiniz<br class="calibre1"/>Şu birbirine bağlı okları.<br class="calibre1"/>Güçlerinin sırrını anlatacağım size.<br class="calibre1"/>Büyük oğlu denemiş var gücüyle;<br class="calibre1"/>Kıramayıp: — Benim harcım değil, demiş.<br class="calibre1"/>Ortancası almış, o da kıvıramamış;<br class="calibre1"/>En küçükleri de denemiş ıkına sıkına;<br class="calibre1"/>Üçünün de bütün emekleri boşuna:<br class="calibre1"/>Bana mısın dememiş ok demeti,<br class="calibre1"/>Kırılmamış kenetli oklardan hiçbiri.<br class="calibre1"/>— Sizi güçsüzler, demiş o zaman baba;<br class="calibre1"/>Göstereyim size benim gücümün,<br class="calibre1"/>Ne yapacağını böyle bir durumda.<br class="calibre1"/>Hepsi şaka sanıp gülmüş, ama ne görsünler:<br class="calibre1"/>Baba okları ayırıp birer birer kırmış.<br class="calibre1"/>— Gördünüz mü, demiş, birlik olmanın gücünü?<br class="calibre1"/>Siz de birbirinize bağlı kalın sevgiyle,<br class="calibre1"/>Başka söz etmemiş hastalığı boyunca;<br class="calibre1"/>Ama son saati geldiğini anlayınca<br class="calibre1"/>— Sevgili oğullarım, demiş,<br class="calibre1"/>Ben gidiyorum artık atalarımın yanına.<br class="calibre1"/>Söz verin kardeş kardeş yaşayacağınıza.<br class="calibre1"/>Ölen babanızdan esirgemeyin bunu.<br class="calibre1"/>Üç oğlu da yemin etmiş ağlaşarak,<br class="calibre1"/>Baba, ellerini sıkıp vermiş son soluğunu.<br class="calibre1"/>Bir hayli mal mülk kalmış üç oğluna;<br class="calibre1"/>Ama bir hayli takıntı varmış sağa sola.<br class="calibre1"/>Bir alacaklı çıkmış, bir komşu dava açmış.<br class="calibre1"/>Üçler başa çıkmışlar önce her biriyle.<br class="calibre1"/>Ama kısa sürmüş bu az görülmüş bağlılık.<br class="calibre1"/>Kan birleştirmiş onları, çıkar ayırmış.<br class="calibre1"/>Açgözlülük, kıskançlık ve avukatlar<br class="calibre1"/>Baba mirasına saldırmışlar hep birden:<br class="calibre1"/>Senindi benimdi yüzünden dava üstüne dava;<br class="calibre1"/>Yargıç bir ona ceza kesiyormuş bir buna.<br class="calibre1"/>Kardeşler böylece birbirini tüketirken<br class="calibre1"/>Alacaklılar, komşular sökün etmiş yeniden.<br class="calibre1"/>Kimi şurdan, kimi burdan tutturmuş.<br class="calibre1"/>Bunlar karşısında her kardeş ayrı fikirde.<br class="calibre1"/>Biri uzlaşmaya kalkar öteki diretmeye.<br class="calibre1"/>Böylece gitmiş ellerinden varları yokları<br class="calibre1"/>Ve çok geç hatırlamışlar<br class="calibre1"/>Bağlı kaldıkça kırılamayan okları.</p>
				<div class="calibre2" id="calibre_pb_167"/></body>
</html>