<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_31"><span>Oduncuyla Azrail</span></h2>
				<p class="normal">Yoksul bir oduncu varmış,<br class="calibre1"/>Yaş bir yandan, iş bir yandan belini bükmüş;<br class="calibre1"/>Yüklemiş odunları sırtına,<br class="calibre1"/>Yürüyormuş ahlaya uflaya.<br class="calibre1"/>Zor adım atıyormuş zavallı,<br class="calibre1"/>Karşı yamaçtaki kulübesine doğru.<br class="calibre1"/>Bakmış olacak gibi değil,<br class="calibre1"/>Yıkmış yükünü yere<br class="calibre1"/>Oturup başlamış düşünmeye:<br class="calibre1"/>— Nedir, demiş, şu dünyada çektiğim?<br class="calibre1"/>Bir gün rahat nefes almış değilim.<br class="calibre1"/>Kim var benden daha yoksul?<br class="calibre1"/>Dur yok, dinlen yok;<br class="calibre1"/>Ekmeksiz kaldığım günler çok.<br class="calibre1"/>Çoluk çocuk bir yandan,<br class="calibre1"/>Askeri, tahsildarı bir yandan;<br class="calibre1"/>Borç desen gırtlağıma kadar<br class="calibre1"/>Bir de üstelik bu odunlar!<br class="calibre1"/>— Yeter artık, demiş, bu işkence bitsin:<br class="calibre1"/>Hey Azrail, neredesin?<br class="calibre1"/>Sen misin çağıran:<br class="calibre1"/>Azrail inivermiş yukardan,<br class="calibre1"/>Dikilmiş oduncunun karşısına,<br class="calibre1"/>Sormuş ne istiyor diye.<br class="calibre1"/>— Şey, demiş oduncu; istediğim bir yardım:<br class="calibre1"/>Şu odunu sırtıma ver diye çağırdım.<br class="calibre1"/>Canımı almaya kalkma sakın;<br class="calibre1"/>Nasıl olsa yakında alacaksın.</p>
				<p class="normal">Ölüm gelir siler bütün dertleri;<br class="calibre1"/>Siler ama, bize uğramasın daha iyi.<br class="calibre1"/>Gerçek dileği şudur her insanın:<br class="calibre1"/>Her mihnet kabul, tek ölüm olmasın!</p>
				<div class="calibre2" id="calibre_pb_40"/></body>
</html>