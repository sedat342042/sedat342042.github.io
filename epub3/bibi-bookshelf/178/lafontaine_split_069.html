<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_76"><span>Âşık Aslan</span></h2>
				<p class="normal">Hayvanların konuştuğu bir zamanda,<br class="calibre1"/>Birçokları, hele aslanlar,<br class="calibre1"/>Bizden kız istemeye kalkarlarmış.<br class="calibre1"/>Neden kalkmasınlar? O zamanlar<br class="calibre1"/>Aslan soyu bizimkinden aşağı kalmazmış:<br class="calibre1"/>Yiğitliği mi, zekâsı mı daha eksik?<br class="calibre1"/>Sakalı bıyığı da haşmetli üstelik.<br class="calibre1"/>Bakın nasıl olurmuş bu işler o zaman:</p>
				<p class="normal">Soylular soylusu bir aslan<br class="calibre1"/>Çayırlık çimenlik bir yerden geçerken<br class="calibre1"/>Tam gönlünce bir çoban kızı görmüş<br class="calibre1"/>Ve hemen evlenme isteğini bildirmiş.<br class="calibre1"/>Kızın babası meğer damadının<br class="calibre1"/>Pek o kadar korkunç olmamasını istermiş.<br class="calibre1"/>“Olur” dese kızına yazık,<br class="calibre1"/>“Olmaz” dese gel de aslanla başa çık.<br class="calibre1"/>Haydi olmaz demeyi göze aldı,<br class="calibre1"/>Ya cahil kızıyla bu aslan<br class="calibre1"/>Evleniverirlerse gizliden!<br class="calibre1"/>Kendi kızının soylu düşkünlüğü bir yana,<br class="calibre1"/>Her kız kolay düşüyor, nedense,<br class="calibre1"/>Uzun yeleli âşıkların koynuna.<br class="calibre1"/>Uzatmayalım, bizim âşığa<br class="calibre1"/>Açıkça “olmaz” diyemeyen baba<br class="calibre1"/>Şöyle bir yola başvurmuş, demiş ki:<br class="calibre1"/>— Benim kızım biraz nazlıca, nazikçedir;<br class="calibre1"/>Pençeleriniz onu incitebilir,<br class="calibre1"/>Koynuna girmek istediğiniz zaman.<br class="calibre1"/>Onun için izin verseniz de<br class="calibre1"/>Pençelerinizi biraz törpüleseler<br class="calibre1"/>Gerdeğe girmenizden önce.<br class="calibre1"/>Dişlerinizi de eğeletsek çok iyi olur;<br class="calibre1"/>Öpüşlerinizin yırtıcılığı azalır.<br class="calibre1"/>Kızım da daha iyi tadına varır;<br class="calibre1"/>Isırılıp incinmekten korkmayınca<br class="calibre1"/>Öpüşlerinize daha iyi karşılık verir.<br class="calibre1"/>Öyle körükörüne tutkunmuş ki aslan<br class="calibre1"/>— Peki, demiş hiç düşünmeden.<br class="calibre1"/>Kalmış mı sana aslan dişsiz, pençesiz<br class="calibre1"/>Mazgalları sökülmüş bir kale gibi!<br class="calibre1"/>Salmışlar o zaman üstüne, pervasız,<br class="calibre1"/>Keskin dişli, fırsat düşkünü köpekleri;<br class="calibre1"/>Kısa sürmüş savunması aslanın.</p>
				<p class="normal">Ah aşk, aşk, sana bir kapıldı mı insan,<br class="calibre1"/>Aklı gitti gider başından.</p>
				<div class="calibre2" id="calibre_pb_133"/></body>
</html>