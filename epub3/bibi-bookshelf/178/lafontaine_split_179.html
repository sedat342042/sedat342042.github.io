<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_182">Eğitim</h2>
				<p class="normal">Laridon’la Sezar kardeşlerin ataları<br class="calibre1"/>Ünlü, güzel, sağlam, yiğit köpeklermiş.<br class="calibre1"/>İki kardeş iki ayrı efendiye düşmüş:<br class="calibre1"/>Biri ormanda dolaşmış, öteki mutfakta.<br class="calibre1"/>Eski adları başkaymış her ikisinin de<br class="calibre1"/>Ama apayrı iki eğitim ve besin,<br class="calibre1"/>Birini Sezarlığa doğru götürürken<br class="calibre1"/>Ötekini bir yağ tulumuna döndürmüş;<br class="calibre1"/>Bundan ötürü de aşçı yamağının biri<br class="calibre1"/>Laridon adını takmış ona.<br class="calibre1"/>Kardeşiyse büyük serüvenler yaşamış;<br class="calibre1"/>Dize getirmiş nice domuzları, geyikleri;<br class="calibre1"/>Köpek soyunun ilk Sezarı olmuş sonunda.<br class="calibre1"/>Yakışıksız kancıklara kapılmaması<br class="calibre1"/>Çocuklarında cinsin bozulmasını önlemiş.<br class="calibre1"/>Laridonsa her önüne gelenle<br class="calibre1"/>Mercimeği fırına vere vere<br class="calibre1"/>Piçleriyle doldurmuş her yeri,<br class="calibre1"/>Onun soyundan gelir derler<br class="calibre1"/>Fransa’nın şiş çeviren mutfak köpekleri.<br class="calibre1"/>Ayrı bir soydur bunlar, korkak olur hepsi,<br class="calibre1"/>Sezar’ların tam tersi.</p>
				<p class="normal">Hep atasına babasına çekmez insan;<br class="calibre1"/>Bakımsızlıkla, zamanla her şey bozulur;<br class="calibre1"/>Yaradılışı geliştirmemek yüzünden<br class="calibre1"/>Nice Sezar’lar birer yağ tulumu olur.</p>
				<div class="calibre2" id="calibre_pb_349"/></body>
</html>