<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_173">Fare ile Fil</h2>
				<p class="normal">Kendini beğenmiş çoktur Fransa’da,<br class="calibre1"/>Bakarsın, en küçük burjuvada<br class="calibre1"/>Bir çalım bir çalım; kral sanır kendini.<br class="calibre1"/>Bir Fransız hastalığı bu gösteriş;<br class="calibre1"/>İliklerimize kadar işlemiş.<br class="calibre1"/>İspanyol da sever böbürlenmeyi,<br class="calibre1"/>Ama o çılgınca böbürlenir;<br class="calibre1"/>Budalaca değil bizim gibi.<br class="calibre1"/>Her milletin böbürü bir başka biçim.<br class="calibre1"/>Biz kendimizden örnek verelim:</p>
				<p class="normal">Miniminnacık bir fare,<br class="calibre1"/>Bir fil görmüş, koskocaman;<br class="calibre1"/>Dört bir yanı uşak dolu;<br class="calibre1"/>Üstünde kat kat bir köşk,<br class="calibre1"/>Köşkün içinde ünlü bir sultan,<br class="calibre1"/>Sultanın yanında kedisi, köpeği, maymunu,<br class="calibre1"/>Papağanı, dadısı madısı.<br class="calibre1"/>Hacca gidiyormuş hepsi.<br class="calibre1"/>Fare başlamış alay etmeye,<br class="calibre1"/>Filin ağır, hantal yürümesiyle:<br class="calibre1"/>— Nesine bayılırlar anlamam, demiş;<br class="calibre1"/>Kendini zor taşıyan şu koca gövdeye bak!<br class="calibre1"/>Marifet mi sanki bu kadar yer tutmak?<br class="calibre1"/>Şaşarım insanların fil hayranlığına;<br class="calibre1"/>Çocukları ürkütür ancak bu lenduha.<br class="calibre1"/>Biz fareler, parmak kadar fareyken,<br class="calibre1"/>Hiç de farklı görmeyiz kendimizi fillerden.<br class="calibre1"/>Daha neler neler söyleyecekmiş zibidi;<br class="calibre1"/>Ama bırakmamış ki kedi:<br class="calibre1"/>Fırladığı gibi kafesten,<br class="calibre1"/>Anlatıvermiş tez elden<br class="calibre1"/>Fille farenin farkını.</p>
				<div class="calibre2" id="calibre_pb_331"/></body>
</html>