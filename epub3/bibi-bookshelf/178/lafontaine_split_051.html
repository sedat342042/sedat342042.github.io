<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_59"><span>Mide ve Uzuvlar</span></h2>
				<p class="normal">Kitabıma krallıkla<br class="calibre1"/>Başlamam gerekirdi;<br class="calibre1"/>Ama bir bakıma<br class="calibre1"/>Mide efendimiz de<br class="calibre1"/>Bir krallık değil mi?<br class="calibre1"/>Bir eksiği oldu mu hazretin<br class="calibre1"/>Rahatı kaçar bütün bedenin.<br class="calibre1"/>Günün birinde uzuvlar<br class="calibre1"/>Hep mide için çalışmaktan bıkmışlar;<br class="calibre1"/>Her biri beyce yaşamak istemiş,<br class="calibre1"/>Hiçbir iş görmeden, mide gibi.</p>
				<p class="normal">— Biz olmadık mı hava alır, demişler;<br class="calibre1"/>Didiniyor, terliyoruz eşek gibi,<br class="calibre1"/>Kimin için? Hep onun için.<br class="calibre1"/>Nedir kazancımız bunda bizim?<br class="calibre1"/>Bütün emeğimizi sömürüyor bu mide,<br class="calibre1"/>Bırakalım işi gücü biz de<br class="calibre1"/>Yan gelip oturalım, onun gibi.<br class="calibre1"/>Öyle demiş, öyle yapmışlar: Eller tutmaz,<br class="calibre1"/>Kollar kımıldamaz, bacaklar yürümez olmuş:<br class="calibre1"/>— Git başının çaresine bak demişler mideye.<br class="calibre1"/>Hiç de iyi etmemiş ve pişman olmuşlar.<br class="calibre1"/>Çok geçmeden başlamışlar süzülmeye…<br class="calibre1"/>Yürek yeni kan yapamaz olmuş gayrı.<br class="calibre1"/>Her uzuv sarsılmış, tükenmiş hepsinin feri.<br class="calibre1"/>Anlamışlar ki sonunda,<br class="calibre1"/>O dalgacı, o tembel sandıkları mide<br class="calibre1"/>Hep birinden daha çok yararlıymış meğer<br class="calibre1"/>Hepsinin ortak çıkarlarına.</p>
				<p class="normal">Krallık gücünü benzetebiliriz buna:<br class="calibre1"/>O da alır ve aldığı kadar da verir.<br class="calibre1"/>Herkes onun için çalışır,<br class="calibre1"/>Ama o da herkesi besler.<br class="calibre1"/>O, sürdürür varlığını iş görenin,<br class="calibre1"/>Tüccarı o zengin eder,<br class="calibre1"/>O geçindirir devlet görevlilerini;<br class="calibre1"/>Çiftçiyi o korur, askeri o tutar ayakta;<br class="calibre1"/>Dört bir yana saçar kralca lütuflarını.<br class="calibre1"/>O işletir bütün devlet makinasını.<br class="calibre1"/>Menenius iyi başarmış<br class="calibre1"/>Bu gerçeği halka anlatmasını.<br class="calibre1"/>Halk senatodan kopacak olmuş bir ara;<br class="calibre1"/>— Her şey onun, diyormuş başkaldıranlar:<br class="calibre1"/>İktidar, hazineler, şanlar, şerefler;<br class="calibre1"/>Bütün yükse bizim sırtımızda:<br class="calibre1"/>Vergiler, mergiler, savaşlar, dertler.<br class="calibre1"/>Halk surların dışında birikmiş;<br class="calibre1"/>Birçoğu başka yerlere göç etmek üzereymiş.<br class="calibre1"/>İşte Menenius tam o sırada<br class="calibre1"/>Gitmiş anlatmış onlara<br class="calibre1"/>Bu ünlü masalda mideye başkaldıran<br class="calibre1"/>Uzuvlara benzediklerini<br class="calibre1"/>Ve işlerine döndürmüş hepsini.</p>
				<div class="calibre2" id="calibre_pb_98"/></body>
</html>