<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_239">Yarasa, Karaçalı ve Ördek</h2>
				<p class="normal">Karaçalı, ördek ve yarasa,<br class="calibre1"/>Bakmışlar kendi yurtlarında<br class="calibre1"/>Büyük servet yapacakları yok<br class="calibre1"/>Ortak olup gitmişler uzak bir yere<br class="calibre1"/>Zengin olmuşlar alavere, dalavere.<br class="calibre1"/>İşletmeler, bankalar, acentalar<br class="calibre1"/>Ne gerekse hepsini tezgâhlamışlar;<br class="calibre1"/>Gider gelir hesaplarını akıllıca<br class="calibre1"/>Kılı kırk yararak dosyalamışlar.<br class="calibre1"/>İşler tıkırında, pupa yelken giderken<br class="calibre1"/>Mal yüklü gemileri bir boğazda<br class="calibre1"/>Toslayıp kayalara, hesapta yokken,<br class="calibre1"/>Deniz altındaki mağazalara<br class="calibre1"/>Götürmüşler bütün malları.<br class="calibre1"/>Bizim üçlü kumpanya yanmış tutuşmuş,<br class="calibre1"/>Ama duman çıkarmamışlar dışarı.<br class="calibre1"/>Bu durumda her bezirgân işini bilir.<br class="calibre1"/>Kredi batmasın diye zarar gizlenir.<br class="calibre1"/>Ne var ki, bizimkilerin zararı<br class="calibre1"/>Kapatılır cinsten değilmiş pek.<br class="calibre1"/>Çok geçmeden çıkmış meydana foyaları:<br class="calibre1"/>Ne kredi kalmış, ne para, ne çek.<br class="calibre1"/>Bu durumda, tüccar ya zindanı boylar<br class="calibre1"/>Ya da başında yeşil külahla gezer.<br class="calibre1"/>Kimse el uzatmamış dünkü zenginlere,<br class="calibre1"/>Sermaye karşılamaz olunca borçları<br class="calibre1"/>Gelsin hacizler, mahkemeler;<br class="calibre1"/>Sabah sabah daha gün ışımadan<br class="calibre1"/>Alacaklıların biri gelir biri gider.<br class="calibre1"/>Bizim trionun işi gücü artık<br class="calibre1"/>Kimini atlatıp kimine masal anlatmak.<br class="calibre1"/>Karaçalı ikide bir,<br class="calibre1"/>Yapışıp gelen gidenlerin eteklerine:<br class="calibre1"/>— Baylar, diyormuş, ne olur söylesenize<br class="calibre1"/>Bizim mallar nerede olabilir?<br class="calibre1"/>Denize gitmiş diyorlar, hangi denize?<br class="calibre1"/>Ördek dalıp dalıp sulara<br class="calibre1"/>Mallarını istiyormuş yalvara yakara.<br class="calibre1"/>Yarasaya gelince, gün ışığında<br class="calibre1"/>Dolaşamaz olmuş şehrin sokaklarında<br class="calibre1"/>Deliklerde yaşıyormuş biçare<br class="calibre1"/>Tahsildarlar arayıp bulmasın diye.</p>
				<p class="normal">Çok borçlular görmüşümdür hayatımda,<br class="calibre1"/>Karaçalı, ördek yarasa değil hem de,<br class="calibre1"/>Ne anlı şanlı beyzadeler bilirim ben<br class="calibre1"/>Her gün gizli merdivenlerden tüyen.</p>
				<div class="calibre2" id="calibre_pb_467"/></body>
</html>