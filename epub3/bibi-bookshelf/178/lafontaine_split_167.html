<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_170">Domuz, Keçi ve Koyun</h2>
				<p class="normal">Bir keçi, bir koyun, bir de domuz varmış,<br class="calibre1"/>Arabaya binmiş, şehre gidiyorlarmış.<br class="calibre1"/>Panayıra, eğlenmeye mi? Nerde!<br class="calibre1"/>Öyle diyecek yerde,<br class="calibre1"/>Satılmaya, diyor masal, ne yazık!<br class="calibre1"/>Hem arabacının suratından belliymiş<br class="calibre1"/>Kukla seyrine gitmedikleri.<br class="calibre1"/>Önce domuz çakmış dalgayı,<br class="calibre1"/>Ve basmış yaygarayı.<br class="calibre1"/>Öyle bağırıyormuş ki,<br class="calibre1"/>Kasaplar, elde bıçak, peşine düşmüş sanki!<br class="calibre1"/>Ne oluyor bu domuza, demiş ötekiler;<br class="calibre1"/>Keçi de, koyun da<br class="calibre1"/>Efendi hayvanlar ne de olsa.<br class="calibre1"/>Araba safasını pek tutmamakla beraber,<br class="calibre1"/>Bu işte korkunç bir şey de görmemişler.<br class="calibre1"/>Arabacı paylamış domuzu:<br class="calibre1"/>— Sus be, ne oluyorsun? demiş;<br class="calibre1"/>Gürültüye boğdun ortalığı.<br class="calibre1"/>Yanındakilerden hayvanlık öğren biraz,<br class="calibre1"/>Arabada onlar gibi durmalı;<br class="calibre1"/>Şu koyuna bak, ne akıllı!<br class="calibre1"/>— Onda akıl ne gezer, demiş domuz;<br class="calibre1"/>Başına gelecekleri bilseydi,<br class="calibre1"/>Basar bağırırdı benim gibi.<br class="calibre1"/>Öteki sersem de öyle.<br class="calibre1"/>Ne sanıyorlar acaba?<br class="calibre1"/>Sütlerini mi sağacak, yünlerini mi kırkacaklar?<br class="calibre1"/>Bununla avunuyor avanaklar.<br class="calibre1"/>Ya ben neyle avunayım, peki?<br class="calibre1"/>Yenmekten başka işe yaramam ki.<br class="calibre1"/>Beni gezmeye götürmüyorsun ya…<br class="calibre1"/>Elveda, canım dünya!</p>
				<p class="normal">Domuz hiç de akılsız değilmiş meğer.<br class="calibre1"/>Değilmiş de ne olmuş? O da doğru.<br class="calibre1"/>Ağlayıp sızlanmakla değişmez ki kader!<br class="calibre1"/>Aklın olup da dövüneceğine,<br class="calibre1"/>Olmasın da dertlenme.</p>
				<div class="calibre2" id="calibre_pb_325"/></body>
</html>