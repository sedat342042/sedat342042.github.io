<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_64"><span>Sarhoşla Karısı</span></h2>
				<p class="normal">Can çıkar, huy çıkmaz<br class="calibre1"/>Kötü huy ne ayıp dinler ne korku.<br class="calibre1"/>Bir masala girmiştir bu konu,<br class="calibre1"/>Anlatmasam olmaz;<br class="calibre1"/>Her sözüme bir örnek veririm ben.<br class="calibre1"/>Bakkhos’a kul köle olmuş sarhoşun biri,<br class="calibre1"/>Her gün kurban veriyormuş efendisine<br class="calibre1"/>Sağlığından, aklından, kesesinden.<br class="calibre1"/>Böyleleri tüketir varını yoğunu<br class="calibre1"/>Ömrünü yarılamadan.<br class="calibre1"/>Bizimki bir gün öyle çekmiş ki kafayı,<br class="calibre1"/>Bir şişenin dibinde unutmuş dünyayı.<br class="calibre1"/>Karısı korkutmak için bu sefer<br class="calibre1"/>Kapamış kocasını mezarımsı bir yere,<br class="calibre1"/>Orda eskiye dönen yeni şaraplar<br class="calibre1"/>Uyuttukça uyutmuş bizim ayyaşı.<br class="calibre1"/>Uyanınca ne görsün:<br class="calibre1"/>Kefene sarılmış, mezarına mum dikilmiş.<br class="calibre1"/>— Aman bu ne, demiş karım dul mu kaldı yoksa!<br class="calibre1"/>Bunun üzerine karısı, bir zebani kılığında,<br class="calibre1"/>Yüzü maskeli, sesi bir tuhaf homurtulu,<br class="calibre1"/>Gelmiş sözde ölünün tabutu başına<br class="calibre1"/>Ve bir cehennem aşı uzatmış ona.<br class="calibre1"/>Adam iyice inanmış artık<br class="calibre1"/>Öbür dünyayı boyladığına.<br class="calibre1"/>— Sen kimsin? diye sormuş zebaniye.<br class="calibre1"/>— Ben şeytan ülkesinin kilercisiyim,<br class="calibre1"/>Demiş karısı;<br class="calibre1"/>Mezarda yatanlara yemek veririm.<br class="calibre1"/>— İçki vermez misin? demez mi hemen bizimki!..</p>
				<div class="calibre2" id="calibre_pb_108"/></body>
</html>