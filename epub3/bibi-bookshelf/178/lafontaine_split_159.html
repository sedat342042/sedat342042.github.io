<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_162">Masalların Gücü</h2>
				<p class="normal">Eski Atinalılar hoppa insanlarmış,<br class="calibre1"/>Ele avuca sığmazlarmış pek.<br class="calibre1"/>Ünlü Yunan söylevcisi Demades<br class="calibre1"/>Yurdunu tehlikede görerek<br class="calibre1"/>Çıkmış bir gün kürsüye<br class="calibre1"/>Ve, bir kırbaç gibi kullanıp sanatını<br class="calibre1"/>Coşturmak istemiş bütün gücüyle<br class="calibre1"/>Cumhuriyetin özgür evlatlarını;<br class="calibre1"/>Toplum hizmetine çağırmış hepsini.<br class="calibre1"/>Bakmış dinlemiyor kimse,<br class="calibre1"/>Daha acı sözlere başvurmuş,<br class="calibre1"/>En gevşek yürekleri sarsacak sözlere.<br class="calibre1"/>Havaya gitmiş ne söylediyse,<br class="calibre1"/>Kılı kıpırdamamış Atinalıların.<br class="calibre1"/>Başında kavak yelleri esen sürü<br class="calibre1"/>Aldırmıyormuş bir türlü<br class="calibre1"/>Alışkın olduğu bu saldırılara.<br class="calibre1"/>Milletin gözü hep başka yerlerde;<br class="calibre1"/>Çocuk kavgalarıyla ilgileniyorlar da<br class="calibre1"/>Ona kulak vermiyor kimse.<br class="calibre1"/>Ne yapsın, bir başka renk vermiş söze:<br class="calibre1"/>— Bir gün Demeter Tanrıça, demiş,<br class="calibre1"/>Yılanbalığı ve kırlangıçla gezerken<br class="calibre1"/>Önlerine koca bir ırmak çıkıvermiş.<br class="calibre1"/>Yılanbalığı yüzerek, kırlangıç uçarak<br class="calibre1"/>Geçivermişler ırmağı hemen.<br class="calibre1"/>O zaman halk başlamış bağırmaya:<br class="calibre1"/>— Ee. Demeter ne yapmış? diye.<br class="calibre1"/>— Ne yapacak, demiş o zaman söylevci;<br class="calibre1"/>Sizlere ateş püskürmek olmuş ilk işi.<br class="calibre1"/>Nasıl olur, demiş nasıl olur da<br class="calibre1"/>Benim bunca tuttuğum Atina<br class="calibre1"/>Çocuk masallarıyla eğlenir,<br class="calibre1"/>Onda başka bütün Yunan şehirleri<br class="calibre1"/>Tehlikeyi önlemeye çalışırken?<br class="calibre1"/>Demeter ne yapmış diye soracağınıza<br class="calibre1"/>Filip’in ne yaptığını sorsanıza<br class="calibre1"/>Atinayı yıkmak için?<br class="calibre1"/>Söylevcinin bu sitemi<br class="calibre1"/>Uyarmış Atinalıları birden;<br class="calibre1"/>Onu can kulağıyla dinlemişler gayrı.<br class="calibre1"/>Bir masal soluğu olmuş bunu sağlayan.<br class="calibre1"/>Hepimiz Atinalıyızdır bu bakımdan:<br class="calibre1"/>Ben ki, ahlak dersi vermekteyim şu anda,<br class="calibre1"/>Biri gelip Eşek Postu masalını anlatsa<br class="calibre1"/>Öyle seve seve dinlerim ki!<br class="calibre1"/>Dünya ihtiyarladı artık, derler,<br class="calibre1"/>Doğrudur, ama ben yine de derim ki<br class="calibre1"/>Dünya çocuk gibi eğlendirilmek ister.</p>
				<div class="calibre2" id="calibre_pb_309"/></body>
</html>