<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>lafontaine</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="baslik2" id="calibre_toc_74">Mahzene Giren Gelincik</h2>
				<p class="normal">Yosma gelincik, bir deri bir kemik,<br class="calibre1"/>Daracık bir delikten<br class="calibre1"/>Bir mahzene girivermiş.<br class="calibre1"/>Hastalıktan yeni kalkmış, bitkinmiş<br class="calibre1"/>Bakmış, yiyecek dolu mahzen,<br class="calibre1"/>İn cin de yok görünürde;<br class="calibre1"/>Dilediğin kadar kemir, ye!<br class="calibre1"/>Domuz etleri dizi dizi,<br class="calibre1"/>Yedikçe yemiş bizimki.<br class="calibre1"/>Şiştikçe de şişmiş bir yandan.<br class="calibre1"/>Bir hafta geçince aradan,<br class="calibre1"/>Yağ tulumuna dönmüş ince gelincik.<br class="calibre1"/>Bir gün yine, tıka basa yerken,<br class="calibre1"/>Bir tıkırtı duymuş,<br class="calibre1"/>Sıvışmak istemiş girdiği delikten.<br class="calibre1"/>Çıkamayınca yanlış delik sanmış.<br class="calibre1"/>Dört döndükten sonra mahzende,<br class="calibre1"/>Gelmiş yine zorlamış aynı yeri:<br class="calibre1"/>— Burası, demiş; burdan girdim geçende;<br class="calibre1"/>Neden çıkamıyorum şimdi?<br class="calibre1"/>Gelinciğin telaşını gören bir sıçan:<br class="calibre1"/>— Bu karınla girmedin de ondan, demiş;<br class="calibre1"/>Cılız girdin, cılız çıkman gerekir.<br class="calibre1"/>Bu sözüm birçok davetlilere de söylenir,<br class="calibre1"/>Ama fazla ileri gitmeyelim<br class="calibre1"/>Seni koca bakanlara benzetmeyelim.</p>
				<div class="calibre2" id="calibre_pb_128"/></body>
</html>