<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-28.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 13</span></h1>

    <p class="duz-yaz" xml:lang="tr"><span class="duz-yaz1">Kapalıçarşı’ya girdiğinde tenhalığa şaşırdı. Kız Servet’in kumaşçı dükkânına dikkat çekmeden girmeliydi. Az ilerideki sokakta bekledi. Dükkânın önü kalabalıklaşınca içeri girdi. Aşağıya indi. Kız Servet dehlizin hemen girişindeydi.</span></p>

    <p class="duz-yaz" xml:lang="tr"><span class="duz-yaz1">– Numan, dedi.</span></p>

    <p class="duz-yaz" xml:lang="tr"><span class="duz-yaz1">Numan başını salladı. Dehlizin sonuna ilerlediler peş peşe. Halil dayanakları sağlamlaştırıyordu. Numan’ı görünce konuşmadı. Sadece yüzüne baktı. İşine devam etti.</span></p>

    <p class="duz-yaz" xml:lang="tr"><span class="duz-yaz1">– Abdi Subaşı’nın silah dükkânına dehlizi kazabildin mi?</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– O zaman ben giriyorum, dedi Numan.</span></p>

    <p class="duz-yaz" xml:lang="tr"><span class="duz-yaz1">Halil başını salladı.</span></p>

    <p class="duz-yaz" xml:lang="tr"><span class="duz-yaz1">Numan, peşinden de Kız Servet daracık dehlize girdiler. Emekleyerek, neredeyse sürünerek ilerlediler. Dehlizin sonunda Numan durakladı.</span></p>

    <p class="duz-yaz" xml:lang="tr"><span class="duz-yaz1">– Biraz daha beklemeliyiz.</span></p>

    <p class="duz-yaz" xml:lang="tr"><span class="duz-yaz1">İki adam oldukları yerde kaldılar.</span></p>

    <p class="duz-yaz" xml:lang="tr"><span class="duz-yaz1">– Çok kayıp vermeyiz inşallah, dedi Servet.</span></p>

    <p class="duz-yaz" xml:lang="tr"><span class="duz-yaz1">– Endişe etme. Kazanacağız. Artık dönüş yok bu işten. Bu son.</span></p>

    <p class="duz-yaz" xml:lang="tr"><span class="duz-yaz1">– Neden son? Meydanı bu itlere bırakıp kaçacak mıyız?</span></p>

    <p class="duz-yaz" xml:lang="tr"><span class="duz-yaz1">– Hayır. Bu meydanın bize ait olduğunu ispat edeceğiz. Senin benim gibilerin ekmeğini yiyenlerin parasını da alacağız ellerinden. Al şu afyondan biraz. Rahatlatır.</span></p>

    <p class="duz-yaz" xml:lang="tr"><span class="duz-yaz1">Numan tam başının yanındaki dayanağı hareket ettirdi ve geriye çekildi. Kumlar döküldü. Eliyle biraz kazdıktan sonra dükkânın tabanına ulaştı. Dayanak olarak kullandığı kalaslardan birisiyle vurmaya başladı. Servet çok tedirgindi. Numan dikkatsiz davranıyordu. Büyük bir gürültüyle tabanı kırdı. Dükkâna açılan deliği genişleterek yukarı çıktı. Tüyü bile kesebilecek kadar keskin bıçaklar, yatağanlar, kancalar, kafa ezen tokmaklar, kıymetli taşlarla süslü sedef kakmalı kılıçlar, kadife kılıflı hançerler, eğri kamalar ve dünyadaki en usta ellerden çıkma çeşit çeşit silahlar dizilmişti özenle. En çok işine yarayacakları seçti. Gömleğini çıkarttı. İçine sardı. Servet’e uzattı. Servet geri geri giderken içi silah dolu gömleği de çekiyordu. Numan silah seçmeye devam ediyordu. İkinci ve üçüncü seferden sonra Numan’da girdi dehlize. Geri geri giderken dayanakları da söküyordu. Kimi yer çöküyordu. Halil silahçı dükkânına giden dehlizin başında bekliyordu. Numan’la vedalaştılar. Dehlizden çıktı. Silahları kumaşlara sardı. Küfelere doldurdu. Yukarı çıktı. Çarşı kapanmak üzereydi. İki hamal tuttu. Galata’ya inen yokuşun üzerindeki küçük mezarlığa götürdü silahları. Adamları etrafa dağılmıştı. Hava kararana dek beklediler. Sonra köşede toplandılar. Osmanlı’da yapılan en iyi silahları seçtiler.</span></p>

    <p class="duz-yaz" xml:lang="tr"><span class="duz-yaz1">Halil, İç Bedesten kapandıktan sonra dehlizi bitirdi ve içeri girip gerekenleri aldı. Geri dönerken dehlizi çökertti. Çarşafını giydi. Hamallarla mücevherleri ve paraları kumaşların içinde Kapalıçarşı’dan çıkarttı. Bu dükkândan bu kadar çok mal çıkması epey dikkat çekmişti. Halil çok tedirgindi. Bir bekçi durdurup küfeye baksa her şey biterdi. Sağ salim Kapalıçarşı’dan çıkmayı başardı. Zeyneb Lavirentos’ta Abid Efendi’yle birlikte Halil’i bekliyordu. Abid Efendi sabah erkenden kapıya cenazesi olduğunu belirten bir yazı asarak Lavirentos’u hiç açmamıştı. Gelenler yazıya bakıp geri dönüyordu. Halil hava kararırken geldi. Abid Efendi kumaşları aldıktan sonra hamallara bol bahşiş vererek gönderdi. Mahzene indiler. Numan’ı beklemeye başladılar.</span></p>

    <p class="duz-yaz" xml:lang="tr"><span class="duz-yaz1">Erzurumlu Mehmed Ağa’nın adamları hava karardıktan sonra gelmeye başladı. Numan bu işte bir hainlik olacağını zaten biliyordu. Etraflarının çevrildiğini hemen anladı. Dağıldılar. Çığlıklar, naralar, inlemeler başlamadan önceki bir savaş alanı sessizliği vardı. İlk hamle ölümleri beraberinde getirecekti. Numan ilk hamleyi kendilerinin yapmasını istemiyordu. Beklemelerini söylemişti adamlarına. Erzurumlu’nun silahlardan haberi yoktu. Onun yaptığı kalleşliğe karşılık böyle bir önlem gerekliydi. Deniz tarafındaki sokaktan hızla gelen bir grup ilk saldırıyı yaptı. Numan ilk kaybını verdi. Herkes bellerindeki silahlara davrandı. Kıyasıya bir mücadele başladı. Çığlıklar atan adamlar birbirlerini öldürmek için saldırıyorlardı. Numan, Abdi Subaşı’nın silah dükkânından özel seçtiği koca kılıcı çekti ve adamların arasına daldı. Önce bacaklarını ve kollarını yaralıyordu. Acı dolu çığlıklar, kan ve ter kokusuyla karışmıştı. Meydan kavgasının boyutlarını aşmıştı artık olay. Küçük çaplı bir savaşa dönüşmüştü ve bunun sorumluluğu, Numan’ı adamlarını korumaya itiyordu. Her yere yetişmeye çalışıyor, çırpındıkça çırpınıyordu. Adamları da ellerindeki silahlarla üstünlüğü ele geçirmişti.</span></p>

    <p class="duz-yaz" xml:lang="tr"><span class="duz-yaz1">Kavgayı kazanmak üzerelerdi. Erzurumlu Mehmed Ağa’nın adamları kaçıyordu. Kız Servet ağır yaralanmıştı. Numan’da da sıyrıklar vardı, ama iş bitmişti. Adamlarının bir köşeye sıkıştırdıkları Hasan Basri’yi gördü. Bırakmalarını istedi. Yanına çağırdı. Hançerini çekti. Yüzünde ve boynunda iki derin yara açtı.</span></p>

    <p class="duz-yaz" xml:lang="tr"><span class="duz-yaz1">– Ölmeyeceksin. Aynaya her bakışında beni nefretle anacaksın. Beni öldürmek için can atacaksın, dedi dişlerini sıkarak ve iki kulağını kesti.</span></p>

    <p class="duz-yaz" xml:lang="tr"><span class="duz-yaz1">Tek kelime söylemedi Hasan Basri. Ensesine yediği kabzayla yere yığıldı.</span></p>

    <p class="duz-yaz" xml:lang="tr"><span class="duz-yaz1">Numan’ın emriyle yaralı arkadaşlarını meydandan alarak kaçtılar.</span></p>
  </div>
</body>
</html>