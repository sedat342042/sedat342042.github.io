<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-29.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">14</span></h1>

    <p class="duz-yaz" xml:lang="tr"><span class="duz-yaz1">“Komiser, elimde kesinleştirebildiğim tek kelime var: Beyoğlu. Onun üzerine çalışmak en doğrusu. Nasıl bulduğumu yüzüne anlatırım. Biraz önce Beyoğlu’nun tarihinden haritasına kadar bütün kaynakları toparladım. Elimde bazı kelimeler var ve bu kelimelerle uyuşan her bölüme dikkatle göz gezdiriyorum. Renkli kalemlerle işaretler koyuyorum. Bir yandan da Tanrı’ya uzananların kimler olabileceğini düşünüyorum. Yine liste yapmaya başladım.”</span></p>

    <p class="duz-yaz-ilk-paragraf" xml:lang="tr"><span class="duz-yaz1">Kerem bir sürü liste yaptı. Daha önceki bilmeceleri çözerken bu yol işine yaramıştı.</span></p>

    <p class="duz-yaz" xml:lang="tr"><span class="duz-yaz1">Tanrı’ya uzananlar</span></p>

    <p class="duz-yaz" xml:lang="tr"><span class="duz-yaz1">İmamlar</span></p>

    <p class="duz-yaz" xml:lang="tr"><span class="duz-yaz1">Cemaat</span></p>

    <p class="duz-yaz" xml:lang="tr"><span class="duz-yaz1">Ayyaşlar(üzümler tanrılarıysa)</span></p>

    <p class="duz-yaz" xml:lang="tr"><span class="duz-yaz1">Müslümanlar</span></p>

    <p class="duz-yaz" xml:lang="tr"><span class="duz-yaz1">Ölüler</span></p>

    <p class="duz-yaz" xml:lang="tr"><span class="duz-yaz1">Tanrı’ya uzananların bulunabileceği yerler</span></p>

    <p class="duz-yaz" xml:lang="tr"><span class="duz-yaz1">İmamlar (cami, mescit)</span></p>

    <p class="duz-yaz" xml:lang="tr"><span class="duz-yaz1">Cemaat (cami, mescit)</span></p>

    <p class="duz-yaz" xml:lang="tr"><span class="duz-yaz1">Müslümanlar (Kâbe, cami, mescit)</span></p>

    <p class="duz-yaz" xml:lang="tr"><span class="duz-yaz1">Ayyaşlar (meyhane, sokaklar, kuytular vs.)</span></p>

    <p class="duz-yaz" xml:lang="tr"><span class="duz-yaz1">Ölüler (morg, mezarlık, tabut, kefen)</span></p>

    <p class="duz-yaz" xml:lang="tr"><span class="duz-yaz1">İçinden çıkamayacağını anladığında liste yapmayı bıraktı. Deftere yazdıklarına göz gezdirdi. Üzüm salkımlarının altında namaz kılan adamlarla ilgili bir şeyler yazmıştı. Asmalımescit Camii vardı. Haritada bu kelimelerle uyuşan bir sokak adı dikkatini çekti. Asmalımescit Sokak. Üzümlerin altından Tanrı’ya uzananları tam anlamıyla karşılıyordu. Ama asıl garip olan Kaş’taki otelin belgelerinde de adres olarak burasının yazmasıydı. Büyülenmiş gibiydi. Belgelerde yazan isim Samet Temas’tı. Düşündü. Timur’la ilgisi yoktu. İsmi önündeki kâğıda yazdı. Evirdi çevirdi. Anlam veremedi. Tersten okudu. Garipti. Kayıt yapmaya başladı.</span></p>

    <p class="duz-yaz-ilk-paragraf" xml:lang="tr"><span class="duz-yaz1">“Komiser, Beyoğlu ve Asmalımescit Sokak kesinleşti. Bir adres gizlenmiş bilmeceye ve zarftaki anahtar da bu adres için olmalı. Timur’un sıkı bilmecelerinden biri daha. Tamamen rastlantıyla çözdüm. Bilmiyorum, rüyalarıma giren o kabadayı bana yardımcı oluyor galiba. Neyse şimdi parapsikolojik olayları açıklamaya çalışmaktan daha önemli işler var. Bir sonraki mısraı çözmek neredeyse imkânsız gibi görünüyor. Hakkında fikir bile yürütemeyeceğim. Bu yüzden eski dostum Cemil’in Beşiktaş’taki evine gidiyorum. Umarım taşınmamıştır.”</span></p>

    <p class="duz-yaz-ilk-paragraf" xml:lang="tr"><span class="duz-yaz1">Kimyager dostunun en sevdiği içkiden bir şişe aldı, yoldaki büyük bir marketten. Cemil, Kerem’i kapıda gördüğünde bu yıkılmış adamın eski dostu olan adama hiç benzemediğini fark etti. İlgü’nün onu terk ettiğini eski bir ortak dostlarından öğrenmişti. Konuyu açmamaya özen gösterdikçe kelimeler İlgü ve Yağmur’a doğru yürüyor ve sohbeti yapaylaştırıyordu. Sonunda Kerem dayanamadı.</span></p>

    <p class="duz-yaz" xml:lang="tr"><span class="duz-yaz1">– Onları çok özledim. İlgü’yle gülmeyi. Yağmur’la oynamayı, resim çizmeyi, televizyon seyretmeyi.</span></p>

    <p class="duz-yaz" xml:lang="tr"><span class="duz-yaz1">– Nerede olduklarını biliyor musun?</span></p>

    <p class="duz-yaz" xml:lang="tr"><span class="duz-yaz1">– Hayır. Onları arıyorum.</span></p>

    <p class="duz-yaz" xml:lang="tr"><span class="duz-yaz1">– Neden kaçıyorlar senden?</span></p>

    <p class="duz-yaz" xml:lang="tr"><span class="duz-yaz1">– Bilmiyorum. Anlamıyorum.</span></p>

    <p class="duz-yaz" xml:lang="tr"><span class="duz-yaz1">– Bu halin nedir? Bırakma kendini.</span></p>

    <p class="duz-yaz" xml:lang="tr"><span class="duz-yaz1">– Rüyalar. Garip bir adam. Ne bileyim? Bir şey soracağım sana.</span></p>

    <p class="duz-yaz" xml:lang="tr"><span class="duz-yaz1">– Kâğıtta su kaynar mı?</span></p>

    <p class="duz-yaz" xml:lang="tr"><span class="duz-yaz1">Şaşırmıştı Cemil, ama hemen cevapladı.</span></p>

    <p class="duz-yaz" xml:lang="tr"><span class="duz-yaz1">– Kaynar.</span></p>

    <p class="duz-yaz" xml:lang="tr"><span class="duz-yaz1">– Kâğıt yanmaz mı?</span></p>

    <p class="duz-yaz" xml:lang="tr"><span class="duz-yaz1">– Ateşin üzerine koyarsan yanar.</span></p>

    <p class="duz-yaz" xml:lang="tr"><span class="duz-yaz1">– Olmaz yani.</span></p>

    <p class="duz-yaz" xml:lang="tr"><span class="duz-yaz1">– Olur. Kâğıdın yanma derecesi suyun kaynama derecesinden yüksektir. Ateşin üzerine koymaz, başka yollar denersen ince bir kağıttan yapılmış üstü açık bir kapta, kâğıt tutuşmadan su kaynayabilir.</span></p>

    <p class="duz-yaz" xml:lang="tr"><span class="duz-yaz1">– İnanılmaz.</span></p>

    <p class="duz-yaz" xml:lang="tr"><span class="duz-yaz1">– Kâğıt 451 fahrenhaytta tutuşur. Bu sıcaklık normal hava basıncında suyun kaynama noktasından çok daha yüksektir. Su 212’de kaynar. İnce, ama sert kâğıttan yapılmış üstü açık bir kapta, kabı yakmadan su kaynatılabilir.</span></p>

    <p class="duz-yaz" xml:lang="tr"><span class="duz-yaz1">– Sağ ol. Hoşça kal.</span></p>

    <p class="duz-yaz" xml:lang="tr"><span class="duz-yaz1">– Ne oldu? Ne bu acele?</span></p>

    <p class="duz-yaz" xml:lang="tr"><span class="duz-yaz1">– Affet. Görüşürüz.</span></p>

    <p class="duz-yaz" xml:lang="tr"><span class="duz-yaz1">Kerem hızla çıktı evden. Koşarken ses kayıt cihazının düğmesine bastı.</span></p>

    <p class="duz-yaz-ilk-paragraf" xml:lang="tr"><span class="duz-yaz1">“Komiser, sanırım çözdüm bilmeceyi. Evinde suyu kaynattı, suyu kâğıttan çıkarttı. Kâğıt 451, su 212. Suyu kağıttan çıkarınca, dur biraz. Kaç kalır? 239. Bu da kapı numarası olmalı komiser. Nasıl bir oyunun içindeyim? Olanlar gerçek mi?”</span></p>

    <p class="duz-yaz-ilk-paragraf" xml:lang="tr"><span class="duz-yaz1">Kerem bir büfenin önünde durdu. Bir şişe su aldı. Sakinleşmek için yol kenarındaki banklardan birisine oturdu. Kayda devam etti.</span></p>

    <p class="duz-yaz-ilk-paragraf" xml:lang="tr"><span class="duz-yaz1">“Bu adrese gitmeli miyim? Adres: Beyoğlu, Asmalımescit Sokak, 239 numara ve zarfta yazana göre katili tam karşımda bulacağım. İlgü’nün sevgilisini öldürmedim ve bunu yapan her kimse benimle oyun oynuyor. Ve biliyor musun komiser, Timur böyle oyunların ustasıdır. Bu oyuna katılmak beni bir yandan rahatsız ediyor, bir yandan da esrarlı havasıyla haz veriyor. Karşılaşacaklarım beni ürkütüyor.”</span></p>

    <p class="duz-yaz-ilk-paragraf" xml:lang="tr"><span class="duz-yaz1">Bir süre konuşmadı Kerem. Taksiye bindi. Şoför sokağı ve evi çok aramadan buldu. Eski ve eskiliğini kaybetmemesi için korunmaya alınmış bir evdi. Küçük bir bahçesi vardı ve bu bahçeye girmek için açtığı demir kapının gıcırtısı çok rahatsız ediciydi. Bahçeye girerken kayıt yapmaya devam etti.</span></p>

    <p class="duz-yaz-ilk-paragraf" xml:lang="tr"><span class="duz-yaz1">“Adrese geldim. Bahçeli bir ev. Şu anda bahçeye giriyorum. Yakın zamanda yağmur yağmamasına rağmen çamurlu. Giriş kapısına doğru yürüyorum. İnce beton yol bitti. Dış kapı ahşap. Açıyorum. Koyu bir karanlığa girdim. Körleştim. Gözlerim uyum sağlayamıyor. Elimi duvara sürterek koridorun diğer ucuna gidiyorum. Nem kokuyor. Sert bir şeye çarptım. İçimi garip bir korku kapladı. İşte bir kapı. Kapıyı açmak için zarfın içindeki anahtarı çıkarıyorum. Anahtarı düşürdüm. Soğuk demir sanki parmaklarıma bir akım verdi. Anahtarı yere attım aslında.”</span></p>

    <p class="duz-yaz" xml:lang="tr"><span class="duz-yaz1">Kayıt durdu. Düşen anahtarı aramak için eğildiğinde arkasında duran birisini hissetti. Teni bacaklarından yukarı doğru buz kesti. Bir ses duyabilmek için soluğunu tuttu. Aniden döndü, yumruğunu savurdu. Kimse yoktu. Dışarı çıkmak için birkaç adım attı. Bu işi bitirmeliydi. Kapının önüne geldi. El yordamıyla anahtarı buldu. Kilide takmak için çok uğraştı. Anahtarı yavaşça itekledi. Çevirdi. Kapı açıldı. Öylece bekledi. Nefes nefese kalmıştı. Ayakları üşüyordu. Yüzü yanıyordu. İşaretparmağıyla kapıyı itekledi. Göreceği şeye hazır değildi. Bir katille yüzleşecekti şiirde yazana göre. Havadaki baygın kokuyu anımsıyordu bir yerden. İlgü’nün tütsülerine benziyordu. Kapı gıcırdayarak açılırken ses kayıt cihazına konuştu: “Komiser, kapı açılınca katili göreceğim, şiirde yazdığına göre.” Tamamen açıldığında neredeyse bitmiş bir mumun yaydığı ışıkta tam karşısına baktı. Ortadaki sütuna dayanmış büyük bir ayna vardı. Kıpırdamadı. Dakikalarca baktı kendisine. Korkak adımlarla yaklaştı. Kayıt yapmaya başladı.</span></p>

    <p class="duz-yaz-ilk-paragraf" xml:lang="tr"><span class="duz-yaz1">“Timur bu. Timur’u görüyorum tam karşımda. Komiser, gözlerimin içine bakıyor. Birisinin bana yardım etmesi lazım. Yine çıktı karşıma. Korkuyorum. Ya bana da bir şey yaparsa? Ya ‘şef’ beni de öldürmesini isterse? Korkuyorum. Üşüyorum komiser. Git buradan. Lütfen git. Ben sana zarar vermedim. Korkutma beni. Dokunma bana.”</span></p>

    <p class="duz-yaz-ilk-paragraf" xml:lang="tr"><span class="duz-yaz1">Bir el dokundu omzuna. Tüyleri ürperdi. Üzerine atılmak için geriye döndü. Yüzüne bir yumruk yedi. Duvara çarptı.</span></p>

    <p class="duz-yaz" xml:lang="tr"><span class="duz-yaz1">– Teori doğruymuş, dedi, silahını Kerem’e doğrultan adam. Karanlıktaydı. Yüzü çok net görünmüyordu.</span></p>

    <p class="duz-yaz" xml:lang="tr"><span class="duz-yaz1">– Kimsin sen? dedi Kerem elmacıkkemiğini ovuşturarak.</span></p>

    <p class="duz-yaz" xml:lang="tr"><span class="duz-yaz1">– Katiller mutlaka uğrarmış cinayet mekânına.</span></p>

    <p class="duz-yaz" xml:lang="tr"><span class="duz-yaz1">Kerem hızla atıldı adamın üzerine. Elindeki silahı etkisiz hale getirebilmek için bileğini tutmaya çalıştı. O sırada karanlıkta bir ateş parladı. Çıkan ses duvarlarda yankılandı. Kerem adamın üzerine yüklendi var gücüyle. Adam başını duvara çarptı. Olduğu yere yıkıldı. Kerem yalpalayarak çıktı sokağa. Koşmaya çalışıyordu.</span></p>

    <p class="duz-yaz" xml:lang="tr"><span class="duz-yaz1">Işıklar, arabalar, insanlar, bedeninden akan kan, İlgü, Galatalı Numan, mide bulantısı, Yağmur, dönen başı, Timur, Ayaz, çocukluğu, yanan köpek, yattığı orospular, babası, komiser, doktor, ilk kitabı, Samurkaş Salih, titreme, ölüm sardı bedenini.</span></p>

    <p class="duz-yaz" xml:lang="tr"><span class="duz-yaz1">Evine girdiğinde midesinden akan kanlar çoraplarına kadar süzülmüştü. Tüm acısına rağmen soyundu. Odaya sadece kan kustu. Köşedeki sarı ekoseli mavi koltuğa oturdu. Gözleri kararıyordu. Yanındaki sehpada duran çerçeveyi aldı eline. O durağan fotoğrafa baktı. Bir parça sevgi gördü fotoğrafın sağındaki kızın yüzünde. Belki nefret, Timur’un görünmeyen yüreğinde fotoğrafın sağındaki kıza.</span></p>

    <p class="duz-yaz" xml:lang="tr"><span class="duz-yaz1">Franny’nin gövdesini tuttu. Elinden kan bulaştı çiçeğe. Sonra eli yavaşça aşağıya kaydı. Bir daha da kıpırdamadı.</span></p>

    <p class="duz-yaz" xml:lang="tr"><span class="duz-yaz1">Bir saat geçmeden komiser ve iki polis girdi eve. Adamları etrafa bakınırlarken, komiser masadaki defterin açık olan son iki sayfasını okudu.</span></p>
  </div>
</body>
</html>