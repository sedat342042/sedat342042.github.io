<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-21.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 10</span></h1>

    <p class="duz-yaz" xml:lang="tr"><span class="duz-yaz1">Zeyneb Hamın’ın elleri Numan’ın kalçalarında geziniyordu. Dudakları göğsündeydi. Bedeni kasılmıştı. Onunla birleşmek için sabırsızlanıyordu. Nefesi daralmış, boğazı kurumuştu ki uyandı. Tavana baktı. Bir süre kıpırdamadı. Yorganı attı üzerinden. Dizlerini karnına çekti. Başını dayadı. Kalktı. Yıkandı. Giyindi. Evden çıktı. Cuma namazı için Asmalımescit Camii’ne gitti. Bu camiin mescidinin üstü asmalarla kaplıydı. Salkım salkım üzümlerin altından Tanrı’ya uzanırdı yüzlerce insanın elleri. Namaz bitene kadar tedirgindi Numan. Takip edildiğini biliyordu. Kapalıçarşı’da dükkâna girmeden önce arkasına baktı. Adamlar peşindeydi. Kız Servet’le göz göze geldi. Düz geçti. Kapalıçarşı’nın ara sokaklarında izini kaybettirdikten sonra döndü. Mahzene indi. Dehlize girdi. Girişte elbiselerini değiştirdi. Halil’in yanına kadar emekleyerek gitti. Halil tavan kısmında elleriyle çalışıyordu.</span></p>

    <p class="duz-yaz" xml:lang="tr"><span class="duz-yaz1">– Az kaldı, dedi Halil heyecanla.</span></p>

    <p class="duz-yaz" xml:lang="tr"><span class="duz-yaz1">– Ne kadar var?</span></p>

    <p class="duz-yaz" xml:lang="tr"><span class="duz-yaz1">– 5 adım kadar.</span></p>

    <p class="duz-yaz" xml:lang="tr"><span class="duz-yaz1">– Çökmesin.</span></p>

    <p class="duz-yaz" xml:lang="tr"><span class="duz-yaz1">– Şimdi şu destekleri koyacağım. Peki silahları nasıl çıkaracaksın?</span></p>

    <p class="duz-yaz" xml:lang="tr"><span class="duz-yaz1">– Dükkân sahibi Abdi Subaşı’nın babası ölmüş. Dükkân zaten kapalı. Çarşı kapanmadan önce bir dehliz kazarsan girip silahları alacağım. Bohçalarla çıkartırız.</span></p>

    <p class="duz-yaz" xml:lang="tr"><span class="duz-yaz1">– Kaç adım kazmak gerek?</span></p>

    <p class="duz-yaz" xml:lang="tr"><span class="duz-yaz1">– Bu dehlizin yirmi birinci adımından sola doğru on beş adım yeter.</span></p>

    <p class="duz-yaz" xml:lang="tr"><span class="duz-yaz1">– Böyle basit hesaplarla olmaz bu iş.</span></p>

    <p class="duz-yaz" xml:lang="tr"><span class="duz-yaz1">– O zaman bugün çarşafları giyip bir çık. Ona göre kaz.</span></p>

    <p class="duz-yaz" xml:lang="tr"><span class="duz-yaz1">– Kazarım, yetiştiririm inşallah.</span></p>

    <p class="duz-yaz" xml:lang="tr"><span class="duz-yaz1">– Bu soygundan daha önemli. Eğer yetiştiremezsen adamlarımın çoğu ölür.</span></p>

    <p class="duz-yaz" xml:lang="tr"><span class="duz-yaz1">– Yetiştirmeye uğraşırım. İç Bedesten’den aldıklarımız ne olacak?</span></p>

    <p class="duz-yaz" xml:lang="tr"><span class="duz-yaz1">– Sabah çarşı açılır açılmaz çıkartacağız.</span></p>

    <p class="duz-yaz" xml:lang="tr"><span class="duz-yaz1">– Çıkartamayız. İç Bedesten’in soyulduğunu anlarlarsa kapıları tutarlar.</span></p>

    <p class="duz-yaz" xml:lang="tr"><span class="duz-yaz1">– İç Bedesten öğleyin açılıyor.</span></p>

    <p class="duz-yaz" xml:lang="tr"><span class="duz-yaz1">– Sonra?</span></p>

    <p class="duz-yaz" xml:lang="tr"><span class="duz-yaz1">– Sonra sen payını alacaksın. Gideceksin.</span></p>

    <p class="duz-yaz" xml:lang="tr"><span class="duz-yaz1">– Sen?</span></p>

    <p class="duz-yaz" xml:lang="tr"><span class="duz-yaz1">– Bilmiyorum. Adamlarıma paylarını verip İstanbul dışına göndereceğim hepsini. Olacak büyük kavgadan sonra uzun süre görünmemeleri lazım.</span></p>

    <p class="duz-yaz" xml:lang="tr"><span class="duz-yaz1">– Sen ne yapacaksın dedim sana.</span></p>

    <p class="duz-yaz" xml:lang="tr"><span class="duz-yaz1">– Ben Zeyneb’i kaçıracağım.</span></p>

    <p class="duz-yaz" xml:lang="tr"><span class="duz-yaz1">– O gelmek isteyecek mi?</span></p>

    <p class="duz-yaz" xml:lang="tr"><span class="duz-yaz1">– İster, ama nereye, nasıl gideceğimizi bilmiyorum. Kavgadan sonra da hemen İstanbul’dan çıkamayabiliriz. Hem Erzurumlu beni arayacak, hem de sarayın adamları.</span></p>

    <p class="duz-yaz" xml:lang="tr"><span class="duz-yaz1">Halil tepki vermeden bekledi. Avcundaki kumları ufalıyordu. Birden başını kaldırdı. Numan’a bir şey söyleyecek oldu, durdu. Başını yine önüne eğdi.</span></p>

    <p class="duz-yaz" xml:lang="tr"><span class="duz-yaz1">– Numan, dedi.</span></p>

    <p class="duz-yaz" xml:lang="tr"><span class="duz-yaz1">Numan sessizliğe kaptırmıştı kendisini. İrkildi.</span></p>

    <p class="duz-yaz" xml:lang="tr"><span class="duz-yaz1">– Sana güzel bir teklifim var.</span></p>

    <p class="duz-yaz" xml:lang="tr"><span class="duz-yaz1">– Neyle ilgili?</span></p>

    <p class="duz-yaz" xml:lang="tr"><span class="duz-yaz1">– Sizin kaçışınızla.</span></p>

    <p class="duz-yaz" xml:lang="tr"><span class="duz-yaz1">– Zeyneb ile benim mi?</span></p>

    <p class="duz-yaz" xml:lang="tr"><span class="duz-yaz1">– Evet. Benim mahzenden iyi yer yoktur saklanmak için. Bir-iki hafta kalırsınız. Bir gece de çıkar gidersiniz.</span></p>

    <p class="duz-yaz" xml:lang="tr"><span class="duz-yaz1">– Mehmed Vahid Paşa her yeri arattırır. Ya oraya da bakarlarsa?</span></p>

    <p class="duz-yaz" xml:lang="tr"><span class="duz-yaz1">– Sen bana Mısırlı hizmetçinin günlüğünden bahsetmiştin. Benim mahzenden başlayan dehlizi biliyorsun.</span></p>

    <p class="duz-yaz" xml:lang="tr"><span class="duz-yaz1">– Ermeni Ante’yle beraber kazdığınız dehliz değil mi? Hani şu Mihriban Hanım’ın evine kadar uzanan, senin …</span></p>

    <p class="duz-yaz" xml:lang="tr"><span class="duz-yaz1">– Benim ne?</span></p>

    <p class="duz-yaz" xml:lang="tr"><span class="duz-yaz1">– Hiç?</span></p>

    <p class="duz-yaz" xml:lang="tr"><span class="duz-yaz1">– Evet, benim girişini kapatıp iki sevgiliyi içeride bıraktığım dehliz. Mecburdum, öylesine yalnızdım ki yaşamda. Katlanamadım Ante’nin beni bırakıp gidecek olmasına.</span></p>

    <p class="duz-yaz" xml:lang="tr"><span class="duz-yaz1">– Boş ver bunları. Devam et.</span></p>

    <p class="duz-yaz" xml:lang="tr"><span class="duz-yaz1">– Dehlizde bir süre kalabilirsiniz. Ben size yiyecek temin ederim. Orada kimse bulamaz sizi.</span></p>

    <p class="duz-yaz" xml:lang="tr"><span class="duz-yaz1">– Neden yapıyorsun bunu?</span></p>

    <p class="duz-yaz" xml:lang="tr"><span class="duz-yaz1">– Vicdan azabı diyebilirsin.</span></p>

    <p class="duz-yaz" xml:lang="tr"><span class="duz-yaz1">– Sen ne yapacaksın?</span></p>

    <p class="duz-yaz" xml:lang="tr"><span class="duz-yaz1">– Ben de düzelirsem Avrupa’ya gidip resimlerimi yapmaya devam edeceğim. Eski halime dönebilirsem belki Peride’ye benzeyen bir kadını sevebilirim. Tablolarını çizebilirim.</span></p>

    <p class="duz-yaz" xml:lang="tr"><span class="duz-yaz1">– Çizersin elbet. Ben hemen kaçmayı düşünüyorum. Yine de sağ ol. Yarın gece bu iş bitince gideceğim.</span></p>

    <p class="duz-yaz" xml:lang="tr"><span class="duz-yaz1">– Yarın gece demek.</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– Zeyneb’i nasıl, ne zaman kaçıracaksın?</span></p>

    <p class="duz-yaz" xml:lang="tr"><span class="duz-yaz1">– Kavgadan sonra.</span></p>

    <p class="duz-yaz" xml:lang="tr"><span class="duz-yaz1">– Bu gece ne yapacaksın? Ortalıkta görünme.</span></p>

    <p class="duz-yaz" xml:lang="tr"><span class="duz-yaz1">– Lavirentos’a gideceğim. Abid Efendi saklar beni.</span></p>

    <p class="duz-yaz" xml:lang="tr"><span class="duz-yaz1">Sakinliğini korumaya çalışarak yürüyordu İstanbul’un ıssızlaşmaya başlayan sokaklarında. Garip bir heyecan duyuyordu içinde. Bu işleri belki de sadece bu duyguyu yaşamak için yapmıştı bugüne dek. Lavirentos’a gidene kadar içindeki tatlı heyecanı havada hissedilen iyot kokusuyla birleştirdi. Korkusunu yenmek için deniz kokusu birebirdi. Bütün önemli işlerden önce deniz kıyısına gider, temiz havayı çekerdi içine. Rahatlardı. Cesaret kazanırdı biraz da afyonla birlikte.</span></p>

    <p class="duz-yaz" xml:lang="tr"><span class="duz-yaz1">Lavirentos’ta kimse yoktu. Abid Efendi kapıyı açtı. Numan’ı hemen mahzene indirdi. Afyon ve şarabın ona sunduğu garip düşlerin içinde kayboldu yeniden. Samurkaş Salih’i düşündü.</span></p>
  </div>
</body>
</html>