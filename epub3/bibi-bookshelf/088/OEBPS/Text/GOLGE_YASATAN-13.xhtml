<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-13.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 6</span></h1>

    <p class="duz-yaz" xml:lang="tr"><span class="duz-yaz1">Epeyce uyumuştu. Uyandığında aklında tek şey vardı: mahzende yaşayan o adam. Koşar adımlarla gitti, ama Abid Efendi’nin meyhanesi kapalıydı. Kapıda onu beklerken içeriden sesler geldiğini fark etti. Etrafı kolaçan edip arada bir kulağını dayıyordu kapıya.</span></p>

    <p class="duz-yaz" xml:lang="tr"><span class="duz-yaz1">– Fareler, dedi Abid Efendi, Numan kulağını kapıya dayamış dinlerken. Müsaade edersen dükkânımı açayım.</span></p>

    <p class="duz-yaz" xml:lang="tr"><span class="duz-yaz1">– Aç. Sana dediklerimi düşündün mü? Konuştunuz mu?</span></p>

    <p class="duz-yaz" xml:lang="tr"><span class="duz-yaz1">– Kiminle?</span></p>

    <p class="duz-yaz" xml:lang="tr"><span class="duz-yaz1">– O yaratıkla.</span></p>

    <p class="duz-yaz" xml:lang="tr"><span class="duz-yaz1">– Ne diyorsun sen? Yaratık maratık yok burada.</span></p>

    <p class="duz-yaz" xml:lang="tr"><span class="duz-yaz1">– O zaman mahzeni göster bana. Ben biliyorum, o adam orada.</span></p>

    <p class="duz-yaz" xml:lang="tr"><span class="duz-yaz1">– Hangi adam?</span></p>

    <p class="duz-yaz" xml:lang="tr"><span class="duz-yaz1">– Dün anlattım ya! Yıllar önce arkadaşıyla beraber kazdıkları dehlizlerde gezinen adam. İkisinin de yüzleri iğrenç yaralarla kaplıymış. Ölen adam sevgilisine ulaşmak için kazıyormuş. Meşhur bir adammış. Ama burada hâlâ yaşayan adam kavuşan sevgilileri girişleri kapayarak içeride bırakmış. Buradaki de ressammış. Çıplak kadın çizdiği için ateşe atmışlar.</span></p>

    <p class="duz-yaz" xml:lang="tr"><span class="duz-yaz1">– Kim anlattı bunları?</span></p>

    <p class="duz-yaz" xml:lang="tr"><span class="duz-yaz1">– Kimse anlatmadı. Ben Fotiyadis adında bir fırıncının yanında çalışırken adamın eline geçen bir elyazmasını aldım. Mısırlı bir kadın yazmış ve bu kadın Şemsi Ahmed Paşa’nın kızı Mihriban Hanım’ın hizmetçisiymış. Yazdıklarına göre, Mihriban Hanım şimdi bu mahzendeki yaratığın arkadaşı olan Ermeni Ante’ye âşıkmış. Ermeni Ante hastalıktan, ressam Halil de yangından yüzlerine bakılamayacak hale dönüşmüşler. Hizmetçisi Mihriban Hanım’ın ona anlattıklarını olduğu gibi kâğıtlara geçirmiş, ölümünü de acılar içinde yazmış. Kadın ülkesine dönerken korsanlar gemisini ele geçirmiş, bütün eşyaları kendileriyle beraber Tunus’ta haraç mezat satılmış. El yazması da İstanbul’a kadar gelmiş. Fotiyadis bir sürü kitap, elyazması ve çizimle beraber bunu da satın almış.</span></p>

    <p class="duz-yaz" xml:lang="tr"><span class="duz-yaz1">– Başka ne yazıyor?</span></p>

    <p class="duz-yaz" xml:lang="tr"><span class="duz-yaz1">– Senin bu meyhaneyi nasıl elde ettiğin de yazıyor. Ermeni Ante denen o zavallıyı tedavi etme numaraları, abuk sabuk ilaçlar...</span></p>

    <p class="duz-yaz" xml:lang="tr"><span class="duz-yaz1">– Uydurma.</span></p>

    <p class="duz-yaz" xml:lang="tr"><span class="duz-yaz1">– Uydurma değil, biliyorsun.</span></p>

    <p class="duz-yaz" xml:lang="tr"><span class="duz-yaz1">– Haydi git. Bela arama.</span></p>

    <p class="duz-yaz" xml:lang="tr"><span class="duz-yaz1">– Bakalım kadı efendi ne diyecek?</span></p>

    <p class="duz-yaz" xml:lang="tr"><span class="duz-yaz1">– Bir şey demez. Denecek bir şey yok. Sen, koca Galatalı Numan, neden benimle uğraşırsın? Gitsene paşaların peşine.</span></p>

    <p class="duz-yaz" xml:lang="tr"><span class="duz-yaz1">– Sana zarar getirmeyecek bu iş. Çok paran olacak.</span></p>

    <p class="duz-yaz" xml:lang="tr"><span class="duz-yaz1">– Nasıl?</span></p>

    <p class="duz-yaz" xml:lang="tr"><span class="duz-yaz1">– Sana çok para vereceğim. Bana güven. Göreceksin.</span></p>

    <p class="duz-yaz" xml:lang="tr"><span class="duz-yaz1">– Neden güveneyim?</span></p>

    <p class="duz-yaz" xml:lang="tr"><span class="duz-yaz1">– Güvenmezsen başına bela olurum.</span></p>

    <p class="duz-yaz" xml:lang="tr"><span class="duz-yaz1">Abid Efendi söylenerek kapıyı içeriden kilitledi. Eliyle işaret ederek peşinden gelmesini istedi. Kilidi açtı. İçeri girdiler. Elindeki lambayı sağa sola üçer kez salladı. Aşağıya doğru yürüdü. Merdivenlerin altındaki boşluğa yöneldi. Çok heyecanlıydı. Gözleri karanlığa alışamamıştı ışık olmasına rağmen. Neyle karşılaşacaktı? Vahşi bir yaratık mı görecekti? Nefesi sıklaşmış, heyecanı artmıştı. Yumruklarını sıkmış, üzerine doğru gelebilecek saldırıya karşı hazır bekliyordu. Çok gergindi. Abid Efendi ışığı aşağıya doğru tuttuğunda Numan gördükleri karşısında ne yapacağını şaşırdı. Ona bakan adamın saçları, kaşları, gözkapaklarının ve burnunun yarısı yoktu. Kulaklarının sadece delikleri seçilebiliyor, dudakları çürüdüğünden dişleri görünüyordu. Üzerinde çukurcuklar oluşmuş derisi kimi yerde öyle gergin duruyordu ki, neredeyse kopacak, paramparça olacaktı. Işığı görünce ellerini gözlerine götürmüş, neredeyse yarısı olmayan gözkapaklarının görevini onlara vermişti.</span></p>

    <p class="duz-yaz" xml:lang="tr"><span class="duz-yaz1">– Bir de kör mü edeceksin beni? Söndür şu lambayı.</span></p>

    <p class="duz-yaz" xml:lang="tr"><span class="duz-yaz1">Abid Efendi lambayı iyice kısarak merdivenin ilk basamağına bıraktı. Adamla konuşmaya başladı.</span></p>

    <p class="duz-yaz" xml:lang="tr"><span class="duz-yaz1">– Halil, dün sana anlattım ya. Bu adam o işte.</span></p>

    <p class="duz-yaz" xml:lang="tr"><span class="duz-yaz1">– Bize çok para verecek adam mı? Şu meşhur Galatalı Numan mı?</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– Ne istiyorsun benden?</span></p>

    <p class="duz-yaz" xml:lang="tr"><span class="duz-yaz1">Heyecanlanmıştı. Bu kadar kötü görünebileceğini düşünmüyordu.</span></p>

    <p class="duz-yaz" xml:lang="tr"><span class="duz-yaz1">– Ben, dedi, şeyi okudum.</span></p>

    <p class="duz-yaz" xml:lang="tr"><span class="duz-yaz1">– Neyi?</span></p>

    <p class="duz-yaz" xml:lang="tr"><span class="duz-yaz1">– Mihriban Hanım’ın hizmetçisinin yazdıklarını.</span></p>

    <p class="duz-yaz" xml:lang="tr"><span class="duz-yaz1">Halil irkildi. Yattığı yerden kalktı. Duvara yaslanarak oturdu. Bir şey onu rahatsız etmişti.</span></p>

    <p class="duz-yaz" xml:lang="tr"><span class="duz-yaz1">– Ne yazmış?</span></p>

    <p class="duz-yaz" xml:lang="tr"><span class="duz-yaz1">– Sizin başınıza gelenleri, Ermeni Ante’nin yakalandığı amansız hastalığı, Mihriban Hanım’ı kaçırmak için birlikte kazdığınız dehlizi...</span></p>

    <p class="duz-yaz" xml:lang="tr"><span class="duz-yaz1">Kalanı anlatmak istemedi. Halil’e katil olduğunu söylemek her şeyi altüst edebilirdi.</span></p>

    <p class="duz-yaz" xml:lang="tr"><span class="duz-yaz1">– Başka, dedi heyecanlanarak.</span></p>

    <p class="duz-yaz" xml:lang="tr"><span class="duz-yaz1">– Kalan sayfaları okuyamadım çünkü hepsi yanmış.</span></p>

    <p class="duz-yaz" xml:lang="tr"><span class="duz-yaz1">Ressam Halil rahatlamıştı. Arkasına yaslandı.</span></p>

    <p class="duz-yaz" xml:lang="tr"><span class="duz-yaz1">– Evet, doğru. Buradan başladık dehlize. Çok uzundu. Bakmak ister misin?</span></p>

    <p class="duz-yaz" xml:lang="tr"><span class="duz-yaz1">Çok akıllıca bir soruydu. Eğer Numan ona dehlizin girişlerinin kapalı olduğunu söyleseydi elyazmasının yanmadığını, sonunu okuduğunu anlayacaktı.</span></p>

    <p class="duz-yaz" xml:lang="tr"><span class="duz-yaz1">– İsterim.</span></p>

    <p class="duz-yaz" xml:lang="tr"><span class="duz-yaz1">Bir süre durakladı Halil.</span></p>

    <p class="duz-yaz" xml:lang="tr"><span class="duz-yaz1">– Çöktü. Artık kullanılamaz. Şimdi ne istiyorsun, onu söyle.</span></p>

    <p class="duz-yaz" xml:lang="tr"><span class="duz-yaz1">– Bir dehliz daha kazmanı.</span></p>

    <p class="duz-yaz" xml:lang="tr"><span class="duz-yaz1">– Ne? Defol git başımdan.</span></p>

    <p class="duz-yaz" xml:lang="tr"><span class="duz-yaz1">– Bak. O kadar uzun bir dehlizi kazmışsın. Buradan taa Şemsi Ahmed Paşa’nın konağına kadar.</span></p>

    <p class="duz-yaz" xml:lang="tr"><span class="duz-yaz1">– Tek başıma kazmadım o dehlizi.</span></p>

    <p class="duz-yaz" xml:lang="tr"><span class="duz-yaz1">– Biliyorum, ama dehliz kazmanın bütün inceliklerini biliyorsun. Senden istediğim elli iki adımlık bir dehliz.</span></p>

    <p class="duz-yaz" xml:lang="tr"><span class="duz-yaz1">– Bir adım bile kazamam.</span></p>

    <p class="duz-yaz" xml:lang="tr"><span class="duz-yaz1">– Aynaya bak o zaman. Sana vereceğim parayla belki de düzeleceksin.</span></p>

    <p class="duz-yaz" xml:lang="tr"><span class="duz-yaz1">– Ben düzelemem. Düzelmek de istemiyorum. Hiçbir doktor beceremez bunu.</span></p>

    <p class="duz-yaz" xml:lang="tr"><span class="duz-yaz1">– Fransa’dan bir doktor geldi İstanbul’a. Sarayda. Sultan Mahmud’un kızını tedavi ediyor. Yangınlarda senin gibi olmuş bir sürü adamı iyileştirmiş. Sultan’ın kızı da dolaptaki mumun çıkardığı yangınla kötü halde. Şimdi onu iyileştiriyor.</span></p>

    <p class="duz-yaz" xml:lang="tr"><span class="duz-yaz1">– Nasıl getireceksin onu buraya?</span></p>

    <p class="duz-yaz" xml:lang="tr"><span class="duz-yaz1">– Ben getirmeyeceğim. Sen gideceksin Fransa’ya.</span></p>

    <p class="duz-yaz" xml:lang="tr"><span class="duz-yaz1">Sessizlik oldu. Gözleri iyice karanlığa alışmıştı. Mahzeni daha iyi görebiliyordu artık. Duvarlarda yüzlerce resim vardı ve hepsi de aynı kadının çıplak resimleriydi. İnanılmaz güzellikteki aynı kadına aitti, ama hepsinde ayrı bir anlam vardı. Birisinde ağlar gibiydi yüzü, birisinde hüzünlüydü, ama umut seziliyordu; birisinde ateşin içinde çırılçıplak yanıyordu.</span></p>

    <p class="duz-yaz" xml:lang="tr"><span class="duz-yaz1">– Nereye kazılacak bu dehliz?</span></p>

    <p class="duz-yaz" xml:lang="tr"><span class="duz-yaz1">– Kabul etmezsen söylemem.</span></p>

    <p class="duz-yaz" xml:lang="tr"><span class="duz-yaz1">– Söylemezsen kabul etmem.</span></p>

    <p class="duz-yaz" xml:lang="tr"><span class="duz-yaz1">– Kapalıçarşı’daki bir dükkândan İç Bedesten’e kadar.</span></p>

    <p class="duz-yaz" xml:lang="tr"><span class="duz-yaz1">– İç Bedesten’i soyacaksın.</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– Soyduklarının bir kısmını bize ve adamlarına verip, bir kısmını da ömrünün kalanında rahatça yaşayıp ahkam kesmek için cebe atacaksın.</span></p>

    <p class="duz-yaz" xml:lang="tr"><span class="duz-yaz1">– Hayır. Bir kısmını size ve adamlarıma vereceğim, gerisine karışma. Ben almayacağım.</span></p>

    <p class="duz-yaz" xml:lang="tr"><span class="duz-yaz1">– Neden kalkışıyorsun ki bu işe o zaman?</span></p>

    <p class="duz-yaz" xml:lang="tr"><span class="duz-yaz1">– Paşalar, zenginler kan emiyorlar. Varlıklarının büyük kısmı İç Bedesten’de.</span></p>

    <p class="duz-yaz" xml:lang="tr"><span class="duz-yaz1">Sustu. Numan tablolara bakmayı sürdürürken Abid Efendi merdivenin en üst basamağına fıçı taşımaya başlamıştı. Ressam Halil’in cevabıyla elindeki fıçıyı olduğu yere bırakarak dinlemeye koyuldu.</span></p>

    <p class="duz-yaz" xml:lang="tr"><span class="duz-yaz1">– Tamam. Ama bana yardım edeceksin. Doktorun yerini iyice öğreneceksin.</span></p>

    <p class="duz-yaz" xml:lang="tr"><span class="duz-yaz1">– Anlaştık. Sabah erkenden geleceğim. Kapalıçarşı’ya gitmen için sana bir çarşaf ile peçe getireceğim.</span></p>

    <p class="duz-yaz" xml:lang="tr"><span class="duz-yaz1">– Var.</span></p>

    <p class="duz-yaz" xml:lang="tr"><span class="duz-yaz1">– Tamam. Dehlizin başlangıcı bir dükkânın alt kattaki küçük deposunda olacak.</span></p>

    <p class="duz-yaz" xml:lang="tr"><span class="duz-yaz1">– Dur. Öyle sandığın gibi kolay değil. Önce dışarıdan ölçüler alınması lazım.</span></p>

    <p class="duz-yaz" xml:lang="tr"><span class="duz-yaz1">– Hazır. Hepsi burada yazılı.</span></p>

    <p class="duz-yaz" xml:lang="tr"><span class="duz-yaz1">Halil şaşırmıştı.</span></p>

    <p class="duz-yaz" xml:lang="tr"><span class="duz-yaz1">– Kayalar çıkabilir. Çok yumuşak toprağa da denk gelebiliriz. İşimiz uzayabilir. Hem o kalabalıkta çıkarttığımız toprağı ne yapacağız?</span></p>

    <p class="duz-yaz" xml:lang="tr"><span class="duz-yaz1">– Taşıyacağız.</span></p>

    <p class="duz-yaz" xml:lang="tr"><span class="duz-yaz1">– Nasıl?</span></p>

    <p class="duz-yaz" xml:lang="tr"><span class="duz-yaz1">– Adamlarımdan birisi hamal gibi gezinecek çarşıda. Arada bir dükkâna girip küfesini toprakla doldurup dışarı çıkaracak.</span></p>

    <p class="duz-yaz" xml:lang="tr"><span class="duz-yaz1">– Senin adamlarını herkes tanır.</span></p>

    <p class="duz-yaz" xml:lang="tr"><span class="duz-yaz1">– Yıllardır denizlerde olan bir denizci çalışacak. Herkes onu hamal biliyor.</span></p>

    <p class="duz-yaz" xml:lang="tr"><span class="duz-yaz1">– Çaldıklarını ve bizi nasıl çıkaracaksın çarşıdan?</span></p>

    <p class="duz-yaz" xml:lang="tr"><span class="duz-yaz1">– Bana bırak.</span></p>

    <p class="duz-yaz" xml:lang="tr"><span class="duz-yaz1">– Peki dükkân sahibi nasıl razı oldu bu işe? Hırsız damgası yiyecek. Yakalanırsa kellesi gidecek.</span></p>

    <p class="duz-yaz" xml:lang="tr"><span class="duz-yaz1">– Aynı sabah Danimarka’ya gemiyle kaçacak.</span></p>

    <p class="duz-yaz" xml:lang="tr"><span class="duz-yaz1">– Hangi sabah?</span></p>

    <p class="duz-yaz" xml:lang="tr"><span class="duz-yaz1">– Görürsün. Sen yarın hazır ol.</span></p>

    <p class="duz-yaz" xml:lang="tr"><span class="duz-yaz1">Abid Efendi’ye dönerek çenesini tutmasını söyledi. Abid bu namlı kabadayının tehdidiyle korkudan konuşamadı, ama ona vereceği parayı duyunca gevşedi. Numan bir testi şarapla evin yolunu tuttu. Koyu karanlık vardı. Ay yoğun bulutlarla kaplıydı. Rüzgâr iyiden iyiye eserken tenha sokaklarda köpekler ulumaya başlamıştı. Arkasını döndüğünde karanlığın içinde bir şeylerin kıpırdadığını sandı. Bu karanlıkta kapkara giyinmiş bir yaratığı fark edebilir miydi? Zarar vermeyeceğinden emindi. Evine geldiğinde içeri girmeden önce son bir defa dönüp baktı. Kimse yoktu. İçeri girince kapıyı kilitledi. Odasına çıkarken lambalara üfledi. Yatağı hazırdı. Şarabını testiden içerken beyaz çarşafa döktü. Farkına varmadı. Kısa süre sonra gözleri kapanmaya başladı.</span></p>
  </div>
</body>
</html>