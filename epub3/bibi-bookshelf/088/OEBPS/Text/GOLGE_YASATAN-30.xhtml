<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-30.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 14</span></h1>

    <p class="duz-yaz" xml:lang="tr"><span class="duz-yaz1">Kavganın yorgunluğu, aldığı yaralar Numan’ın bedenini epey zorluyordu. Lavirentos’a doğru koşarken arka sokaklardan geçiyor, sürekli arkasını kolaçan ediyordu. Hemen duyulan olay İstanbul halkını tedirgin etmişti. Herkes evlerine çekilmiş, ışıkları söndürmüş, pencerelerin köşelerinden bakıyordu. Lavirentos’a varmak üzereyken sokağın ucunda Erzurumlu’nun adamlarını gördü. Birisi yaralıydı. Diğeri onu taşıyordu. Saklandı. Adamlar geçene kadar hançerinin kabzasını sıkıca tuttu. Sonra Abid Efendi’nin araladığı kapıdan Lavirentos’a süzülüverdi.</span></p>

    <p class="duz-yaz" xml:lang="tr"><span class="duz-yaz1">– Tamam mı? dedi Numan, mahzene iner inmez Halil’e bakarak.</span></p>

    <p class="duz-yaz" xml:lang="tr"><span class="duz-yaz1">– Evet, dedi Halil.</span></p>

    <p class="duz-yaz" xml:lang="tr"><span class="duz-yaz1">– Eline sağlık.</span></p>

    <p class="duz-yaz" xml:lang="tr"><span class="duz-yaz1">– Şimdi ne olacak Galatalı.</span></p>

    <p class="duz-yaz" xml:lang="tr"><span class="duz-yaz1">– Abid Efendi ve sen payınıza düşeni alacaksınız.</span></p>

    <p class="duz-yaz" xml:lang="tr"><span class="duz-yaz1">– Sonra.</span></p>

    <p class="duz-yaz" xml:lang="tr"><span class="duz-yaz1">– Sonrasını siz bilirsiniz. Avrupa’ya gidin. Tedavini yaptır, resimlerini çiz.</span></p>

    <p class="duz-yaz" xml:lang="tr"><span class="duz-yaz1">– Sen ne yapacaksın?</span></p>

    <p class="duz-yaz" xml:lang="tr"><span class="duz-yaz1">– Gideceğim.</span></p>

    <p class="duz-yaz" xml:lang="tr"><span class="duz-yaz1">– Nereye?</span></p>

    <p class="duz-yaz" xml:lang="tr"><span class="duz-yaz1">– Bilmiyorum.</span></p>

    <p class="duz-yaz" xml:lang="tr"><span class="duz-yaz1">Abid Efendi ve Halil paylarını aldılar. Numan birkaç tane değerli mücevher alarak kalanları güzelce istifledi mahzendeki çantaya. Bu arada Kız Servet geldi. Yarası kanıyordu, ama düzelecek gibi görünüyordu. Numan çantayı Kız Servet’e teslim etti. Bu gece kendilerini bekleyen adamlarına dağıtıp ortadan kaybolmasını istedi.</span></p>

    <p class="duz-yaz" xml:lang="tr"><span class="duz-yaz1">– Ben gidiyorum, dedi Zeyneb’e dönerek.</span></p>

    <p class="duz-yaz" xml:lang="tr"><span class="duz-yaz1">– Ben?</span></p>

    <p class="duz-yaz" xml:lang="tr"><span class="duz-yaz1">– Sana döneceğim. Seni alacağım. Şimdi gelme. Sana bir şey olmasına dayanamam.</span></p>

    <p class="duz-yaz" xml:lang="tr"><span class="duz-yaz1">– Geleceğim.</span></p>

    <p class="duz-yaz" xml:lang="tr"><span class="duz-yaz1">– Seni tehlikeye atmak istemiyorum. Mutlaka geleceğim. Biraz sabret. Ben çıktıktan sonra evine git. Çok dikkatli ol. Birkaç gün dışarı çıkma.</span></p>

    <p class="duz-yaz" xml:lang="tr"><span class="duz-yaz1">Numan Zeyneb’e sarıldı. Hızla çıktı mahzenden. Kapıyı açacaktı ki dışarıdan gelen seslerle durdu. Kapıya dayadı kulağını. Erzurumlu’nun adamlarıydı. Kız Servet’i takip etmiş olmalıydılar. Hemen aşağıya döndü.</span></p>

    <p class="duz-yaz" xml:lang="tr"><span class="duz-yaz1">– Erzurumlu’nun adamları gelmiş.</span></p>

    <p class="duz-yaz" xml:lang="tr"><span class="duz-yaz1">– Eyvah. Ne yapacağız?</span></p>

    <p class="duz-yaz" xml:lang="tr"><span class="duz-yaz1">– Dehliz, dehliz vardı burada!</span></p>

    <p class="duz-yaz" xml:lang="tr"><span class="duz-yaz1">– Çökmüştür Numan artık orası.</span></p>

    <p class="duz-yaz" xml:lang="tr"><span class="duz-yaz1">– Başka şansımız var mı? Şimdi toplanıyorlar. Birazdan içeri girerler.</span></p>

    <p class="duz-yaz" xml:lang="tr"><span class="duz-yaz1">– Şurada. Şarapların arkasındaki duvarda.</span></p>

    <p class="duz-yaz" xml:lang="tr"><span class="duz-yaz1">– Haydi o zaman.</span></p>

    <p class="duz-yaz" xml:lang="tr"><span class="duz-yaz1">Rafları çektiler. Gürültü yapmamaya çalışıyorlardı. Bu arada Halil malzemelerini hazırlamıştı. Dehliz girişine ördüğü duvarı kırmaya başladı. Küçük bir oyuk açıldığında ışığı içeriye doğru tuttu Numan. Halil’e önden gitmesini söyledi. Peşinden Numan dehlize girdi. Zeyneb, Abid Efendi ve Kız Servet onu takip ediyordu. Çok ağır nem vardı. Kimi yer oldukça çökmüştü. Halil hemen geçebilecekleri hale getiriyordu. Sonunda dehliz yukarı doğru eğimlendi.</span></p>

    <p class="duz-yaz" xml:lang="tr"><span class="duz-yaz1">– Aslında burası çökmüştü. Bir gün lazım olabileceğini düşünerek yeniden açtım, dedi Halil.</span></p>

    <p class="duz-yaz" xml:lang="tr"><span class="duz-yaz1">– Nereye açılıyor?</span></p>

    <p class="duz-yaz" xml:lang="tr"><span class="duz-yaz1">– Mezarlık.</span></p>

    <p class="duz-yaz" xml:lang="tr"><span class="duz-yaz1">– Haydi çık.</span></p>

    <p class="duz-yaz" xml:lang="tr"><span class="duz-yaz1">– Tamam. Oldu işte.</span></p>

    <p class="duz-yaz" xml:lang="tr"><span class="duz-yaz1">Dehlizden çıktılar. Halil dehlizin girişinde kaldı.</span></p>

    <p class="duz-yaz" xml:lang="tr"><span class="duz-yaz1">– Haydi Halil, dedi Abid Efendi.</span></p>

    <p class="duz-yaz" xml:lang="tr"><span class="duz-yaz1">– Ben gelmiyorum, dedi Halil dehlizin karanlığına doğru bakarak.</span></p>

    <p class="duz-yaz" xml:lang="tr"><span class="duz-yaz1">– Yürüsene, diyerek çekiştirdi Abid Efendi, Halil’i kolundan tutarak.</span></p>

    <p class="duz-yaz" xml:lang="tr"><span class="duz-yaz1">– Bırak, diye araya girdi Numan.</span></p>

    <p class="duz-yaz" xml:lang="tr"><span class="duz-yaz1">– Hani gelecekti? Hani tedavi olacaktı? diye yakardı Abid, ağlamaklı bir sesle.</span></p>

    <p class="duz-yaz" xml:lang="tr"><span class="duz-yaz1">– Onu resimleriyle, dehlizleriyle bırakmak en doğrusu. Haydi biz gidelim. O da dehlizi kapatsın.</span></p>

    <p class="duz-yaz" xml:lang="tr"><span class="duz-yaz1">Vedalaştılar. Ayrı yönlere dağıldılar. Numan Zeyneb’i evine kadar götürdü. Hiçbir şey söylemediler. Bir öpücükten sonra Numan hızla limana koştu. Sabah kalkacak olan Danimarka gemisine bindi. Filikalardan birisine girerek yattı. Gemiye gelip saklanana kadar çok hızlı geçen zaman sanki durmuştu. Gökyüzüne baktı. Açık bir geceydi. Kısa süre sonra bir gece gelip Zeyneb’i de alabileceğini düşündü. Her şey bitmişti. Kaybettiği adamlarının kimler olduğunu hatırlamaya çalıştı. Cebindeki afyonu çıkarttı yavaşça. İçine çekti. Rahatladı. Yosun kokusu duyumsadı hafifçe başı dönerken. O adamı gördü yine düşünde. Kocaman ışık dolu binaların arasında gözlerinden sarı ışıklar fışkıran dev demir böceklerin önünde koşturuyordu. Karnını tutuyordu. Ara sokaklardan birisinde yere yığıldı. Kanlar içinde yatıyordu. Birden sarsıldı. Korkuyla gözlerini açtı. Tüyleri ürpermişti. Derin bir nefes aldı. Tekrar kapadı gözlerini. Böbreklerine yediği tekmelerle uyandı. İki adamın dört elini gördü üzerine doğru gelen. Erzurumlu’nun adamlarıydı. Ellerindeki bıçakları karnına sapladılar. Kusmak üzereydi. Ağzında kan ve tuz tadı vardı. Bedenindeki onlarca yaradan durmadan kan akıyordu. Ölüyordu Galatalı Numan.</span></p>
  </div>
</body>
</html>