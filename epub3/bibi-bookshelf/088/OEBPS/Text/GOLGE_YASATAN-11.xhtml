<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-11.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 5</span></h1>

    <p class="duz-yaz" xml:lang="tr"><span class="duz-yaz1">Galatalı Numan gürültülere uyanıp pencereye koştu. Heyecanlanmıştı. Deli Hüseyin gelmişti mahalleye, onun peşine takılmıştı çoluk çocuk. Mahalledeki hareketi seyreden Numan yeni sağılmış sütü içtikten sonra ağır ağır giyindi. Sokağa çıktığında kalabalık dağılmamıştı. Aralarından geçip Abid Efendi’nin meyhanesine yürüdü. Samurkaş Salih onu bekliyordu. Meyhaneyi göz ucuyla kolaçan ettikten sonra Salih’in masasına oturdu. Salih dayanamadı.</span></p>

    <p class="duz-yaz" xml:lang="tr"><span class="duz-yaz1">– Sen yine neyin peşindesin?</span></p>

    <p class="duz-yaz" xml:lang="tr"><span class="duz-yaz1">– İstediklerimi yaptın mı?</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– Dur, anlatma. Birazdan Tatar Nazif gelecek. O zaman anlatırsın.</span></p>

    <p class="duz-yaz" xml:lang="tr"><span class="duz-yaz1">– Dün gece Gürcü Ali Paşa’yı sen mi astın çengele? Erzurumlu’nun adamını sen mi kör ettin? Bizim hiçbir şeyden haberimiz yok.</span></p>

    <p class="duz-yaz" xml:lang="tr"><span class="duz-yaz1">Galatalı Numan cevaplamadı. Meyhanenin her yerine dikkatlice bakıyordu. Samurkaş Salih elleriyle sürekli yüzünü ovuşturuyor, lakabını kazanmasını sağlayan kaşlarını buruyordu. Sabrı tükenmek üzereydi. Numan’ın yaptıklarına anlam veremiyordu. Tatar Nazif geldiğinde hem biraz hava alıp kafalarını toparlamak hem de rahat konuşabilmek için dışarı çıktılar. Galata’nın ara sokaklarından denize doğru yürüdüler.</span></p>

    <p class="duz-yaz" xml:lang="tr"><span class="duz-yaz1">– Anlat bakalım, dedi Salih’e.</span></p>

    <p class="duz-yaz" xml:lang="tr"><span class="duz-yaz1">– Dün gece, dediğin gibi, Kapalıçarşı kapanmadan önce Kalpakçıların ordaki Serpuşçular Sokağı’nda kuytu bir köşeye saklandım. Bölükbaşı ve bekçiler ellerindeki sopaları duvarlara vurarak önce halkı, sonra da esnafı çıkarttılar. Ana kapılar ile sapa yerlerdeki dar kapıları kapatıp düdüklerini öttürerek içeride fink atmaya başladıklarında yerimden çıktım. Bilirsin kapılar kapandı mı dükkân sahipleri bile içeri alınmaz. İçerdeki bekçilerin de anca ölüsü çıkabilir.</span></p>

    <p class="duz-yaz" xml:lang="tr"><span class="duz-yaz1">– Bütün gece geziniyorlar mı?</span></p>

    <p class="duz-yaz" xml:lang="tr"><span class="duz-yaz1">– Yok be. Pencereleri kapatmak için tırmanılan merdivenlerin tepesinde içeriye bakan küçük balkonlara çıkıyorlar. Buradan içeriyi gözetliyorlar. Ama çoğu sızıp kalıyor.</span></p>

    <p class="duz-yaz" xml:lang="tr"><span class="duz-yaz1">– Dediğim adama gittin mi?</span></p>

    <p class="duz-yaz" xml:lang="tr"><span class="duz-yaz1">– Evet. İstediklerini bana anlattı. 19 bekçi, 17 tane de bölükbaşı var içeride. Bunların 7-8 tanesi balkonlara çıkar, ana caddeleri gözetlermiş. Kalanların yarısı sohbete dalar, ondan da kalanların yarısı bir köşede sızarmış. Yani anlayacağın ortada 8-9 bekçi gezer, onlar da ara sokaklara kadar girecek vakit bulamazmış. Zaten ben çok korkmuştum, ama sabaha kadar yakalanmadan koca çarşıda gezdim.</span></p>

    <p class="duz-yaz" xml:lang="tr"><span class="duz-yaz1">– İç Bedesten?</span></p>

    <p class="duz-yaz" xml:lang="tr"><span class="duz-yaz1">– Koca kapıları öyle ihtişamlı ki, orayı kollama ihtiyacı bile duymuyorlar.</span></p>

    <p class="duz-yaz" xml:lang="tr"><span class="duz-yaz1">– Tamam. Sağ ol.</span></p>

    <p class="duz-yaz" xml:lang="tr"><span class="duz-yaz1">– Anlatsana artık.</span></p>

    <p class="duz-yaz" xml:lang="tr"><span class="duz-yaz1">– Biraz içelim. Yarın anlatacağım.</span></p>

    <p class="duz-yaz" xml:lang="tr"><span class="duz-yaz1">Meyhaneye yürüdüler tekrar. Bir süre hiç konuşmadılar. Abid Efendi’nin getirdiği içkilerle sarhoş olana dek içtiler. Numan, Salih ve Nazif gittikten sonra meyhane kapanana kadar oturdu. Yaşlı meyhaneciye zamanında garip şeyler olduğu söylenen mahzeni sormaya yeltendi. Vazgeçecekken konuyu kendisi açtı.</span></p>

    <p class="duz-yaz" xml:lang="tr"><span class="duz-yaz1">– Sen de merak ediyorsun değil mi?</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– Ama merak edecek bir şey yok.</span></p>

    <p class="duz-yaz" xml:lang="tr"><span class="duz-yaz1">– Mahzende iki tane korkunç yaratık varmış eskiden. Bunlar geceleri meyhanenin kapısından değil, mezarlığa kadar kazdıkları dehlizden çıkarlarmış.</span></p>

    <p class="duz-yaz" xml:lang="tr"><span class="duz-yaz1">– Hayır. Yalan.</span></p>

    <p class="duz-yaz" xml:lang="tr"><span class="duz-yaz1">– Bunlardan birisi yaşıyormuş.</span></p>

    <p class="duz-yaz" xml:lang="tr"><span class="duz-yaz1">– Nerede?</span></p>

    <p class="duz-yaz" xml:lang="tr"><span class="duz-yaz1">– Aynı yerde. Sen yine mahzenine almışsın onu. Afyonkeşler gece mezarlıktan çıkarken görmüşler o kara pelerinli yaratığı.</span></p>

    <p class="duz-yaz" xml:lang="tr"><span class="duz-yaz1">– Afyonkeşler hep hayal görür.</span></p>

    <p class="duz-yaz" xml:lang="tr"><span class="duz-yaz1">– Üç tanesi aynı anda aynı hayali görmez. Bak Abid Efendi, o adamla beni görüştür. İkinize de çok para vereceğim. Belki gidip ecnebi doktorlara bile görünebilir. Sen de gider, ölene kadar başka memleketlerde gezersin.</span></p>

    <p class="duz-yaz" xml:lang="tr"><span class="duz-yaz1">– Sana yok dedim.</span></p>

    <p class="duz-yaz" xml:lang="tr"><span class="duz-yaz1">– İyi düşün. Adı her neyse o yaratığa da söyle. Benim istediğimi yaparsanız zengin olursunuz. Akşam yine uğrayacağım.</span></p>

    <p class="duz-yaz" xml:lang="tr"><span class="duz-yaz1">Ihlamur mesiresinde çalıların arasında aldığı afyonun ateşlendirdiği vücudunu yalıyordu hafif bir rüzgâr içi geçmeden önce.</span></p>
  </div>
</body>
</html>