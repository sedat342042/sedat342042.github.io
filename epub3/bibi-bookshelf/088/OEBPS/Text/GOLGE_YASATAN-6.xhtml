<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-6.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">3</span></h1>

    <p class="duz-yaz" xml:lang="tr"><span class="duz-yaz1">– Neden böyle boyuyorsun gözlerini?</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Yeterince hüzünlü görünüyorsun zaten.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Bak bir de böyle ağlayınca.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Ağlama!</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Ağla, ama şimdi değil.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Üzme beni, bir tutam mutluluğumu da alma elimden. Zor olsa da acılarını hissettirme bana. Bu çok bencilce, biliyorum; istersen “korkak” de, “senin kadar bile cesaretim olmadığını” söyle, ama inan bu durumda ben senden çok daha fazla acı çekiyorum.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Tamam inanıyorum, ben burada olduğum için ağlamıyorsun, içinden öyle geliyor, ben olmasam da tutamayacaktın kendini, ama beni böyle çaresiz gönderme.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Evet, gideceğim yine.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Uzaklara. Sensiz. Ama mektup yazacağım sürekli, her zaman yaptığım gibi. Sevgimi acemice kâğıtlara yazıp zarflayacağım, onca mesafeden sana ulaştırmak için.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Doğru söylüyorsun. Sevginin en zoru bu, çünkü gözlerimiz, bedenlerimiz ayrı kaldıkça yüreklerimiz sevgiyi büyütüyor; acıyla sulayarak. Anlıyor musun söylemek istediklerimi?</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Gitmek istemiyorum. Seni geride bırakmak “ölmek”le aynı.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Doğru, “öldürmek”le de aynı. Sen de benim yaşadıklarımı yaşıyorsun. Ama asla unutma; her zaman giden kalandan çok acı çeker.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Tabiî ki özlüyorum. Anlamadığım bir dilde, anlamadığım mimikler yaparak konuşan, farklı acılar çekip, farklı mutlulukları güzel evlerde yaşayan insanların olduğu o soğuk ülkede aradığım, özlediğim tek şey sensin.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Deniz mi? Var, ama hep soğuk.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Dediğin gibi kokusudur önemli olan. Aslında hepimiz gizliden gizliye denizin kokusuna hayranızdır kendinden çok. Deniz kıyısında hissettiğimiz o garip huzur da bu kokudandır. Orada da kentin duvarlarına, yollarına hatta insanlarına bile yosun kokusu sinmiş, bu huzuru insanların yüzlerinde bile görebilirsin.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Evet, evler bahçeli, hemen hepsi. Bahçeler de çiçekli. Çiçekler soğuğa alışkın. Bizim ülkemizde çiçekler bu soğuğa asla dayanamaz. Bizim ülkemizde çiçekler toprağında canlıyken değil, vazoda ölüyken sevilir. Bizim ülkemizde ölüler daha değerlidir.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Ölüler mi? Birinin ölümünden sonra yakınları ertesi gece toplanıp içiyorlar. Onunla yaşadıklarını diğerlerine anlatıp gülümsüyorlar.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Dediğin gibi çok yağmur yağıyor. Yağmur yağarken seni hatırlıyorum yabancı bir camdan yabancı bir sokağa bakarken. Tanıdık olan tek şey canlandırdığım hayalin. Kimi zaman o yağmurda seninle dans ettiğimizi hissediyorum. Hayal bitip de gerçeğe dönünce çok üzülüyorum. Islak sokakta seni ararken buluyorum kendimi.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Sandığının aksine ihtiyarlar güler yüzlü değil. O garip ülkenin inatçı soğuğu ihtiyarlarının bedenlerine saplanmış, ama sevecenlik kişiliklerine kazınmış, yüreklerine sinmiş sanki.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Hayır, sadece ihtiyarlar. Sevgililer hep mutlu, güler yüz taşıyorlar. Öpüşüyorlar, sürekli öpüşüyorlar. Duvarların dibinde, deniz kıyısında, şehrin en işlek caddesinde, yağmur yağarken, gün batarken, yürürken.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Ben mi? Yadırgamıyorum. Yadırganması gerekenler öpüşmeyi, sevişmeyi yadırgayanlar. Öpmek, öpülmek, kokusunu duymak sevgilinin teninin, sevişmek, özgürlüğü, yaşamı hissetmekten daha doğal, daha güzel ne olabilir ki? Sana bunları neden anlatıyorsam. Saçmalıyorum. Unut bunları.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Biliyorum anlıyorsun. Zaten anladığını bildiğim için anlatıyorum, ama başka şeylerden bahsetmeliyiz.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Tamam, sor bakalım?</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Neden utanıyorsun? Neden ayıplayayım ki?</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Hayır, oyuncakçı dükkânları sandığın gibi büyük değil.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Haklısın, ama filmlerde gördüğün ülke burası değil. O ülke çok daha uzakta.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Küçük ama tüm oyuncaklar özenle seçilmiş. Dükkânlar kalabalık.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Evet, haklısın. Bizim ülkemizde oyuncakçı vitrinlerinin önü kalabalıktır, dükkânların içi değil.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Çocuklar içeride oynuyorlar, saatlerce oynadıktan sonra yeni oyuncaklarını seçiyorlar.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Hayır, dükkân sahipleri oyuncaklarla oynadıkları için kızmıyorlar. Büyükleri de çocuklarının istediği oyuncakları alıyorlar. Hepsi biliyor; oyuncak gerekli, su gibi, ekmek gibi.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Ve büyüklerin ceplerinde oyuncak alabilecekleri paraları var.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Senin gibi uçurtma yürekli kızlar mutlu orada. Benim gibi babalar da. Para kazanmak için ayrı kalarak sevdiklerini üzmek zorunda değiller.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">– Bak yine gözlerin buğulandı. Ağlama, beni uğurlamak için yaptığın makyaj bozulacak.</span></p>

    <p class="duz-yaz" xml:lang="tr"><span class="duz-yaz1">– …</span></p>

    <p class="duz-yaz" xml:lang="tr"><span class="duz-yaz1">(Avucundaki elleri titremeye başlamıştı. Kerem Yağmur’a sarıldığında göğsünde hissettiği bedeni bu acıya katlanmak için çırpınıyordu çaresizce. Küçük bedeninin taşıdığı küçük yüreğindeki büyük sevgi, artık bu acıya tanıdıktı. Konuşmasa da onu çok iyi anlıyordu. Boğazında düğümlenen korkuyu, sıkıntıyı, karabasanı, çaresizliği biliyordu.)</span></p>

    <p class="duz-yaz" xml:lang="tr"><span class="duz-yaz1">Ağlama(ma)lıydı.</span></p>

    <p class="x-nokta" xml:lang="tr"><span class="duz-yaz1">***</span></p>

    <p class="duz-yaz" xml:lang="tr"><span class="duz-yaz1">Ülkeye döndüğünde evde değillerdi. İstanbul’un, bu koca kentin her yerinde onları arıyordu. Her gün yeni bir yenilgiyle dönüyordu. Eve girince hep aynı fotoğrafa bakıyordu. Yine o fotoğrafın karşısındaydı. Elindeki teybin kayıt düğmesine bastı ve konuşmaya başladı.</span></p>

    <p class="duz-yaz-ilk-paragraf" xml:lang="tr"><span class="duz-yaz1">“Tren hızla geçiyordu, gülüyorduk. Sarhoş bir gecenin yarı ayık bir sabahındaydık. Hayat, biraz daha kolay, biraz daha az karmaşıktı. Kim bilir kaç ülke dolaşmış, kaç insanı ıslatmış donuk bulutlar vardı üzerlerimizde. Demirin demire temasından çıkan iç gıcıklayıcı ses sürükleniyordu trenin tekerlekleriyle birlikte. Gençliğe ilk adımlarımızı attığımızda, bu bizi köleleştiremeyen düzenin dışında olmanın garip, hüzünlü mutluluğunu duyuyorduk. Timur geçen trene tüysüz kıçını açmış, bütün dünyaya gösterir gibi gösteriyordu. İçten gelen kahkahalarımız küçük, komik ayrıntıların peşine takılıyordu. Komik olmanın getirdiği bir hüzün beliriyordu yüzlerimizde.</span> – <span class="duz-yaz1">Bu ülkede her komik anda hüzün mutlaka vardır.</span> – <span class="duz-yaz1">İlgü gülümsüyordu fotoğrafın en sağından, fotoğrafı çeken delikanlının, benim yüzüme bakarak.</span></p>

    <p class="duz-yaz" xml:lang="tr"><span class="duz-yaz1">O durağan fotoğraf. Bir makinenin yaşam parçalarımızdan birisini çekip bir kâğıda yapıştırması. Önemli olduğu düşünülen, belki başkasına anlamsız gelen durdurulmuş anlar, dondurulmuş gülücükler, kalıplaştırılmış kaypaklıklar, öylece kalakalmış sahtelikler, belki bir parça sevgi, fotoğrafın en sağındaki kızın yüzünde. Belki nefret Timur’un görünmeyen yüreğinde, fotoğrafın en sağındaki kıza ve fotoğrafı çeken delikanlıya, bana.”</span></p>

    <p class="duz-yaz-ilk-paragraf" xml:lang="tr"><span class="duz-yaz1">İlgü’yü düşlüyordu. İlgü’ye anlattığı, rüyalarına giren garip adamı. İnanmıyordu Kerem’e. Belki doktoru inanırdı yazdıklarına.</span></p>
  </div>
</body>
</html>