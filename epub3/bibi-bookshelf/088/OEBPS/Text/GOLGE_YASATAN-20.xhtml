<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-20.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">10</span></h1>

    <p class="duz-yaz" xml:lang="tr"><span class="duz-yaz1">Sokaklarda gezinmenin, geçtiği her yere bakınmanın, otelleri, pansiyonları, hastaneleri aramanın, birlikte gittikleri yerlerde, olur da gelir diye vakit geçirmenin, kafelere, barlara girmenin faydası olmayacağını Kerem de biliyordu. Sadece çırpınıyor, umutsuzluk içinde deviniyordu koca kentin içinde.</span></p>

    <p class="duz-yaz" xml:lang="tr"><span class="duz-yaz1">Kişiliğini yitirmişti. Bedeni bir sıvı gibiydi; günlerin şekillendirdiği biçimde akıyordu. Düşleri ona ait değildi, onları bile pencereden seyrediyordu sanki. Ölse; en feci şekilde öldürülse acı duymayacağından emindi. Ölümün geldiğini bile anlayamayacak durumdaydı. Televizyonu hiç kapatmıyor, kayan görüntülere anlamsızca bakıyordu. Uzak bir ülkedeki büyük selde kalan küçük çocuğun çamurlu sulara kendini bırakışı ile yarı çıplak dans eden, etraftaki bıyıklı adamları eğlendiren kadının yakın çekime alınan kalçalarını aynı tepkisizlikle seyrediyor; yine aynı tepkisizlikle arada bir pencereden dışarı bakıp içkisini içiyordu ilaçlarla birlikte.</span></p>

    <p class="duz-yaz" xml:lang="tr"><span class="duz-yaz1">Gürültü ve kalabalık istedi bir anda. Çok önemli bir işe geç kalmış gibi hızla hazırlandı. Televizyonda kayan görüntüleri, büyük selde boğulan küçük çocuğu, yarı çıplak dans eden kadının kalçalarını - bunların altı yıl önce bir erkeğe ait olduğunu bilmiyordu - ardında bırakıp evden çıktı. Yerin metrelerce altına inşa edilen ve bir sürü merdivenle inilen o karanlık, gürültülü - ki duvarlarda iri harflerle içerideki ses düzeyi duyma bozukluğuna yol açabilir yazmışlardı - mekânlardan birisine girdi.</span></p>

    <p class="duz-yaz" xml:lang="tr"><span class="duz-yaz1">Kalabalığa karıştı ve onların anlamsız oyunlarına ortak oldu, sarhoşluğunu yeniledi, güldü. Yaşayacakları ilk sevişmenin heyecanıyla hayaller kuran, bakireliklerini dünyanın en önemli hazinesiymiş gibi sakladıklarına, saklatıldıklarına ilk sevişmede pişman olacaklarını bilmeyen ve bir erkeğe penise bakar gibi bakan, bu yüzden de ona baktıkça yanakları kızaran genç kızlara gülümsedi. Onları dürtüklerken bir yandan sevgililerinden korkan, bir yandan da ondan medet uman aşka aç, sınırları konmamış sevişmelere aç, kadınlıklarını bir erkeğin istekli bakışlarında bile hissedebilen, sıradanlıktan sıkıldıklarını kendilerine bile itiraf edemeyen, ama aykırı sevişmelerin en ince ayrıntılarını bile hayallerinde canlandırabilmeyi başarabilen ve bunları yaşama geçirebilmek için kendisi gibi gelip geçici yani düzenlerini, alışkanlıklarını bozmayacak, ama bilinçaltlarında besleyip büyüttükleri bütün fantezileri gerçekleştirebilecek adamlara ihtiyaç duyan orta yaşlı kadınların bakışlarına cevap verdi. Gülerek, bağırarak oynayanların arasında kalıp uyduğu bu garip oyunun gereklerini yerine getirirken, müzikten hoşlanıyormuş gibi yaparak kolayca ezberlenebilen sözleri tekrarlarken etrafındaki kadınların içini gıcıklayan kaçamak ve şehvetli temaslarını hissetti.</span></p>

    <p class="duz-yaz" xml:lang="tr"><span class="duz-yaz1">Kendisini yatakta bulduğunda yanında yatan orta yaştaki kadın aceleci hareketlerle ve yapay sözlerle onu istiyordu. Yıllardır birlikte olduğu iğrenç bir adamın ihanetlerine karşılık verebilmek ve yaşamında bir kez olsun aykırı bir sevişme yaşayabilmekti tüm istediği. Görünüşte Kerem bir araçtı, ama aslında o güne dek bir yabancıyı hayalleyerek mastürbasyon yaptığından, bir amaçtı. Hayvansal bir içgüdüyle estetikten uzak, hatta estetiğin kıyısından geçmemiş bir şekilde sevişen sevgilisinin yatakta yapamayacağı her şeyi yaparak kadını mutlu etti. Kadın Kerem’in sırtına tırnaklarını geçiriyor, farkında olmadan kanatıyordu. İki üç dakika içinde çığlık çığlığa bağırarak orgazm oldu. Apar topar giyindi hemen, biraz da utanarak “Sağ ol” dedi, Kerem’in yüzüne bakmadan. Saçlarını bile toparlamadan çıktı.</span></p>

    <p class="duz-yaz" xml:lang="tr"><span class="duz-yaz1">Kerem içkinin de etkisiyle odasını kaplayan ter kokusunu duyumsayarak kustu. Sıcak su olmadığından soğuk bir duş aldı. Sırtındaki yaralara su değince yanıyordu, ama Kerem hiç tepki vermiyordu. Duştan çıktı. Büyük beyaz havluyla kuruladı tenini. Havlu kızıla bürünmüştü. Uyuyana dek içmeye devam etti. Sanki onu gördü; saçları dökülmüştü, kaşları ve kirpikleriyle birlikte. Zayıflamıştı, kusuyordu durmadan. Kan çanağına dönmüş gözlerinin etrafı morarmış ve koyu mavi damarlar belirmişti alnının ortasında. Dudaklarının rengi kaçmıştı. Boynu var mı yok mu, belli değildi. Ölmeye hazırlanıyordu her gece yatmadan önce ve sabah uyandığında lanet ediyordu Azrailine. Durup dururken ölüyordu ve adamların ucuz bir beze sardıkları cansız, ölümü istemiş, ölümü hak etmiş ve kazanmış bedenini yer altına gönderip son görevini yerine getirmesini sağlıyorlardı; kaygan tenli solucanların, beyaz kurtçukların, siyah, kırmızı, sarı böceklerin ve bir gözünden girip öbüründen çıkacak parlak derili yılanların karnını doyurmak. Bu kâbustan kurtulamıyor, boğulacağını hissediyordu.</span></p>

    <p class="duz-yaz" xml:lang="tr"><span class="duz-yaz1">Ter içinde kalktı. Üzerine yapışmış giysileri çıkarttı. Sırtındaki yaralar tuzlu terden yanıyordu. Ses kayıt cihazını açtı. Biraz bekledi ve konuşmaya başladı:</span></p>

    <p class="duz-yaz" xml:lang="tr"><span class="duz-yaz1">“Komiser, babamın ölümünden iki ay sonra İlgü’nün olmadığı bir gece iyice içip sarhoş olayım dedim. Eskiden takıldığım nezih bir yere gittim. Epeyce içtim, ama çok gecikmeden evdeydim. Ilık bir duş yapıp tek başıma uyumanın tadını çıkarmanın hayallerini kurarak kapıyı açtım. Yatak odasına girdim. Sokak lambasının ışığı vuruyordu içeri, ama perdenin önünde bir karaltı vardı. Kıpırdayamadım. İçim çekildi.</span></p>

    <p class="duz-yaz" xml:lang="tr"><span class="duz-yaz1">– Işıkları yakma sakın, dedi orada duran adam.</span></p>

    <p class="duz-yaz" xml:lang="tr"><span class="duz-yaz1">Çok gerilmiştim.</span></p>

    <p class="duz-yaz" xml:lang="tr"><span class="duz-yaz1">– Otursana Kerem, dedi.</span></p>

    <p class="duz-yaz" xml:lang="tr"><span class="duz-yaz1">– Timur, sen misin?</span></p>

    <p class="duz-yaz" xml:lang="tr"><span class="duz-yaz1">– Benim. Otur. Sana birşey anlatıp gideceğim.</span></p>

    <p class="duz-yaz" xml:lang="tr"><span class="duz-yaz1">– Ne anlatacaksın? Babamı nasıl öldürdüğünü mü? Şefine hizmet mi ediyorsun hâlâ?</span></p>

    <p class="x-nokta" xml:lang="tr"><span class="duz-yaz1">***</span></p>

    <p class="duz-yaz" xml:lang="tr"><span class="duz-yaz1">– Kapı açıktı. Belki de kapı yoktu. İplere dizilmiş metal parçaları olabilirdi bende bir kapı varmış izlenimini uyandıran. Küçük bir masa ve iki tahta sandalyeden başka eşya yoktu. Tabandaki mozaik kaplamanın beyaz taşları belirgindi. Sandalyelerden kapıya yakın olanına oturdum. İçerideki bunaltıcı sıcak yüzünden bir süre sonra üzerimdeki gömlekte terimi emecek kuru doku kalmamıştı. Ter kokusunu andıran ekşimsi bir koku duyuyordum. Havada uçuşan toz tabakası genzime dolduğunda gitmeye yeltendim. Vazgeçtim. Kendimi çok huzursuz hissediyordum. Gözlerim karanlığa uyum sağladıkça odadaki ayrıntıları daha iyi seçmeye başladım. Duvarlar koyu bir renkle boyalı olmalıydı. Tavanda kullanılmayan bir ampul vardı. Kolumu dayadığımda gıcırdayan masanın üzerinde küçük madenî bir tabak duruyordu. Tabak, biten mumların kalıntılarıyla doluydu. Tam karşımda duran birisinin bana baktığı hissine kapıldım. Son zamanlarda bu tür hayalleri çok kurar olmuştum. Gözlerimi kısarak karanlığa baktım. Ayaklarıma bir yaratık çarpınca tüylerim ürperdi. Ensemden sırtıma doğru bir damla ter süzüldü. Kıpırdayamadım. Yavaşça eğildim. Beyaz bir kedi kabararak ayaklarıma sürtünüyordu. Rahatladım. Epeyce bekledim. Bekledikçe duyduğum huzursuzluk arttı. Birçok insanın buralarda aldığı mikroplarla öldüğünü duymuştum. Kalkmak üzereyken daha önce varlığını ayrımsayamadığım bir kapıdan içeriye dolan ışıkta, bu karanlığa pek uymayan beyaz kıyafetli bir adam belirdi.</span></p>

    <p class="duz-yaz" xml:lang="tr"><span class="duz-yaz1">– İçeri gelin.</span></p>

    <p class="duz-yaz" xml:lang="tr"><span class="duz-yaz1">Heyecanlandım. Korkmuyordum, ama nedensiz bir tedirginlik yaşıyordum. Adamın peşinden içeri girdim. Soru sormasına fırsat bırakmadan köşedeki paravanın arkasına geçtim. Gömleğim dışındaki her şeyi çıkardım. Sanki daha önce bu işi defalarca yapmış gibi davranıyordum. Adam dişçi koltuğuna benzeyen eski püskü bir koltuğu işaret etti. Tepesindeki beyaz lambayı yaktı. Yaptığı işe ciddi bir hava katan, belki de çocukluğundan beri doktor olmaya çalışmış, ama becerememiş beyaz kıyafetli adam aletlerini bu eski dişçi koltuğunun masasına yerleştirdi. Birkaç demir parçası, pamuk, alkol gibi malzemeler kullanıyordu.</span></p>

    <p class="duz-yaz" xml:lang="tr"><span class="duz-yaz1">– Emin misin? diye sordu.</span></p>

    <p class="duz-yaz" xml:lang="tr"><span class="duz-yaz1">Başımı salladım.</span></p>

    <p class="duz-yaz" xml:lang="tr"><span class="duz-yaz1">– Normalden fazla acı duyacağını biliyor musun?</span></p>

    <p class="duz-yaz" xml:lang="tr"><span class="duz-yaz1">– Biliyorum.</span></p>

    <p class="duz-yaz" xml:lang="tr"><span class="duz-yaz1">– Kalıcı olduğunu?</span></p>

    <p class="duz-yaz" xml:lang="tr"><span class="duz-yaz1">– Onu da biliyorum.</span></p>

    <p class="duz-yaz" xml:lang="tr"><span class="duz-yaz1">– Kataloğa bakmak ister misin?</span></p>

    <p class="duz-yaz" xml:lang="tr"><span class="duz-yaz1">– Hayır.</span></p>

    <p class="duz-yaz" xml:lang="tr"><span class="duz-yaz1">– Kararını verdin o zaman.</span></p>

    <p class="duz-yaz" xml:lang="tr"><span class="duz-yaz1">– Evet.</span></p>

    <p class="duz-yaz" xml:lang="tr"><span class="duz-yaz1">– Ne istiyorsun?</span></p>

    <p class="duz-yaz" xml:lang="tr"><span class="duz-yaz1">– Sericopelma communis.</span></p>

    <p class="duz-yaz" xml:lang="tr"><span class="duz-yaz1">– Bu Latince değil mi? Latince bilmiyorum.</span></p>

    <p class="duz-yaz" xml:lang="tr"><span class="duz-yaz1">– Kuşörümceği. Küçük kuşlarla beslenir. Fotoğrafını getirdim. Herhalde becerebilirsin.</span></p>

    <p class="duz-yaz" xml:lang="tr"><span class="duz-yaz1">– Kolay. Nereden çıktı bu?</span></p>

    <p class="duz-yaz" xml:lang="tr"><span class="duz-yaz1">– Ben bu türe hayranım. Başlayacak mısın?</span></p>

    <p class="duz-yaz" xml:lang="tr"><span class="duz-yaz1">Hazır olduğumu göstermek için bacaklarımı iyice açtığımda doktor hafifçe eğildi. Fotoğrafı bacaklarımın arasındaki boşluğa yerleştirdi. Bu örümceği sevmemin nedeni pek bulunmamasıydı belki de. Ya da kendinden çok daha güçlü olan başka bir türü, kuşları öldürmesiydi. Belki de orama yakışacağını sanmamdı. Bilmiyorum. Üzerinde pek uzun olmayan, ama rahatlıkla seçilebilen siyah tüyleri vardı. Dövme yapıldıktan sonra örümceğimin üzerinde aslındaki gibi tüyler bırakabilecektim.</span></p>

    <p class="duz-yaz" xml:lang="tr"><span class="duz-yaz1">– Boyutları nasıl olacak? diye sordu, ter içinde kalan doktor.</span></p>

    <p class="duz-yaz" xml:lang="tr"><span class="duz-yaz1">– Tam fotoğraftaki kadar.</span></p>

    <p class="duz-yaz" xml:lang="tr"><span class="duz-yaz1">Bacaklarımı iyice açtım.</span></p>

    <p class="duz-yaz" xml:lang="tr"><span class="duz-yaz1">– Kafası anüse doğru olursa gövdesi tam şu boşluğa yerleşecek, bacaklarından beşi sağ tarafta, beşi sol tarafta olacak. Yukarıdan aşağıya gövdesi yaklaşık altı santim, enine ise bacakları hariç 2-2,5 santim. Kafasına yakın olan iki bacağı üçer santim, diğerleri de dörder santim kadar.</span></p>

    <p class="duz-yaz" xml:lang="tr"><span class="duz-yaz1">– Epey araştırmışsın. Bir iğne yapmamı ister misin? Burası omza ya da sırta benzemez.</span></p>

    <p class="duz-yaz" xml:lang="tr"><span class="duz-yaz1">– Hayır. Başla.</span></p>

    <p class="duz-yaz" xml:lang="tr"><span class="duz-yaz1">Doktor eldivenlerini giydi. İstediğim dövmeyi yapmaya başladığında duyduğum acıyla gözlerimi kapattım. Geçmişe ait anları tekrar yaşadım.</span></p>

    <p class="x-nokta" xml:lang="tr"><span class="duz-yaz1">***</span></p>

    <p class="al-nt-aa-ilk-paragraf" xml:lang="tr"><span class="dar-paragraf-italik">– Abaküsünü unutma! diyor annem.</span></p>

    <p class="al-nt-aa" xml:lang="tr"><span class="dar-paragraf-italik">Abaküsün ne olduğunu bilmiyorum. Anlamadan bakıyorum.</span></p>

    <p class="al-nt-aa" xml:lang="tr"><span class="dar-paragraf-italik">– Sayı boncukların, diyor anlamadığımı görünce.</span></p>

    <p class="al-nt-aa" xml:lang="tr"><span class="dar-paragraf-italik">– Çantamda, diyorum elimi çantama vurarak. Annem elimden tutuyor kapıyı kilitledikten sonra. Her sabah aynı saatte kaldırılarak, tereyağlı-reçelli ekmekler yediriliyor, giydiriliyor ve okula götürülüyorum. Sen anneaneme bırakılıyorsun. Babam bizden sonra çıkıyor. Akşam da çok geç geliyor. Derse girdiğimizde yeni giysilerimden utanıyorum. Mutlu değilim. Kızıyorum. Bir an önce eve gitmeyi diliyorum. Dileğim gerçekleşiyor. Öğretmen sonraki derslere gelemiyor. Bizi evlerimize gönderiyorlar. Hepimizi değil. Evleri yakın olanları. Annemin, çantamın ön cebine kaybetmememi tembihleyerek koyduğu anahtarları ve parayı çıkarıyorum. Doya doya dondurma yiyorum. Parktaki boş salıncağa oturuyorum. Yüzüme çarpan rüzgâr mutlu ediyor beni. Birkaç böcek yakalayıp kibrit kutusuna doldurduktan sonra başım dönene kadar sallanıyorum. Yağmur başladığında midem bulanarak eve gidiyorum. Kapıyı açmakta biraz zorlanıyorum. Çantamı hemen girişe bırakıp yukarı çıkıyorum. Aralık kapıdan babamın hâlâ uyuduğunu görüyorum. Sessizce odama girip kapıyı kilitliyorum. Kibrit kutusundaki böcekleri annemin dikiş ipliklerine tek tek bağlayıp pencerenin koluna asıyorum. İşaretler geldikçe yakıyorum birer birer. Yağmur başlıyor. Zorla öğrettikleri şarkıyı söylüyorum.</span></p>

    <p class="al-nt-aa" xml:lang="tr"><span class="dar-paragraf-italik">‘Yağmur yağıyor / Seller akıyor / Arap kızı camdan bakıyor.’</span></p>

    <p class="al-nt-aa" xml:lang="tr"><span class="dar-paragraf-italik">Kapı çalınıyor. Ses çıkarmadan bekliyorum.</span></p>

    <p class="al-nt-aa" xml:lang="tr"><span class="dar-paragraf-italik">– Aç Timur.</span></p>

    <p class="al-nt-aa" xml:lang="tr"><span class="dar-paragraf-italik">– ...</span></p>

    <p class="al-nt-aa" xml:lang="tr"><span class="dar-paragraf-italik">– Aç, sana bir şey soracağım. Çok önemli. Okulunla ilgili.</span></p>

    <p class="al-nt-aa" xml:lang="tr"><span class="dar-paragraf-italik">– ...</span></p>

    <p class="al-nt-aa" xml:lang="tr"><span class="dar-paragraf-italik">– Açmazsan annene her şeyi söylerim.</span></p>

    <p class="al-nt-aa" xml:lang="tr"><span class="dar-paragraf-italik">Babam parka gittiğimi, dondurma yediğimi nasıl bilebilir ki? Kapıyı açıp hızla yatağıma koşuyorum. Sakin hareketlerle yanıma geliyor. Koltukaltlarımdan kavrayarak dizlerine oturtuyor. Kızacağını sanıyorum. Hep oynadığımız oyunlara başlıyoruz. Beni zıplatıyor, havaya atıyor. Tekerlemeler söylüyor. Kahkahalar atıyoruz. Yastık savaşına başlıyoruz. Peşinden bana kitap okuyor. Arada bir ellerimi tutuyor, yanaklarımı öpüyor. Sonra boynumu öpüyor. Yine oyunun sonu geliyor. Her oyundan sonra buna başlıyor. Ağlıyorum. Üzerimdekilerin hepsini çıkarıyor. O kıllı yaratığıyla oynamamı istiyor. İstediklerini yapıyorum. Sonra yüzüstü yatırıyor beni. O kıllı yaratığını soktuğunda önceki acıları duymuyorum artık. Onun vücudundaki kasılmaları fark ediyorum. Sonra titriyor. Büyük bedenini beni ezmeden çekiyor, yana fırlatıyor kendini. ‘Bak, sana demedim mi bir daha acımayacağını? Bana inanmalısın.’ diyor giyinirken. Odadan çıkıyor. Elbiselerimi giyiyorum. Pencerenin önüne oturuyorum. Yine aynı şarkıya başlıyorum.</span></p>

    <p class="al-nt-aa" xml:lang="tr"><span class="dar-paragraf-italik">‘Yağmur yağıyor</span></p>

    <p class="al-nt-aa" xml:lang="tr"><span class="dar-paragraf-italik">Seller akıyor</span></p>

    <p class="al-nt-aa-son-paragraf" xml:lang="tr"><span class="dar-paragraf-italik">Arap kızı camdan bakıyor.’</span></p>

    <p class="x-nokta" xml:lang="tr"><span class="duz-yaz1">***</span></p>

    <p class="duz-yaz" xml:lang="tr"><span class="duz-yaz1">– Örümceğiniz tamam, dedi doktor. Giyindim ve çıktım. Artık beni koruyan bir dövmem var. Şimdi de sana anlattım. Babamı neden öldürdüğümü bilmelisin. Soru sorma. Gidiyorum.</span></p>

    <p class="duz-yaz" xml:lang="tr"><span class="duz-yaz1">Hoşça kal, diyerek gitti Timur, komiser. Anlattıkları dehşet vericiydi. Babamın böyle bir insan olması beni üzdü. Timur’un yaptıklarına neden olarak görülebilir mi, bilmiyorum. Kendimi çaresiz hissediyorum. Timur’a hak vermek geliyor içimden. Aynı şeyleri ben yaşasaydım katlanabilir miydim? Sanmıyorum. Katlanmak kabullenmektir ayrıca. Kabullenmemek içinse ne yapılması gerektiğini bilmiyorum. Öldürmek sağlar mı olanlardan kurtulmayı? Artık yazmak istiyorum. Sana kolay gelsin komiser.”</span></p>
  </div>
</body>
</html>