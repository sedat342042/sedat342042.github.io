<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-7.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 3</span></h1>

    <p class="duz-yaz" xml:lang="tr"><span class="duz-yaz1">Kâbus görüp uyanmasaydı geç kalacaktı. Sabah ezanından önce sessizce evden çıktı. Arnavutkaldırımlarında tedirgince yürüyordu arkasını kolaçan ederek. Madam Tirard’ın terzihanesine yaklaştığında durup etrafına bakındı. Kapıyı üç kere çaldıktan sonra sabahın bu vaktinde bile güzel giyinmiş olan Madam Tirard elindeki mumla göründü. Apar topar içeri girdi, ama yine de son bir kez sokağı kontrol etti. Siyah ve ıslak bir karanlık vardı. Numan’ı alt kattaki karanlık odalardan birine götürdü. Mumu ona verdi ve kapıyı üzerinden kilitledi. Hazırlanmış bir yatak ve yatağın yanındaki sinide yiyecek bir şeyler vardı. Ceketini çıkarttı. Hafifçe titredi. Kendisi için hazırlanmış kahvaltıyı bitirdi. Yatağa uzandı. Mumun titreyen ışığını izledi tavanda. Eski günleri düşündü. Yaşadığı zorlukları, derin yaralar aldığı kavgaları, aç insanları, korkularını yeniden geçirdi aklından. Yaptığı planları değiştirdi, vazgeçti, eski planlarına eklemeler yaptı, vazgeçti, planı aynı kaldı. Uyudu.</span></p>

    <p class="duz-yaz" xml:lang="tr"><span class="duz-yaz1">Düşler ve düşünceler içinde kaybolmuşken kapı açıldı. Zeyneb Hanım’dı gelen. Sarıldılar. Misk kokan teni çok tanıdıktı. Gözleri kapalıydı. İçi titriyordu. Boğazındaki düğümden kurtulabilse “onu çok özlediğini” söyleyecekti. Titriyordu. Ağlıyordu. Kıpırdamadan öylece durdular.</span></p>

    <p class="duz-yaz" xml:lang="tr"><span class="duz-yaz1">– Seni çok özledim, dedi Zeyneb.</span></p>

    <p class="duz-yaz" xml:lang="tr"><span class="duz-yaz1">Numan sustu.</span></p>

    <p class="duz-yaz" xml:lang="tr"><span class="duz-yaz1">– Yanımda ol, dedi.</span></p>

    <p class="duz-yaz" xml:lang="tr"><span class="duz-yaz1">Sustu.</span></p>

    <p class="duz-yaz" xml:lang="tr"><span class="duz-yaz1">– Ağlıyor musun? dedi.</span></p>

    <p class="duz-yaz" xml:lang="tr"><span class="duz-yaz1">Numan sustu.</span></p>

    <p class="duz-yaz" xml:lang="tr"><span class="duz-yaz1">Zeyneb sustu.</span></p>

    <p class="duz-yaz" xml:lang="tr"><span class="duz-yaz1">Numan sustu.</span></p>

    <p class="duz-yaz" xml:lang="tr"><span class="duz-yaz1">Yürekleri çılgınca çarpıyor, bedenleri şehvete yenik düşmemek için çırpınıyordu. Açık mavi bir saten elbisenin üzerine doğru akan kestane rengi ipeksi saçlarındaki çiçek kokusu hareket ettikçe dağılıyor, Numan’ın hafızasındaki yerinden çıkartıyordu ilk sevişmelerini. Ellerini güzel kadının beline doladığında kalçalarını daha iyi hissedebiliyordu. Saten elbisede kumda kayan yılan gibi kıvrakça hareket edebilen elleri Zeyneb’in bedeninin her girinti-çıkıntısını ziyaret etti ustaca. Sonra elbiseyi zarifçe akıttı bedeninden aşağıya. Beyaz bir gövdede asılı duran iki küçük meyve gibiydi memeleri. Numan’ın büyük avuçları üzerlerinde gezinirken uçları sertleşmişti. Kalçaları öyle narin birer çıkıntıydı ki, sanki Tanrı biraz da sanat katmıştı bu işçiliğe. Belinden aşağıya doğru büyüyen oluk kalçalarına yaklaşınca yine daralıyor, hiç yerinden kaldırmadan enseden kalçalarının arasına kadar kılavuzluk ediyordu Numan’ın eline. Gözlerini kapatsa bile Zeyneb’in bedenindeki çizgiler yol gösterebilirdi ona. Zeyneb minik ellerini Numan’ın oldukça çıkık kalçalarında gezdiriyor, az sonra yaşayacakları için sabırsızlanıyordu. İki genç beden birleştiğinde ritmik inlemelerine bedenlerinden süzülen damlacıklar eşlik ediyordu.</span></p>

    <p class="duz-yaz" xml:lang="tr"><span class="duz-yaz1">Öğleden sonra Zeyneb Hanım, Madam Tirard’ın terzihanesinden çıkarken Saray hafiyelerinin onu takip ettiğini bilmiyordu. Yalıya vardığında babasının elini öpüp hatrını sorduktan sonra odasına geçti. Galatalı Numan’ı düşündü.</span></p>

    <p class="duz-yaz" xml:lang="tr"><span class="duz-yaz1">Numan Kapalıçarşı’daydı. Kız Servet’in dükkânının önünden geçti üç kez. Her defasında ayaklarını tabana vurdu. Sağına soluna iyice baktı. Servet Numan’ın yaptıklarını seyrediyor, tedirgin oluyordu. Aklını yitirdiğinden bile şüphelenmişti. Kendisine hiçbir şey söylemeden hatta hiç bakmadan gitmişti. Kıyıya indi. Sahilde oturdu. Küçük bir çocuk yaklaştı yanına.</span></p>

    <p class="duz-yaz" xml:lang="tr"><span class="duz-yaz1">– Galatalı, Galatalı, dedi nefes nefese.</span></p>

    <p class="duz-yaz" xml:lang="tr"><span class="duz-yaz1">– Söyle.</span></p>

    <p class="duz-yaz" xml:lang="tr"><span class="duz-yaz1">– Bu senin, dedi uzun saçlı oğlan elindeki katlanmış kâğıdı uzatarak.</span></p>

    <p class="duz-yaz" xml:lang="tr"><span class="duz-yaz1">– Kim gönderdi?</span></p>

    <p class="duz-yaz" xml:lang="tr"><span class="duz-yaz1">– Bilmem, bir adam tutuşturdu elime. İşte şurada duruyordu, dedi az ilerideki çeşmeyi göstererek.</span></p>

    <p class="duz-yaz" xml:lang="tr"><span class="duz-yaz1">Numan mektubu okudu. Hava kararmak üzereydi.</span></p>

    <p class="duz-yaz" xml:lang="tr"><span class="duz-yaz1">Gece olduğunda Vahid Mehmed Paşa evden çıktı. Her salı gecesi olduğu gibi tekne gezintisine çıkıyordu. Halılarla örtülü gümüş fenerlerle süslü yüzlerce kayık Boğaz’ın koylarına uğrarken çeşit çeşit yemekler, mezeler, şaraplar, buzlu rakılar ve fasıllar eşliğinde hareket eden küçük bir kenti andırıyordu. Ay ışığının ortaya çıkardıkları kadar sakladıkları da vardı o gece. Fasıllarda yükselen yetenekli sesler bu büyülü deniz âleminden çıkan iniltileri örtüyordu. Ay ışığında birbirlerine dokunan genç eller görmezden geliniyordu. Vahid Mehmed Paşa gösterişli teknesinde buzlu rakısını yudumlarken keyifle fasıla katılıyordu. Teknesindeki Saray hafiyesi ona Zeyneb Hanım ile Numan’ın buluşmasını anlatırken kısa bir süre sonra İstanbul’un en önemli paşası olmanın hayallerini kuruyordu. Galatalı Numan kendisine mektup gönderen Tevfik Paşa’nın teknesinden göz ucuyla Vahid Mehmed Paşa’yı izlerken kendisinden istenecekleri tahmin edebiliyordu. Ahmed Rıza Bey’in sazını dinlerken onun hakkındaki rivayetlerin doğru olduğunu düşündü. Sazına bülbül kondurduğu söylenir, onun çaldığı yerdeki çalılara bülbüllerin konup çırpındığı bilinirdi. Numan’a ikramlarda bulunan Tevfik Paşa, sürgünde olduğu Karahisar’dan gelip Sultan’ın yakınlığını kazanan Gürcü Ali Paşa’nın korkutulmasını istediğini, karşılığında yüklüce altın vereceğini söyledi. Epeyce içtikten sonra altınların bir kısmını alıp işi kabul eden Numan, Vahid Mehmed Paşa’nın da bir şeylerin peşinde olduğunu anladı.</span></p>

    <p class="duz-yaz" xml:lang="tr"><span class="duz-yaz1">Eve vardığında hokkasını, tüyünü ve kâğıdını hazırladı. Zeyneb Hanım’a yazdığı mektupta Kazaz Artin Ağa’dan değerli bir taş alıp bunu İç Bedesten’e emanet etmesini, bunları yaparken de her yeri dikkatlice gözlemesini istedi. Samurkaş Salih de çarşı kapanmadan içeri girip saklanacak, gece içerideki güvenliği görecekti. Yanına bir şişe şarap almasını da tembihledi. İşini bitirdikten sonra bir köşeye sinip şarabı içecekti. Onu bulduklarında çarşı kapanmadan sızdığını sanacaklar ve şüphelenmeden, biraz okşayarak dışarı atacaklardı.</span></p>

    <p class="duz-yaz" xml:lang="tr"><span class="duz-yaz1">Beyaz çarşaflı yatağa uzanmadan önce yine pencereden baktı. İçeri girdi.</span></p>
  </div>
</body>
</html>