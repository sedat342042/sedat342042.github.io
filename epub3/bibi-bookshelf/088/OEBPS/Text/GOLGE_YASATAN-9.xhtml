<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-9.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">Düş 4</span></h1>

    <p class="duz-yaz" xml:lang="tr"><span class="duz-yaz1">Galatalı Numan arnavutkaldırımlarında tedrigince yürüyor, arada bir arkasını kontrol ediyordu. Madam Tirard’ın dükkânına girip Zeyneb Hanım’ı beklemeye koyuldu. Bu huysuz kadınla gittikçe yakınlaşıyordu. Zeyneb gelene kadar ona durmadan yiyecek içecek getiriyor, müşteri yokken de aşağıya inip onunla sohbet ediyordu. Etraftaki düzensizlikti konuştukları.</span></p>

    <p class="duz-yaz" xml:lang="tr"><span class="duz-yaz1">– Ordu çok karışık. Yeniçeriler berbat. İyice soyguncu oldular, iyice yüzsüzleştiler Galatalı.</span></p>

    <p class="duz-yaz" xml:lang="tr"><span class="duz-yaz1">– İşe yarıyor ama Madam. Ya paşa oluyorlar, ya zengin.</span></p>

    <p class="duz-yaz" xml:lang="tr"><span class="duz-yaz1">– Kimi ikisi birden. Hem paşa, hem zengin. Daha ufak çalışanlar sokaktan geçenlerin paralarına bile el koyar oldu baksana. Dağ eşkıyası gibi. Kimi ellerindeki şişelerden insanların üzerlerine zorla döktükleri gül suyu için para ister olmuş. Çıkan yangınlara da koşturanlar varmış. Yangını söndürdükten sonra kurtarılan mallardan pay alıyorlarmış.</span></p>

    <p class="duz-yaz" xml:lang="tr"><span class="duz-yaz1">– Bir işe yarıyorlarmış bari.</span></p>

    <p class="duz-yaz" xml:lang="tr"><span class="duz-yaz1">– Tabiî, tabiî. Pay almak için de bol bol yangın çıkarırlarmış. Sen içerde unutmuşsun bu adamların ne mal olduklarını.</span></p>

    <p class="duz-yaz" xml:lang="tr"><span class="duz-yaz1">– Kim bunlar?</span></p>

    <p class="duz-yaz" xml:lang="tr"><span class="duz-yaz1">– Erzurumlu Mehmed Ağa ile Âşık Eyyüb Ağa.</span></p>

    <p class="duz-yaz" xml:lang="tr"><span class="duz-yaz1">– Haraç kesmeye, bir yandan güçlü paşaları birbirlerine karşı kışkırtmaya sonra da onlar arasındaki kanlı işleri el altından halletmeye, çaldıkları silahları halka ucuza satıp cinayetleri kışkırtmaya, yeni afyonkeşler yaratmaya başladılar. Padişah da yetemez oldu. Tek çareleri var.</span></p>

    <p class="duz-yaz" xml:lang="tr"><span class="duz-yaz1">Sustular. Numan olan bitenin farkına varmakta gecikmemişti. Ama günü geldiğinde yaşanacaklara engel olamayacağını biliyordu. Çeteye karşı çeteyi kullanacaktı. Aklına gelen ilk isim tabiî ki Numan’dı. Zaten kutlamalara izin verilmesinin, kutlamada ve Zeyneb Hanım’ın peşinde Saray hafiyelerinin bulunmasının nedeni de bu olmalıydı. Yapması gerekeni çok iyi biliyordu. Adamlarına sahip olacak ve kendileri için en uygun zamanda harekete geçecekti.</span></p>

    <p class="duz-yaz" xml:lang="tr"><span class="duz-yaz1">Kapının çıngırağı çaldı. Numan irkildi. Madam Tirard yukarı çıkarken Numan’ın yüreği vurulmuş bir kuş gibi çırpınmaya başladı. Birazdan merdivenlerde bir ışık belirecek, gizemli bir koku saracaktı bu karanlığı. Gittikçe zorlaşan birliktelikleri aralarındaki bağları daha fazla kuvvetlendiriyordu sanki. Birbirlerini görememek arzularını kamçılıyor, içlerindeki şehveti zıvanadan çıkartıyordu. Yine konuşmadan sarıldılar. Yaşamındaki en güzel anlar ona sarılıp, konuşmadan öylece masum, öylece ağlamaklı durduğu anlardı. Onun kollarında durmak soluk alıp vermek kadar önemli, su içmek kadar gerekliydi. Bu çok zor buldukları fırsatları konuşarak tüketmektense, susarak, hissederek, koklayarak ve sevişerek geçiriyorlardı. Öptü onu, kucağına yatırdı, saçlarını okşadı. Uzun süre konuşmadılar. Mumların çıtırtısından başka ses yoktu. Numan sessizliği bozdu.</span></p>

    <p class="duz-yaz" xml:lang="tr"><span class="duz-yaz1">– Bir şeyler öğrenebildin mi?</span></p>

    <p class="duz-yaz" xml:lang="tr"><span class="duz-yaz1">Zeyneb Hanım Numan’ın bu karışıklıkta böyle işlere kalkışmasının nedenini bir türlü anlayamıyordu. Biraz da kızgındı çünkü çok az görüşüyorlardı ve onu da böyle şeylerle konuşarak geçirmek istemiyordu.</span></p>

    <p class="duz-yaz" xml:lang="tr"><span class="duz-yaz1">– Söylesene, sen neler karıştırıyorsun?</span></p>

    <p class="duz-yaz" xml:lang="tr"><span class="duz-yaz1">– Göreceksin.</span></p>

    <p class="duz-yaz" xml:lang="tr"><span class="duz-yaz1">– Başına iş açma.</span></p>

    <p class="duz-yaz" xml:lang="tr"><span class="duz-yaz1">– Korkma ben uzun zamandır bunun hesabını yapıyorum. Sen bir şeyler öğrendin mi, onu söyle.</span></p>

    <p class="duz-yaz" xml:lang="tr"><span class="duz-yaz1">– Kasanın sahibi işini görürken yanında bir bölükbaşı oluyor. İşi bitirip sandığı mühürleyene kadar uzakta bekliyor. Sonra sandığın mühürüne bakıyor. Ücretini ödeyerek çıkıyorsun. Giriş çıkış kuyumcuların olduğu taraftaki kapıdan yapılıyor. Burası geç açılıp öğleden sonra erkenden kapanıyor.</span></p>

    <p class="duz-yaz" xml:lang="tr"><span class="duz-yaz1">– Neden?</span></p>

    <p class="duz-yaz" xml:lang="tr"><span class="duz-yaz1">– Buradaki tüccarlar İstanbul’dakilerin en zengin olanları. Az satışla değerli mallarından zaten epey para kazanıyorlar. Bir de Bedesten çok az ışık alır. Gün ışığı varken selametle dolapları, sandıkları kapatmak lazım. Zenneciler, takiyeciler ve sahaflar taraflarından birer giriş daha var ama buralar kapatılmış. Kapılar birbirinin aynı. Üst kısım yan duvarlarında bir adamın eni-boyu kadar birer pencere var. Binanın içinin boyu elli-altmış adım kadar. Eni kırk adım var.</span></p>

    <p class="duz-yaz" xml:lang="tr"><span class="duz-yaz1">– Ya giriş kapısı?</span></p>

    <p class="duz-yaz" xml:lang="tr"><span class="duz-yaz1">– O kadar çok bölükbaşı ve bekçi var ki, kapıya bile gerek yok.</span></p>

    <p class="duz-yaz" xml:lang="tr"><span class="duz-yaz1">– Gündüzleri gerek yok.</span></p>

    <p class="duz-yaz" xml:lang="tr"><span class="duz-yaz1">– Gece mi gireceksin? Deli misin? Kapalıçarşı’nın girişlerindeki o koca kapıları ne yapacaksın?</span></p>

    <p class="duz-yaz" xml:lang="tr"><span class="duz-yaz1">– Kolay. Söylediğimi yaptın mı?</span></p>

    <p class="duz-yaz" xml:lang="tr"><span class="duz-yaz1">– Evet. Kız Servet’in dükkânından İç Bedesten’in kapısı elli iki adım. Kız Servet’ten Abdî Subaşı’nın silah dükkânı dokuz adım. Bu ne için?</span></p>

    <p class="duz-yaz" xml:lang="tr"><span class="duz-yaz1">– Anlarsın.</span></p>

    <p class="duz-yaz" xml:lang="tr"><span class="duz-yaz1">Madam Tirard, Numan’ı uğurlarken, iri yapılı adam ona İç Bedesten’deki mallarını hemen almasını bir kez daha öğütledi. Mahalleye gitmeden önce Abid Efendi’nin meyhanesine uğradı. Daha ikinci kadehinde patlak veren ilk olayı Samurkaş Salih’ten öğrendi. Dalgıç Hasan Çavuş bir köşede kıstırılıp delik deşik edilmişti. Sonra da kafası iki şilte arasına konup ezilmişti. Üstelik Erzurumlu’nun yeşil kırmızı ipek mendili de cesetin üzerine bırakılmıştı. Cesedi Yenikapı’daki yeniçeri kolluğundaydı. Numan yeniçeri kolluğuna giderek cesedi istedi. Yeniçeri ağası suçluyu bulduklarını söyledi. Cesedi Numan’a vermedi. Yakaladıkları gariban bir bekâr uşaktı. Ertesi gün çarşıda asacaklardı. Amaç, başka cinayetlerin olmasını engellemek için gözdağı vermekti.</span></p>

    <p class="duz-yaz" xml:lang="tr"><span class="duz-yaz1">Olay çok çabuk yayılacak, adamları intikam için fırsat kollayacaktı. Büyük bir kargaşa bekliyordu İstanbul’u. Galatalı Numan o gece yıllardır hayalini kurduğu ve hazırlıklarını tamamladığı bir işi yapmanın tam sırası olduğunu düşünerek harekete geçme kararı aldı. Dalgıç Hasan Çavuş’u severdi. En yaşlılarıydı. Ağırbaşlı bir adamdı. Güvenilirdi. Üç kızı vardı. Evlerine gidip söylemek Numan’a kalmıştı. Karısını çocukluktan tanırdı. Kapıyı çaldı. Hâtem Hanım Numan’ı görünce sevindi. Sonra sustu. Elindeki lambayı koca kabadayının yüzüne doğru kaldırdı. Numan gözlerini hiç kaçırmadı kadının yüzünden. Konuşmadı da. Hâtem Hanım ağlamaya başladı. Numan gerisin geri tırmandı yokuşu. Yapacakları vardı.</span></p>

    <p class="duz-yaz" xml:lang="tr"><span class="duz-yaz1">Özellikle paşalarla ilgili önemli işleri tek başına hallederdi. Tevfik Paşa’nın istediği işi halletmenin tam sırasıydı. Gürcü Ali Paşa’yı Numan da sevmezdi. Çok zararı dokunmuştu adamlarına. Hatta en güvendiği adamlarından birisini öldürtmüştü. Erzurumlu Mehmed Ağa’yla da yakınlık kurduğu söyleniyordu. Bu Galatalı’nın baş düşmanlarından birisi olduğunu gösteriyordu. Kendisiyle de bir kez Kâğıthane’de karşılaşmış, mutlaka intikamını alacağını söylemişti. Konağına sessizce süzüldü. Gürcü Ali Paşa’yı boğdu. Sürükleye sürükleye bahçeye kadar götürdü. Sonra omzuna attı. Karanlıkta kayboldu.</span></p>

    <p class="duz-yaz" xml:lang="tr"><span class="duz-yaz1">Aynı gece Gürcü Ali Paşa’nın cesedi Okmeydanı’nda bir yamaçta kısa, ama kalın bir ağacın gövdesinde çengele asılmış olarak bulundu. Bacakları köpekler tarafından parçalanmış haldeydi. Ertesi sabah ise Erzurumlu’nun adamlarından birisi gözlerine mil çekilmiş ve erkeklik organı kesilmiş olarak bulundu.</span></p>
  </div>
</body>
</html>