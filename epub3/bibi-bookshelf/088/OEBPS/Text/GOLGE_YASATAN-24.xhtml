<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
<head>
  <title>GOLGE_YASATAN-24.xhtml</title>
  <link href="../Styles/stylesheet1.css" rel="stylesheet" type="text/css"/>
  <style type="text/css">
/*<![CDATA[*/

  @page {
    margin-bottom: 10pt;
    margin-top: 10pt
    }
  @font-face {
    font-family: Serif12 Beta;
    font-style: normal;
    font-weight: normal;
    src: url(../Fonts/Serif12BetaRoman0001.ttf)
    }
  @font-face {
    font-family: Serif12 Beta;
    font-style: normal;
    font-weight: bold;
    src: url(../Fonts/Serif12BetaBold0001.ttf)
    }
  @font-face {
    font-family: Gill Sans;
    font-style: normal;
    font-weight: normal;
    src: url(../Fonts/GillSans0001.ttc)
    }
  @font-face {
    font-family: Serif6 Beta;
    font-style: normal;
    font-weight: normal;
    src: url(../Fonts/Serif6BetaItalic0001.ttf)
    }
  @font-face {
    font-family: Helvetica Neue LT Std;
    font-style: normal;
    font-weight: normal;
    src: url(../Fonts/HelveticaNeueLTStd-Cn0001.ttf)
    }
  /*]]>*/
  </style>
</head>

<body class="calibre">
  <div class="generated-style" id="golge-yasatan">
    <div class="generated-style" id="calibre_pb_0"/>

    <div class="calibre2" id="calibre_pb_0"/>

    <h1 class="bolum-ad-tek-sat-r" id="toc-anchor" xml:lang="tr"><span class="bolum-ad">12</span></h1>

    <p class="duz-yaz" xml:lang="tr"><span class="duz-yaz1">“Sabah otelin parasını ödedikten sonra İstanbul’a giden otobüslerin kalktığı yere doğru yürümeye başladım. Pek uzaklaşmamıştım ki resepsiyondaki genç koşturarak geldi.</span></p>

    <p class="duz-yaz" xml:lang="tr"><span class="duz-yaz1">– Bu sizin adınıza geldi, diyerek bir zarf uzattı.</span></p>

    <p class="duz-yaz" xml:lang="tr"><span class="duz-yaz1">– Ne zaman, geldi dedim, sesimi yükselterek.</span></p>

    <p class="duz-yaz" xml:lang="tr"><span class="duz-yaz1">– Bu sabah, diye cevapladı benden çekinen delikanlı.</span></p>

    <p class="duz-yaz" xml:lang="tr"><span class="duz-yaz1">– Kim getirdi?</span></p>

    <p class="duz-yaz" xml:lang="tr"><span class="duz-yaz1">– Bilmiyorum Bir ara tuvalete gitmiştim. Dönünce resepsiyonda buldum.</span></p>

    <p class="duz-yaz" xml:lang="tr"><span class="duz-yaz1">– Emin misin?</span></p>

    <p class="duz-yaz" xml:lang="tr"><span class="duz-yaz1">– Eminim Kerem Bey.</span></p>

    <p class="duz-yaz" xml:lang="tr"><span class="duz-yaz1">– Peki. Sağ ol.</span></p>

    <p class="duz-yaz" xml:lang="tr"><span class="duz-yaz1">– Güle güle. İyi yolculuklar.</span></p>

    <p class="duz-yaz" xml:lang="tr"><span class="duz-yaz1">Zarfın üzerinde adım ve otelin adresi yazılıydı. İçindeyse bir anahtar ve sarı bir kağıtta anlam veremediğim dört cümle vardı.</span></p>

    <p class="al-nt-aa-ilk-paragraf" xml:lang="tr"><span class="dar-paragraf-italik">‘Alvario Gritti, Maktul’ün arkadaşıydı ve ilginç bir adamdı</span></p>

    <p class="al-nt-aa" xml:lang="tr"><span class="dar-paragraf-italik">Her gün üzümlerin altından Tanrı’ya uzananlara bakardı</span></p>

    <p class="al-nt-aa" xml:lang="tr"><span class="dar-paragraf-italik">Öldürülmeden önce suyu kâğıtta kaynattı sonra suyu kâğıttan çıkarttı</span></p>

    <p class="al-nt-aa-son-paragraf" xml:lang="tr"><span class="dar-paragraf-italik">Katili görmek için tam karşısına baktı’</span></p>

    <p class="duz-yaz" xml:lang="tr"><span class="duz-yaz1">Zarfı cebime koydum. İlk otobüse bindim. Otobüste yine uykunun hafif kollarına bıraktım kendimi yavaş yavaş. Ağaçlar, köyler, insanlar geçiyorduk. Gözkapaklarım giderek ağırlaşıyordu. Sürekli kendime şu soruyu soruyordum: Bu zarfı almak için mi Kaş’a getirtildim?</span></p>

    <p class="duz-yaz" xml:lang="tr"><span class="duz-yaz1">Muavin sarsarak uyandırdığında otogara girmek üzereydik. Gözlerimi açtım, tekrar kapadım. Birden fırladım yerimden. Etrafa baktım. Apar topar otobüsten indim. Zarfı yokladım. Cebimdeydi. Taksiye bindim. Ellerim titriyordu. Anahtarlarımı ve taksiye vereceğim parayı hazırladım. Pencereyi açtım sonuna kadar. Midem bulanıyordu. Haplarımı içtim. Terim soğudu. Yanımızdan geçen arabalardaki insanların yüzlerine bakıyor, ama görmüyordum. Evi geçtikten sonra fark ettim kendi sokağımda ilerlediğimizi. ‘Dur’ dedim bağırarak. Şoför hızla frene bastı. Yüzümü öndeki koltuğa çarptım. ‘Geri’ dedim. Geri geri giderken yine bağırdım. ‘Dur.’ Adamın parasını uzattım. Her yerimden ter damlıyordu, ama üşüyordum. Arabadan inerken dengemi yitirdim. Düşmedim. Evimin önündeki basamaklara takıldım. Etraftaki herkes bana bakıyordu. Anahtarlarımı hazırlarken apartmanın kapısında duran iki adam dikkatimi çekti. Kapıyı açtığımda hemen oraya bıraktım kendimi. Gözkapaklarım ağırlaşmıştı. Başımı duvara dayadım. Küçük bir titreme hissettim vücudumda. Tam uykuya dalacakken kapı çaldı. Eve girerken bekleyen adamlardı. Bu iki polisle apar topar emniyet müdürlüğüne gittim. Garip şeyler oluyordu. Arabada cebimdeki zarfı yırtık astarımın içine attım fark ettirmeden. Komiser, sanırım sizin teşkilatın birbirinden haberi yok. Beni senin sorguladığını bilmiyorlar. Gerçi bu durum biraz daha farklı. İlgü’nün sevgilisinin öldürüldüğünü ve benden şüphelenildiğini söylediler. Üzerimi aradılar. Polis belimden yukarı doğru çıktı. Adamın elleri sırtıma sürtününce kabuklanmaya başlayan yaralar acıdı. Hafifçe öne attım kendimi.</span></p>

    <p class="duz-yaz" xml:lang="tr"><span class="duz-yaz1">– Hayrola, dedi polis.</span></p>

    <p class="duz-yaz" xml:lang="tr"><span class="duz-yaz1">– Sırtım ağrıyor, dedim.</span></p>

    <p class="duz-yaz" xml:lang="tr"><span class="duz-yaz1">– Soyun.</span></p>

    <p class="duz-yaz" xml:lang="tr"><span class="duz-yaz1">– Neden?</span></p>

    <p class="duz-yaz" xml:lang="tr"><span class="duz-yaz1">– Soyun, dedim sana.</span></p>

    <p class="duz-yaz" xml:lang="tr"><span class="duz-yaz1">Çaresiz olduğumu anlayınca soyundum. Sırtımı dönmemi istediler.</span></p>

    <p class="duz-yaz" xml:lang="tr"><span class="duz-yaz1">– Nasıl oldu bu yaralar?</span></p>

    <p class="duz-yaz" xml:lang="tr"><span class="duz-yaz1">– Geçen gece. Bardaki kadın.</span></p>

    <p class="duz-yaz" xml:lang="tr"><span class="duz-yaz1">– Hangi bardaki?</span></p>

    <p class="duz-yaz" xml:lang="tr"><span class="duz-yaz1">– Adını bilmiyorum.</span></p>

    <p class="duz-yaz" xml:lang="tr"><span class="duz-yaz1">– Parayla mı?</span></p>

    <p class="duz-yaz" xml:lang="tr"><span class="duz-yaz1">– Hayır.</span></p>

    <p class="duz-yaz" xml:lang="tr"><span class="duz-yaz1">– Kadının adı neydi?</span></p>

    <p class="duz-yaz" xml:lang="tr"><span class="duz-yaz1">– Bilmiyorum.</span></p>

    <p class="duz-yaz" xml:lang="tr"><span class="duz-yaz1">– Sizi başka gören var mı?</span></p>

    <p class="duz-yaz" xml:lang="tr"><span class="duz-yaz1">– Hayır.</span></p>

    <p class="duz-yaz" xml:lang="tr"><span class="duz-yaz1">– Bu ilaçlar.</span></p>

    <p class="duz-yaz" xml:lang="tr"><span class="duz-yaz1">– Benim.</span></p>

    <p class="duz-yaz" xml:lang="tr"><span class="duz-yaz1">– Reçeteli mi?</span></p>

    <p class="duz-yaz" xml:lang="tr"><span class="duz-yaz1">– Değil.</span></p>

    <p class="duz-yaz" xml:lang="tr"><span class="duz-yaz1">– Bunlar ne biçim kafa yapar biliyor musun?</span></p>

    <p class="duz-yaz" xml:lang="tr"><span class="duz-yaz1">– Biliyorum.</span></p>

    <p class="duz-yaz" xml:lang="tr"><span class="duz-yaz1">– Bunları içtiğinde ne yaptığını da hatırlamaz insan kolay kolay.</span></p>

    <p class="duz-yaz" xml:lang="tr"><span class="duz-yaz1">– Ben hatırlıyorum.</span></p>

    <p class="duz-yaz" xml:lang="tr"><span class="duz-yaz1">– Sanmam. Öldürülen adam senin karının sevgilisi.</span></p>

    <p class="duz-yaz" xml:lang="tr"><span class="duz-yaz1">– Tanımıyorum.</span></p>

    <p class="duz-yaz" xml:lang="tr"><span class="duz-yaz1">– Sanmam. İşinden ayrıldığını, sabahtan akşama kadar şehirde onları aradığını öğrendik.</span></p>

    <p class="duz-yaz" xml:lang="tr"><span class="duz-yaz1">– Onları değil. Kızımı arıyorum. Volkan Komiser de biliyor.</span></p>

    <p class="duz-yaz" xml:lang="tr"><span class="duz-yaz1">– Şimdi ben varım. İntikamını aldın değil mi?</span></p>

    <p class="duz-yaz" xml:lang="tr"><span class="duz-yaz1">– Hayır.</span></p>

    <p class="duz-yaz" xml:lang="tr"><span class="duz-yaz1">Birkaç saat ifademi aldılar. Kesin bir kanıt olmadığından bırakmak zorundaydılar ancak ben önemli zanlıydım. Habersiz hiçbir yere kıpırdamamı isteyerek serbest bıraktılar. Peşime de bir adam taktılar. Komiser, kızma ama galiba seni pek takan yok.</span></p>

    <p class="duz-yaz" xml:lang="tr"><span class="duz-yaz1">Binadan çıkar çıkmaz astarımdaki zarfı çıkarttım. Bilmeceye baktım. Bu olayla mutlaka bir ilintisi vardı bu dört cümlenin.</span></p>

    <p class="al-nt-aa-ilk-paragraf" xml:lang="tr"><span class="dar-paragraf-italik">‘Alvario Gritti, Maktul’ün arkadaşıydı ve ilginç bir adamdı</span></p>

    <p class="al-nt-aa" xml:lang="tr"><span class="dar-paragraf-italik">Her gün üzümlerin altından Tanrı’ya uzananlara bakardı</span></p>

    <p class="al-nt-aa" xml:lang="tr"><span class="dar-paragraf-italik">Öldürülmeden önce suyu kağıtta kaynattı sonra suyu kağıttan çıkarttı</span></p>

    <p class="al-nt-aa-son-paragraf" xml:lang="tr"><span class="dar-paragraf-italik">Katili görmek için tam karşısına baktı’</span></p>

    <p class="duz-yaz" xml:lang="tr"><span class="duz-yaz1">Alvario Gritti kim olabilir? Bildiğim bütün büyük ansiklopedilerde bulunmayan birisi. Ünlüler, yazarlar ve şairler ansiklopedilerinde yok. Kentin en büyük kütüphanesinin rafları arasında saatler geçirdikten sonra çalışma odalarından birisine girip iki Xanax, bir Prozac aldım. Peşinden de midem bulanmasın diye bir emedur içtim. Cebimdeki ufak viski şişesinin de dibini buldum. Uyumamalıyım. Direniyorum. Galatalı Numan’ın romanını da bitirmeliyim. Şimdi onu yazmalıyım.”</span></p>
  </div>
</body>
</html>