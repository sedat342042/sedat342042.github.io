<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Kaygı Kavramı</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos119346"></p>

  <p class="calibre2" id="filepos119379"><span class="calibre3"><span class="bold"><span class="calibre4">6.KAYGI: MEVRUS GÜNAH'IN ÖN KOŞULU VE BU TERiMi KÖKENiNE iNEREK AÇIKLAYAN BiR KAVRAM</span></span></span></p>

  <p class="calibre1">Artık Yaratılış anlatısını, bir "mythos" olduğu sabit fikrini göz ardı ederek inceleyebiliriz. Şunu da unutmamalıyız: Hiçbir dönem bugünkü kadar kavrayışa dair "mythos"lar üretmekte başarılı olmadı; bir yandan "mythos"lar üretirken, öte yandan da onları kökünden söküp atmaya çalışan bir çağ bizimki.</p>

  <p class="calibre6">Adem yaratıldı ve hayvanlara isim verdi (burada dil vardır; çocukların, hayvanları tahtadaki şekillerle ayırt etmesine benzeyen eksik bir biçimde de olsa), ama kendine bir eş bulamadı. Havva Adem'in kaburga kemiğinden yaratıldı. Onunla mümkün en yakın ilişkiye girdi, ama hâlâ harici bir ilişkiydi onlarınki. Adem ile Havva sadece sayısal bir yinelemeydi. Bu açıdan, binlerce Adem de birinden fazla bir anlam taşımıyor. İnsan türünün bir çiftten oluştuğuna dair görüş hakkında bu kadarı yeterli. Doğa, anlamsız bir fazlalığa izin vermez. Böylece, insan türünün birkaç çiftten oluştuğunu varsayarsak, doğanın anlamsız bir fazlalığa vardığı bir an olacaktır. Oluşu işin içine katarsak, hiçbir insan fazla olmayacaktır, çünkü her birey, hem kendisi, hem de türün kendisidir.</p>

  <p class="calibre6">Bunları Yasak ve Yargı izliyor. Ama yılan hayvanların en akıllısıydı ve kadını baştan çıkardı. Bu bir "mythos" olarak kabul edilse de, ne düşünceye, ne de anlamaya zarar vermez, çünkü bu kavrayışa ait bir "mythos"tur. "Mythos", aslında içsel olan bir şeyin dışsallaştırılmasını sağlar.</p>

  <p class="calibre6">Belirtmeliyiz ki, ilk baştan çıkarılan kadındır, böylece o daha sonra erkeği de baştan çıkarmıştır. Genel olarak söylendiği gibi kadının hangi anlamda daha zayıf cinsiyet olduğu, kaygının da ona erkekten daha yakın olduğu<sup class="calibre11"><small class="calibre12"><span class="calibre13">34</span></small></sup> konusuna bir başka bölümde geleceğim.</p>

  <p class="calibre6"><span class="italic">34 Burada, kadının erkeğe göre hangi açıdan eksik olduğu hakkında hiçbir şey belirlenmez. Kaygı, kadına erkekten daha çok ait olduğu halde, bu eksikliğin bir göstergesi değildir. Eksiklikten söz edilecekse, bu başka bir şeyde aranmalıdır; kaygı sırasında kadının, kendisinin dışında başka bir insana, erkeğe yönelmesinde.</span></p>

  <p class="calibre6">Bu çalışmada birkaç kez, günahkârlığın soyların oluşu yoluyla yayıldığını; yani günahkârlığın, oluş yoluyla kendi tarihini edindiğini yadsımadığımızı söyledik. İleri sürülen şey aslında sadece, günahkârlığın nicel kategoriler içinde devindiği, günahın ise bireyin nitel sıçramasıyla geldiğidir. Burada, yaratılışa nicelik yüklemenin önemli bir yönü görülebilir. Havva türetilmiş olandır. Kesinlikle Adem'in suretinde olsa da, kendisinden önceki bir yaratıktan türetilmiştir. Adem kadar masum olduğundan emin olsak da, gene de bu noktada günahkârlığın değilse bile, bulaşıcı günahkârlığın ipucu sayılabilecek bir şeyin hazırlandığını seziyoruz. Türetilmiş olmak, belirli bir bireyin oluşumunu hazırlar - onu suçlu kılmadan.</p>

  <p class="calibre6">Bir önceki bölümde (5) Yasak ile Yargı’nın sözü üzerine söylenenleri unutmamalıyız. Anlatıdaki, "Kavrayamayacağı bir şey Adem'e nasıl söylenmiş olabilir?" sorusundan doğan eksikliği, şunu aklımızda tutarsak kapatabiliriz: <span class="bold">Konuşan Adem'dir ve o, dilin kendisidir</span>.<sup class="calibre11"><small class="calibre12"><span class="calibre13">35</span></small></sup></p>

  <p class="calibre6">Geriye yılan kalıyor. Kurnazlığa hiçbir zaman sıcak bakmadım ve volonte deo [Tanrı’nın izniyle], yılanın baştan çıkarmalarına da her zaman direneceğim; o yılan ki, Adem ile Havva'yı zamanın şafağında kandırdığında, yazarları da kurnazlığa çekmeye başlamıştı. Doğrusu, yılanı belirli bir düşünce ile ilişkilendirmekteki beceriksizliğimi rahatça kabul edebilirim. Dahası, yılanla ilgili güçlük, yani baştan çıkarmanın nedeninin dışarıda olduğunu düşünmek, hayli farklı bir güçlüktür. Bu zaten İncil öğretisiyle de, Yakup'taki meşhur klasik bölümle de taban tabana zıttır: Bu bölüm, Tanrı’nın kimseyi baştan çıkarmadığını, kimse tarafından baştan çıkarılmadığını, herkesin kendisi tarafından kandırıldığını söyler. Eğer insanın yılan tarafından kandırıldığını söyleyerek Tanrı'yı kurtardığını, bu yolla</p>

  <p class="calibre6"><span class="italic">35 İlk insanın konuşmayı nasıl öğrenmiş olduğu sorulursa, sorunun doğru olduğunu, ama yanıtın bu araştırmanın dışında olduğunu söylerim. Kaçamak yanıt veriyor gibi görünsem de, konunun modern felsefenin sınırlarının dışında düşünülmesi gerektiği kesindir, bu soruyu başka yerde yanıtlamam da mümkündür, insanın, dilin yaratıcısı olarak tasarlanmasının yanlış olduğu açıktır.</span></p>

  <p class="calibre6">Yakup'taki "Tanrı kimseyi kandırmaz" sözüyle de uyum içinde olduğunu düşünen biri varsa, o kişi ikinci önermeyle, "Tanrı kimse tarafından baştan çıkarılmadı" sözüyle yüzleşecektir. Yılanın insana savlet etmesi de Tanrı’nın dolaylı bir baştan çıkarmasıdır, çünkü bu taciz insan ile Tanrı arasındaki ilişkiye müdahale eder. Bunu savunan birinin de karşısına üçüncü önerme çıkacaktır: "Herkes kendisi tarafından kandırılır."</p>

  <p class="calibre6">Bunları Düşüş izliyor. Düşüş nitel bir sıçrama olduğu için, psikoloji tarafından açıklanması olanaklı değildir. Şimdi gözlerimizi bir an için anlatıda belirtildiği biçimiyle bunun sonucuna çevirelim; böylece Mevrus Günah’ın ön koşulu olarak kaygı üzerinde yoğunlaşabiliriz.</p>

  <p class="calibre6">Düşüş'ün çifte sonucu olmuştur: Günah yeryüzüne inmiş ve cinsellik ortaya çıkmıştır; bunların biri ötekinden ayrılamaz. Bu da, insanın ilk durumunu göstermek açısından büyük önem taşır. İnsan üçüncü bir terime dayanan iki şeyin sentezi olmasaydı, bir durumdan iki sonuç çıkmazdı. İnsan ruh ile bedenin, tin tarafından taşman bir sentezi olmasaydı, cinsellik günahkârlıkla birlikte yeryüzüne gelmezdi.</p>

  <p class="calibre6">Bu konuda tasarım üretme meraklılarını göz ardı edip, sadece olmayan bir şeyi, Düşüş'ten önceki cinsel farklılığı varsayacağız; aslında yoktu, çünkü cehalet sırasında olamazdı. Desteğimizi İncil'den alıyoruz.</p>

  <p class="calibre6">Adem, masumiyette düş gören bir tin idi. Dolayısıyla sentez henüz etkin değildi, çünkü birleştirici öğe olan tin, henüz vaaz edilmiş değildi. Hayvanlarda cinsel farklılık güdüsel olarak gelişiyor, olabilir, ama bir sentezden oluştuğu için bu insanda söz konusu değildir. Tin kendini vaaz ettiğinde, sentezi de ortaya koyar, bunun için de önce sentezi oluşturan öğeleri ayrıştırması gerekir, çünkü duyusal olanın en üst noktası cinselliktir. İnsan bu en yüksek noktaya, ancak tin etkin olduğunda geçebilir. Daha önce ne bir hayvandır, ne de insan. İnsan olduğu anda, hayvan da olmuştur.</p>

  <p class="calibre6">Dolayısıyla günahkârlık şehvanilik değildir, ama günah olmadan cinsellik, cinsellik olmadan da tarih olmaz. Bütünlüğe kavuşmuş bir tin, ne biri, ne de ötekidir, bu nedenle Diriliş'te cinsel farklılık yoktur, bir meleğin tarihi olamayacağı gibi. Mikâil ulaştırdığı haberlerin hepsini dosyalamış olsaydı bile, bu onun tarihi olmayacaktı. Sentez, cinsellikte önce bir çelişki olarak vaaz edilir, ama her çelişki gibi bir iştir de, tarih de o an başlar. Özgürlüğün olanağı, bu etkinlikten önce gelir. Bununla birlikte, özgürlüğün olanağının, hayır ile şer arasında seçim yapması mümkün değildir. Bu düşünce yoksunluğu, ne İncil'in, ne de akıl yürütmenin işine yarar. Olanak-lılık, yapabiliyor olmak'tır. Bir mantık dizgesinde olanaktan etkinliğe geçiş olduğunu söylemek uygun görünse de, etkinlikte bu o kadar uygun kaçmaz, çünkü üçüncü bir terime gereksinim vardır. Üçüncü terim, Kaygı'dır, ama nitel sıçramayı, ancak etik açıdan açıklayabilir. Kaygı, ne zorunluluğa, ne de özgürlüğe ait bir kategoridir. Kaygı, karmakarışık bir özgürlüktür; özgürlük, özgür değil, çarşafa dolanmıştır, ama zorunlulukla değil, kendisiyle. Günah yeryüzüne zorunlulukla gelmiş olsaydı (bu bir çelişkidir) kaygının da yeri olmayacaktı. Kaygı yeryüzüne bir liberum arbitrium [özgür irade] (akıl yürütmenin başına dert olan bu durum ne başlangıçta, ne de daha sonra yeryüzünde oldu) ile gelmiş olsaydı da ondan söz edemeyecektik. Günahın mantıksal bir açıklamasını vermek, ancak bir açıklama bulmak için gülünç bir telaşa kapılanların yapacağı bir aptallıktır.</p>

  <p class="calibre6">Hiçbir okuyucunun bu kadar derine inmeyeceğini umarak, şu soruyu sormak niyetindeyim: Adem günah işlememiş olsaydı ne olurdu? Etkinliğin ortaya konduğu anda, olanak da düşünceden yoksun herkesi cezbederek onun yanı sıra bir hiçlik olarak ilerler. Bilim, insanları hizaya sokup kendine de zincir vuran tek şeyse tabii! Aptalca bir soru sorulduğunda, yanıtlayan, soruyu soran kadar aptalca bir duruma düşmemek için dikkat etmeli, ya da hiç yanıtlamamak. Yukarıdaki soru bilime yöneltilmiş olduğu için o kadar saçma sayılmaz. Eğer projeleri için aynı kafadaki arkadaşları toplayan Akıllı Else<sup class="calibre11"><small class="calibre12"><span class="calibre13">36</span></small></sup> gibi biri bu soruyu yadırgamazsa, kendi aptallığını da rahatlıkla görmüş olur. Bilim ise, tam tersine, bu tür şeyleri açıklayamaz. Her bilim ya bir içkinlik içindedir, ya da açıklamayacağı bir aslanlığı içeren bir içkinlik içinde kalır. Günah bu aşkınlıktır, günahın tek bireyin içine bir birey gibi yerleştiği bu discrirem rerum'un [uyuşmazlık hali] kendisidir. Günah yeryüzüne farklı bir biçimde girmez, hiçbir zaman da girmemiştir. Burada birey iki şey yapabilir: Günahın ne olduğunu, sorunun da ne hakkında olduğunu bilmediği için günah kendisine yabancı bir şeymiş gibi araştırma yaparak saçma sapan sorular sorar ve aptalca bir durumda kalır; ya da araştırdığı şeyin ne olduğunu bilir, onu kavrar, hiçbir bilimin de bunu açıklayamayacağının farkındadır. Bununla birlikte, bilim ara sıra umutlara ağır hipotezlerle karşılık verir, ama sonunda bunların da açıklamalar için yeterli olmadığını kabullenir. Bu tümüyle doğrudur, kafa karışıklığı ise şuradan kaynaklanır: Bilim saçma soruları hemen göz ardı edeceği yerde, bir gün bir dâhinin çıkagelip tasarılarıyla doğru yanıtı bulacağını hayal eden sıradan insanın beklentilerini doğrulamıştır. Günahın altı bin yıl önce yeryüzüne geldiği, Nabukadnezar’ın<sup class="calibre11"><small class="calibre12"><span class="calibre13">37</span></small></sup> dört bin yıl önce öküz olduğuna benzer biçimde söyleniyor. İş böyle anlaşılırsa, açıklama da tabii ki ona uyacaktır. Bir açıdan dünyanın en yalın şeyi, en karmaşık şeyi haline getirilmiştir. Sokaktaki adamın kendi kafasına göre doğru olarak anladığı (çünkü onun aklına yatan, günahın yeryüzünde altı bin yıldan daha uzun zamandır bulunuyor olmasıdır), bilimin de tahmin yürütme ustalarıyla elele vaat ettiği ödüllü soru, henüz tatminkâr biçimde açıklanmamıştır. Günahın yeryüzüne nasıl indiğini herkes yalnızca kendi başına anlar.</p>

  <p class="calibre6"><span class="italic">36-Grimm masallanndaki bir karakter. - ç.n.</span></p>

  <p class="calibre6"><span class="italic">37-Eski Ahit'te adı geçen Babil hükümdarı. - ç.n.</span></p>

  <p class="calibre6">Başkasından öğrenmeye kalkarsa, eo ipso [bu nedenden dolayı] yanlış anlar. Bunu biraz olsun açıklayabilecek tek bilim psikolojidir, o da hiçbir şey açıklayamamış olduğunu kabul etmektedir; daha fazlasını da ne söyleyebilir, ne de söyleyecektir. Herhangi bir bilim bu konuda açıklama yapmaya kalkarsa, her şey birbirine karışacaktır. Bilim adamının kendisini unutması gerektiği tümüyle doğrudur; neyse ki günah, bilimsel bir sorun değildir. Dolayısıyla bir bilim adamının, günahın nasıl yeryüzüne indiğini unutma zorunluluğu yoktur, tahmin yürütme meraklısının ise sınırlıdır. Bilim adamının yapmak istediği şey buysa, yüce gönüllülük göstererek tüm insanlığı açıklamak için kendini unutma hırsına sahipse, kartvizitini Ahmet, Mehmet gibi değişik isimlerle bırakıp sonra kendi ismini unutan müsteşar kadar gülünç bir duruma düşecektir. Ya da kapıldığı felsefî heyecanla aklı bir karış havada olacaktır ve bunu soracağı müşfik, aklı başında bir eşe gereksinim duyacaktır; konuşmanın nesnelliği içinde kaybolmuş, heyecanlı, unutkan Soldin'in, eşine "Rebecca, bu konuşan ben miyim?" demesi gibi.<sup class="calibre11"><small class="calibre12"><span class="calibre13">38</span></small></sup></p>

  <p class="calibre6"><span class="italic">38 Kopenhag'L kitapçı, unutkanlığıyla bilinir. Bir gün merdivenin üstünde rafları düzeltirken bir müşteri gelir ve Soldin'in sesini taklit ederek eşine bir şeyler söyler. Soldin eşine döner ve "Rebecca, bu konuşan ben miyim?" diye sorar. - ç.n.</span></p>

  <p class="calibre6">Yaşadığım kutlu çağda bir dizge peşinde koşan ve burada günaha da bir yer bulmaya çalışan takdire şayan bilim adamlarını cemaatin tümü tanıyor; onlar kendi düzenlerini kurmuşlardır, yukarıdaki görüşü de bilime hayli aykırı bulacaklardır. Bırakalım cemaatin tamamı, ya da en azından dindar şefaat peşinde koşan derin araştırmacılar, çalışmalarını sürdürsünler; günaha bir yer bulacaklardır, ama yanan kumaşı ararken aslında kendi elinin tutuştuğunu fark eden kişi gibi.</p>

  <div class="mbppagebreak" id="calibre_pb_15"></div>
</body>
</html>
