<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-3.html" xml:lang="en-US">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="bas" id="toc_marker-1-1-3">III</p>

      <p class="basalt" id="toc_marker-1-1-3-1">Çağın Seviyesi</p>

      <p class="ara-bas-1 para-style-override-12" xml:lang="en-GB"><span xml:lang="en-US">Demek oluyor ki kitlelerin hükümranlığının olumlu bir yanı var: Tarihsel seviyenin bütünüyle yükselmesi anlamına geliyor ve ortalama yaşamın günümüzde dün bulunduğundan daha yukarı bir düzeyde gelişmekte olduğunu ortaya koyuyor. Bu sayede şunun ayrımına varabiliyoruz: Yaşamın farklı düzeyleri olabilir ve konuşurken anlamsızca yinelediğimiz çağın düzeyi deyişi aslında çok anlamlı bir anlatımdır. Bu noktaya bir mim koymakta yarar var, çünkü çağımızın en şaşırtıcı özelliklerinden birini saptamamıza olanak veriyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Örneğin falan ya da filan şey çağın düzeyine uygun değildir deniyor. Gerçekten de, söz konusu olan zaman ölçütünün soyut zamanı değil, çünkü o dümdüzdür, yaşamsal zamandan söz ediliyor, yani her kuşağın “bizim zamanımız” dediği şeyden, onun hep belli bir düzeyi vardır, bugün dünün temelinde yükselmektedir ya da aynı düzeydedir, hatta dünün düzeyinin altına düşmüştür. Çöküş sözcüğünün ortaya koyduğu düşkünlük imgesi işte bu seziden kaynaklanır. Aynı bağlamda her kişi kendi yaşantısında o yaşantının geçtiği çağın düzeyinin neresinde bulunduğunu az çok belirginlikle hisseder. İnsan vardır, güncel yaşantının hallerinde bir türlü suyun yüzüne çıkamayan bir deniz kazazedesi gibi hisseder kendini. Günümüzde olayların gelişme temposunun hızı, her şeyin enerjik bir atılımla yapılır olması, eski usul bir kafa yapısı olan kişiyi bunalıma sürüklemekte, işte o bunalım kendi nabız atışının düzeyiyle çağın düzeyi arasındaki seviye farkının ölçüsüdür. Öte yandan, günümüzün yaşam biçimlerini dolu dolu, keyifle yaşayan kişi çağımızın düzeyiyle geçmiş çağların düzeyi arasındaki ilişkinin bilincindedir. İyi de, nedir o ilişki?</span></p>

      <p class="ara-bas-1" xml:lang="en-GB"><span xml:lang="en-US">Belli bir çağın insanının daha önceki çağları sırf geçmişte kalmış olmalarından ötürü, yaşadığı çağdan daha aşağı bir düzeyde sayması hatalı olur. Bu bağlamda Jorge Manrique’nin</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-5" id="footnote-225-5-backlink">5</a></span> <span xml:lang="en-US">görüşünü anımsamak yeter:</span></p>

      <p class="G-vde---Metin-Ortala-1" xml:lang="tr-TR"/>

      <p class="ara-bas-1 para-style-override-12" xml:lang="en-GB"><span class="char-style-override-11" xml:lang="en-US">Geçmiş çağların herhangi biri</span></p>

      <p class="ara-bas-1 para-style-override-12" xml:lang="en-GB"><span class="char-style-override-11" xml:lang="en-US">Bundan iyiydi.</span></p>

      <p class="G-vde---Metin-Ortala-1" xml:lang="tr-TR"/>

      <p class="ara-bas-1 para-style-override-12" xml:lang="en-GB"><span xml:lang="en-US">Oysa doğru değildir bu. Tüm çağlar kendilerini ne geçmişteki herhangi bir çağdan aşağı hissetmişlerdir, ne de kendilerini hatırladıkları gelmiş geçmiş tüm çağlardan üstün saymışlardır. Tarihin her çağı yaşamsal düzey denen şu garip olgu karşısında farklı bir hissedişi ortaya koyar; böylesine açık seçik ortada olan, böylesine özlü bir olgunun düşünürlerle tarihçilerin hiç dikkatini çekmemiş olmasına şaşıyorum.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Jorge Manrique’nin dile getirdiği izlenim kuşkusuz en genel izlenimdir, hiç değilse kabataslak ele alındığında. Çağların çoğu kendi zamanını eski çağlardan üstün saymamıştır. Tersine, genellikle insanlar zamanı belirsiz bir geçmişte daha iyi, daha dolu dolu bir yaşam sürülmüş olduğunu düşünmeye yatkındırlar: Biz, Eski Yunan ve Roma kültürüyle eğitilmiş kimseler, “Altın Çağ” diye tuttururuz; Avustralya yerlileri ise ille de</span> <span class="char-style-override-11" xml:lang="en-US">Alcheringa</span> <span xml:lang="en-US">derlerdi. Demek ki o kimseler, kendi yaşamlarının nabzını zayıflamış, cılızlaşmış, kanları damarlarının yatağını doldurmaktan uzak gibi hissediyorlardı. O nedenle geçmişe, “klasik” çağlara saygı duyuyorlar, kendi zamanlarının yaşantısından daha geniş soluklu, daha zengin, daha kusursuz bir şey olarak görüyorlardı. Geriye dönüp baktıklarında, o yüzyılları daha değerli olarak hayal ettiklerinde, o dönemlere hâkim olduklarını değil, tam tersine, onlara kıyasla aşağıda kaldıklarını sanıyorlardı; nasıl bir ısı derecesinin bilinci olsa daha üst bir dereceyi içermediğini hissederse öyle; öncesi iyiymiş, şimdikinden daha fazla kalorisi varmış gibi. Bu yaşamsal daralma, zayıflama, düşkünleşme, nabız yavaşlaması izlenimi İsa’dan yüz elli yıl sonrasından başlayarak Roma İmparatorluğu’nda giderek artmıştır. Zaten Horatius da dizelerinde şöyle demişti: “Babalarımız büyükbabalarımızdan daha kötüydüler, bizi daha da ahlaksız dünyaya getirdiler, biz de büsbütün yeteneksiz evlatlar yetiştireceğiz.” (</span><span class="char-style-override-11" xml:lang="en-US">Odlar</span><span xml:lang="en-US">, III. Kitap, 6)</span></p>

      <p class="G-vde---Metin-Ortala-1" xml:lang="tr-TR"/>

      <p class="ara-bas-1 para-style-override-12" xml:lang="en-GB"><span class="char-style-override-11" xml:lang="en-US">Aetas parentum peior avis tulit</span></p>

      <p class="ara-bas-1 para-style-override-12" xml:lang="en-GB"><span class="char-style-override-11" xml:lang="en-US">nos nequiores, mox daturos</span></p>

      <p class="ara-bas-1 para-style-override-12" xml:lang="en-GB"><span class="char-style-override-11" xml:lang="en-US">progeniem vitiosorem.</span></p>

      <p class="G-vde---Metin-Ortala-1" xml:lang="tr-TR"/>

      <p class="ara-bas-1 para-style-override-12" xml:lang="en-GB"><span xml:lang="en-US">İki yüzyıl sonra bütün imparatorlukta</span> <span class="char-style-override-11" xml:lang="en-US">kenturyon</span> <span xml:lang="en-US">kadrolarını doldurmaya yetecek sayıda, yiğit sayılabilecek İtalik kalmamıştı, o görev için Dalmaçyalıları, ardından Tuna ve Ren boylarının barbarlarını parayla tutmak gerekmişti. Bu arada kadınlar kısırlaşmış, İtalya’nın nüfusu azalmıştı.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Şimdi de yaşamsallık izlenimi veren başka bir tür çağdan söz edelim, görünüşte bunun tam karşıtı olan bir çağ. Çok tuhaf bir olgu bu, belirlemeyi çok önemli görüyoruz. Bundan topu topu otuz yıl önce siyasetçiler kalabalıkların karşısında söylev verirken, hükümetin aldığı falan önlemi, falan ya da filan dayatmayı eleştirmek amacıyla, onun çağın gerisinde kaldığını söylerlerdi. Aynı tümceyi İmparator Traianus’un Plinius’a</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-6" id="footnote-225-6-backlink">6</a></span> <span xml:lang="en-US">yazdığı ünlü mektubunda onu Hıristiyanlara kimin yaptığı belli olmayan ihbarlara dayanarak eziyet etmemesi konusunda uyarırken kullandığını hatırlatmak ilginç olacak:</span> <span class="char-style-override-11" xml:lang="en-US">Nec nostri saeculi</span> <span class="char-style-override-11" xml:lang="en-US">est.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-7" id="footnote-225-7-backlink">7</a></span> <span xml:lang="en-US">Demek oluyor ki, tarihte kendilerini dört dörtlük, kesinlikle yüksek bir düzeye ulaşmış olarak hisseden bazı dönemler de olmuştur: İnsanların kendilerini eski bir çabayı sonuçlandırdıkları, bir umudu gerçeğe dönüştürdükleri, bir yolun sonuna varmış olduklarına inandıkları zamanlar. “Çağların taçlanması”, tarihsel yaşamın tam bir olgunluğa erişmesidir bu. Gerçekten de bundan otuz yıl önce Avrupalılar, insan yaşamının varması gereken, birkaç kuşaktır ulaşması istenen noktaya varmış olduğunu sanıyorlardı, artık ondan sonra da orada kalmalıydı. Olgunluk çağları hep daha önceki birçok hazırlık döneminin, kendininkilerden daha alt düzeyde, kof zamanların sonucu olarak algılanır, şimdi olgun ürününü vermekte olan dönem onların üstüne temellendirilmiştir. Kendi bulunduğu yükseklikten bakınca, geçmişteki hazırlık dönemleri sanki o zamanların insanları salt erişilemeyen emel ve heveslerle yaşamışlar gibi görülür; yalnızca doyumsuz kalmış isteklerin çağıdır onlar, ateşli öncülerin zamanları, “daha olmadı” denilen, gün gibi aydınlık bir amaçla o amaca karşılık vermeyen gerçek arasındaki acıklı çelişkinin zamanları. XIX. yüzyıl işte öyle görüyordur ortaçağı. Ve sonunda bir gün gelir, eski, bazen binyıllık bir emel gerçeğe dönüşüyor gibi olur; gerçek onu benimsemiş, baş eğmiştir. Uzaktan gözlenen yüksekliğe, önceden sezinlenen varış noktasına, zamanın doruğuna ulaşılmıştır! “Daha olmadı”nın ardından “Oh, nihayet” gelmiştir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Babalarımızın ve tüm onların kuşağının kendi yaşamlarını algılayışları bu bağlamdaydı. Şunu unutmamalıyız: Bizim çağımız bir olgunluk çağından sonra gelen bir çağdır. İşte bu yüzden, zihnen öteki kıyıda, yakın, yine de geçmişe karışmış olan o olgunluk döneminde kalmış ve her şeye o açıdan bakan kimseler bugünü o olgunluktan sonra bir düşüş gibi, bir çöküntü olarak hissetme yanılgısına kapılacaklardır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Oysa yaşlı bir tarih meraklısı, ömrünü çağların nabzını tutmakla geçirmiş biri, öyle varsayımsal olgunlukların açısından bakmanın büyüsüne kaptıramaz kendini.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Söylediğim gibi, “çağların olgunluğa erişmesi”nin şartı, yüzyıllardır soluk soluğa yakınarak sürüklenmekte olan eski bir arzunun gün gelip gerçeğe dönüşmesidir. Nitekim o olgunluk çağları kendilerinden memnun olan çağlardır; bazen de XIX. yüzyılda olduğu gibi, kendinden fazlasıyla memnun çağlardır.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-8" id="footnote-225-8-backlink">8</a></span><span xml:lang="en-US">Öyle olmasına öyledirler de, şimdi fark ediyoruz ki o kendinden pek memnun, o pek başarılı yüzyıllar aslında içlerinden çürümüştürler.</span> <span class="char-style-override-11" xml:lang="en-US">Sahici yaşamsal olgunluk doygunlukta, başarıda, hedefe varmış olmada değildir.</span> <span xml:lang="en-US">Cervantes ne demişti: “Her zaman yol menzilden daha iyidir.” Arzusuna, idealine erişmiş olan bir çağ artık başka bir şey istemez olmuş demektir, yani yüreğinde arzunun pınarı kurumuştur. Sözüm o ki, şu olgunluk dediğimiz şey aslında bir sonuçtur. Öyle yüzyıllar vardır ki, dileklerini yenilemeyi bilmediklerinden doygunluktan ölürler, talihli erkek arının çiftleşme uçuşunun ardından ölüp gitmesi gibi.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-9" id="footnote-225-9-backlink">9</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bundan da şaşırtıcı bir veri ortaya çıkıyor: Olgunluk çağı diye nitelenen o aşamalar hep kendi kendilerinin tortusunda pek özel bir hüzne boğulmuşlardır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Öylesine yavaşlıkla olgunlaşmış olan ve XIX. yüzyıla gelindiğinde nihayet gerçekleşmişe benzeyen arzu, özet olarak, kendi kendini “modern kültür” diye adlandıran dilektir. Adı bile tedirginlik vericidir: Öyle bir çağ ki, kendi kendisini “modern” diye niteliyor, yani son, kesin çağ olarak, ona kıyasla tüm zamanlar geçmişten ibaret, onu hazırlayamaya yarayan çapsız zamanlar! Hedefi tutturamayan güçsüz birer ok yani!</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-10" id="footnote-225-10-backlink">10</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bizim zamanımızla az önce bitmiş, ufukta kaybolmuş olan çağ arasındaki temel değişim işte şimdiden bu noktada belirmeye başlamıyor mu? Gerçekten de bizim çağımız artık kendisini kesin bir varış noktası olarak algılamıyor; hatta tam tersine, öyle kesin varış noktası sayılacak, güvenli, sonsuza değin billurlaşmış çağların var olmadığının belli belirsiz sezisini kendi kökeninde bulmakta; hatta bir yaşam türünün –şu “modern kültür” denilenin– kesin varış noktası olduğunu iddia etmek bize görüş alanımızın inanılmaz biçimde kararması, daralması gibi görünüyor. Hem bu hissedişle birlikte sanki sımsıkı kapalı, daracık bir mekândan sıvışmışız, kaçmışız, yeniden yıldızların altındaki derin, müthiş, sürprizlerle dolu, bitip tükenmez asıl dünyaya canımızı atmışız gibi, son derece keyifli bir izlenime kapılıyoruz. O dünyada her şey olasılık çerçevesinde: Olabileceklerin en iyisi de, en kötüsü de.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Modern kültüre iman etmek hüzünlü şeydi: Yarın her şeyin bugünküne eşit olacağını, ilerlemenin herkesin her zamanki gibi, zaten şu ayağımızın altında bulunanın tıpkısı bir yolda gitmesinden ibaret olduğunu bilmekti. Öylesi bir yol daha çok hapishaneyi andırır, esnek, uzayıp giden, bizi bir türlü salıvermeyen bir hapishaneyi.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İmparatorluğun ilk döneminde, taşradan aklı eren biri –örneğin Lucanus ya da Seneca– Roma’ya gidip kesin bir iktidarın simgesi olan görkemli imparatorluk yapılarını gördüğünde yüreğinin sıkıştığını hissederdi. Artık dünyada hiçbir yenilik olamazdı. Roma ebediydi. Nasıl yıkıntıların hüznü diye bir şey varsa, ölü sulardan yükselen buhar gibi yükselirse onlardan, duyarlı taşralı da öylesine ağır, ama ters yönde bir hüznün pençesinde hissederdi kendini: Ebedi yapıların hüznünü.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">O duygusal ruh haliyle karşılaştırıldığında, bizim çağımızın verdiği duygunun okuldan kaçmış çocukların telaşlı neşesine daha çok benzediği açıkça görülmüyor mu? Şu anda yarın dünyada neler olacağını bilmiyoruz, işte bu bizi için için sevindiriyor; çünkü bu durum, ilerde olacakların öngörülememesi, her türlü olasılığa apaçık bir ufuktur, hayatın ta kendisidir, gerçek olgunluğudur yaşamın.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu tanı –aslında öbür yarısı eksik– nice çağdaş yazarın kaleminden çıkmış sayfalardaki ağlamaklı çöküntü yakınmasıyla çelişiyor. Birçok nedenden kaynaklanan bir görüş hatası söz konusu. Onların birçoğunu ilerde göreceğiz; ama en açık seçik olanını şimdiden belirtmek isterim: Bence ömrünü doldurmuş bir ideolojiye bağlılığın sonucu, tarihin yalnızca siyasal ya da kültürel yanını göz önüne almalarından kaynaklanıyor, hiç farkına varmıyorlar ki tarihin yalnızca yüzeyidir bu; tarihsel gerçek bundan önce ve bundan daha derin olarak salt yaşama azmidir, kozmik güçlere benzer bir güç;</span> <span class="char-style-override-11" xml:lang="en-US">doğal</span> <span xml:lang="en-US">olmadığından onlarla aynı değildir, ama denizi dalgalandıran, hayvanları döllendiren, ağaçlarda çiçekleri açtıran, yıldızları titreştiren gücün kardeşidir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Çöküş tanısı koyanlara ben bir de şöyle düşünmelerini öğütlüyorum:</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Çöküş, adı üstünde, kıyaslama içeren bir kavramdır. Daha üst bir konumdan daha alt bir konuma iniştir. Şimdi bakınız: O kıyaslama akla hayale gelecek en değişik bakış açılarından yapılabilir. Kehribar ağızlık yapan bir imalatçı için dünya çöküntüye girmiştir, çünkü artık hemen hiç kimse kehribar ağızlıkla sigara içmez olmuştur. Bundan daha saygıdeğer bakış açıları da vardır gerçi, yine de sonuçta yanlı ve keyfidirler, kaç kırat ettiği hesaplanmak istenen hayatın dışında kalırlar. Haklı ve doğal olan bir tek bakış açısı vardır: O yaşamın içine konumlanmak, yaşam kendi kendisini çöküntü halinde, yani daralmış, cılızlaşmış, tadı kaçmış olarak hissediyor mu, onu görmek.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama kendi içinden bakıldığı zaman da bir yaşamın kendini çöküntü halinde hissedip etmediği nasıl anlaşılır ki? Bence kesin belirtinin kuşku götürür yanı yok: Daha önceki başka hiçbir yaşamı, hiçbir önceyi kendisine yeğlemeyen, yani ancak kendi kendisini yeğleyen bir yaşamın hiçbir biçimde çöküntüde olduğu asla söylenemez. Çağların seviyesi konusu üstünde uzun uzadıya durmam bunun içindi. Çünkü ortada şöyle bir olgu var: Bu noktada tam da bizim çağımız pek garip bir duyguya kapılmış bulunuyor; bildiğim kadarıyla, bilinen tarihin çerçevesinde şimdiye değin benzeri görülmedik bir duyguya.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Geçen yüzyılın salonlarında mutlaka bir an gelir, hanımefendilerle eğitimli şairleri birbirlerine şu soruyu sorarlardı: Siz hangi çağda yaşamış olmayı isterdiniz? Ve her biri kalkıp kendi yaşamının görüntüsünü sırtlar, tarihin yollarında gezinmeye başlardı hayalinde, yaşantısının profilini canıgönülden uydurabileceği bir çağ arardı kendine. Çünkü XIX. yüzyıl, kendisini olgun bir çağ olarak hissetmekle birlikte ya da tam öyle hissettiğinden ötürü, aslında omuzlarına basarak yükseldiğini sandığı geçmişe bağlı kalıyordu; gerçekten de kendisini geçmişin taçlanması gibi görüyordu. O nedenle o gün yürürlükte olan değerlerin hazırlandığı nispeten klasik dönemlere –Perikles’in çağı olsun, Rönesans olsun– hâlâ inancı vardı. Olgunluk çağlarına kuşkuyla bakmamız için yeter bu; çünkü yüzleri geriye dönüktür, kendi benliklerinde gerçeğe dönüşen geçmişe bakmaktadırlar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Peki şimdi, günümüzü temsil eden herhangi bir kişiye böyle bir soru yöneltilse, acaba içtenlikli yanıtı ne olur? Sanırım kuşkuya hiç yer yok: Geçmişin her dönemi, hepsi mi hepsi, içinde soluk alamayacağı daracık bir mekân gibi gelir ona. Demek oluyor ki günümüzün insanı kendi yaşamının eski yaşamların hepsinden daha ileri olduğunu hissediyor ya da tersinden söylersek, geçmişin tümü bugünkü insanlığa dar gelmekte. Bugünkü yaşamımızın böyle sezinlenmesi, salt o ilkel aydınlığıyla, çöküntü konusuna pek de ihtiyatla yaklaşmayan her düşünce dizisini çürütmektedir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bizim yaşamımız hiç değilse kendini tüm yaşamlardan daha geniş oylumlu olarak hissediyor. Öyleyse nasıl çöküntü halinde hisseder kendini? Tam tersine, olan şu: Salt kendini daha geniş oylumlu bir yaşam olarak hissettiğinden ötürü, geçmiş karşısında tüm saygısını, tüm ilgisini yitirmiş bulunuyor. Dolayısıyla ilk defa her türlü klasikçiliği dümdüz eden, geçmişin hiçbir yanını olası bir model ya da kural gibi göremeyen, yüzlerce yıl sürmüş kesintisiz evrimin ardından geldiği halde yine de bir ilk, bir tan sökümü, bir başlangıç, bir çocukluk olarak görünen bir çağla karşı karşıyayız. Geriye dönüp bakıyoruz ve şu dillere destan Rönesans gözümüze daracık, taşralı, kof davranışlarla dolu, –pekâlâ da diyebiliriz ki–</span> <span class="char-style-override-11" xml:lang="en-US">gösteriş budalası</span> <span xml:lang="en-US">bir çağ gibi görünüyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bir süre önce, ben bu durumu şöyle özetliyordum: “Geçmişle bugünün böylesine vahim biçimde ayrışması çağımızın genel nitelikli bir olgusudur ve bu yılların yaşamının o özgün tedirginliğini doğuran belli belirsiz kuşkunun da ona eklenmesi gerekir. Biz bugünün insanları, yeryüzünde yalnız kalmış olduğumuzu hissediyoruz birdenbire; ölülerin şakacıktan değil, tümden ölmüş olduklarını, artık bizlere yardım elini uzatamayacaklarını fark ediyoruz. Geleneksel ruhun kalıntısı buharlaşıp uçmuş. Modeller, kurallar, örnekler işimize yaramaz olmuş. Sorunlarımızı geçmişin etkin işbirliği olmaksızın, –söz konusu ister sanat olsun, ister bilim ya da politika– dosdoğru güncelcilik çerçevesinde çözmek zorundayız. Avrupa insanı yapayalnız, yaşayan ölüler yok artık yanında; Pedro Schlemihl</span> <span class="dipp" style="font-size:0.8em;" xml:lang="en-US"><a class="footnote-link" href="#footnote-225-11" id="footnote-225-11-backlink">11</a></span><span xml:lang="en-US">misali, gölgesini yitirmiş. Öğle güneşi gelip çattığında hep olan şeydir bu.”</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-12" id="footnote-225-12-backlink">12</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Uzun sözün kısası, nedir çağımızın düzeyi?</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Tüm zamanların olgunluğa erişmesi değil, yine de kendini gelmiş geçmiş tüm zamanların üstünde, şimdiye değin yaşanmış tüm olgunluklardan üstün hissetmekte. Çağımızın kendi kendisini nasıl hissettiğini açıklamak kolay değil: Diğer dönemlerden ileri olduğunu sanmakta, aynı zamanda kendi kendini bir başlangıç olarak algılıyor, aslında bir can çekişme olmadığından da emin değil. Hangi anlatımı seçmeliyiz? Galiba şunu: Tüm öteki çağlardan üstün, ama kendi kendisinin altında. Son derece güçlü, aynı zamanda yazgısına güvensiz. Elindeki güçlerden ötürü gururlu, aynı zamanda ürküyor onlardan.</span></p>

      <div class="footnotes">
        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a> <span>Jorge Manrique (1440-1479): Rönesans öncesi dönem İspanyol klasik şairi (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> <span>Gaius Plinius Caecilius Secundus (Genç Plinius) (İS 61 - İS 112): Roma imparatoru Traianus döneminde yaşamış yazar, hukukçu ve idareci. (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> <span>Çağımıza uygun değil (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> <span>Hadrianus’un bastırdığı sikkelerde şöyle yazılar okunur:</span> <span class="char-style-override-11">İtalia Felix, Saeculum aureum, Tellus stabilita, Temporum felicitas (İtalya mutlu, Altın Çağ, Dünya huzurlu, Mutluluk çağı)</span><span>.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> <span>Hegel’in</span> <span class="char-style-override-11">Tarih Felsefesi</span> <span>yapıtında doygun çağlar üstüne yazdığı o harika sayfaları okumazlık etmeyin.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> <span>Son zamanların kendi kendilerini nitelerken başvurdukları “modern”, “modernlik” sözcüklerinin kökenindeki anlam şimdi çözümlediğim o “çağın seviyesi” duygusunu olanca açıklığıyla ortaya koymaktadır. Modern demek</span> <span class="char-style-override-11">modus</span><span>’a (usule) uygun olan şey demek: O da geçmişte uygulanmış olan köhne, geleneksel usullere karşı, bugün denen zamanda doğmuş olan değişik moda demektir. Dolayısıyla “modern” sözcüğü eskisinden üstün sayılan yeni bir yaşamın bilincidir, aynı zamanda da çağın seviyesini tutturma buyruğudur. “Modern” kişinin gözünde, modern olmamak tarihsel seviyenin altına düşmek anlamına gelir.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-11-backlink" id="footnote-225-11">11</a> <span>Adabert von Chamisso’nun</span> <span class="char-style-override-11">Peter Schlemihl’in Harika Öyküsü</span> <span>yapıtına gönderme (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-12-backlink" id="footnote-225-12">12</a> <span>La deshumanizaci...</span></p>
        </div>
      </div>
    </div>
  </div>
</body>
</html>
