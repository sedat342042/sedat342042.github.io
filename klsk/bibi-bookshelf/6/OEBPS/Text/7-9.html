<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-9.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-9.html" xml:lang="en-US">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="bas" id="toc_marker-1-1-9">IX</p>

      <p class="basalt" id="toc_marker-1-1-9-1">İlkellik ve Teknik</p>

      <p class="ara-bas-1 para-style-override-12" xml:lang="en-GB"><span xml:lang="en-US">Özünde belirsiz olan bir durumun –bugünkü durumun– çözümlemesine girişmiş olduğumuzu burada anımsatmak bence çok önemli. Çağımızın tüm niteliklerinin, özellikle de kitlelerin ayaklanmasının çift yönlü olduğuna başlangıçta bu yüzden değindim. O niteliklerin hepsi de başlı başına, biri olumlu, öbürü kötüleyici olmak üzere çift yoruma açık, hatta bunu gerektiriyor. Ve o ikirciklilik bizim yargımızda değil, gerçeğin ta kendinde. Bizim gözümüze bir yandan iyi, öbür yandan kötü görünebiliyor değil, bugünkü durum başlı başına zafere ya da ölüme açık, iki çehreli bir olasılık.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu denemeyi bir tarihsel metafizik üstüne temellendirmek niyetinde değilim. Yine de onu başka yerlerde açıklamış ya da değinmiş olduğum kendi felsefi kanılarımın yeraltındaki temelleri üstüne yapılandırdığım belli. Tarihin mutlak belirleyiciliğine inanmıyorum. Tersine, her türlü yaşamın, dolayısıyla da tarihsel yaşamın salt her biri öncekine kıyasla bir oranda belirsiz anlardan oluştuğunu düşünüyorum, öyle ki her birinin gerçeği sallantıdadır,</span> <span class="char-style-override-11" xml:lang="en-US">piétine sur place</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-35" id="footnote-225-35-backlink">35</a></span><span xml:lang="en-US">, değişik olasılıklardan hangisinde karar kılacağını pek bilemez. Bu metafizik duraksama, yaşamın her yanına o benzersiz titreşim ve ürperti niteliğini veren şeydir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Gerçekten de kitlelerin ayaklanması insanlık için yepyeni, eşsiz bir örgütlenmeye geçit</span> <span class="char-style-override-11" xml:lang="en-US">olabilir</span><span xml:lang="en-US">, ama aynı zamanda insanın yazgısında bir felaket de</span> <span class="char-style-override-11" xml:lang="en-US">olabilir</span><span xml:lang="en-US">. İlerlemenin gerçekliğini reddetmek için neden yok, ne var ki o ilerlemeyi şaşmaz bir şey olarak sunan kavramı düzeltmek gerekiyor. Tarih her olanağa açıktır –sürgit zaferli bir ilerlemeye de, dönemsel bir gerilemeye de. Çünkü yaşam, ister bireysel, ister toplu yaşam olsun, ister kişisel, ister tarihsel olsun, özü tehlike olan evrenin tek varlığıdır. İniş-çıkışlardan oluşur. Kesin bir terimle söylersek, dramdır.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-36" id="footnote-225-36-backlink">36</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Genellikle gerçek olan bu durum, “kritik anlar”da daha büyük bir yoğunluk kazanır, günümüz de işte o anlardan biri. Böylece kitlelerin bugünkü buyurganlığı altında filiz vermeye başlayan ve “doğrudan eylem” başlığı altında topladığımız yeni davranış belirtileri, onların gelecekte mükemmelleşeceklerini haber veriyor da</span> <span class="char-style-override-11" xml:lang="en-US">olabilir</span><span xml:lang="en-US">. Tüm eski kültürlerin ilerlerken birtakım ölü dokuları, azımsanamayacak bir boynuzsu madde yükünü sürüklediği açıktır, yaşamı köstekleyen zehirli artıklardır onlar. Ölü kurumlar, artık anlamını yitirmiş, ama hâlâ varlığını sürdüren değerlendirmeler, saygı davranışları, yok yere karmaşık çözümler, yersizlikleri kanıtlanmış kurallar vardır. Uygarlığın tüm bu</span> <span class="char-style-override-11" xml:lang="en-US">dolaylı</span> <span xml:lang="en-US">eylem öğeleri doludizgin bir yalınlaştırıcı dönem gerektirir. Romantik çağın redingotuyla kolalı göğüslüğünün öcü günümüzdeki dekoltelerle “kolları sıvalı gömlekler”le alınmak istenir. Yalınlaştırma burada temizlik ve daha zevkli olmak anlamına gelir; dolayısıyla daha uygun bir çözümdür, daha az araçla daha çok amaca ulaşıldığı her defasında da öyle olur. Romantik aşk ağacı da dallarına yapıştırılmış bir alay yalancı manolya dökülsün, güneş yüzü görmesini engelleyen kıvrım ve büklümlerle girift bir hale gelmiş sarmaşık yığınından kurtulsun diye iyice budanmayı gerektiriyordu.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Genellikle kamusal yaşam, en çok da politika, ivedilikle özüne indirgenmeyi gerektiriyordu, Avrupa toplumu da ilkin soyunmazsa, salt özüne ulaşıncaya değin üstündeki ağırlıklardan sıyrılmazsa, kendi kendisiyle özdeşleşmezse, iyimser kişilerin ondan beklediği çevik sıçrayışı gerçekleştiremez. O çıplaklaşma, özüne indirgenme disiplininin içimde uyandırdığı coşku, saygıdeğer bir geleceğe giden yolu açmak için onun şart olduğunun bilinci, tüm geçmiş karşısında fikir adamının olanca özgürlüğünü bir hak olarak istemeye yöneltiyor beni. Geçmişe hâkim olması gereken gelecektir, geçip gitmiş şeyler karşısındaki tavrımızı düzenleyecek buyruğu ondan alırız.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-37" id="footnote-225-37-backlink">37</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama XIX. yüzyılı yönetmiş olanların en büyük günahından kaçınmak gerekir: Yani kendi sorumluluğunun yeterince bilincinde olmamaktan, bu yüzdendir ki istim üstünde durup, bekçilik etmekten geri kaldılar. Kendini olayların sunduğu elverişli yamaçtan aşağı salıvermek, en keyifli anların bile içerdiği tehlike ve olumsuzluk boyutuna gözlerini kapamak, doğrudan doğruya sorumluluk görevine ihanet etmek olur. Bugün onu özümseyebilecek yeteneğe sahip kişilerde aşırı bir sorumluluk duyarlığı uyandırmak şart oluyor, en ivedi görev günümüzdeki belirtilerin uğursuzluğu apaçık belli olan yanını vurgulamak gibi görünüyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Hiç kuşku yok, kamusal yaşamımızın durumuna tanı koymak için bir bilanço yapacak olursak, olumsuz öğeler olumluları fersah fersah aşar, yeter ki hesap yaşanan günü değil de, haber verdikleri, vaat ettikleri şeyleri göz önüne alarak yapılsın.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Yaşamın ulaşmış bulunduğu somut olanakların her türlü gelişimi, Avrupa’nın yazgısının üstüne çullanan en ürkütücü sorunla yüz yüze kalmış, yok olma tehlikesine düşmüş durumda; işte şunu yeniden dile getiriyorum: Toplumların yönetimini öyle bir insan türü ele geçirmiş bulunuyor ki, uygarlık ilkelerine karşı herhangi bir ilgisi yok. Şu ya da bu uygarlığın ilkelerine değil, –bugün görülebildiği kadarıyla– her türlü uygarlığınkine karşı ilgisiz. Oyalayıcı nesnelere, otomobillere ve benzeri birkaç şeye karşı ilgisi var. Ancak bu da uygarlıkla hiç mi hiç ilgili olmadığını doğruluyor. Çünkü o nesneler uygarlığın yalnızca ürünleri, onlara dört elle sarılışı, onları doğuran ilkelere olan duyarsızlığını daha da çiğ biçimde ortaya koyuyor. Şu olguya dikkati çekmek yeter: Yeni bilimlerin, yani fizik bilimlerin var olalı beri –yani yeniçağdan beri– uyandırdıkları coşku zaman içinde hiç durmadan artmıştı. Daha somut bakarsak: Kendilerini o katışıksız araştırma dallarına adayan kişilerin orantısal sayısı her kuşakta artıyordu. İlk gerileme olgusu –yineliyorum, orantısal sayı– bugün yirmili yıllardan otuzlu yıllara giden kuşakta görüldü. Katışıksız bilim laboratuvarlarına öğrencileri çekmek güçleşmeye başladı. Üstelik bu, endüstrinin en büyük gelişimine ulaştığı, insanların bilimin yarattığı aygıtlara ve ilaçlara her zamankinden daha büyük bir hevesle sarıldığı çağda oluyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Lafı fazla uzatmak olmasa, politikada, sanatta, ahlakta, dinde ve yaşantının gündelik alanlarında da benzeri bir tutarsızlığın varlığını kanıtlayabilirim.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Böylesine çelişkili bir durumun anlamı nedir? Bu denemenin amacı bu sorunun yanıtını hazırlamaktır. Anlamı şu ki, günümüzde hâkim olan insan ilkel bir insandır, uygarlaşmış bir dünyanın ortalık yerinde beliren bir</span> <span class="char-style-override-11" xml:lang="en-US">Naturmensch</span><span xml:lang="en-US">’tir.</span> <span class="dipp" style="font-size:0.8em;" xml:lang="en-US"><a class="footnote-link" href="#footnote-225-38" id="footnote-225-38-backlink">38</a></span><span xml:lang="en-US">Uygarlaşmış olan dünyanın kendisi, ama o dünyanın sakini uygarlaşmış değil: Ondaki uygarlığı görmüyor bile, sanki doğaymışçasına kullanıyor onu. Yeni insan otomobili arzuluyor ve onun sefasını sürüyor, gel gelelim cennet ağacının meyvesi sanıyor onu. Ruhunun derininde uygarlığın yapay, neredeyse inanılmaz niteliğini bilmiyor ve aygıtlara duyduğu tutkuyu onları olanaklı kılan ilkelere kadar derinleştirmiyor. Yukarıda, Rathenau’un</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-39" id="footnote-225-39-backlink">39</a></span> <span xml:lang="en-US">sözlerini aktararak “barbarların dikey istilasına” tanık olduğumuzu söylediğimde, –genellikle olduğu gibi– eni sonu bir “tümce”den ibarettir diye düşünülebilir. Oysa şimdi görülüyor ki, o deyiş ister bir gerçeği, ister bir yanlışı yansıtsın, bir “tümce”nin tam tersi, yani: Karmaşık bir çözümlemeyi özetleyen bir biçimsel tanımlama. Gerçekten de, günümüzün kitle insanı uygarlığın eski sahnesine kulislerden süzülerek çıkmış bir ilkel adamdır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Günümüzde her an tekniğin akıllara durgunluk eren ilerlemelerinden söz edilmekte; öyle de, en iyi konuşanların bile, tekniğin hayli dramatik olan geleceğinin bilincinde olduklarını görmüyorum. Onca incelikli, onca derin –aynı zamanda da bir o kadar acayip– olan Spengler bile, bence bu noktada aşırı iyimser görünüyor. Öyle, çünkü “kültür”ü bir “uygarlık” döneminin izleyeceğine inanıyor, bu terimden de en çok tekniği anlıyor. Spengler’in “kültür” ve genellikle tarih konusundaki fikri bu denemede esas alınanın o denli uzağında ki, vardığı sonuçları düzeltmek için olsun burada yorumlamak kolay olmaz. Ancak iki bakış açısını ortak bir paydaya indirgeyebilmek amacıyla mesafeleri ve ayrıntıları atlayarak, farkı şöyle temellendirebiliriz: Spengler, kültür ilkelerine olan ilgi yok olduğu zaman da tekniğin varlığını sürdürebileceğine inanıyor. Bense öyle bir şeye inanmaya yanaşmıyorum. Teknik özü itibarıyla bilimdir, bilim ise saf haliyle ve sırf kendisi için ilgi uyandırmazsa var olamaz ve eğer insanlar kültürün genel ilkelerine karşı coşku duymazlarsa ilgi uyandıramaz. Eğer o coşku –bugün göründüğü gibi– tıkanırsa, teknik ancak bir süre için hayatta kalabilir, onu yaratmış olan kültürel atılımın hızı kesilmediği sürece. İnsanoğlu teknikle yaşar, ancak yaşamı teknikle</span> <span class="char-style-override-11" xml:lang="en-US">beslenemez</span><span xml:lang="en-US">. Teknik kendini besleyemez, kendi gücüyle soluk alamaz, kendi kendisinin nedeni değildir; ancak gereksiz, pratik olmayan kaygıların yararlı ve pratik tortusudur.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-40" id="footnote-225-40-backlink">40</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Dolayısıyla günümüzde tekniğe gösterilen ilginin hiçbir şeyi güvence altına almadığı uyarısına geçiyorum; hele tekniğin kendisinin ilerlemesi ya da varlığını sürdürmesinin güvencesi hiç değil. Teknikçiliği “modern kültür”ün, yani sonuçta maddi açıdan yararlanılabilir bir bilim türünün niteleyici özelliklerinden biri saymak yerinde olur. O nedenle, XIX. yüzyılda temellendirilen yaşantının yepyeni çehresini özetlerken, yalnızca şu iki görünümü ele almakla yetindim: Liberal demokrasi ve teknik.</span> <span class="dipp" style="font-size:0.8em;" xml:lang="en-US"><a class="footnote-link" href="#footnote-225-41" id="footnote-225-41-backlink">41</a></span><span xml:lang="en-US">Ama bir kez daha yineliyorum: Teknikten söz edilirken, onun yüreğinin saf bilim olduğunun ve sürdürülmesinin koşullarının salt bilimsel etkinliği olanaklı kılan koşullar olduğunun büyük bir hafiflikle unutulduğunu gördükçe hayretlere düşüyorum. Gerçekten “bilim adamları”nın varlıklarını sürdürebilmeleri için yürürlükte kalması gereken şeylerin tümü düşünülmüş müdür? Cidden sanılıyor mu ki</span> <span class="char-style-override-11" xml:lang="en-US">dolarlar</span> <span xml:lang="en-US">oldukça bilim de varlığını koruyacaktır? Çoğu kişiyi rahatlatan bu fikir de ilkelliğin yeni bir kanıtından başka bir şey değil.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Fiziksel-kimyasal bilim kokteylini elde edebilmek için bir araya getirilip karıştırılması gereken, birbirinden pek farklı içerik maddelerinin sayısı hiç dikkate alınmıyor! Konunun en cılız ve yüzeysel yanıyla yetinsek bile, yeryüzünün olanca genişliğinde, onca çağ gelip geçmişken, fiziksel-kimyasal bilimin yalnızca Londra-Berlin-Viyana-Paris’ten oluşan ufacık dörtgende oluşup, doğru dürüst yerleştiği apaçık görülüyor. O dörtgenin çerçevesinde de ancak XIX. yüzyılda. Bu da kanıtlıyor ki, deneysel bilim tarihin gerçekleşme olasılığı en düşük ürünlerinden biridir. Büyücüler, rahipler, savaşçılar, çobanlar her yerde ve her koşulda karınca gibi kaynaşmışlardır. Ama denemeci insan denen bu canlı türü, göründüğü kadarıyla, oluşmak için tek boynuzlu atı üretenlerden daha bile az rastlanır bir koşullar bütünü gerektirmektedir. Böylesine sade, böylesine basit bir olgu bilimsel esinin niteliğinin son derece iğreti, buhar misali uçucu olduğu konusunda insanı biraz olsun düşündürmeliydi.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-42" id="footnote-225-42-backlink">42</a></span> <span xml:lang="en-US">Eğer Avrupa yok olacak olsa, Kuzey Amerikalıların bilimi</span> <span class="char-style-override-11" xml:lang="en-US">sürdürebileceklerine</span> <span xml:lang="en-US">inananlara aşkolsun!</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Konuyu derinine incelemek, deneysel bilimin, dolayısıyla tekniğin yaşamsal tarihsel temellerinin neler olduğunu tüm ayrıntılarıyla belirlemek çok ilginç olurdu. Ama sorun iyice aydınlatıldığında bile, kitle insanının onun bilincine varacağı beklenmesin. Kitle insanı mantığa kulak vermez, yalnızca başı derde girince öğrenir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Mantık çerçevesinde geliştiklerinden ötürü, artık incelmiş olması gereken bu gibi vaazların etkisi konusunda hayale kapılmamı engelleyen bir gözlemim var. Günümüzün koşullarında kitle insanının kendiliğinden, hiç vaaz gerektirmeksizin, o bilimlere ve onlarla türdeş olan biyoloji dallarına büyük bir coşkuyla sarılmıyor olması akıl almaz bir şey değil mi? Öyle ya, içinde bulunduğumuz duruma bir durup bakınız: Kültürün tüm öbür alanları –politika, sanat, toplumsal kurallar, hatta ahlak– sorunsallaştığı halde, bir alan var ki, her gün en tartışma götürmez ve kendine özgü biçimde kitle insanının üstünde harika etkisini kanıtlamakta: O da deneysel bilim. Her gün yeni bir icat sürülüyor piyasaya, kitle insanı da alıp kullanıyor. Her gün yeni bir ağrı kesici ilaç ya da aşı geliştirilmekte, kitle insanı da ondan yararlanmakta. Herkes biliyor ki, bilimsel esin sönmezse, laboratuvarların sayısı iki ya da üç katına çıkarılırsa, servet, konfor, sağlık, refah da otomatik olarak çoğalacaktır. Yaşamsal bir ilke lehinde bundan daha etkileyici, daha çarpıcı bir propaganda düşünülebilir mi? Öyleyse nasıl oluyor da, buna karşın kitleler bilime daha iyi bir donanım sunabilmek için kendi kendilerinden nakit ve özen gerektiren bir çaba istemeyi akıllarına bile getirmiyorlar? Bundan çok uzağız, savaş sonrası dönem bilim adamını toplumsal paryaya dönüştürmüş bulunuyor. Şunu da belirtmek isterim ki fizikçilerden, kimyacılardan, biyologlardan söz ediyorum – filozoflardan değil. Felsefenin kitlenin ne korumasına, ne dikkatine, ne de sempatisine gereksinimi vardır. Dört başı mamur yararsızlık görünümünü özenle korur</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-43" id="footnote-225-43-backlink">43</a></span><span xml:lang="en-US">, böylece vasat insana boyun eğmek denen şeyden tümüyle sıyırır kendini. Özünde sorunsal olduğunun bilincindedir, Yaradanın yapıp ortalığa salmış olduğu özgür kuş yazgısını keyifle üstlenir, kimseden onu hesaba katmasını istemez, ne ricacı olur, ne savunur kendini. Eğer birileri çıkıp da ondan yararlanacak olursa, sırf insancıl sevecenlikten ötürü memnun olur; gel gelelim öyle başkaları yararlansın diye var olmaz, önceden o tür bir tasarımı olmadığı gibi, öyle bir şey umduğu da yoktur. Birilerinin onu ciddiye almasını nasıl beklesin ki, ilkin kendisi kendi varlığından kuşkulanarak işe koyulmuştur, ancak kendi kendisiyle savaştığı, kendi kendini hırpaladığı oranda yaşar. Dediğim o ki, gelin felsefeyi kendi haline bırakalım, başka düzlemde bir serüvendir o.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama deneysel bilimlerin kitleye gereksinimleri olduğu doğrudur, kitlenin de onlara gereksinimi vardır, hayatı onlara bağlıdır, öyle ya, fizik ve kimya bilimlerinin bulunmadığı bir gezegende bugün var olan insan nüfusunun yaşamasına olanak yoktur.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İnsanları oradan oraya taşıyan otomobilin, acılarını mucizevi biçimde yıldırım hızıyla gideren “pantopon” iğnesinin elde edemediği şeyi hangi düşünce ürünü elde edebilir ki? Bilimin onlara sunduğu sürekli, çarpıcı yararlıkla, onların bilime olan ilgileri arasında öylesine bir orantısızlık var ki, hayallere kapılarak kendini aldatmanın hiç yeri yok, böyle davranan kişilerden barbarlıktan ileri bir şey beklenemez.</span> <span class="char-style-override-11" xml:lang="en-US">Hele özellikle ilerde göreceğimiz üzere, bilime karşı o kayıtsızlık, belki de başka her yerde olduğundan fazla, teknik adamlar –doktorlar, mühendisler vb.– kitlesindeyse;</span> <span xml:lang="en-US">onlar da genellikle mesleklerini özünde otomobil sürmekle ya da bir tüp aspirin satın almakla yetinenlerinkine eş bir ruhla icra ediyorlar, bilimin, dolayısıyla uygarlığın geleceğiyle ruhen en ufak dayanışmaya girmiyorlar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Giderek yükselen barbarlığın başka belirtileri karşısında daha büyük tedirginliğe kapılanlar da çıkacaktır; bunlar pozitif nitelikli, yani yapılmayan şeyler değil de yapılan şeyler olduklarından, daha fazla göze çarpıyorlar ve bir gösteri halinde somutlaşıyorlar. Benim açımdan, vasat insanın bilimden elde ettiği yararla, bilime karşı duyduğu –daha doğrusu duymadığı– minnet arasındaki orantısızlık en korkuncudur.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-44" id="footnote-225-44-backlink">44</a></span> <span xml:lang="en-US">Gereken ilginin eksikliğini ancak şunu aklıma getirince açıklayabiliyorum: Afrika’nın göbeğindeki zenciler de otomobil sürüyorlar ve aspirin alıyorlar. Benim savım şu: Ortalığa hâkim olmaya</span> <span class="char-style-override-11" xml:lang="en-US">başlayan</span> <span xml:lang="en-US">Avrupalı</span> <span class="char-style-override-11" xml:lang="en-US">içinde doğduğu karmaşık uygarlığa kıyasla</span><span xml:lang="en-US">, ilkel bir insan, yerden biterek yükselen bir barbar, bir “dikey istilacı”dır.</span></p>

      <div class="footnotes">
        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-35-backlink" id="footnote-225-35">35</a> <span>yerinde ayak sürür (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-36-backlink" id="footnote-225-36">36</a> <span>Bu dediklerimi hemen hemen hiç kimsenin ciddiye almayacağını söylemeye bile gerek yok, en iyi niyetliler onları belki de yürek sızlatan basit eğretilemeler olarak alacaklardır. Yalnızca yaşamın ne olduğunu ya da hiç değilse ne olmadığını kesinlikle bildiğini sanmayacak kadar saf olan bazı okurlar bu tümcelerin ilk anlamına kendini bırakacak, onları –ister gerçeği söylesinler, ister sahte olsunlar–</span> <span class="char-style-override-11">anlayan</span> <span>kişi olacaklardır. Diğer okurlar arasında en yürekten bir fikir birliği egemen olacaktır, tek ayrılık şudur: Bazıları</span> <span class="char-style-override-11">ciddi konuşulduğunda</span><span>, yaşamın bir ruhun varoluşsal süreci olduğunu düşüneceklerdir, öbürleri art arda bir dizi kimyasal tepki olduğunu.</span> <span class="char-style-override-11">Yaşam</span> <span>sözcüğünün</span> <span class="char-style-override-11">ilk ve kökten</span> <span>anlamının biyoloji değil, biyografi anlamında kullanıldığında ortaya çıktığını söyleyerek, bütün bir düşünce biçimini özetlesem de, dışa o denli kapalı okurlar karşısında konumumu iyileştireceğini sanmıyorum. Bunun pek güçlü bir nedeni var: Her türlü biyoloji, sonuçta ancak kimi biyografilerin bir bölümüdür, biyologların kendi (biyografiye aktarılabilecek) yaşamlarında yaptıkları budur. Soyutlama, hayal kurma ve mitos ise başka şeydir.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-37-backlink" id="footnote-225-37">37</a> <span>Demek oluyor ki geçmiş karşısında bu hareket serbestisi geveze bir isyankârlık değil, tam tersine, her “eleştiri çağı”ın açık seçik görevidir. Eğer ben XIX. yüzyıl liberalizmini uygarlıktan nasibini almamış kitlelerin saldırısı karşısında savunuyorsam, bu demek değildir ki, tam da o liberalizmin karşısında tüm özgürlüğümden vazgeçiyorum. Tam tersine: Bu denemede en berbat çehresiyle ortaya çıkan ilkellik, öte yandan bir bakıma her türlü büyük tarihsel ilerlemenin koşuludur. Daha birkaç yıl önce, bu konuda “Biyoloji ve Pedagoji” denememin “Yabanıllığın Çelişkisi” bölümünde yazdıklarıma bakınız.</span> <span class="char-style-override-11">El Espectador</span><span>, cilt. III.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-38-backlink" id="footnote-225-38">38</a> <span>Doğa adamı (ç.n)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-39-backlink" id="footnote-225-39">39</a> <span>Walter Rathenau (1867-1922): Alman sanayici, politikacı, yazar ve devlet adamı. Weimar Cumhuriyeti sırasında dışişleri bakanlığı yapmıştır (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-40-backlink" id="footnote-225-40">40</a> <span>O nedenle, Kuzey Amerika’yı “tekniği” ile tanımlamakla bir şey söylemiş olduğunu sanan kişi bence hiçbir şey dememiştir. Avrupa’nın bilincini en vahim biçimde tedirgin eden şeylerden birisi, Kuzey Amerika üstüne en kültürlü kimselerin bile savunduklarını duyduğumuz birtakım çocukça yargılar bütünüdür. İlerde kaydedeceğim üzere, bugünkü sorunların karmaşıklığı ile zihinlerin yetisi arasındaki orantısızlığın özel örneklerinden biridir bu.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-41-backlink" id="footnote-225-41">41</a> <span>Kesin olarak söylemek gerekirse, liberal demokrasi ile teknik birbirlerini içerirler ve öylesine sıkı sıkıya bağlantılıdırlar ki, birini öbürü olmadan düşünmek olanaksızdır, o nedenle her ikisini de kapsayacak daha geniş oylumlu bir ad icat edilse iyi olur. Gerçek ad, son yüzyılın tür adı olurdu o.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-42-backlink" id="footnote-225-42">42</a> <span>Daha içsel sorunlara değinmeyelim. Araştırmacıların dahi büyük çoğunluğu, bugün kendi bilimlerinin içinde bulunduğu son derece vahim ve tehlikeli, derin bunalım konusunda en ufak bir kuşku bile duymuyorlar.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-43-backlink" id="footnote-225-43">43</a> <span>Tüm diğer yaşamsal ilkelerin –politika, hukuk, sanat, ahlak, din– fiilen ve başlı başlarına bunalımda, dolayısıyla geçici olarak sahneden çekilmiş olmaları bu olayın dehşetini yüz kat artırmakta. Yalnız bilim, sahneden çekilmek şöyle dursun, vaat ettiklerini, hatta vaat ettiğinden fazlasını her gün akıllara durgunluk veren icatlarla yerine getirmekte. Yani rakibi yok, vasat insan kültürün başka bir hünerine dalıp da onu unuttuğu düşünülerek bağışlanamaz.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-44-backlink" id="footnote-225-44">44</a> <span>Aristoteles,</span> <span class="char-style-override-11">Metafizik.</span></p>
        </div>
      </div>
    </div>
  </div>
</body>
</html>
