<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-10.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-10.html" xml:lang="en-US">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="bas" id="toc_marker-1-1-10">X</p>

      <p class="basalt" id="toc_marker-1-1-10-1">İlkellik ve Tarih</p>

      <p class="ara-bas-1 para-style-override-12" xml:lang="en-GB"><span xml:lang="en-US">Doğa hep oradadır. Kendi başına ayakta durur. Onun bağrında, ormanda, kimse karışıp görüşmeksizin yabanıl olabiliriz. Hatta yabanıllıktan hiç vazgeçmemeye de karar verebiliriz, tek sakıncası günün birinde yabanıl olmayan başka varlıkların çıkagelmesidir. Ama ilke olarak, sürgit yabanıl halkların varlığı olanaklıdır. Var öyleleri. Breysig</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-45" id="footnote-225-45-backlink">45</a></span> <span xml:lang="en-US">onları “sürekli tan sökümünün halkları” olarak adlandırmış, öylece durup duran, donmuş, hiçbir kuşluk vaktine doğru ilerlemeyen bir tan sökümünde kalakalmış insan toplulukları.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Salt doğadan ibaret olan bir dünyada olabilir bu. Ama bizimki gibi, uygarlık olan bir dünyada olmaz. Uygarlık öylece orada hazır ve nazır değildir, kendi başına ayakta duramaz. Siz kalkar da uygarlığın nimetlerinden yararlanmak ister, ama uygarlığa destek olayım diye tasalanmazsanız... başınıza gelecek var demektir. Bugünden yarına uygarlıksız kalıverirsiniz. Bir dalgınlık hatası, bir de bakmışsınız ki, çevrenizde ne varsa buhar olup uçuvermiş! Sanki salt doğayı gözlerden gizleyen birtakım paravanalar varmış da kaldırmışlar gibi, ilkel orman yeniden ortaya çıkıverir. Orman her zaman ilkeldir. Buna ters açıdan da bakabilirsiniz: İlkel olan her şey ormandır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İnsanlık düzeyine erişmemiş birtakım doğal varlıkların kadınların bembeyaz insan bedenlerini alt ettiği tecavüz sahneleri bütün çağların romantiklerinin aklını başından alıyordu: Leda’nın bedeni üstünde titreşen kuğuyu, Pasiphae ile boğayı, erkek keçinin altında Antiope’yi resmediyorlardı. Derken olguyu genelleyerek, daha incelikli bir uygunsuz sahne buldular: Yıkıntıların yer aldığı doğa manzaraları, yabanıl bitki örtüsünün kolları arasında boğulmakta olan uygarlaşmış geometrik yapı taşları. Şanına layık bir romantik, bir yapıya baktığında, gözleri ilkin alınlığının ya da çatısının üstünde “sarı çiçekli sarmaşığı” arar. Çünkü son elde her şeyin toprak olduğunu ilan eder o; nerede olursa olsun, orman yeniden boy verecektir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Romantiğe gülüp geçmek aptalca bir iş olur. Aslında romantiğin</span> <span class="char-style-override-11" xml:lang="en-US">de</span> <span xml:lang="en-US">hakkı vardır. O masumca sapık görüntülerin altında oldum olası çözülmemiş muazzam bir sorun yatmaktadır: Uygarlıkla uygarlığın ardından kalan şey –Doğa– arasındaki, ussal olanla kozmik olan arasındaki ilişki. O nedenle konuyu bir başka sefer irdelemek ve uygun bir zamanda romantik olmak için izninizi diliyorum.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ancak şimdi bunun tam tersi bir işe girişmiş durumdayım. Mesele istilacı ormana set çekebilmek. “Hayır sahibi Avrupalı” bilindiği gibi, şimdilerde, Avustralya devletlerini pek kaygılandıran bir sorunla uğraşmak zorunda: Hintincirlerinin her yanı kaplayarak insanları denize dökmesini önlemekle. Kırklı yıllarda, güneyli –Malagalı mı, Sicilyalı mı her neyse– bir göçmen, kendi ülkesinin doğal görünümünü özleyerek Avustralya’ya saksı içinde ufacık bir hintinciri götürmüş. Bugün Okyanusya bütçeleri hintinciriyle mücadeleye ayrılan önemli tutarlarla ağırlaşmakta, bitki kıtanın tamamını istila etmiş durumda, her yıl bir kilometreyi aşkın toprak kazanıyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Kitle insanı sanıyor ki içinde doğup yararlandığı uygarlık doğa gibi kendiliğinden, ta başlangıçta oluşmuştur, işte bu yüzden kendi de ilkel bir yaratığa dönüşüyor. Uygarlık ona yabanıl ormanmış gibi geliyor. Bunu zaten söylemiştim, ancak şimdi bazı ayrıntılar eklemem gerekiyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Uygarlaşmış dünyanın –sürdürülmesi gereken dünyanın– dayandığı ilkeler bugünkü vasat insan için mevcut değil. Kültürün temel değerleriyle ilgilenmiyor, desteklemiyor onları, hizmetlerine girmeye razı değil. Peki, nasıl oldu bu? Birçok nedenlerden ötürü; ama şimdi yalnızca içlerinden birini vurgulayacağım.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Uygarlık, ne denli ilerlerse, o denli karmaşıklaşır ve çetinleşir. Günümüzde ortaya çıkardığı sorunlar son derece girift. Kafası o sorunların düzeyinde olan insanların sayısı giderek azalmada. Savaş sonrası dünya bize bunun apaçık bir örneğini sunuyor. Avrupa’nın yeniden yapılandırılması –gittikçe farkına varıyoruz ki– ileri bir cebir meselesi ve sıradan Avrupalı öylesine incelikli bir girişimin düzeyinde değil. Çözüm için araç yok sayılmaz. Eksik olan şey kafa. Daha doğrusu: Kafalar var aslında, ama sayıları çok az; Avrupa halklarının bedeni de o kafaları omuzlarının üstüne kondurmak istemiyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Sorunların karmaşık inceliği ile zihinler arasındaki bu dengesizlik, çaresi bulunmazsa giderek artacaktır ve uygarlığın en temel trajedisini oluşturmakta. Sırf uygarlığı oluşturan ilkelerin verimliliğinden ve isabetinden ötürü, ürünü nicelik ve incelik bakımından öylesine çoğalmakta ki, normal insanın algılama yetisini aşıyor. Geçmişte böylesi bir durumun görülmüş olduğunu hiç sanmıyorum. Tüm uygarlıklar ilkelerinin yetersizliğinden ötürü sönüp gitmişlerdir. Avrupa uygarlığı ise tam tersi nedenle yok olma tehlikesiyle karşı karşıya. Eski Yunan’da ve Roma’da başarısızlık insanların değildi, ilkelerindi. Roma İmparatorluğu teknik kıtlığından ötürü son buldu. Çok geniş bir nüfus düzeyine ulaşmıştı, öylesine kapsamlı bir ortak yaşantı bazı ivedi maddi sorunların çözümünü gerektiriyordu ve o çözümü ancak teknik bulabilirdi, sonuçta eski dünya içine kapanmaya, gerilemeye, kendi kendini tüketmeye başladı.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Gel gelelim şimdilerde insanoğlu kendi uygarlığının ilerlemesini başa baş izleyemiyor. En basit güncel sorunlar konusunda en kültürlü sayılabilecek kişilerin konuştuklarını dinlemek insanın sinirlerini oynatıyor. Masanın üstünde duran bir iğneyi hantal, beceriksiz elleriyle yakalamaya çabalayan kaba saba rençperleri andırıyorlar. Örneğin siyasal ve toplumsal konular irdelenirken, bundan iki yüz yıl önce, esasen iki yüz kat daha basit olan durumları savuşturmaya yaramış olan sığ kavramlar araç diye kullanılıyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İleri uygarlık demek çetin sorunlarla baş etmek demektir. İşte o nedenle, ilerleme ne denli büyük olursa, o denli büyük bir tehlikeye düşecektir. Tabii ki sorunlar karmaşıklaştıkça onları çözmek üzere başvurulan araçlar da mükemmelleşecektir. Öyle de, her yeni kuşağın o ileri araçları hakkıyla kullanabilmesi gerekir. Biraz somutlaştıralım: Bir uygarlığın ilerlemesinin haliyle ayrılmaz koşulu olan araçlardan biri, gerisinde uzun bir geçmişe, yüklü bir deneyime sahip olmaktır; özetle bir tarihi bulunmaktır. Tarihsel bilgi olgunlaşmış bir uygarlığı koruma ve sürdürme yolunda en iyi tekniktir. Yaşamsal çatışmaların yeni çehresine olumlu çözümler sunduğundan ötürü değil –yaşam hep bir öncekinden farklı olarak ortaya çıkar–, başka dönemlerin safça hatalarını yinelemeyi önlemesinden ötürü. Ama siz, yaşlanmış olduktan, dolayısıyla yaşamınız güçleşmeye başlamış olduktan başka, biriktirdiğiniz deneyimizden de yararlanmazsanız, tarihsel belleği yitirmişseniz, vay geldi halinize. Şimdi benim fikrimce Avrupa’nın durumu bu işte. Günümüzün en “kültürlü” kişileri inanılmaz bir tarihsel bilgisizlik illetine tutulmuş bulunuyorlar. Avrupalı yöneticilerin tarih bilgisinin bugün XVIII. ya da XIX. yüzyıl adamınınkinden çok daha zayıf olduğunu iddia ediyorum. Yönetici azınlıkların –yönetici sözcüğü geniş anlamda– o tarih bilgisi XIX. yüzyılın mucizevi ilerleyişine olanak sağlamıştır. Politikaları –XVIII. yüzyıl boyunca– doğrudan doğruya bütün eski politikaların yanlışlarından kaçınmak üzerine tasarlanmıştır, o hatalar</span> <span class="char-style-override-11" xml:lang="en-US">göz önüne alınarak</span> <span xml:lang="en-US">oluşturulmuştur ve özünde en derin deneyimi toplamıştır. Ama daha XIX. yüzyıl “tarihsel kültür”ü elden kaçırmaya başlamıştır, buna karşın yüzyıl boyunca uzmanlar onu bilim olarak çok geliştirmişlerdir.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-46" id="footnote-225-46-backlink">46</a></span> <span xml:lang="en-US">Kendilerine özgü hatalarının önemli bölümü tarihsel kültürden yüz çevirmelerinden ileri gelmiştir ve bunun ağırlığı bugün bizim omuzlarımıza çökmüş bulunuyor. Yüzyılın son otuz yılında –henüz alttan alta– içine kapanma, barbarlığa geri dönüş başlamıştır, ki o da geçmişi olmayanın ya da geçmişi unutanın safderunluğu ve ilkelliğidir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">O nedenle</span> <span class="char-style-override-11" xml:lang="en-US">bolşevizm</span> <span xml:lang="en-US">ile</span> <span class="char-style-override-11" xml:lang="en-US">faşizm</span> <span xml:lang="en-US">Avrupa’da ve dolaylarında uygulanmakta olan iki “yeni” politika denemesidir, özünde gerilemenin iki apaçık örneğidir. Öğretilerinin pozitif içeriğinden ötürü değil, çünkü onları yalıtılmış olarak ele alırsak, doğaldır ki bir miktar doğrulukları var –yeryüzünde içinde minicik bir doğruluk payı bulunmayan ne vardır ki?–, ama içerdikleri o doğruluk payını tarihsellik-</span><span class="char-style-override-11" xml:lang="en-US">karşıtı</span><span xml:lang="en-US">, çağdışı bir biçimde ele almalarından ötürü. Tipik kitle insanı hareketleri bunlar, o niteliği taşıyan her hareket gibi de sıradan, çağının gerisinde kalmış ve uzun soluklu bellekten yoksun, “tarih bilinci”nden yoksun adamlar tarafından yönetiliyorlar; ta başından beri çoktan geçmişe karışmış gibi davranıyorlar, bugünün olguları ama, eski zamanlardan kalma hayvan türü örnekleri gibiler.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Mesele komünist ve bolşevik olup olmamakta değil. İnançları tartışmıyorum. Akla sığmayan, çağdışı olan şey 1917 yılında yaşayan bir komünistin kalkıp biçimsel açıdan gelmiş geçmiş ve daha öncekilerin kusurlarıyla yanlışlarının hiçbirini düzeltmeyen tüm devrimlerin tıpkısı olan bir devrim gerçekleştirmeye sıvanması. Bu yüzden Rusya’da olup bitenler tarihsel bakımdan ilginç sayılmaz, bu yüzden insanca bir hayatın başlangıcının tam tersi. Aksine, oldum bittim yapılan devrimin tekdüze bir yinelenmesi, devrimlerin tam bir basmakalıp örneği. İnsanların geçmişteki deneyiminin devrimler konusunda dile getirdiği yığınla deyişin tamamı bu devrime uygulandığında, ne yazık ki aynen kanıtlanmakta: “Devrim kendi evlatlarını yer!” “Devrim ölçülü bir partiyle başlar, hemen ardından aşırıların eline düşer ve çok geçmeden restorasyona doğru geriler” vb. vb. O yıllanmış basmakalıp deyişlere daha az bilinen, ama yine bir o kadar olası başka bazı gerçekler eklenebilir, işte bir tanesi: Bir devrim on beş yıldan fazla sürmez, o da bir kuşağın yürürlükte kaldığı süredir.</span><span class="dipp" style="font-size:0.8em;" xml:lang="en-US"><a class="footnote-link" href="#footnote-225-47" id="footnote-225-47-backlink">47</a></span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Sahiden yepyeni bir toplumsal ya da siyasal gerçek yaratmayı amaçlayan kişi, her şeyden önce tarihsel deneyimin o pek basit basmakalıp fikirlerinin kendi yarattığı durumda geçerliliklerini yitirmesine çalışmalıdır. Ben kendi açımdan dâhi nitelemesini öyle bir politikacıya saklıyorum ki, icraatına başladığında liselerin tarih öğretmenleri bilimlerinin tüm “yasaları”nın ömrünü tamamladığını, kesintiye uğradığını, paramparça olduğunu görüp akıllarını yitirmeye başlasınlar.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bolşevizmin göstergesini tersine çevirdiğimizde, faşizm hakkında da benzeri şeyler söyleyebiliriz. İki denemenin hiçbiri “çağın düzeyinde” değil, tüm geçmişi içlerinde özetlenmiş olarak barındırmıyorlar, oysa geçmişi aşmanın olmazsa olmaz koşulu budur. Geçmişle göğüs göğse çarpışılmaz. Gelecek onu yener, çünkü olduğu gibi yutuverir. Bir parçasını dışarıda bıraktı mıydı, mahvolduğu gündür.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Biri de, öbürü de –bolşevizm ve faşizm– iki yalancı şafaktır; getirdikleri yarının sabahı değildir aslında, bir ya da birçok kez görülmüş, köhne bir günün sabahıdır; ilkelliktir her ikisi de. Ve geçmişi sindirecek yerde, onunla şu ya da bu bölümüyle dövüşe girişmek basitliğine düşecek tüm siyasal hareketler öyle olacaktır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">XIX. yüzyıl liberalizminin aşılması gerektiğine kuşku yok. Ancak bu da tam faşizm gibi, kendini liberalizm-karşıtı ilan eden birinin elinden gelemeyecek şeydir. Çünkü o –liberalizm-karşıtı olmak ya da liberal olmamak– liberalizm öncesi dönem insanının yaptığı şeydi. Ve liberalizm onu alt etmiş olduğundan, zaferini bin kez tekrarlayacaktır ya da hepsi –liberalizm ve liberalizm-karşıtlığı– Avrupa’nın yıkılmasıyla son bulacaktır. Kaçınılmaz bir yaşamsal kronoloji vardır. Ona göre liberalizm, liberalizm-karşıtlığından sonra gelir ya da ondan daha ileri bir oranda yaşamdır, tıpkı topun mızraktan daha ileri bir silah olduğu gibi.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İlk bakışta, bir şeye</span> <span class="char-style-override-11" xml:lang="en-US">karşıt</span> <span xml:lang="en-US">tavır o şeyden sonraymış gibi gelir, çünkü ona bir tepki anlamındadır ve onun öncelikle var olmasını gerektirir. Ancak</span> <span class="char-style-override-11" xml:lang="en-US">karşıt</span><span xml:lang="en-US">lığın temsil ettiği yenilik içi boş bir red tavrından ibarettir, pozitif içerik olarak ortaya sürdüğü sadece “köhnelik”tir. Pedro’ya karşıt olduğunu ilan eden kişi, o tavrı pozitif dile çevrildiğinde, Pedro’nun var olmadığı bir dünyadan yana olduğunu bildirmenin dışında bir şey yapmamaktadır. Ama o Pedro’nun henüz doğmamış olduğu dünyadır, o kadar. Pedro-karşıtı kişi, Pedro’dan sonrasına yerleşmektense, daha öncesine yerleşmekte ve filmin tamamını geçmiş zamana aktarmaktadır, o zaman sürdükçe de Pedro’nun yeniden ortaya çıkması kaçınılmazdır. Yani tüm o</span> <span class="char-style-override-11" xml:lang="en-US">karşıt</span> <span xml:lang="en-US">kişilere, efsaneye göre Konfüçyüs’e olan olmaktadır. O doğallıkla babasından sonra dünyaya gelmişti; ama işe bakın ki, seksen yaşında olarak doğmuştu, oysa babası henüz otuzundaydı! Her</span> <span class="char-style-override-11" xml:lang="en-US">karşıt</span><span xml:lang="en-US">lık basit, kof bir “</span><span class="char-style-override-11" xml:lang="en-US">hayır”</span><span xml:lang="en-US">dan öte bir anlam taşımaz.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer öyle çırılçıplak bir</span> <span class="char-style-override-11" xml:lang="en-US">hayır</span> <span xml:lang="en-US">ile geçmişi yok edebilseydik her şey çok kolay olurdu. Gel gör ki geçmiş özü gereği</span> <span class="char-style-override-11" xml:lang="en-US">gerisingeri</span> <span class="char-style-override-11" xml:lang="en-US">dönücü</span><span xml:lang="en-US">dür. Kapıdan kovarsanız bacadan girer, engellemenin yolu yoktur. O nedenle onu aşmanın tek çaresi kovmamaktır. Onu hesaba katmaktır. Ondan kaçınabilmek, onu savuşturabilmek için onu göz önünden ayırmamak. Sözün kısası, tarihsel konjonktüre tam duyarlı bir bilinçle, “çağın düzeyinde” yaşamak.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Geçmişin haklı bir nedeni vardır, kendi nedeni. Kendinin olan ona verilmezse, geri dönüp isteyecektir, hem hazır gelmişken olmayan hakkını da dayatacaktır. Liberalizmin bir hakkı vardı, onu ona sonsuza değin verip kurtulmak gerekir. Ama her konuda haklı değildi, o olmayan hakkını da ondan almak gerekir. Avrupa özündeki liberalizmi korumalıdır. Onu aşmanın şartı budur.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer burada faşizmden ve bolşevizmden söz ettiysem, ancak bir açıdan değindim, yalnızca çağdışı yanı üzerinde durdum. Benim fikrimce, bugün zafere ulaşmışa benzeyen her şeyin ayrılmaz bir parçası bu. Çünkü bugün zafere kitle insanı ulaşmakta, bu yüzden, yalnızca onun biçimlendirdiği, öylece onun ilkel biçemini yansıtan girişimler zafer gibi görünen bir şeyi kutlayabilir. Ama o bir yana, şimdi ne birinin ne de öbürünün içyüzünü tartışıyorum, devrim ile evrim arasındaki bitmek bilmeyen ikilemi çözümlemeyi de amaçlamıyorum. Bu denemenin istemeye cesaret ettiği tek şey, devrimin ya da evrimin tarihsel olması, çağdışı olmamasıdır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu sayfalarda irdelediğim konu siyasal açıdan yansızdır, çünkü okuru politikadan ve onun fikir ayrılıklarından çok daha derinlerdeki bir düzeyde esinliyor. Muhafazakâr kişiyle köktenci kişinin biri öbüründen daha çok ya da daha az kitle demek değildir, hatta o fark –ki her çağda pek yüzeysel olmuştur– ikisinin birden aynı insan, yani ayaklanan sıradan insan olmasını hiç mi hiç engellemez.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer yazgısı gerçekten “çağdaş” kişilerin eline bırakılmayacak olursa Avrupa’nın bağışlanır yanı yoktur: Ancak onlar kendi ayaklarının altında, tüm tarihsel yeraltının nabzının attığını hissedecekler, yaşamın bugün hangi yükseklikte bulunduğunu bilecekler, her türlü köhnemiş ve yabanıl görünüme karşı koyacaklardır. Tarihin tamamı gerekli bize, bakalım ondan böylece kaçınabilir de içine bir kez daha düşmekten kurtulabilir miyiz.</span></p>

      <div class="footnotes">
        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-45-backlink" id="footnote-225-45">45</a> <span>Kurt Breysig (1866-1940): Alman tarihçisi,</span> <span class="char-style-override-11">Die</span> <span class="char-style-override-11">Geschichte der Menscheit</span> <span>(</span><span class="char-style-override-11">İnsanlık Tarihi</span><span>) adlı yapıtın yazarı (ç.n.)</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-46-backlink" id="footnote-225-46">46</a> <span>Az sonra irdeleyeceğimiz bir konu bu noktada şimdiden karşımızda belirmeye başlıyor: Bir çağın bilimlerinin konumu ile kültürünün konumu arasındaki fark.</span></p>
        </div>

        <div class="footnote">
          <p class="Basic-Paragraph-2" xml:lang="en-GB"><a class="footnote-anchor" href="#footnote-225-47-backlink" id="footnote-225-47">47</a> <span>44 Bir kuşak aşağı yukarı otuz yıl süreyle etkinlik gösterir. Ancak o etkinlik iki aşamaya bölünür ve iki biçim alır: O sürenin –aşağı yukarı– ilk yarısında, yeni kuşak kendi fikirlerinin, seçimlerinin, zevklerinin propagandasını yapar, sonuçta bunlar yürürlüğe girer ve yöneticiliklerinin ikinci yarısında egemen olur. Ama daha onun egemenliği altında eğitilmiş olan kuşak da kendince farklı fikirler, seçimler, zevkler getirip kamusal alana sürmeye başlar. Egemen kuşağın fikirleri, seçimleri, zevkleri aşırılıkçı, dolayısıyla devrimci olduğunda, yeni kuşak aşırılık-karşıtı ve karşı-devrimci çıkar, yani özünde restorasyon yanlısı bir ruh taşır. Şunu da belirtelim ki restorasyondan basit bir “eskiye dönüş” anlaşılmamalı, restorasyon süreçleri asla öyle olmamıştır.</span></p>
        </div>
      </div>
    </div>
  </div>
</body>
</html>
