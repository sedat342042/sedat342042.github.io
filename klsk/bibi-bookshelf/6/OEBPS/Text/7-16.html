<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-16.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x7-16.html" xml:lang="en-US">
    <div class="Basic-Text-Frame">
      <p class="G-vde-1" xml:lang="tr-TR"/>

      <p class="bas" id="toc_marker-2-1-2">XV</p>

      <p class="basalt" id="toc_marker-2-1-2-1">Asıl Soruna Varıyoruz</p>

      <p class="ara-bas-1 para-style-override-12" xml:lang="en-GB"><span xml:lang="en-US">Sorun şu: Avrupa ahlaktan yoksun kalmış durumda. Kitle adamı köhneleşmiş bir ahlakı küçümserken, yüzünü yeni beliren bir başka ahlaka çeviriyor değil, yaşam düzeninin odağı düpedüz herhangi bir ahlaka boyun eğmeden yaşamak arzusu. Gençlerin “yeni ahlak”tan dem vurduklarını işittiğinizde tek kelimesine inanmayın. Bugün kıtanın herhangi bir köşesinde ahlak sayılabilecek yeni bir</span> <span class="char-style-override-11" xml:lang="en-US">ethos</span><span xml:lang="en-US">’a ayak uyduran bir grubun var olduğunu kesinkes reddediyorum. “Yeni”den dem vurulduğunda yapılan şey aslında bir ahlaksızlığa daha düşerek, kurallara karşı çıkmanın en rahat yolunu aramaktan ibarettir.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu nedenle, günümüzün insanına ahlak yoksunluğunu yüzlemek safderunluk olur. Ona vız gelir o suçlama, hatta övgü gibi gelir. Ahlaksızlığı baş tacı etmek ucuzlamış durumda, herhangi bir kimse ahlaksız davranmakla övünüyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Eğer –bu denemede yaptığımız gibi– geçmişin artıkları sayılan tüm grupları –Hıristiyanlar, “idealistler”, eski liberaller vb.– bir yana bırakacak olursak, çağımızı temsil eden gruplar arasında birini bulamayız ki, yaşam karşısındaki tavrı, kendisinin her türlü hakka sahip olduğu ve hiçbir zorunluluğu bulunmadığı inancına indirgenmesin. Devrimci maskesiyle mi geziyor, tepkici maskesiyle mi, fark etmiyor: İster etken olsun, isterse edilgen, biraz dönüp dolaştıktan sonra, o ruh haliyle her türlü zorunluluğu öylece bilmezlikten gelip, nedeninden kendisi bile kuşkulanmaksızın, kendini sınırsız hakka sahip bir kişiymiş gibi hissetmekte karar kılacaktır.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Böylesi bir ruha ne maddesi eklenirse eklensin, hiçbir somut şeye baş eğmemesi için bir özre dönüşecektir. Tepkici ya da liberalizm-karşıtı olarak ortalıkta geziniyorsa, devletin, vatanın kurtarılmasının bütün öteki kuralları dümdüz etmeye ve çevresindekini ezmeye hak verdiğini ileri sürmek içindir, hele bir de o çevresindeki değerli bir kişiliğe sahipse. Ama kendini devrimci diye satıyorsa da aynı şey olur: Kol işçileri, yoksullar ve toplumsal adalet karşısında sergilediği heyecan, her çeşit zorunluluğa –nezaket, içtenlik, hele hele daha üst düzeydeki kimselere karşı saygı ya da takdir gibi– kulağını tıkayabilmek için kullandığı maskedir. Benim tanıdığım birçok kimse var ki, falan ya da filan işçi partisine yalnızca kendi yüreklerinde zekâyı küçümseme ve ona karşı saygı göstermekten kurtulma hakkını edinmek için girdiler. Öbür diktalara gelince, kitle adamını nasıl göklere çıkardıklarını, seçkinlikmiş gibi görünen her şeyi nasıl da ayaklar altına aldıklarını pek güzel görmüş bulunuyoruz.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">O her türlü zorunluluktan sıvışma tavrı, günümüzün gülünçlükle rezalet arası bir olgusunu açıklıyor: “Gençliğin” sırf gençlik olmasından ötürü bir platforma dönüştürülmesini. Çağımızın sergilediği belki de en acayip özellik o. İnsanlar “genç” olduklarını ilan ediyorlar gülünç bir biçimde, çünkü işitmişler ki gençlerin zorunluluklarından fazla hakları var, öyle ya, zorunluluklarını yerine getirmeyi olgunlaşıncaya, yani balık kavağa çıkıncaya değin erteleyebilirler. Genç, genç olduğundan ötürü, kendini hep birtakım işler</span> <span class="char-style-override-11" xml:lang="en-US">başarmaktan</span> <span xml:lang="en-US">ya da</span> <span class="char-style-override-11" xml:lang="en-US">başarmış</span> <span class="char-style-override-11" xml:lang="en-US">olmak zorunluluğundan</span> <span xml:lang="en-US">azade saymıştır. Hep borç alarak yaşamıştır. İnsanoğlunun doğasında vardır bu. Zamanında genç olmayanların gençlere alaycılıkla sevecenlik arasında tanıdıkları sahte bir hak gibiydi. Oysa şimdi onların bunu yalnızca bir şeyler başarmış olan kimselere özgü olan tüm öbür haklara sahip çıkmak amacıyla sahici bir hak olarak iddia etmeleri insanı hayrette bırakıyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">İnanılmaz bir şey gibi görünüyorsa da, gençlik bir</span> <span class="char-style-override-11" xml:lang="en-US">şantaj</span> <span xml:lang="en-US">vesilesine dönüştürülmüş bulunuyor. Aslında iki ek davranış biçimini alan bir evrensel</span> <span class="char-style-override-11" xml:lang="en-US">şantaj</span> <span xml:lang="en-US">döneminde yaşıyoruz: Hem şiddet</span> <span class="char-style-override-11" xml:lang="en-US">şantajı</span> <span xml:lang="en-US">var, hem mizah</span> <span class="char-style-override-11" xml:lang="en-US">şantajı</span><span xml:lang="en-US">. Biriyle olsun, öbürüyle olsun, amaç hep aynı: Yeter ki alt düzeydeki kişi, sıradan adam, kendisini herhangi bir kuruma baş eğmekten bağışlanmış saysın.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu yüzden, günümüzün bunalımına, efendim, biri köhnemiş, öbürü yeni doğan iki ahlak ya da iki uygarlık biçimi arasındaki çatışmadır diye soyluluk atfetmenin yeri yok. Kitle insanı düpedüz ahlak yoksunu, çünkü ahlak her zaman için özü gereği bir şeye baş eğme, hizmet ve görev bilincidir. Ama galiba “düpedüz” demek yanlış oluyor. Çünkü mesele sadece bu yaratık türünün ahlaktan nasibini almamış olması değil. Hayır; durumunu bu denli kolaylaştırmayalım. İnsanın öylesine ahlaktan nasipsiz olması mümkün değildir. Dilbilgisini bile zorlayan bir terimle</span> <span class="char-style-override-11" xml:lang="en-US">ahlak yoksunluğu</span> <span xml:lang="en-US">diye adlandırılan şey mevcut değildir. Siz eğer hiçbir kurala baş eğmek istemiyorsanız, ister istemez her türlü ahlakı reddetme ahlakına baş eğmek zorundasınız, ki bu da ahlak yoksunluğu değildir, ahlaksızlıktır. Negatif bir ahlaktır ve yine öbürünün biçimini bu kez içi boşalmış olarak korur.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Yaşamın ahlaktan yoksun olduğuna nasıl mı inanılabilmiştir? Kuşkusuz tüm kültür ve modern uygarlık o kanıya götürüyor da ondan. Avrupa şimdilerde ruhsal tutumunun acıklı meyvelerini toplamakta. Kendini muhteşem, ama köksüz bir kültürün yamacından aşağı çekinmeden koyuvermiş gidiyor.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Bu denemede belli bir tip Avrupalıyı resmetmek istedik, o amaçla her şeyden önce onun içinde doğmuş olduğu uygarlık karşısındaki davranışını çözümledik. Öyle yapmak zorundaydık, çünkü onun kişiliği eski uygarlıkla mücadele eden bir başka uygarlığın temsilcisi değil, yalnızca reddi anlamına geliyor ve aslında bir asalaklık durumunu gizleyen bir yadsıma. Kitle insanı hâlâ işte o başkalarının yapılandırmış ya da biriktirmiş olduğu ve kendisinin reddettiği şeyle yaşamakta. Bu yüzdendir ki, onun psikolojik şemasını şu büyük sorunla karıştırmamak gerekiyordu: Modern Avrupa kültürü hangi köklü yetersizliklerden mustarip sorunuyla. Çünkü şimdi hâkim olan bu insan biçiminin sonuçta o yetersizliklerden kaynaklandığı zaten apaçık ortada.</span></p>

      <p class="ara-bas-1 para-style-override-12" xml:lang="en-GB"><span xml:lang="en-US">Ama o büyük sorun bu sayfaların dışında kalmak durumunda, çünkü onları çok aşıyor. İrdelemeye girişecek olursak, insan yaşamını konu alan bir öğretiyi eksiksiz geliştirmeyi gerekli kılar; o öğreti karşıtlama olarak bu sayfaların dokusunda var zaten, ama ima düzeyinde, fısıltı düzeyinde. Belki de çok geçmeden haykırılması mümkün olacaktır, kim bilir.</span></p>
    </div>
  </div>
</body>
</html>
