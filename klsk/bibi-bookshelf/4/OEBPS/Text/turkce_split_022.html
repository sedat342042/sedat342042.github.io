<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_21">KENTLER</h2>

  <p class="normal">Resmî Akropolis, modern barbarlığın en devâsâ tasarımlarından da abartılı. Betimlemek olanaksız o donuk gün ışığını, değişmez külrengi gökyüzünden yayılan, imparatorluk şaşaasından binaların, yerdeki hiç erimez kardan. Mimarlığın bilinen tüm harikalarını bir acayip beğeniyle aşırı büyülterek kopyalamışlar. Hampton-Court’un yirmi katı geniş salonlarda resim sergileri geziyorum. Ne resimler! Norveçli bir Nabukadnezar bakanlıkların merdivenlerini yaptırmış. Görebildiğim astlar bile brahman’lardan daha kibirli; o dev anıtlarda korumaların, inşaat görevlilerinin heybetinden titredim. Kapalı alanlar, avlular, teraslar düzenindeki yerleşimle arabacıları devre dışı bırakmışlar. Parklar eşsiz bir sanatla çalışılmış ilkel doğayı sunuyor. Yukarı mahallenin açıklanmaz bölümleri var: Dev şamdanlar sıralanmış rıhtımların arasında, hiç gemi görünmeyen bir boğaz uzanıyor buz taneli mavisiyle. Kısa bir köprü Sainte-Chapelle kubbesinin hemen altında gizli bir kapıya çıkarıyor. Bu kubbe yaklaşık onbeşbin ayak çapında sanatçı yapımı bir çelik iskelet.</p>

  <p class="normal">Sebze hallerini, sütunları çevreleyen bakır yaya köprülerinin, sahanlıkların ve merdivenlerin kimi yerinde kentin derinliğini kestirir gibi oldum. Bir türlü açıklayamadığım tansık da bu: Akropolis’in yukarısındaki, aşağısındaki öbür mahalleler hangi yüksekliktedir? Çağımızın yabancısı için bilmek olanaksız. Alışveriş merkezi tek biçimde yapılmış bir çember alan, kemerli galerilerle. Dükkan görünmüyor, ama şosenin karı çiğnenmiş; Londra’da bir pazar sabahı gezinenler kadar seyrek üç beş nabab elmastan bir posta arabasına yöneliyor. Kızıl kadife birkaç divan; fiyatları sekizyüz rupi’den sekizbin rupi’ye değişen kutup içkileri sunuyorlar. Bu alanda tiyatro aramayı geçirdiğimde aklımdan, dükkanlarda yeterince karanlık dramlar oynanıyordur diyorum kendime. Sanırım polis var; ama yasalar öyle garip olmalı ki, buranın serüvencilerini kafamda canlandırmaktan umudu kesiyorum.</p>

  <p class="normal">Güzel bir Paris sokağı kadar şık, dışmahallenin havası, ışığı başka türlü; avam nüfus birkaç yüz dolayında. Evler orada da izlemiyor birbirini; garip biçimde yitiyor semt kırlara karışıp, Kontluk bölgesine, ormanların ve dev fidanlıkların sonsuz batısını dolduran; vakayinamelerini avlıyor oralarda yabanıl beyzadeler yaratılmış ışık altında.</p>
</body>
</html>
