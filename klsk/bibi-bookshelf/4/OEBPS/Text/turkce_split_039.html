<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_38">TARİHSEL AKŞAM</h2>

  <p class="normal">Herhangi bir akşam, örneğin, ekonomi dünyamızın iğrençliğinden kurtulup gelse bozulmamış turist, usta bir el uyandırır çayırların klavsenini; iskambil oynanır dibinde gölün, eceler ve gözdeler canlandırıcı aynanın; ermişler, tüller, uyum iplikleri vardır, efsanelerden kalma renk oyunları günbatımında.</p>

  <p class="normal">Ürperir av alayları ve horda’lar geçerken. Çim tiyatrosuna damlıyordur komedya. Yoksulların, zayıfların şaşkınlığı bu aptal sahnelerde!</p>

  <p class="normal">Görümünün kölesi, Almanya iskeleler yükseltir aylara doğru; Tatar çölleri aydınlanır; eski ayaklanmalar kaynaşır Göksel İmparatorluk ortasında; solgun ve yassı, bir küçük dünya kurulacaktır, Afrika ve Batı’lar, kayalık merdivenlerden, koltuklardan. Sonra bildik denizler ve geceler balesi, beş para etmeyen bir kimya, çekilmez musikiler.</p>

  <p class="normal">Hep aynı kentsoylu büyü, posta arabasının bizi indireceği her noktada! En ilkel fizikçi duyar, bundan böyle katlanmanın olanaksızlığını bu kişisel atmosfere, gövdesel pişmanlıkların sisine, ki başlı başına elemdir tanı koymak.</p>

  <p class="normal">Hayır, etüv’ün ânı bu an, buharlaşmış denizlerin, yeraltında yangınların, koparılıp götürülmüş gezegenin, tutarlı soykırımların, Kutsal Kitap’ta ve Yazgı Tanrıçaları’nca o denli az kötü niyetle haber verilmiş kesinlikler, ciddi adama düşüyor dikkatle izlemek. – Her durumda bir efsane olmayacak sonuçları.</p>
</body>
</html>
