<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_26">BAYAĞI GECE TÜRKÜSÜ</h2>

  <p class="normal">Bir esinti operamsı gedikler açıyor bölmelerde, – yıpranmış damların tepesini sarsıyor, – sınırlarını siliyor evlerin, ocakların, – karartıyor pencereleri.</p>

  <p class="normal">Bağlardan aşağı – ayağımı dayamışım orda su oluğuna – hangi çağdan kaldığı bu dışbükey aynalardan, kabartma kapılardan, yusyuvarlak minderlerden yeterince anlaşılan arabayla indim. Cenaze arabası uykumun, yapayalnız gidiyor, bönlüğümün o çoban kulübesi... ve kıvrılıveriyor çiğnenmiş anayolun çimeni üstünde. Yukarda, sağ camın bir özürlü yerinde sönük aysal biçimler, yapraklar, memeler fırdönüyor.</p>

  <p class="normal">– Kopkoyu bir yeşille bir mavi bürüyor görüntüyü. Bir çakıl yığını yakınlarında atlar koşumdan çözülüyor.</p>

  <p class="normal">– Islıklar burada çalınacak bora için, Sodom’la Kudüs için, yırtıcı hayvanlarla ordular için.</p>

  <p class="normal">(– Düş hayvanlarıyla sürücü yeniden o boğucu ormanlarda yola çıkacaklar mı, ipekten pınara beni daldırmak için gözlerime dek?)</p>

  <p class="normal">– Salacaklar bizi kırbaçlayarak, o çalkantılı sular, saçılmış içkiler arasından köpeklerin ürümesi üstüne...</p>

  <p class="normal">– Bir esinti siliyor ocağın sınırlarını.</p>
</body>
</html>
