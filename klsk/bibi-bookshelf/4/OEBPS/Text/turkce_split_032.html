<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_31">BARBAR</h2>

  <p class="normal">Günlerden, mevsimlerden, varlıklardan, ülkelerden çok sonra,</p>

  <p class="normal">Sancak kanlı etten, denizlerin ipeği ve kutup çiçekleri üstünde; (hiçbiri yok onların.)</p>

  <p class="normal">O eski yiğitlik borazanlarından kurtulmuş, – daha yüreğimize, başımıza saldıran, – eski öldürenlerden uzak,</p>

  <p class="normal">– Ah sancak kanlı etten, denizlerin ipeği ve kutup çiçekleri üstünde; (hiçbiri yok onların) –</p>

  <p class="normal">Tatlı dem!</p>

  <p class="normal">Korlar, kırağı boralarıyla yağan. – Tatlı dem! – Elmas yeli yağmuruyla savrulan bu ateşler, yerin bizim için artık kömürleşmiş yüreğinden. – Ey dünya! –</p>

  <p class="normal">(İşitilen, koklanan o eski yat boruları ve eski alevlerden uzakta,)</p>

  <p class="normal">Korlarla köpükler. Musiki, burgaçların dönüşü, buz parçalarının çarpışı yıldızlara.</p>

  <p class="normal">Ey tatlı dem, ey dünya, ey musiki! Dalgalanan biçimler, ter damlaları, saçlarla gözler, orada. Ak gözyaşları, kaynayan, – ey tatlı dem! – o kadın sesi yanardağların, kutup mağaralarının dibine inen.</p>

  <p class="normal">Sancak...</p>
</body>
</html>
