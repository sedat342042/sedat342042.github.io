<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_35">GENÇLİK</h2>

  <p class="ortayazi"><span class="idebold">I</span></p>

  <p class="normal"><span class="idebold">Pazar Günü</span></p>

  <p class="normal">Matematik ödevine ara verildiğinde, o kaçınılmaz iniş gökyüzünden, anıların ziyareti, ritimlerin toplantısı üşüşüyorlar konuta, kafaya ve tinin dünyasına.</p>

  <p class="normal">– Bir at, kömür vebasıyla delik deşik dışmahalle çimlerinde kaçıyor, ekili tarlalar ve ağaçlandırmalar boyunca. Acınacak bir dram kadını, dünyanın bir yerinde, olacağı düşünülmez terkedilmişliklerin ardından hıçkırıyor. Fırtınaya susamış Desperado’lar, sarhoşluğa, yaralara. Irmak boylarında ilentileri boğuyor küçük çocuklar.</p>

  <p class="normal">Çalışmamıza dönelim, yığınlarda birikip kabaran yok edici işin uğultusuyla.</p>

  <p class="ortayazi"><span class="idebold">II</span></p>

  <p class="normal"><span class="idebold">Sone</span></p>

  <p class="normal">Normal yapılı adam, tenimiz meyve bahçesinde sarkan bir yemiş değil miydi, ey daha çocuk günler, gövdemiz saçıp savrulacak bir hazine, ah sevmek! Tehlike ve güç, Psykhe için? Yeryüzünün yamaçları verimliydi prenslerden, sanatçılardan yana; kökenimiz ve ırkımız cürümlere, yaslara güdüyordu bizi: Dünya, sizin talihiniz, sizin tehlikeniz. Ama şimdi, bu ödev tamamlandığında, sen ve tasarıların, sen ve sabırsızlıkların, bundan böyle sizin dansınız, sizin sesiniz, belirlenmemiş, hiç de zorlanmamış, nedeni olsa da bir çift buluş ve başarı olayının, kardeş ve saygılı insanlıkla o imgesiz evrende; – gücün, hakkın yansıttığı dans ve ses, değerleri anca şimdi anlaşılan...</p>

  <p class="ortayazi"><span class="idebold">III</span></p>

  <p class="normal"><span class="idebold">Yirmi Yaş</span></p>

  <p class="normal">Öğretici sesler sürgüne gitmiş... Cinsel saflık acı biçimde bastırılmış... Adagio. Ah, delikanlılığın sonsuz bencilliği, çabalayan iyimserlik: Dünya nasıl çiçek doluydu bu yaz! Esintiler ve biçimler, ölmekte olan... Bir koro, güçsüzlüğü, yokluğu dindirmek için! Camlardan bir koro, gecesel ezgilerle... Gerçekten de avlanacak birazdan sinirlerimiz.</p>

  <p class="ortayazi"><span class="idebold">IV</span></p>

  <p class="normal">Ermiş Antonius’un sınanmasındasın daha. Dizginlenmiş isteğin taşkın sevinci, çocuksu gururun kasılmaları, bir çökme, bir ürkü. Ama koyulacaksın sonunda bu çalışmaya: Koltuğunu kuşatacak mimarlığın, uyum bilgisinin tüm olanakları. Hiç beklenmedik, yetkin varlıklar deneylerin için gelip sunacaklar kendilerini. Dört bir yandan sana doğru merakla akacak o ağır ihtişamlar, o eski uluslar düş görür gibi. Belleğinle duyuların bundan böyle yaratıcı itilişinin besini olacaklar. Ya dünya, sen çıkınca ne kalacak ondan geriye? Herhalde hiçbir şey şu görünüşlerden.</p>
</body>
</html>
