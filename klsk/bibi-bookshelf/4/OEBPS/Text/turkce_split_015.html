<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_14">TÜMCELER</h2>

  <p class="normal">Şu dünya iki çift şaşkın gözümüz için bir kara koruluk olunca yalnız, – bir kumsal iki ayrılmaz çocuk için, – ezgilerle dolu bir ev duru sevgimiz için, – seni bulacağım o zaman.</p>

  <p class="normal">Hele yeryüzünde kimsecikler kalmasın bir ihtiyardan başka, sessiz, güzel, “duyulmamış zenginlikler” içinde, – o zaman seninim bütün bütüne.</p>

  <p class="normal">Birer birer yaşayayım tüm anılarını, bir ben olayım seni kıskıvrak bağlayabilen, – o gün boğacağım seni.</p>

  <p class="ortayazi">* * *</p>

  <p class="normal">Çok güçlü olduğumuz an, – gerileyen kim? Çok neşelenince, – kim artık gülünç olan? Çok hayınlaştığımız zaman, – bizi neyleyecekler?</p>

  <p class="normal">Takıp takıştırın, gülüp oynayın. Sevgiyi kapı dışarı etmek gelmez elimden.</p>

  <p class="ortayazi">* * *</p>

  <p class="normal">Ucube kız, dilencilik yoldaşım! Nasıl umurunda değil bu zavallı kadınlar, bu ırgatlar, benim sıkıntılarım. Gel, çekilmez sesinle katıl bize; sesin, tek övücüsü bu alçak umutsuzluğun!</p>

  <p class="ortayazi">* * *</p>

  <p class="normal">Bulutlu bir temmuz sabahı. Havada kül tadı var; – ocakta bir yaş odun kokusu, – suya bastırılmış çiçekler, – gezinti yerleri, allak bullak olan, – kanallara çiseleyen yağmur tarlalarda, – niye yok şimdiden o günlük kokuları ve oyuncaklar?</p>

  <p class="ortayazi">* * *</p>

  <p class="normal">Kuleden kuleye ipler uzattım; pencereden pencereye çelenkler; yıldızdan yıldıza altın zincirler... Dans ediyorum.</p>

  <p class="ortayazi">* * *</p>

  <p class="normal">Aralıksız tütüyor yüksekte gölet. Hangi büyücü kadın ak ışığına karşı dikilecek batan güneşin? Hangi mor yapraklanış yağacak?</p>

  <p class="ortayazi">* * *</p>

  <p class="normal">Halkın paracıkları kardeşlik bayramlarında eriyip giderken, pembe ateşten bir çan çalıyor bulutlarda.</p>

  <p class="ortayazi">* * *</p>

  <p class="normal">Bir hoş çini mürekkebi tadı uyandırarak yağıyor kara bir toz gecemin üzerine sessizce. – Alevini kısıp asma lambanın, yatağa atıyorum kendimi; yüzüm gölgeye dönük, hep sizleri görüyorum, kızlarım, ecelerim!</p>
</body>
</html>
