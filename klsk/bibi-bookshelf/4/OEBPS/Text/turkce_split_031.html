<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_30">METRO</h2>

  <p class="normal">Çivit mavisi boğazdan Ossian’ın denizine dek, şarap kızılı göklerin yıkadığı o pembe, turuncu kum üstünde yükselmiş kavuşuyor geniş, billur caddeler, manavlardan alışveriş eden genç, yoksul çiftlerin hemen yerleştikleri. Zenginlikten hiç iz yok. – Kent.</p>

  <p class="normal">O bozgun, asfalt çölünde; yas içinde Okyanusun çıkardığı en kara, en uğursuz dumandan yapılmış gökyüzü kabarıp gerileyen, alçalan, – o kat kat yığılmış korkunç sis yığınlarıyla kaçışan tolgalar, tekerlekler, kayıklar, sağrılar. – Savaş.</p>

  <p class="normal">Kaldır başını: Bu eğmeçli ahşap köprü; sona kalmış Samarya bostanları; soğuk gece yelinin kamçıladığı sokak feneri altında alacalı bulacalı maskeler; hışırdayan rubasıyla bön su perisi, ırmağın alt yanında; bezelye fideliğinde kafatasları ışıl ışıl, – ve başka hayal oyunları – kır.</p>

  <p class="normal">Korulukların anca sığıştığı bu yollar, iki yanları duvar, demir parmaklık; amansız çiçekler, hem biricik yürekler hem derman komayan damasko diye bilinecekler, perilere karışmış soyluların mülkleri Ren ötesinde – Japon, Kızılderili kadınlar, eskilerin musikisini daha duyabilen, – hanlar var, şimdiden kapanmış kapıları, – prensesler var; bir de pek bunalmamışsan yıldız bilimi var – gökyüzü.</p>

  <p class="normal">Tartıştığınız sabah Onunla ikiniz, bu kar pırıltıları, bu yeşil dudaklar, aynalar, kara bayraklarla mavi ışınlar ve kutup güneşinin bu kıpkızıl kokuları içinde, – gücün.</p>
</body>
</html>
