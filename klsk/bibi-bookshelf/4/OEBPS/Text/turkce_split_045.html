<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>turkce</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_44">CİN</h2>

  <p class="normal">Sevgidir O, şimdiki zamandır, köpük köpük kışa ve yaz uğultusuna açmıştır evi çünkü, O, içecekleri, yiyecekleri arıtan, hızla geçtiğimiz yerlerin büyüsü, insanüstü hazzı durakların. Sevgidir, gelecek zamandır, güç ve aşk, bizim ayakta, öfkeler, üzüntüler içinde, fırtına göğünden ve esrime bayrakları arasından geçişini gördüğümüz.</p>

  <p class="normal">Aşktır O, yetkin ve yeniden bulunmuş ölçü; tansıklı, hiç beklenmemiş us, – ve bengilik: Ölümcül güçlerin sevilen makinesi. Korkuya kapıldık hepimiz, O’na ve bizlere bağışlanmış ayrıcalıktan: Ey sağlığımızın keyfini çıkarış, atılımı yeteneklerimizin, bencil sevgimiz, tutkumuz O’na karşı, O ki bizleri seviyor sonsuz yaşamıyla...</p>

  <p class="normal">O’nu çağırıyoruz, yolculuğa çıkıyor... Ve Tapınış çekip gitse, çınlıyor verdiği söz: “Defolsun bu boş inançlar, bu eski gövdeler, bu çiftler, bu çağlar. Batan işte bu dönemdir!”</p>

  <p class="normal">Kalkıp gitmeyecek O, yeni baştan inmeyecek bir gökyüzünden, gerçekleştirmeyecek kadınların öfkesinden kurtuluşu, erkeklerin neşesinden ve tüm bu günahtan: Hepsi olmuş, çünkü O var ve seviliyor.</p>

  <p class="normal">Hey soluması O’nun, başları, koşuları: Korkunç hızı yetkinliğin, biçimlerde ve eylemde.</p>

  <p class="normal">Hey tinin bereketi, sonsuzluğu evrenin!</p>

  <p class="normal">Gövdesi! düşlenen kurtuluş, yeni şiddetle çatışan inayetin kırılması!</p>

  <p class="normal">Görünüşü, görünüşü! Tüm eski dizçökmeler ve cezalar kaldırılmış O’nun izinde.</p>

  <p class="normal">O’nun günü! tınlayan, devinen tüm acıların yok kılınması en yoğun musikiyle.</p>

  <p class="normal">O’nun adımı! eski istilalardan çok daha büyük göçler.</p>

  <p class="normal">O ve biz! gurur, o harcanmış sadakalardan çok daha düşünen bizi.</p>

  <p class="normal">Ey dünya! ve aydınlık şarkısı yeni mutsuzlukların!</p>

  <p class="normal">Hepimizi tanıdı, sevdi O. Öğrenelim, bu kış gecesi burundan buruna, kargaşalı kutuptan şatoya, kalabalıktan kumsala, bakıştan bakışa, gücümüz ve duygularımız yorgun, O’nu çağırmayı, O’nu görmeyi, O’nu göndermeyi; izlemeyi gelgitler ortasında, kar çöllerinin tepesinde görünüşlerini, soluyuşlarını, gövdesini, gününü.</p>
</body>
</html>
