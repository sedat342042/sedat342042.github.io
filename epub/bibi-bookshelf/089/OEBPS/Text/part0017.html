<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Anansi Çocukları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <p class="calibre_4" id="filepos569273">Grahame Coats’un ortadan yok oluşundan beri tek işi bıkkın bir sesle telefonu açıp, kendisine sorulan hemen her soruya “Korkarım bilmiyorum” diye cevap vermek olan ve bu işle meşgul olmadığı zamanlarda da arkadaşlannı arayıp heyecanla, fısır fısır gizemi tartışan resepsiyonist Annie ise, Maeve’in daha önce söylediği hiçbir şeye yanıt vermediği gibi, son söylediklerine de yanıt vermemişti.</p>

  <p class="calibre_4">Bu tekdüzeliği Şişko Charlie’nin kadın polis memurunun eşliğinde ofise gelmesi bozdu.</p>

  <p class="calibre_4">Maeve, işi ona bir çekin yakında postaya verilecek olduğunu söylemek de olsa, Şişko Charlie’yi severdi. Ne var ki artık daha önce hiç görmediği şeyleri görebiliyordu. Şişko Charlie’nin etrafında gölgeler kanat çırpıyor, ama ona hiç yaklaşmıyorlardı. Onu bekleyen kötü bir şeyler vardı. Üzerine de bir şeylerden kaçan bir adamın hali çökmüştü ve bu gördükleri kadını endişelendirdi.</p>

  <p class="calibre_4">Kadın onların peşinden Grahame Coats’un ofisine girdi ve Şişko Charlie’nin doğrudan odanın arkasındaki kitaplığa gittiğini görünce sevindi.</p>

  <p class="calibre_4">“Peki öyleyse, nerede bu gizli panel?” diye sordu Daisy.</p>

  <p class="calibre_4">“Bir panel değil. Bir kapı. Şu kitap rafının arkasında. Bilmiyorum, belki gizli bir düğme filan vardır.”</p>

  <p class="calibre_4">Daisy kitaplığa baktı. “Grahame Coats otobiyografisini yazmış mıydı?" diye sordu Şişko Charlie’ye.</p>

  <p class="calibre_4">“Ben duymadım.”</p>

  <p class="calibre_4">Kız, kapağında “Yaşamım - Grahame Coats” yazan deri ciltli kitaba bastırdı. ‘Klik’ diye bir ses çıktı, kitaplık duvardan aynldı ve hemen arkasındaki kilitli kapı ortaya çıktı.</p>

  <p class="calibre_4">“Bir çilingire ihtiyacımız olacak,” dedi kız. “Ve sanırım artık sizin burada kalmanıza gerek yok, Bay Nancy.”</p>

  <p class="calibre_4">“Tamam,” dedi Şişko Charlie. “Şey,” dedi, “ilginçti.” Ve sonra da: “Bir şeyler atıştırmak. Yani bir yemek yemek istemezsin, herhalde. Benimle yani. Bir gün.”</p>

  <p class="calibre_4">“Çin lokantası,” dedi kız. “Pazar günü, öğle vakti. Herkes kendi parasını ödeyecek. Saat tam on bir buçukta, kapıyı açtıklarında orada ol. Yoksa saatlerce kuyrukta beklemek zorunda kalırız.” Bir kâğıda restoranın adresini yazdı ve Şişko Charlie’ye verdi. “Yolda kuşlara dikkat et,” dedi.</p>

  <p class="calibre_4">“Ederim. Pazar günü görüşürüz.”</p>

  <p class="calibre_4">Çilingir kadife bir keseyi açtı ve içinden birkaç parça ince metal parçası çıkarttı.</p>

  <p class="calibre_4">“Yok artık. Öğreneceklerini zannedersin değil mi?” dedi. “Ama hayır efendim. İyi kilitler pahalı filan da sayılmaz aslında. Yani şu kapıya bir bak. Güzel bir parça. Sağlam. Kesmeye kalksan oksijen kaynağıyla yarım gün uğraşman gerekir. Ama sonra giderler ve beş yaşında bir çocuğun bile kaşık sapıyla açabileceği bir kilit takıp her şeyi berbat ederler... Al işte... Çocuk oyuncağı.”</p>

  <p class="calibre_4">Adam kapıyı çekti. Kapı açıldı ve içerideki şeyi gördüler.</p>

  <p class="calibre_4">“Tann aşkına,” dedi Maeve Livingstone. “Bu <span class="italic">ben</span> olamam.” Bedenine daha sıcak duygular besleyeceğini düşünmüştü, ama hayır, yolun kenarında ölmüş bir hayvanı andırıyordu bedeni.</p>

  <p class="calibre_4">Biraz sonra oda insanlarla doldu. Dedektif dizilerine hiç katlanamayan Maeve, çok geçmeden sıkıldı. Olup bitene yeniden ilgi duymaya başlaması ancak kasa odasındaki insan kalıntıları mavi bir naylon torbaya konup kaldırıldığında, bir şeyin onu çekip, tartışmasız bir şekilde merdivenlerden indirdiğini ve ön kapıdan dışarıya çıkarttığını hissetmesiyle oldu.</p>

  <p class="calibre_4">“İşte budur,” dedi Maeve Livingstone.</p>

  <p class="calibre_4">Artık dışarıdaydı.</p>

  <p class="calibre_4">Nihayet Aldwych’teki ofis binasından çıkmıştı.</p>

  <p class="calibre_4">Birtakım kuralların olduğunu biliyordu elbette. Birtakım kuralların olması lazımdı. Ne var ki bu kuralların ne olduğunu o bilmiyordu.</p>

  <p class="calibre_4">Kendisini keşke hayattayken daha dindar olsaymışım diye düşünürken yakaladı. Ama inanmayı hiç becerememişti işte. Daha küçücük bir kız çocuğu iken, hoşlanmadığı herkese, çoğunlukla da kendisine doğru düzgün inanmadıkları için cehennemde sonsuza kadar işkence eden bir tanrıyı tahayyül etmekte zorlanmıştı; büyüdüğünde de çocukluktaki bu şüpheleri kaya gibi sağlam bir inanca dönüşmüştü. İnsanın doğumdan ölüme kadar sürdürdüğü yaşam dışında hiçbir şey yoktu. Bu yaşam dışındaki her şey hayal mahsulüydü. Bu onun dünyayla başa çıkmasına yardımcı olmuş iyi bir inançtı, ama şimdi gerçekliği ciddi bir şekilde sınanıyordu.</p>

  <p class="calibre_4">Aslında, tüm yaşamını en doğru kilisenin müdavimi olarak geçirmiş olsaydı da bu yaşadıklarına hazırlanmış olur muydu, pek emin değildi Maeve. Hızla varmakta olduğu sonuç şuydu: İyi düşünülmüş bir dünyada ölüm, size içinde biletler, indirim kuponları, tarifeler ve acil durumlarda arayabileceğiniz telefon numaralarıyla dolu bir dosya verdikleri her şey dahil lüks bir tatil gibi olmalıydı.</p>

  <p class="calibre_4">Yürümüyordu. Uçmuyordu da. Daha ziyade, bir rüzgâr gibi hareket ediyordu, geçerken insanların ürpermesine neden olan, kaldırımlara dökülen yaprakları titreten, soğuk bir sonbahar rüzgân gibi.</p>

  <p class="calibre_4">Londra’ya her geldiğinde ilk gittiği yere, yani Oxford Caddesindeki alışveriş merkezi Selfridges’a gitti. Maeve çok gençken, dansçı olarak bulabildiği işlerin arasında, boşta kalmamak için buranın kozmetik bölümünde çalışırdı ve sonraları da, her fırsat bulduğunda oraya geri dönüp pahalı makyaj malzemeleri satın almayı alışkanlık haline getirmişti. O eski günlerde, günün birinde bunu yapacağına söz vermişti kendine.</p>

  <p class="calibre_4">Bir süre makyaj bölümünün hayaleti olarak ortalıkta dolandı. sonra sıkıldı ve ev dekorasyon bölümüne geçti. Yeni bir yemek odası takımı alabilecek durumda değildi elbette, ama biraz bakınmanın ne zararı olabilirdi ki?</p>

  <p class="calibre_4">Sonra Selfridges’m her yam çepeçevre, boy boy televizyon ekranlarıyla dolu ev eğlencesi departmanında gezinmeye başladı. Çoğu televizyon ekranında haberler vardı. Televizyonların sesleri kısılmıştı ama tüm ekranları Grahame Coats’un fotoğrafı kaplamıştı. Adama duyduğu antipati, Maeve’in içinde erimiş lav gibi yükseldi. Sonra ekranlardaki görüntü değişti ve Maeve kendi fotoğraflarına bakmaya başladı. Fotoğrafının yanındaysa Morris’in bir klibi oynuyordu. Klibi tanımıştı; Morris <span class="italic">Livingstone, Sanırım</span> isimli şovdaki “Bana bir beşlik ver, seni can havliyle öpeyim” başlıklı skeçten alınmıştı.</p>

  <p class="calibre_4">Telefonunu şaıj etmenin bir yolunu bulabilseydi keşke. Va-izinkini andıran o sinir bozucu sesten başkasını bulamayacaktı muhtemelen, gerçi Maeve onunla bile konuşmaya razıydı. Ama en çok Morris’le konuşmak istiyordu. O ne yapmak gerektiğini bilirdi. Bu kez onun konuşmasına izin vereyim, diye düşündü. Bu kez onu dinleyecekti.</p>

  <p class="calibre_4">“Maeve?"</p>

  <p class="calibre_4">Morris’in suratı ona yüzlerce televizyon ekranından bakıyordu. Bir an hayal gördüğünü zannetti, sonra bunun televizyondaki haber programının bir parçası olduğunu düşündü. Ama Morris endişeli bir ifadeyle ona bakıyordu ve kadının adını bir kez daha söyledi. Maeve, bu sayede, konuşanın gerçekten de Morris olduğuna inandı.</p>

  <p class="calibre_4">“Morris...?”</p>

  <p class="calibre_4">Morris o meşhur gülümsemesiyle gülümsedi ve ekrandaki yüzler kadına odaklandı.</p>

  <p class="calibre_4">“Merhaba sevgilim. Ben de nerede kaldın diye merak ediyordum. Eh, artık bu tarafa geçme vaktin gelmiş olmalı.”</p>

  <p class="calibre_4"><span class="italic">M</span></p>

  <p class="calibre_4">“Buraya derken?”</p>

  <p class="calibre_4">“Öteki tarafa. Vadinin ötesine. Ya da örtünün. Öyle bir şey işte.” Ve adam ona yüzlerce ekrandan yüzlerce el uzattı.</p>

  <p class="calibre_4">Kadın, tek yapması gerekenin uzanıp adamın elini tutmak olduğunu biliyordu. “Hayır Morris, hiç sanmıyorum,” dediğine kendisi bile şaşırdı.</p>

  <p class="calibre_4">Birbirinin aynı yüzlerce surat şaşırmış bir ifadeyle bakakaldı. “Maeve, aşkım. Artık bedenini ardında bırakman lazım.”</p>

  <p class="calibre_4">“Tabii, biliyorum sevgilim. Ve bırakacağım da. Kendimi hazır hisseder hissetmez bırakacağım, söz.”</p>

  <p class="calibre_4">“Maeve’cim, sen öldün artık. Kendini hazır hissetmek için başka ne lazım olabilir ki?”</p>

  <p class="calibre_4">Kadın içini çekti. “Bu tarafta hâlâ bitirmem gereken birkaç iş var.”</p>

  <p class="calibre_4">“Ne mesela?”</p>

  <p class="calibre_4">Maeve doğruldu. “Şey,” dedi, “Grahame Coatsü bulup, sonra... işte hayaletler her ne yaparsa onu yapmayı planlıyorum. Onu taciz filan ederim herhalde, ne biletim.”</p>

  <p class="calibre_4">Morris biraz inanmaz bir sesle sordu: “Grahame Coats a mı dadanacaksın? Niye ki?”</p>

  <p class="calibre_4">“Çünkü,” dedi kadın, “burada işim bitmedi henüz." Ağzını kararlı bir edayla büzdü, çenesini kaldırdı.</p>

  <p class="calibre_4">Morris Livingstone ona yüzlerce televizyon ekranından aynı anda baktı ve çileden çıkmayla hayranlık karışımı bir ifadeyle başını salladı. Maeve hep dik kafalı, başına buyruk bir kadın olmuştu, onunla bunun için evlenmiş ve onu bu nedenle sevmişti, ama hiç değilse bir defacık onu bir şeye ikna edebilmek isterdi doğrusu. Yine de, “Tamam tatlım,” dedi. “Benim bir yere gittiğim yok nasılsa. Hazır olduğunda bize haber ver.” Ve sonra, adamın ekrandaki görüntüsü kaybolmaya başladı.</p>

  <p class="calibre_4">“Morris. Grahame Coatsü nasıl bulabileceğim konusunda bir fikrin var mı?” diye sordu kadın. Ama aruk kocasının görüntüsü tümüyle kaybolmuştu ve televizyonlarda hava durumu vardı.</p>

  <p class="calibre_4">Şişko Charlie Daisy ile pazar günü, Londra’nın küçük Çin mahallesindeki loş lokantalardan birinde buluştu.</p>

  <p class="calibre_4">“Çok hoş görünüyorsun,” dedi.</p>

  <p class="calibre_4">“Teşekkür ederim,” dedi kadın. “Aslında çok kötü hissediyorum kendimi. Bana Grahame Coats vakasından el çektirdiler. Artık tam teşekküllü bir cinayet soruşturmasına dönüştü. Herhalde soruşturmaya buraya kadar katılmış olmam bile bir şans sayılır.”</p>

  <p class="calibre_4">“Eh,” dedi Şişko Charlie, cin gibi gözlerle, “soruşturmaya hiç katılmamış olsan beni tutuklama zevkinden de mahrum kalmış olurdun.”</p>

  <p class="calibre_4">“E, o da var tabii.” Hafifçe üzülmüş bir ifade takınacak kadar duyarlılık gösterdi Daisy.</p>

  <p class="calibre_4">“Hiç ipucu var mı?”</p>

  <p class="calibre_4">“Olsa bile,” dedi Daisy, “sana söyleyemezdim, herhalde.” Masalarının yanına küçük bir servis arabası yanaştı ve Daisy oradan birçok yemek seçti. “Grahame Coats’un Manş Denizi’ni geçen bir feribottan denize atlamış olabileceğine ilişkin bir teori var. Kredi kartında gözüken son alışveriş Dieppe’ye alınmış bir bilet çünkü.”</p>

  <p class="calibre_4">“Sence bu mümkün mü?”</p>

  <p class="calibre_4">Kız, elindeki çubuklarla tabağındaki Çin mantısını tuttu ve ağzına attı. “Hayır,” dedi. “Şahsen ben onun suçluları iade anlaşması yapmamış ülkelerden birine gittiğini düşünüyorum. Brezilya’ya filan. Maeve Livingstone’u öldürmesi bir anlık bir şey olabilir, ama diğer her şeyi önceden, en ince ayrıntısına dek planlamış. Gelen paralar müşterilerin hesaplarına aktarılıyor. Grahame gelen paranın üstünden yüzde on beş komisyonunu kesiyor ve daha fazlasının alttan kesilmesi için de düzenli ödeme talimatları var. Yabancı ülkelerden gelen çeklerden birçoğu müşteri hesaplarına hiç girmemiş bile. Asıl hayret verici olan, bu işin bu kadar uzun süre devam edebilmiş olması.”</p>

  <p class="calibre_4">Şişko Charlie içinde tatlı bir şeyler olan bir pirinç topunu çiğniyordu. “Bence adamın nerede olduğunu biliyorsun sen,” dedi.</p>

  <p class="calibre_4">Daisy ağzındaki Çin mantısını çiğnemeyi bıraktı. “Brezilya’ya gitmiş olduğunu söyledin ya, o zaman hissettim. Sanki aslında orada olmadığını biliyor gibiydin.”</p>

  <p class="calibre_4">“Bu polisi ilgilendiren bir konu,” dedi kız. “Ve korkanm, yorum yapamam. Kardeşin nasıl?”</p>

  <p class="calibre_4">“Bilmiyorum. Sanırım gitti. Eve döndüğümde odası yerinde yoktu.”</p>

  <p class="calibre_4">“Odası mı?”</p>

  <p class="calibre_4">“Eşyaları. Eşyalarını almış. O zamandan beri de görmedim.” Şişko Charlie yasemin çayını yudumladı. “Umanm iyidir.”</p>

  <p class="calibre_4">“İyi olmayabileceğini mi düşünüyorsun?”</p>

  <p class="calibre_4">“Eh, o da benimle aynı fobiden muzdarip işte.”</p>

  <p class="calibre_4">“Şu kuş şeyi. Evet.” Daisy anlayışlı bir şekilde başını salladı.</p>

  <p class="calibre_4">“Nişanlın ve müstakbel kayınvaliden nasıllar?”</p>

  <p class="calibre_4">“Ee. Her iki tanım da artık geçerli değil, sanınm.”</p>

  <p class="calibre_4">“Ha."</p>

  <p class="calibre_4">“Gitmişler.”</p>

  <p class="calibre_4">“Tutuklandın diye mi?”</p>

  <p class="calibre_4">“Bildiğim kadarıyla hayır.”</p>

  <p class="calibre_4">Kız ona sevimli bir peri gibi baktı. “Özür dilerim.”</p>

  <p class="calibre_4">“Yani,” dedi. “Şu anda bir işim yok, bir aşk hayatım yok ve -senin çabaların sayesinde- komşularım Jamaika mafyasının tetikçisi olduğumu düşünmeye başladı. Bazılan benimle karşılaşmamak için yolunu değiştiriyor. Öte yandan, gazetecim de benden kızını hamile bırakan adama bir ders vermemi istedi.” “Peki sen ne cevap verdin?”</p>

  <p class="calibre_4">“Gerçeği anlattım. Ama sanınm adam inanmadı. Bana bir paket soğan ve peynir aromalı cips ve bir kutu naneli polo şekeri verdi ve işi bitirdiğimde daha da fazlasının beni beklediğini söyledi.”</p>

  <p class="calibre_4">“Merak etme, yakında geçer.”</p>

  <p class="calibre_4">Şişko Charlie içini çekti. “Çok korkunç, çok.”</p>

  <p class="calibre_4">“Yine de,” dedi kız, “dünyanın sonu sayılmaz.”</p>

  <p class="calibre_4">Gelen hesabı bölüştüler ve garson para üstüyle birlikte iki de fal kurabiyesi getirdi. “Seninki ne diyor?” diye sordu Şişko Charlie.</p>

  <p class="calibre_4"><span class="italic">“Sebatın karşılığım göreceksiniz</span>,” diye okudu kız. “Peki senin ki?”</p>

  <p class="calibre_4">“Seninkinin aynı,” dedi Şişko Charlie. <span class="italic">“Sebat iyidir.”</span> Fal kâğıdım bezelye büyüklüğünde bir top haline gelene dek buruşturup cebine attı. Sonra kıza Leicester Meydam’ndaki metro istasyonuna kadar eşlik etti.</p>

  <p class="calibre_4">“Bugün şanslı günündesin,” dedi Daisy.</p>

  <p class="calibre_4">“Nasıl yani?”</p>

  <p class="calibre_4">“Ortalıkta hiç kuş yok.”</p>

  <p class="calibre_4">Kız bunu söylerken, Şişko Charlie bu gözlemin doğru olduğunu fark etti. Ortalıkta ne güvercin vardı, ne de sığırcık. Serçe bile yoktu.</p>

  <p class="calibre_4">“Ama Leicester Meydam’nda hep kuşlar olur.”</p>

  <p class="calibre_4">“Bugün yok işte,” dedi kız.</p>

  <p class="calibre_4">“Belki de başka işleri vardır.”</p>

  <p class="calibre_4">Metro istasyonunda durdular ve Şişko Charlie bir an safça, kızın ona bir veda öpücüğü vereceğini düşündü. Ama kız öpücük vermedi. Gülümsedi ve “Görüşürüz,” dedi. Şişko Charlie de ona el sallar gibi bir hareket yaptı, hem el sallama hem de istemsiz bir refleks olarak yorumlanabilecek, muğlak bir hareketti. Sonra kız merdivenlerden indi ve gözden kayboldu.</p>

  <p class="calibre_4">Şişko Charlie Leicester Meydanı’na geri yürüdü ve Piccadilly Circus’a yöneldi.</p>

  <p class="calibre_4">Cebindeki fal kâğıdını çıkarttı ve buruşuklarını düzeltti. “Eros’ta buluşalım” yazıyordu kâğıtta, yanında da büyük bir yıldıza benzeyen bir çizim vardı ki, bir örümcek olarak yorumlanması da mümkündü.</p>

  <p class="calibre_4">Yürürken gökyüzünü ve binaları gözleriyle taradı, ama hiçbir yerde kuş yoktu. Çok garipti bu, çünkü Londra’da her zaman kuşlar olurdu. Kuşlar her zaman, her yerde olurlardı.</p>

  <p class="calibre_4">Örümcek heykelin altında, News <span class="italic">of the World</span> isimli tabloid gazetesini okuyordu. Şişko Charlie yaklaşırken başını kaldırdı.</p>

  <p class="calibre_4">“Aslında Eros değil, biliyor musun,” dedi Şişko Charlie. “Hıristiyan Hayırseverlik Heykeli.”</p>

  <p class="calibre_4">“O zaman neden çıplak ve elinde yay ve ok var? Bana hiç de hayırsever veya Hıristiyan bir şeymiş gibi gelmedi.”</p>

  <p class="calibre_4">“Ben sana ne okuduysam onu söylüyorum,” dedi Şişko Charlie. “Nerelerdeydin? Senin için endişelendim.”</p>

  <p class="calibre_4">“İyiyim. Kuşlara görünmemeye çalışıyorum ve bu işe bir anlam vermeye uğraşıyorum.”</p>

  <p class="calibre_4">“Fark ettin mi, bugün ortalıkta hiç kuş yok?” dedi Şişko Charlie.</p>

  <p class="calibre_4">“Evet, fark ettim. Ne anlam vereceğimi bilemedim. Ama düşündüm,” dedi Örümcek, “ve biliyor musun, bütün bu işte yanlış olan bir şey var.”</p>

  <p class="calibre_4">“Doğru olan ne var ki?” dedi Şişko Charlie.</p>

  <p class="calibre_4">“Hayır, söylemeye çalıştığım şu: Kuş Kadm’ın bizim canımızı yakmak istemesi yanlış.”</p>

  <p class="calibre_4">“Evet. Yanlış. Çok, çok yanlış bir şey. Bunu ona sen mi söylersin, yoksa ben mi söyleyeyim?”</p>

  <p class="calibre_4">“Hayır, o anlamda yanlış demiyorum. Şöyle yanlış; yani bir düşün. Tamam Hitchcock’un filmi var ama, birinin canını yakmak istesen kullanmak için aklına gelecek ilk araç kuşlar olmaz herhalde. Böcekler için belki, ama insanlara saldırmak konusunda kuşların pek de başarılı olduğu söylenemez. Genelde olan şey şudur: Kuşlar insanlara zarar vermeye fırsat bile bulamadan, insanlar kuşlan yerler. Kuşlann ilk refleksi, insanları rahat bırakmaktır. Milyonlarca yıldır bunu öğrenmiş olmaları lazım.”</p>

  <p class="calibre_4">“Hepsi öyle değil ama,” dedi Şişko Charlie. “Akbabalar me-</p>

  <p class="calibre_4">sela, veya kargalar. Gerçi onlar da savaş meydanına her şey bittikten sonra gelip ölmeni beklerler.”</p>

  <p class="calibre_4">“Ne?”</p>

  <p class="calibre_4">“Dedim ki, akbabalar ve kargalar öyle değil. Özel bir şey kastetmedim aslında..."</p>

  <p class="calibre_4">“Hayır.” Örümcek konsantre oldu. “Hayır, gitti. Söylediğin şey zihnimde bir çağrışım yarattı, az kalsın çözüyordum. Bana bak, Bayan Dunwiddy ile konuşabildin mi?”</p>

  <p class="calibre_4">“Bayan Higgler’ı aradım, ama cevap vermedi.”</p>

  <p class="calibre_4">“E, telefon edeceğine oraya gidip bizzat konuşsana onlarla.”</p>

  <p class="calibre_4">“Senin için söylemesi kolay tabii. Ama ben züğürdüm. Meteliksiz. Beş kuruşsuz. Habire Atlantik’i geçip duramam. Zaten artık bir işim de yok. Ben-”</p>

  <p class="calibre_4">Örümcek kırmızı-siyah deri ceketinin iç cebine elini atıp bir cüzdan çıkardı. İçinden değişik para birimlerinden bir deste banknot çekti ve Şişko Charlie’nin eline tutuşturdu.</p>

  <p class="calibre_4">“Al. Bu gidip dönmene yeter herhalde. Tüyü al, gel.”</p>

  <p class="calibre_4">“Bak ne diyeceğim sana,” dedi Şişko Charlie. “Babamın ölmemiş olabileceğini hiç düşündün mü?”</p>

  <p class="calibre_4">“Ne?”</p>

  <p class="calibre_4">“İşte, düşünüyordum da, belki de tüm bunlar onun şakalarından biridir. Bu tam da onun yapabileceği türden bir şey, öyle değil mi?”</p>

  <p class="calibre_4">“Bilmiyorum," dedi Örümcek. “Olabilir aslında.”</p>

  <p class="calibre_4">Şişko Charlie, “Ben eminim,” dedi. “Gittiğimde ilk işim bu olacak. Onun mezarına gideceğim ve-”</p>

  <p class="calibre_4">Ama başka bir şey söylemeye fırsat bulamadı, kuşlar tam o anda geldi. Hepsi şehir kuşlarıydı, serçeler, sığırcıklar, güvercinler, kargalar, binlercesi... Ve hepsi, halı dokuyan bir mekik gibi bir sağa bir sola uçuşarak, Regent Caddesinden Şişko Charlie ve Örümceğe doğru yaklaşan kuştan bir duvar oluşturmuşlardı. Bir gökdelenin ön cephesi kadar geniş ve yüksek, açık alanda düşmana karşı ilerleyen, tüylü bir ordu gibiydiler;tümüyle imkânsız, hepsi hareket halinde, uçuşan, kanat çırpan, saldıran binlerce kuş... Şişko Charlie bu şeyi gördü, ama gördüğü şey aklına sığmadı, zihninde eğildi, büküldü, zayıfladı. Yukanya bakıp, gördüğü şeye bir anlam vermeye çalıştı.</p>

  <p class="calibre_4">Örümcek Şişko Charlie’nin dirseğini dürttü. “Kaç!” diye bağırdı.</p>

  <p class="calibre_4">Şişko Charlie kaçmak için döndü. Örümcek sakince gazetesini katlayıp, çöp kutusuna atmaya hazırlanıyordu. “Sen de kaç!”</p>

  <p class="calibre_4">“Bu şey senin peşinde değil. Henüz,” dedi Örümcek ve sırıttı.</p>

  <p class="calibre_4">Bu zamanında tahmin edebileceğinizden daha çok insanı istemedikleri şeyleri yapmaya ikna etmiş bir sırıtmaydı; ve Şişko Charlie’nin de içinden kaçmak geldi. “Tüyü bul. Eğer hâlâ ortalıktaysa, babamı da bul. Hadi şimdi git.”</p>

  <p class="calibre_4">Şişko Charlie gitti.</p>

  <p class="calibre_4">Kuş duvan kıvrıldı ve dönüştü ve Eros heykeline ve onun altında duran adama doğru ilerleyen kuştan bir girdap halini aldı. Şişko Charlie bir kapı eşiğine doğru koşarken, karanlık hortumun tabanının Örümcek’e çarptığını gördü; kuş kanatlarının kulaklan sağır eden gürültüsü arasında kardeşinin attığı çığlığı duyar gibi oldu. Kimbilir, belki gerçekten de duydu.</p>

  <p class="calibre_4">Sonra kuşlar dağıldılar ve cadde boşaldı. Geriye rüzgârda uçuşan birkaç parça tüy kaldı.</p>

  <p class="calibre_4">Şişko Charlie orada kalakaldı ve midesinin bulandığını hissetti. Eğer yoldan geçen insanlar bir şey fark ettilerse bile, herhangi bir tepki göstermediler. Nedense olup biteni kendisinden başka hiç kimsenin görmediğinden emindi Şişko Charlie.</p>

  <p class="calibre_4">Heykelin yanında, eskiden kardeşinin durduğu yerde duran bir kadın vardı. Yırtık pırtık kahverengi paltosu rüzgârda uçuşuyordu. Şişko Charlie ona doğru yürüdü.</p>

  <p class="calibre_4">“Bana bak,” dedi. “Onu gönder dediğimde, onun hayatımdan çıkmasını sağla demek istemiştim, şimdi ona her ne yaptıysan, işte onu yapmanı değil.”</p>

  <p class="calibre_4">Kadın Şişko Charlie’nin yüzüne baktı ama konuşmadı. Bakışında bazı yırtıcı kuşların gözlerinde görülen o deli ifade, o dehşet veren vahşet vardı. Şişko Charlie bu ifadeden korkmamaya gayret etti. “Bir hata yaptım,” dedi. “Bedelini ödemeye hazırım. Onun yerine beni al. Onu geri getir.”</p>

  <p class="calibre_4">Kadın ona bakmaya devam etti. Sonra, “Senin de sıran gelmeyecek zannetme, Anansi Yoldaşın oğlu. Zamanı gelecek,” dedi.</p>

  <p class="calibre_4">“Onu neden istiyorsun?”</p>

  <p class="calibre_4">“Onu ben istemiyorum,” dedi kadın. “Ben onu neden isteyeyim ki? Bir başkasına borcum vardı. Şimdi kardeşini ona vereceğim ve borcum ödenmiş olacak.”</p>

  <p class="calibre_4">Gazete uçuştu ve Şişko Charlie yalnız kaldı.</p>

  <div class="calibre_6" id="calibre_pb_16"></div>
</body>
</html>
