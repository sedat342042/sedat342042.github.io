<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Anansi Çocukları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>BİR</h1>

  <p class="calibre_4"><span class="bold">Ki Bu Bölümde</span></p>

  <p class="calibre_4"><span class="bold"> ÇOĞUNLUKLA İsimler ve AİLE İlişkileri Anlatılır</span></p>

  <p class="calibre_4">Çoğu şeyin başladığı gibi, bu da bir şarkıyla başlar.</p>

  <p class="calibre_4">Ne de olsa önce söz vardı ve söz dediğinizin bir melodisi olurdu. Dünya bu şekilde yaratıldı, boşluk bu şekilde bölümlere ayrıldı, topraklar ve yıldızlar ve düşler ve küçük tanrılar ve hayvanlar bu şekilde dünyaya geldi.</p>

  <p class="calibre_4">Hepsi şarkıyla söylendi.</p>

  <p class="calibre_4">Şarkıcı önce, gezegenlerle ve tepelerle ve ağaçlarla ve okyanuslarla ve küçük vahşi hayvanlarla işini bitirdi, sonra da büyük vahşi hayvanlar yine şarkıyla var edildiler. Varlığın sınırındaki uçurumlar ve av arazileri ve karanlık hep şarkıyla söylendi.</p>

  <p class="calibre_4">Şarkılar kalıcıdır. Şarkılar süreklidir. Bir şarkı doğru söylendiğinde, imparatorları maskara eder, hanedanları devirir. Şarkıların anlattıkları olaylar ve insanlar, toprağa, düşe ve yokluğa karıştıktan çok sonra bile yaşamaya devam ederler. Şarkıların gücü budur.</p>

  <p class="calibre_4">Şarkılarla yapabileceğiniz başka şeyler de vardır. Sadece dünyalar kurmaya ya da varoluşu yeni baştan yaratmaya yaramaz şarkılar. Şişko Charlie Nancy’nin babası, mesela, dışarı yıktığında harika olacağını umduğu, ummanın da ötesinde harika olacağını bildiği bir gece geçirmek için şarkıları kullanırdı.</p>

  <p class="calibre_4">Şişko Charlie’nin babası bara girmeden önce barmen, o geceki karaokenin büyük bir fiyasko olacağı kanaatindeydi; ama sonra ufak tefek yaşlı adam mekâna girdi, bir köşeye kurulmuş uyduruk sahnenin yanında oturan ve daha yeni bronzlaşmış tenleriyle gülüşlerinden turist oldukları anlaşılan sarışınlara doğru aldırmaz tavırlarla yürüdü. Onlan şapkasını eğerek selamladı çünkü pınl pınl yeşil bir fötr şapkası ve limon sarısı eldivenleri vardı. Sonra kızların masasına yanaştı. Kızlar kıkırdadı.</p>

  <p class="calibre_4">‘'Eğleniyor musunuz hanımlar?” diye sordu.</p>

  <p class="calibre_4">Kızlar kıkırdamaya devam etti. Evet çok iyi vakit geçiriyorlardı, teşekkürler, burada tatildeydiler. “Daha yeni başladık, hele bir bekleyin,” dedi adam onlara.</p>

  <p class="calibre_4">Kızlardan yaşlıydı, hem de çok ama çok yaşlıydı; fakat zarafetin ta kendisiydi adeta. Saraylıları çağrıştıran kibar tavırlarıyla, böyle şeylerin hâlâ önemsendiği geçmiş bir çağdan fırlamış gibiydi. Barmen rahat bir nefes aldı. Barda böyle biri varsa, gece iyi geçecek demekti.</p>

  <p class="calibre_4">Barda karaoke vardı. Dans vardı. Yaşlı adam, o gece uyduruk sahneye şarkı söylemek için bir değil, iki kere çıktı. Sesi güzel, gülümsemesi mükemmeldi ve dans ederken ayakları uçuşuyordu. İlk seferinde sahneye “What’s New Pussycat?”i söylemek için çıktı. İkinci kez sahneye çıktığındaysa Şişko Charlie’nin hayatını mahvetti.</p>

  <p class="calibre_4">Şişko Charlie, annesi artık bir daha açmamak üzere kesinkes kapattığı bir defter varsa (ve bahis konusu bey buna itiraz edecek olursa, itirazını alıp münasip bir yerine sokabilirdi), onun da bahtsız bir hata sonucu bu yaşlı keçiyle yaptığı evlilik olduğunu, ertesi sabah evi terk edeceğini, çok uzaklara gideceğini ve aklı varsa adamın onu takip etmeyeceğini dünya aleme ilan ettiğinde on yaşından biraz küçüktü. Büyüyüp, daha çok egzersiz yapmaya başladığı on dört yaşma kadar geçen süre zarfındaysa; yani hayatının sadece birkaç yılında, “şişko” olmuştu. O şişko değildi. Hatta doğrusunu söylemek gerekirse, toplu bile sayılmazdı. Sadece köşeleri biraz yuvarlaktı, o kadar. Ama Şişko Charlie ismi, tenis ayakkabısının tabanına yapışmış bir sakız gibi üzerine yapışıp kalmıştı. Kendisini insanlara “Charles” ya da yirmili yaşlanmn başlarında yaptığı gibi Chaz ya da imza atarken, C. Nancy diye tanıtırdı, ama nafile: O isim, duvardaki çatlaklan ve buzdolabının arkasındaki dünyayı işgal eden hamam böcekleri gibi, yaşamının her yeni sayfasına sızardı ve, beğenin ya da beğenmeyin -ki o beğenmezdi-, bir de bakardınız yeniden Şişko Charlie oluvermiş.</p>

  <p class="calibre_4">Mantıklı değildi ama, bunun sebebinin babası olduğunu biliyordu Şişko Charlie. Çünkü bu ismi ona babası takmıştı ve babası bir şeye bir isim taktı mıydı, o isim yapışır kalırdı.</p>

  <p class="calibre_4">Bir zamanlar Şişko Charlie’nin büyüdüğü Floridadaki sokağın karşısındaki evde yaşayan bir köpek vardı. Uzun bacakları ile dik kulaklarıyla ve bebekken burun üstü duvara toslamış gibi duran suratıyla, kestane rengindeki boxer cinsi bir köpekti bu. Başı dik, kuyruğu kalkıktı. Köpekler dünyasında, bir aristokrat olduğu her halinden belliydi. Köpek yarışmalarına girmiş, Türünün Birincisi, Klasmamnın Birincisi ve hatta Yarışmanın Birincisi gibi madalyalar kazanmıştı. Köpek, Yedinci Campbell’s Macinrory Arbuthnot ismini kullanmaktan haz duyardı; sahipleriyse, kendisiyle samimileşmeye cüret ettiklerinde, ona kısaca Kai derlerdi. Bu böylece sürdü gitti. Ta ki bir gün Şişko Charlie’nin babası, verandasındaki döküntü salıncakta tembel tembel birasını yudumlarken, komşunun bahçesindeki palmiye ağacından bahçenin çitlerine kadar uzanan bir tasmanın ucunda, bir aşağı bir yu kan, salma salma gezen köpeği görene dek.</p>

  <p class="calibre_4">“Amma da şapşal bir köpek bu ya,” dedi Şişko Charlie’nin hahası. “Tıpkı Donald Duck’ın arkadaşı Goofy’ye benziyor.”</p>

  <p class="calibre_4">Ve böyleee bir zamanların şampiyon köpeği bir anda değişti ve dönüştü. Şişko Charlie için bu hadise sanki köpeği babasının gözlerinden görmek gibi bir şey olmuştu ve şöyle bir düşününce o da “hakikaten de Goofy gibi şapşal bir köpek bu ya!” demişti kendi kendine. Köpek sanki pelüşten yapılmıştı.</p>

  <p class="calibre_4">Yeni ismin tüm sokak boyunca yayılması çok uzun sürmedi. Yedinci Campbell’s Macinrory Arbuthnot'm sahipleri tüm güçleriyle direndiler, ama nafile. Bir kasırganın karşısına dikilip onu dinmeye ikna etmeye çalışsalar daha çok şansları olurdu. Yoldan geçen yabancılar bile durup, bir zamanların gururlu köpeğini “Merhaba Goofy. Aferin benim şapşal oğluma?” diye sevmeye başlamışlardı. Kısa bir süre sonra sahipleri köpeği artık yarışmalara sokmaz oldular, zira cesaretleri kırılmıştı. “Şapşal bir köpek,” diyordu hakemler, “Goofy gibi...” İşte böyle. Şişko Charlie’nin babasının verdiği isimler yapışır kalırdı. Acı gerçek buydu.</p>

  <p class="calibre_4">Şişko Charlie'nin babasının en kötü özelliği bu değildi ama. Büyüdüğü yıllarda, babasınm birçok özelliği en kötü seçilmeye adaydı: Gözünün hep dışarıda olması ve ellerinin hiç rahat durmaması -en azından mahallenin kadınları öyle der, babasını annesine şikâyet ederlerdi, sonra da evde kıyamet kopardı-: sigar adım verdiği ve sürekli olarak içtiği o küçük siyah purolar, ki kokulan elini sürdüğü her şeye sinerdi; garip bir çeşit step dansından zevk alması, ki Şişko Charlie bu dansın 19201i yıllann Harlem’inde yanm saatliğine moda olup, sonra gözden düşmüş olduğundan kuşkulanırdı; dünya politikası konusunda mutlak ve giderilmesi imkânsız cehaleti ve bununla birlikte, anlaşıldığı kadanyla, televizyondaki komedi dizilerinin gerçek insanlann gerçek yaşamlanna ve gerçek yaşam mücadelelerine yanm saatlik bir pencere açtığına tüm benliğiyle inanması. Şişko Charlie’ye göre bunlann hiçbiri tek başına babasının en kötü özelliği değildi, ama teker teker her biri en kötüye kendisince bir katkı yapardı.</p>

  <p class="calibre_4">Şişko Charlie’nin babasının en kötü özelliği, utanç verici olmasıydı.</p>

  <p class="calibre_4">Elbette herkes anasından, babasından utanır, işin olmazsa olmazıdır bu. Ana-baba olmanın doğasında, sadece var olarak utanç vermek vardır; aynı şekilde, belli yaştaki çocuklar da doğaları gereği, ana babalan sokakta onlarla konuşmaya yel-tense bile utançtan yerin dibine geçerler.</p>

  <p class="calibre_4">Gelgeldim, Şişko Charlie’nin babası bu işi ince bir sanat haline getirmişti ve Şişko Charlie’ye en basitinden tutun da -mesela Şişko Charlie’nin ıpıslak bir yatağa girdiği günü unutması mümkün değildi- en çetrefillisine kadar eşek şakalan yapmaktan ne kadar zevk alıyorsa, onu utandırmaktan da bir o kadar hoşlamrdı.</p>

  <p class="calibre_4">“Nasıl yani?” diye sordu Şişko Charlie'nin nişanlısı Ro-sie, bir akşam. Normalde babasından hiç bahsetmeyen Şişko Charlie, yaklaşmakta olan düğünlerine babasını da davet etmenin neden çok ama çok kötü bir fikir olduğunu anlatmaya çalışıyor ama pek de beceremiyordu. O sırada. Güney Londra’daki bir şarap bannda oturmaktaydılar. Şişko Charlie, uzun yıllardan beri babasıyla arasına girebilecek en iyi iki şeyin dört bin mil ile Atlantik okyanusu olduğuna kanaat getirmiş durumdaydı.</p>

  <p class="calibre_4">“Bak şimdi...” dedi Şişko Charlie ve maruz kaldığı aşağılanmaları sırayla aklından geçirirken, ayak parmaklarının gayri ihtiyari kıvrıldığım hissetti. İçlerinden birini seçti. “Şey, bir defasında, ben çocukken, okul değiştirdiğimde babam bana, üstüne basa basa, çocukken 'Başkanlar Günü'nü nasıl hevesle beklediğini anlatmıştı, çünkü bir kanun varmış ve o kanun uyarınca o gün okula en sevdikleri başkanın kıyafetleriyle giden çocuklara kocaman bir torba şeker verilirmiş."</p>

  <p class="calibre_4">“Aa. Ne iyi bir kanunmuş o,” dedi Rosie. “Keşke Ingiltere’de de öyle bir kanun olsa." Rosie Birleşik Kralhk’ın dışına hiç çıkışmamıştı: tabii bir defasında genç tatilciler kulübüyle bir adaya vaptıgt seyahati saymazsanız ki, Rosie bu adanın Akdeniz’de bir verlerde olduğuna yemin edebilirdi. Coğrafyası pek iyi olmasa da. sıcak kahverengi gözleri ve iyi bir kalbi vardı Rosie’nin.</p>

  <p class="calibre_4">“Hayır efendim, hiç de iyi bir kanun değil. Hatta öyle bir kanun yok. Tamamen babamın uydurması. Zaten bir sürü eyalette Başkanlar Günü’nde okullar tatil olur, tatil olmayan eyaletlerde de en sevdiğin başkan gibi giyinmek diye bir adet yoktur. Başkan gibi giyinmiş çocuklara ne kongre kararı gereği kocaman bir torba şeker verilir ne de ilerleyen yıllarda, ortaokul ve lisede ne kadar popüler olacağın, tamamıyla hangi başkan gibi giyineceğine bağlıdır. Sıradan, silik tipler ilk akla gelen başkanlar gibi giyinirler; Lincoln, Washington veya Jefferson gibi... Ama John Quincy Adams veya Warren Gamaliel Harding veya işte öyle daha az bilinen başkanlar gibi giyinenler ilende çok popüler tipler olurlar. Ve Başkanlar Gûnû’nden önce bu konudan bahsetmek uğursuzluk getirir. Ya da daha doğrusu, uğursuzluk filan getirmez de, babam öyle demişti.” “Kızlı erkekli herkes mi başkanlar gibi giyiniyormuş?” “Tabii, ne sanmıştın? Erkekler de, kızlar da. Dolayısıyla ben de Başkanlar Günü’nden evvel bir hafta boyunca, en dog-nı başkanı seçebilmek için Dünya Ansiklopedisinden başkanlar hakkında okunabilecek her şeyi okudum.”</p>

  <p class="calibre_4">“Babanın seni kandınyor olabileceği hiç mi aklına gelmedi?”</p>

  <p class="calibre_4">Şişko Charlie başını salladı. “Babam sana kafayı taktığında aklına öyle bir şey gelmez, gelemez. Dünyanın en iyi yalancısıdır o. İnandırıcıdır.”</p>

  <p class="calibre_4">Rosie, Chardonnay şarabından bir yudum aldı. “Peki sonunda okula hangi başkan olarak gittin?”</p>

  <p class="calibre_4">“Tait. Yirmi yedinci başkan. Babamın bir yerlerden bulduğu kahverengi bir takım elbiseyi giydim. Pantolonun paçalarını kıvırdım, önüme de bir yastık sokuşturdum. Yüzüme bir de bıyık çizdim. O gün okula beni babam götürdü. Büyük bir gururla yürüdüm. Öteki çocuklar beni görür görmez bağrışıp, parmaklarıyla göstermeye başladılar. Bir noktada kendimi erkekler tuvaletindeki bir bölmeye kilitleyip ağladım. Üzerimi değiştirmek için eve gitmeme bile izin vermediler. Cehennem gibiydi.”</p>

  <p class="calibre_4">“Bir şeyler uydursaydm ya,” dedi Rosie. “Okuldan sonra bir maskeli baloya gideceğini filan söyleseydin. Veya gerçeği anlatsaydın.”</p>

  <p class="calibre_4">“Tabii, tabii,” dedi Şişko Charlie, asık bir yüzle, anımsayarak.</p>

  <p class="calibre_4">“Eve döndüğünde baban ne dedi?”</p>

  <p class="calibre_4">“Kahkahadan kırıldı. Kıkırdadı, sırıttı, kıs kıs güldü ve işte o kadar. Sonra da bana, ‘Artık bu Başkanlar Günü şeyini kaldırmışlar herhalde. Hadi gel, sahile gidip denizkıziarına bakalım’ dedi.”</p>

  <p class="calibre_4">“Denizkıziarına mı?”</p>

  <p class="calibre_4">“Babamla sahile gidip kıyı boyunca yürürdük ve o beni dünyanın en utanç verici insanı kadar utandırırdı; birden şarkı söylemeye başlar, kumsalda, ayağını sürüye sürüye bir çeşit kum dansı yapar ve yürürken insanlarla konuşurdu; hiç tanımadığı, daha önce hiç görmediği insanlarla... Ve ben de bundan nefret ederdim, ama işte bana Atlantik’te denizkızlarının bulunduğunu, çok hızlı ve çok dikkatli bakarsam günün birinde birini görebileceğimi söylerdi. ‘Bak!’ derdi, ‘Gördün mü? Kızıl saçlı, yeşil kuyruklu lam bir afet.’ Ve ben de bakardım, bakardım, ama hiçbir şey göremezdim.” Şişko Charlie kafasını salladı, masadaki kâseden bir avuç fındık aldı, fındıktan teker teker ağzına attı ve her birini, sanki izi hiç silinmeyecek, yirmi yıllık bir aşağılanmaymışçasına hırsla çiğnedi.</p>

  <p class="calibre_4">“Hımm," dedi Rosie, pırıl pırıl bir gülümsemeyle. “Gerçekten de sevimli bir adama benziyor baban, tam bir cinsmiş! Bir yolunu bulup düğüne muhakkak gelmesini sağlayalım. Ortama ruh katar.”</p>

  <p class="calibre_4">Şişko Charlie, biran gırtlağına kaçan fındık yüzünden boğulur gibi oldu. Sonra, “İnsanın düğününde olmasını isteyeceği en son şey bu değil mi," diye sorarak söze başladı; yani bir düşünseydi ya Rosie, insanın babası geliyordu ve düğününe ruh katıyordu... Babasının hâlâ şu yeryüzündeki en utanç verici insan olduğundan hiçbir kuşku duymadığını anlattı. Yaşlı keçiyi yıllardır görmüyor olmaktan ne kadar memnun olduğunu ve annesinin hayatında yaptığı en iyi şeyin babasını terk edip İngiltere’ye gitmek ve teyzesi Alanna ile yaşamak olduğunu da ekledi. Tüm bu söylediklerini vurgulamak için, “eğer babamı düğüne davet edersem, Allah belamı versin, hatta bir değil, iki, iki de değil üç defa versin,” dedi. Konuşmasını, “aslında evleniyor olmanın en iyi yanı, düğüne babamı çağırmak zorunda olmamaktır,” diyerek noktaladı.</p>

  <p class="calibre_4">Sonra, Rosie’nin yüzündeki ifadeyi ve normalde dostça bakan gözlerindeki o buz gibi pırıltıyı gördü ve telaşla, aslında ikinci en iyi şey demek istediğini açıklayarak yaptığı gafı düzeltmeye çalıştı, gelgeldim artık çok geçti.</p>

  <p class="calibre_4">“Bu fikre alışacaksın, başka çaresi yok,” dedi Rosie. “Ne de olsa, düğün dediğin küslerin barışması için mükemmel bir fırsattır. Aranızda bir kırgınlık olmadığını göstermene bahane olur işte, fena mı?”</p>

  <p class="calibre_4">“Ama aramızda bir kırgınlık var," dedi Şişko Charlie. “Hatta bir değil, bir sürü kırgınlık var.”</p>

  <p class="calibre_4">“Sende adresi var mı?” diye sordu Rosie, “Veya telefon numarası? Sanırım en doğrusu ona telefon etmen. İnsanın tek evladı evleniyorsa, bunu bir mektupla öğrenmesi ayıp olur... Sen onun tek çocuğusun, değil mi? E-postası var mı?”</p>

  <p class="calibre_4">“Evet. Onun tek çocuğu benim. E-postasının olup olmadığı konusunda ise hiçbir fikrim yok. Yoktur herhalde.” Şu mektup denilen şey ne kadar iyi, diye geçirdi içinden Şişko Charlie, her şey bir yana postada kaybolup gidebilirler.</p>

  <p class="calibre_4">“Elinde ona ulaşabileceğin bir adres ya da telefon numarası olmalı ama.”</p>

  <p class="calibre_4">“Yok,” dedi Şişko Charlie, dürüstçe. Babası muhtemelen taşınmıştı. Florida’yı terk edip, telefon ve hatta adres bile bırakmadan bir yerlere gitmiş olması muhtemeldi.</p>

  <p class="calibre_4">“Pekala,” dedi Rosie, sertçe, “O zaman kim bilir?</p>

  <p class="calibre_4">“Bayan Higgler,” dedi Şişko Charlie ve artık içindeki mücadele azminin tükendiğini hissetti.</p>

  <p class="calibre_4">Rosie tatlı tatlı gülümsedi. “Peki, Bayan Higgler kim?” diye sordu.</p>

  <p class="calibre_4">“Bir aile dostu,” dedi Charlie. “Ben çocukken yan komşu-muzdu.”</p>

  <p class="calibre_4">Bayan Higgler ile yıllar önce, annesi ölüm döşegindeyken, bir defa konuşmuştu. Bayan Higgler’ı annesinin isteği üzerine, babasına bir mesaj iletmek için aramış ve ondan babasına, annesiyle bağlantıya geçmesini söylemesini istemişti. Şişko Charlie, birkaç gün sonra telesekreterinde, kendisi işteyken bırakılmış bir mesaj bulmuştu. Mesajdaki sesin, biraz yaşlı ve sarhoş çıkmakla birlikte, babasına ait olduğu belliydi.</p>

  <p class="calibre_4">Babası, zamanının olmadığını, işleri nedeniyle Amerika’dan ayrılamayacağını söylemişti. Sonra da Şişko Charlie’nin annesinin her şeye rağmen müthiş bir kadın olduğunu ilave etmişti. Birkaç gün sonra da hastane odasına bir vazo dolusu çiçek gelmişti. Şişko Charlie’nin annesi, kartı okuduğunda suratını asmış ve söylenmişti.</p>

  <p class="calibre_4">“Benden bu kadar kolay kurtulacağını düşünüyorsa," demişti, “bak diyeyim sana, daha başına gelecek var." Ama hemşireden çiçekleri yatağının başköşesine yerleştirmesini istemiş ve Şişko Charlie’ye de defalarca, babasının gelip gelmeyeceğini, onu son bir defa ziyaret edip etmeyeceğini, bu konuda bir şeyler duyup duymadığını sorup durmuştu.</p>

  <p class="calibre_4">Şişko Charlie her seferinde duymadığını söylemişti. Zaman içerisinde, bu sorudan da, kendi verdiği cevaptan da ve hayır, babam gelmeyecek, derken yüzünün aldığı ifadeden de nefret etmeye başlamıştı. Şişko Charlie’ye göre en kötüsüyse aksi, ufak tefek bir adam olan doktorun, onu bir kenara çekip artık çok vakit kalmadığını, annesinin ölmek üzere olduğunu, bundan sonra tek yapabileceklerinin onu son anına dek mümkün olduğunca rahat ettirmek olduğunu söylediği gündü. Şişko Charlie başını sallamış ve annesinin yanına gitmişti. Annesi onun elini tutmuş ve tam gaz faturasını ödeyip ödemediğini sormaya başlamıştı ki, koridorda bir gürültü kopmuştu. Zangırdayan. çınlayan, vuran, öten, nefesliler ve bas ve davul türü, koridorlardaki afişlerin insanları sessizliğe davet ettiği, hemşirelerin de buz gibi ve azarlayan bakışlarıyla insanları bu davete uymaya zorladığı hastanelerde duymanın âdetten olmadığı türden bir gürültüydü bu.</p>

  <p class="calibre_4">Gürültü gittikçe artmıştı.</p>

  <p class="calibre_4">Şişko Charlie bir an için bunların teröristler olabileceğini düşünmüştü. Ama annesi gürültüyü duyunca zayıfça gülümsemiş ve “Yellow Bird," diye fısıldamıştı.</p>

  <p class="calibre_4">“Ne?” demişti Şişko Charlie. Annesinin bilincini yitirmeye, saçmalamaya başladığından korkmuştu.</p>

  <p class="calibre_4">“Yellow Bird,” demişti annesi, bu kez daha yüksek ve emin bir sesle. “Çaldıkları şarkının adı.”</p>

  <p class="calibre_4">Şişko Charlie kapıya gitmiş ve dışarı bakmıştı.</p>

  <p class="calibre_4">Hastane koridorunda, hemşirelerin itirazlanna, pijamalar içerisindeki hastaların ve ailelerinin şaşkın bakışlarına hiç aldırmadan, küçük bir New Orleans Caz Bandosu ilerliyordu. Bir saksafon, bir tuba ve bir trompet vardı. Dev gibi bir adam boynuna bir kontrbas asmış gibi duruyordu. Başka bir adam da bas davulu çalıyordu. En önde de, jilet gibi damalı takım elbisesi, yeşil fötr şapkası ve limon sansı eldivenleriyle Şişko Charlie nin babası yürüyordu. Bir enstrüman çalmıyordu ama hastane koridorunun cilalı yüzeyinde, yumuşak tabanlı ayakkabılarla bir çeşit step dansı yapıyor, hastane personelini şapkasını çıkartarak tek tek selamlıyor, kendisine konuşacak ya da itiraz edecek kadar yaklaşan herkesin de elini sıkıyordu.</p>

  <p class="calibre_4">Şişko Charlie dudaklarını ısırmış ve kendisini duyabilecek birileri vardır umuduyla, yer yarılsın da dibine geçeyim, bu mümkün değilse ani, merhametli ve ölümcül bir kalp krizi geçireyim diye dua etmişti. Ama nerede onda o şans? Şişko Charlie canlılar dünyasında kalmaya, bando yaklaşmaya, babası da dans etmeye, el sıkmaya ve gülümsemeye devam etmişti.</p>

  <p class="calibre_4"><span class="italic">Eğer dünyada adalet diye bir</span> şey varsa, diye düşünmüştü Şişko Charlie, <span class="italic">babam koridorda yürümeye devam eder, bizi geçer ve doğrudan üroloji servisine gider;</span> ama dünyada adalet diye bir şey yoktu ve babası onkoloji servisinin kapısına geldiğinde durmuştu.</p>

  <p class="calibre_4">“Şişko Charlie,” demişti, öyle yüksek bir sesle söylemişti ki bunu servisteki, kattaki, hastanedeki herkes onun Şişko Charlie’yi tanıyan biri olduğunu rahatlıkla anlamışa. “Şişko Charlie, yoldan çekil. Baban geldi.”</p>

  <p class="calibre_4">Şişko Charlie yoldan çekilmişti.</p>

  <p class="calibre_4">Bando, babasının öncülüğünde, yılan gibi kıvrılarak odaya girmiş ve doğru Şişko Charlie’nin annesinin yatağına gitmişti. Bando yaklaşırken yataktaki kadın başını kaldırıp gülümse-mişti.</p>

  <p class="calibre_4">“Yellow Bird,” demişti kadın, zayıf bir sesle. “En sevdiğim şarkı.”</p>

  <p class="calibre_4">“Böyle bir şeyi unutsam, ne biçim bir erkek olurdum?" demişti, Şişko Charlie’nin babası. Kadın kafasını yavaşça sallamış, elini uzatmış ve adamın sarı eldivenli elini sıkmıştı.</p>

  <p class="calibre_4">“Affedersiniz,” demişti, elinde bloknot tutan, ufak tefek, beyaz bir kadın, “Bu şahıslar sizinle birlikte mi?"</p>

  <p class="calibre_4">“Hayır,” demişti Şişko Charlie, yanakları kızararak. “Benimle değiller. Valla.”</p>

  <p class="calibre_4">“Ama bu sizin anneniz, öyle değil mi?” demişti kadın, öldürücü bakışlarla. “Sizden bu insanların daha fazla rahatsızlık vermeden, odayı derhal terk etmelerini sağlamanızı rica etmek zorundayım."</p>

  <p class="calibre_4">Şişko Charlie bir şeyler mınldanmıştı.</p>

  <p class="calibre_4">“Ne dediniz?"</p>

  <p class="calibre_4">“Dedim ki, onların herhangi bir şey yapmasını sağlayabileceğimi <span class="italic">hiç</span> sanmıyorum."</p>

  <p class="calibre_4">Şişko Charlie kendisini, artık bundan daha kötüsü olamaz nasıl olsa, diye avutuyordu ki, babası davulcudan plastik bir poşet almış ve içindeki bira kutulannı çıkartıp bandosunun elemanlarına, hemşirelere ve hastalara dağıtmaya başlamıştı. Sonra da bir puro yakmıştı.</p>

  <p class="calibre_4">Bloknotlu kadın dumanı görür görmez, “Affedersiniz," demiş ve bir füze gibi, kendisini odanın öte yanma, Şişko Charlie’nin babasının yanma fırlatmıştı.</p>

  <p class="calibre_4">Şişko Charlie işte o anda, en akıllıca davranışın sıvışıp gözden kaybolmak olduğuna karar vermişti. O gece evinde oturmuş ve diz çöküp giyotinin bıçağını ensesinde hissetmeyi bekleyen bir idam mahkûmu gibi, telefonun ya da kapının çalmasını beklemişti; ama kapı çalmamıştı.</p>

  <p class="calibre_4">O gece neredeyse hiç uyumamış ve ertesi gün, öğleden sonra, kendisini en kötüsüne hazırlamış bir halde, sessice hastaneye süzülmüştü.</p>

  <p class="calibre_4">Yataktaki annesi, aylardan beri hiç olmadığı kadar mutlu ve rahat görünüyordu. Şişko Charlie içeri girdiğinde, “Gitti,” demişti kadın. “Kalamazmış. Keşke sen de gitmeseydin öyle, Charlie. Müthiş bir parti oldu. Nasıl eğlendik anlatamam.”</p>

  <p class="calibre_4">Şişko Charlie’nin kanserlilerin bulunduğu bir hastane odasında, babası tarafından caz bandosu eşliğinde verilen bir partiye katılmaktan daha kötü bir şey tahayyül etmesi mümkün değildi. Susmuştu.</p>

  <p class="calibre_4">“Kötü bir adam değil o,” demişti Şişko Charlie’nin annesi, gözünde muzip bir pırıltıyla. Sonra kaşlarını çatmıştı. “Hayır, aslında bu da tam olarak doğru sayılmaz, İyi bir adam da değil, kesinlikle, ama dün gece kendini iyi hissetmemi sağladı.” Kadın gülümsemiş ve bir an için yeniden gençleşmişti.</p>

  <p class="calibre_4">Bloknotlu kadın kapıda durmuş, parmağını kıvırarak Şişko Charlıe'yi yanına çağırmıştı. Şişko Charlie odayı sürünüTcesı-ne aşmış, daha kadımn duyma menziline girmeden özür dilemeye başlamışn. Yaklaştıkça kadınm, kamına kramplar sokan o öldürücü bakışları yerine bir kedi yavrusunu anduan mülayim ifadesiyle karşılaşmıştı. “Babanız", demişti kadın.</p>

  <p class="calibre_4">“Özür dilerim.” demişti Şişko Charlie, çocukluğundan beri babasından her bahis açıldığında, hep demek zorunda kaldığı gibi.</p>

  <p class="calibre_4">“Hayır, hayır, hayır,” demişti eski cadı. "Özür dilemenizi gerektirecek bir şey yok. Sadece şeyi soracaktım. Babanız. Onunla bağlantıya geçmemiz gerekse, ne telefonunu biliyoruz ne de adresini. Aslında dün gece ona da sorabilirdim, ama aklımdan çıkmış işte.”</p>

  <p class="calibre_4">“Bir telefonu olduğunu zannetmiyorum," demişti Şişko Charlie. “Onu en kolay Florida'ya gidip, arabanızı eyaletin doğu kıyısını boydan boya kesen A1A otobanında sürerek bulabilirsiniz. Öğleden sonraları, köprünün birinde balık tutarken rastlayabilirsiniz ona. Akşamlan ise bann birine takılır.”</p>

  <p class="calibre_4">“Ne kadar sevimli bir adam,” demişti kadın, özlemle. "Ne iş yapıyor?"</p>

  <p class="calibre_4">“Dedim ya. Ona soracak olursanız ekmek ve balık mucizesi der.”</p>

  <p class="calibre_4">Kadın Şişko Charlie’ye boş boş bakmış, o da kendisini salak gibi hissetmişti. Aynı şeyi babası söylediğinde insanlar gülmekten kırılırdı oysa. “Yani, hani Incil’de var ya. Ekmek ve balık mucizesi. Babam aylaklık edip balık tuttuğunu ve hâlâ para kazanabiliyor olmasının bir mucize olduğunu söylerdi. Bir çeşit şaka.”</p>

  <p class="calibre_4">Buğulu bir bakış. “Evet. Dûn çok komik şakalar yaptı." Kadın dilini şapırdatmış ve sonra yeniden ciddiyete bürünmüştü. “Şimdi, asıl konumuza dönecek olursak, saat beş buçukta burada olmanızı istiyorum.”</p>

  <p class="calibre_4">“Neden?”</p>

  <p class="calibre_4">Annenizi götürmek için. Ve eşyalarını da. Dr. Johnson size söv İçmedi mi? Onu taburcu ediyoruz."</p>

  <p class="calibre_4">“Onu eve mi yolluyorsunuz?”</p>

  <p class="calibre_4">“Evet, Bay Nancy.”</p>

  <p class="calibre_4">“Ya kanser... Kanser ne olacak peki?”</p>

  <p class="calibre_4">“Anlaşıldığı kadarıyla yanlış alarmmış.”</p>

  <p class="calibre_4">Şişko Charlie'nin aklı nasıl yanlış alarm olabileceğini almamıştı. Daha bir hafta evvel annesini bir bakım evine yerleştirmekten bahsetmişlerdi. Doktor, “aylar değil, haftalar” ve “kaçınılmaz sonu beklerken onu mümkün olduğunca rahat ettirmek” gibi ifadeler kullanmıştı.</p>

  <p class="calibre_4">Şişko Charlie yine de saat 5.30’da gelmiş ve annesini hastaneden çıkartmıştı. Annesininse artık ölmek üzere olmadığına hiç de şaşırmış bir hali yoktu. Eve giderken Şişko Charlie’ye, yaşamı boyunca biriktirdiği parayla dünyayı gezeceğini söylemişti.</p>

  <p class="calibre_4">“Doktorlar üç ayım kaldığını söylüyorlardı,” demişti kadın. “Ben de, eğer bu hastane yatağından kurtulacak olursam, Paris’e, Roma’ya falan gideceğim diye düşünmüştüm. Barbados’a ve Saint Andrews’a geri dönecektim. Belki Afrika’ya da gidecektim. Ve Çin’e de. Çin yemeklerini severim."</p>

  <p class="calibre_4">Şişko Charlie ne olduğunu anlamamıştı, ama olan her neyse suçun babasında olduğundan emindi. Annesine ve ağır bir bavula Heathrow Havaalanı’na dek eşlik etmiş, ona uluslararası gidiş terminalinin kapısında el sallayarak veda etmişti. Kadın pasaportunu ve biletlerini sıkı sıkı kavramış yürürken gülümsüyor ve Şişko Charlie’nin uzun yıllardır görmediği kadar genç görünüyordu.</p>

  <p class="calibre_4">Annesi Şişko Charlie’ye Paris’ten, Roma’dan, Atina’dan, Lagostan ve Cape Town’dan kartpostallar yollamıştı. Nanking den yolladığı kartpostalda, Çin’de insana Çin yemeği diye yutturdukları şeyi hiç beğenmediğini ve Londra’ya dönüp, <span class="italic">doğru dürüst</span> bir Çin yemeği yemek için sabırsızlandığını yazmıştı.</p>

  <p class="calibre_4">Şişko Charlie’nin annesi. Saint Andrews’taki Karayıp Adası nın Williamstown şehrinde, bir otel odasında uykusunda ölmüştü.</p>

  <p class="calibre_4">Güney Londra'daki bir krematoryumda yapılan cenaze töreninde, Şişko Charlie babasını görmeyi beklemişti: Yaşlı adamın peşinde bir caz bandosuyla içeri girmesi veya sıralar arasındaki koridorda, bir palyaço ordusuyla veya üç tekerlekli bisikletlerini sürerken bir yandan da sigaralarını tüttüren yarım düzine şempanzeyle resmi geçit yapması işten bile değildi; Şişko Charlie tören başladıktan sonra bile omzunun üzerinden, kilisenin kapısına bakıp durmuştu. Ama babası orada değildi, sadece annesinin arkadaşları ve uzaktan akrabaları vardı ve bunların çoğu da siyah şapkalar takmış, gözlerindeki yaşlan silen, sümküren ve başlannı sallayan yaşlı ve şişman kadınlardı.</p>

  <p class="calibre_4">Şişko Charlie, kilisenin arkasında, kendisiyle aynı yaşlardaki bir adamın varlığını son ilahi sırasında düğmeye basılıp, annesi yürüyen bant üzerinde son yolculuğuna çıktığında fark etmişti. Babası değildi bu adam. Tanımadığı biriydi, hatta eğer babasını gözlemiyor olsa, arkada, gölgeler arasında duran adamın farkına bile varmayabilirdi... Ama şık siyah bir elbise giymiş, gözlerini yere çevirmiş, ellerini kavuşturmuş yabancıya fark etmişti işte.</p>

  <p class="calibre_4">Bakışları adamın üzerinde biraz fazla uzun kalmış ve o sırada yabancı da gözlerini kaldırıp Şişko Charlie ye bu işte birlikteyiz diyen neşesiz bir tebessümle bakmıştı. Böyle bir ifadeyi yabancı birinin suratında görmezdiniz genellikle, ama Şişko Charlie adamın kim olduğunu çıkartamamıştı. Başını çevirmiş ve yeniden kilisenin ön tarafını izlemeye başlamıştı, ö sırada “Alçaktan Uç, Tatlı Araba“ isimli şarkı çalıyordu ki, Şişko Charlie annesinin bu şarkıdan hiç hoşlanmadığını biliyordu.</p>

  <p class="calibre_4">Peder Wright ise insanları Şişko Charlie’nin büyük teyzesi Alanna'nın evine bir şeyler yemeye davet ediyordu.</p>

  <p class="calibre_4">Büyük tevresi Alanna'nın evinde önceden tanımadığı hiç kimseve rastlamamıştı. Daha sonra, annesinin ölümünü takip eden yıllar içinde, o yabancıyı sık sık düşünmüştü: Kimdi, neden oradaydı? Hatta o yabancının kendi hayalinin mahsulü olabileceğini bile düşündüğü olmuştu.</p>

  <p class="calibre_4">“Tamam, o zaman,’" dedi Rosie, Chardonnay’ini bitirirken, “Sen Bayan Higgler'ı ara ve ona benim cep telefonumu ver. Düğünü ve tarihi söyle... Bak şimdi aklıma geldi: Sence onu da davet etmeli miyiz?”</p>

  <p class="calibre_4">“İstersek ederiz," dedi Şişko Charlie. “Geleceğini sanmıyorum ama. Çok yaşlı bir aile dostu. Babamı çok eskilerden, ta karanlık çağlardan beri tanır.”</p>

  <p class="calibre_4">“Bir ağzını ara bakalım. Ona davetiye göndermemiz gerekip gerekmediğini öğren.”</p>

  <p class="calibre_4">Rosie iyi bir insandı. Hamurunda bir miktar Aziz Francis, biraz Robin Hood, biraz Buda, biraz da İyi Yürekli Glinda vardı. Rosie, biricik gerçek aşkı ile onun küs olduğu babasını barıştıracak olmanın yaklaşmakta olan düğünlerine, ilave bir boyTit, yeni bir heyecan katmış olduğuna hükmetmişti. Rosie için arak söz konusu olan sadece basit bir düğün değil, fiilen insani bir vazifeydi de ve Şişko Charlie Rosie’yi, nişanlısıyla onun karşı konulamaz İyilik Yapma İhtiyacı arasına hiçbir zaman girilmemesi gerektiğini bilecek kadar iyi tanıyordu.</p>

  <p class="calibre_4">‘Bayan Higgler’ı yann ararım,” dedi.</p>

  <p class="calibre_4">“Bak sana ne diyeceğim,” dedi Rosie, burnunu son derece sevimli bir şekilde kırıştırarak. “Onu hemen bu gece ara. Amerika da saat o kadar geç değildir nasıl olsa.”</p>

  <p class="calibre_4">Şişko Charlie başıyla olumladı. Şarap barından birlikte çıktılar. Rosie neşeli kuşlar gibi sekiyor, Şişko Charlie ise idam sehpasına götürülen bir mahkûm gibi ayaklarını sürüyordu. Saçmalama, dedi kendi kendine. Bayan Higgler taşınmış ya da telefonunu prizden çekmiş olabilir pekala. Neden olmasın? Mümkündü. Her şey mümkündü.</p>

  <p class="calibre_4">Birlikte Şişko Charlie’nin, Brixton Road'un hemen arkasında, Maxwell Gardens’taki küçükçe bir evin üst katında yer alan dairesine gittiler.</p>

  <p class="calibre_4">“Florida’da saat kaç?” diye sordu Rosie.</p>

  <p class="calibre_4">“Akşamüzeri,” dedi Şişko Charlie.</p>

  <p class="calibre_4">“Tamam. Hadi o zaman.”</p>

  <p class="calibre_4">“Biraz bekleyelim. Belki dışarı filan çıkmıştır”</p>

  <p class="calibre_4">“Aslında hemen arasak daha iyi olabilir. Akşam yemeğinden önce yakalamış oluruz böylece.”</p>

  <p class="calibre_4">Şişko Charlie eski telefon rehberini buldu, H harfinin altında eski bir zarf vardı. Zarfın üzerinde, annesinin el yazısıyla bir telefon numarası, onun da altında Callyanne Higgler yazıyordu.</p>

  <p class="calibre_4">Telefon çaldı, çaldı.</p>

  <p class="calibre_4">Şişko Charlie tam Rosie’ye, “Evde yok,” demişti ki aynı anda öbür uçtaki telefon açıldı ve bir kadın sesi “Evet, kimsiniz?” dedi.</p>

  <p class="calibre_4">“Ee, şey. Bayan Higgler?”</p>

  <p class="calibre_4">“Kimsiniz?” dedi Bayan Higgler. “Eğer o lanet olası pa-zarlamacılardansanız, hemen şu an beni listenizden çıkartın, yoksa sizi mahkemeye veririm. Haklarımı biliyorum ben.”</p>

  <p class="calibre_4">“Hayır. Benim. Charles Nancy. Komşu evde yaşardım, hatırladınız mı?”</p>

  <p class="calibre_4">“Şişko Charlie mi? Şu işe bak. Ben de sabahtan beri senin telefon numaranı arıyordum. Ararken evin altını üstüne getirdim, peki buldum mu? Aklımda eski ajandalardan birine yazmıştım diye kalmış. Evin altını üstüne getirdim. Ve kendime, Callyanne, artık dua edip Tanrı nın seni duyacağını ve yardımına geleceğini umma zamanı geldi, dedim ve diz çöktüm, yani aslında artık dizlerim pek tutmuyor, dolayısıyla sadece ellerimi birleştirdim, ama işte yine de senin telefonunu bulamadım. Ama şu işe bak, beni sen aradın, hem boylesi bazı açılardan daha da iyi oldu, hangi açılardan dersen, para basmıyorum ben ve yurldışına telefon etmeye gücüm yetmez, böyle önemli bir konu için olsa bile, ama ben yine de sana telefon edecektim zaten, hiç merak etme, zira bu koşullar altında...</p>

  <p class="calibre_4">Ve kadın, artık nefes almak için mi, yoksa her zaman sol elinde taşıdığı aşırı sıcak kahveden bir yudum almak için mi bilinmez, aniden sustu. Şişko Charlie bu kısacık sessizlikte, “Babama düğünüme gelip gelemeyeceğini sormak istiyordum. Evleniyorum da,” dedi. Telefonun ucunda sessizlik vardı. “Sene sonunda ama. Daha epey bir vakit var yani.” Hâlâ sessizlik. “Nişanlımın adı Rosie,” diye ekledi, yardımcı olmaya çalışan bir sesle. Ama Şişko Charlie artık bu noktada telefon bağlantısının kesilip kesilmediğini merak etmeye başlamıştı; zira Bayan Higgler la yapılan konuşmalar genellikle tek yönlü işlerdi, çoğunlukla sizin söyleyeceklerinizi de o söylerdi, ama kadın şimdi üç şeyi tamı tamına söylemesine izin vermişti. Şişko Charlie dördüncüsü için de şansını denemeye karar verdi. “Eğer isterseniz, siz de gelebilirsiniz,” dedi.</p>

  <p class="calibre_4">“Tanrım, Tanrım, Tanrım,” dedi Bayan Higgler. “Kimse sana söylemedi mi?”</p>

  <p class="calibre_4">“Kimse bana neyi söylemedi mi?” Ve böylece Bayan Higgler uzun uzun, tek bir ayrıntıyı dahi atlamadan, her şeyi anlattı. Anlatması bittiğinde Şişko Charlie, “Teşekkürler, Bayan Higgler,” dedi. Bir kâğıt parçası üzerine bir şeyler yazdı. Sonra bir kez daha, “Teşekkürler, hayır, gerçekten teşekkürler,” dedi ve telefonu kapattı.</p>

  <p class="calibre_4">“Ee?" diye sordu Rosie, “Babanın telefonunu aldın mı?” Şişko Charlie, “Babam düğüne gelmeyecek,” dedi. Sonra, “Florida’ya gitmem lazım,” dedi. Sesi dümdüz, duygusuzdu. “Çek defterim bitti, yenisini almam lazım,” gibi bir şey dese, yine aynı ses tonuyla konuşurdu.</p>

  <p class="calibre_4">“Ne zaman?”</p>

  <p class="calibre_4">“Yann?”</p>

  <p class="calibre_4">“Neden?"</p>

  <p class="calibre_4">“Cenaze. Babamın. Ölmüş.”</p>

  <p class="calibre_4">“Ayy. Üzüldüm. Çok çok üzüldüm." Rosie Şişko Charlie’yi kollarıyla sardı ve onu sanki bir vitrin mankeniymişçesine sıkı sıkı tuttu. “Nasıl, şey, ölmüş... hasta mıydı?”</p>

  <p class="calibre_4">Şişko Charlie başım salladı. “Bu konuda konuşmak istemiyorum,” dedi. Rosie onu biraz daha sıktı ve sonra anlayışlı bir edayla başını salladı ve serbest bıraktı. Şişko Charlie’nin üzüntüsü nedeniyle konuşamadığını düşünmüştü Rosie.</p>

  <p class="calibre_4">Oysa mesele üzüntü değildi. Şişko Charlie çok utanmıştı.</p>

  <p class="calibre_4">Saygın bir şekilde ölmenin yüzlerce değişik yolu olmalıydı. Boğulan küçük bir çocuğu kurtarmak için köprünün birinden nehre atlamak mesela veya tek başına bir haydut ordusuna saldırırken, mermi sağanağı tarafından biçilmek. Mükemmelen saygın ölüm biçimleriydi bunlar.</p>

  <p class="calibre_4">Daha az saygın ama o kadar da kötü olmayan başka ölme biçimleri de yok değildi, doğrusunu isterseniz. İnsanın aniden, sebepsiz yere alev alması, mesela. Tıbbi olarak kuşkulu, bilimsel olarak da pek muhtemel değildi, ama yine de durup dururken tutuşup, geriye yansı içilmiş sigara izmariti tutan kömürleşmiş bir elden başka hiçbir şey bırakmamakta ısrar eden insanlar vardı bu dünyada. Şişko Charlie bunu bir dergide okumuştu. Babası bu şekilde ölmüş olsa, çok da rahatsız olmazdı. Ya da, bira parasını çalan adamların peşinden koşarken, sokakta kalp krizi geçirmiş olsaydı da...</p>

  <p class="calibre_4">Şişko Charlie’nin babası şöyle ölmüştü: Bara erkenden gelmiş ve karaoke gecesini “What’s New Pussycat?”i söyleyerek başlatmıştı. O gece orada olmayan Bayan Higgler’a göre bu şarkıyı öyle güçlü ve erkeksi bir şekilde söylemişti ki, Tom Jones onun yanında süslü jartiyerlerle gezinen bir tavşan kız gibi kalırdı. Michiganlı bir grup sarışın turist, bu performansı nedeniyle Şişko Charlie’nin babasına bira ısmarlamıştı. Onun hayatlarında gördükleri en şirin şey olduğunu düşünüyorlardı belli ki.</p>

  <p class="calibre_4">“Bütün suç onlarda," demişti Bayan Higgler, telefonda, acı dolu bir sesle. “Onu baştan çıkarmışlar.” Hepsi de daracık straplez bluzlara sığışmış, bronzlaşacagız diye güneşte gereğinden fazla kalıp İstakoz gibi kızarmış kadınlarmış ve hepsi de kızı olabilecek yaştaymış.</p>

  <p class="calibre_4">Bövlece adam hemen onların masasına oturup sigarını yakmış ve savaş sırasında askeri istihbaratta görev yaptığına ilişkin imalarda bulunmuş, ama hangi savaştan bahsettiğini söylemekten özenle kaçınmış ve bir insanı çıplak elle, tek bir damla bile ter dökmeden öldürmenin bir düzine yolunu bildiğini filan anlatmış.</p>

  <p class="calibre_4">Sonra en dolgun göğüslü ve en sarışın turisti, bir başka turist arkadaşı, “Strangers in the Night’V söylerken dans pistine sürüklemiş. Turistin boyu ondan bir miktar uzunmuş ama Şişko Charlie’nin babasının yine de çok eğleniyormuş gibi bir hali varmış, zira adamın sırıtan ağzı, turistin göğüsleriyle aynı hizadaymış.</p>

  <p class="calibre_4">Dans bittikten sonra, Şişko Charlie’nin babası sıranın yine kendisine geldiğini ilan etmiş. Şişko Charlie’nin babası hakkında söylenebilecek bir şey varsa, o da hiç şüphesiz hetero-seksüel olduğuymuş; dolayısıyla mekândaki herkesin, ama özellikle de sahnenin hemen altındaki masada oturan en sarışın turistin önünde, gay marşı olan “Neysem Oyum”u söylemeye başlamış. Tüm yeteneğini döktürmüş. Tam şarkının, eğer olduğu kişi olduğunu herkese söyleyemeyecekse, ona göre yaşamın hiçbir anlamının kalmayacağını dünya âleme açıkladığı kısmına gelmiş ki, yüzü garip bir ifade almış ve bir elini göğsüne bastırıp, diğer elini de öne uzatarak, insan uyduruk bir sahneden ne kadar yavaş ve ne kadar zarif hareketlerle vuvarlanabilirse, işte o hareketlerle, önce en sanşın tatilcinin üzerine, oradan da yere yuvarlanmış.</p>

  <p class="calibre_4">“Hep böyle ölmek isterdi,” diye iç geçirmişti Bayan Higgler. </p>

  <p class="calibre_4">Sonra da Şişko Charlie’ye babasının, son bir jest olarak, düşerken uzanıp bir şeye tutunduğunu anlatmıştı ki, sonradan bunun büyük göğüslü sanşın turistin straplez bluzu olduğu anlaşılmıştı. Öyle ki, ilk başta insanlar onun, söz konusu göğsü açmak için, sahneden bilinçli olarak, şehvetli bir dalış yaptığını zannetmişler; zira kadın, göğüsleri tüm mekâna bakar şekilde çığlık atıp duruyormuş. O sırada “Neysem Oyum" müziği de çalıyormuş, ama kimse şarkı söylemiyormuş.</p>

  <p class="calibre_4">İzleyiciler ne olup bittiğini anladıklarında, iki dakikalık bir sessizlik olmuş ve sarışın turist, kadınlar tuvaletinde histeri krizleri geçirirken. Şişko Charlie’nin babasını ambulansa taşımışlar.</p>

  <p class="calibre_4">Şişko Charlie’nin aklından çıkartamadıgı şey göğüslerdi. Göğüslerin onu, tablolardaki gözler gibi bulunduğu mekânda nereye giderse gitsin, ayıplayan bakışlarla takip ettiklerini hayal ediyordu. İçinden, daha önce hiç görmediği bir bar dolusu insandan özür dilemek geliyordu habire. Ve babasının tüm bunları çok eğlenceli bulacağım bilmek de Şişko Charlie'nin dehşetine dehşet katıyordu. Şahsen bulunmadığınız bir yerde, şahsen görmediğiniz bir şeyden utanç duymak çok daha kötüydü. Zihniniz olayları süslüyor, onları döne döne, her yönden inceliyordunuz. Yani belki sizin zihniniz değil, ama Şişko Charlie’nin zihni kesinlikle böyle işliyordu.</p>

  <p class="calibre_4">Şişko Charlie, utancı genellikle dişlerinde ve midesinin üst kısmında hissederdi. Televizyon izlerken, utanç verici olması muhtemel bir sahne başlar gibi olduğunda Şişko Charlie ayağa fırlayıp televizyonu kapardı. Bu mümkün olmadığında, mesela odada televizyonu izleyen başka insanlar da varsa, bir bahaneyle odadan çıkar ve utanç ânı geçene dek dışarıda beklerdi.</p>

  <p class="calibre_4">Şişko Charlie Güney Londra’da yaşıyordu. Amerikan aksanlı bir çocuk olarak, on yaşında gelmişti oraya. İlk geldiğinde, aksanmdan ötürü onunla çok dalga geçmişlerdi ve o da aksamndan kurtulmak için çok uğraşmış ve nihayet, dilinden yumuşak sessizlerin ve vurgulu harflerin son kalıntılarını da silerek, “Di mi?” sözünün doğru kullanımını ve vurgusunu öğrenmişti. On altı yaşına bastığında Amerikan aksanından tümüyle kurtulmayı becermişti, ama tam o sırada bu kez de okuldaki arkadaşları sanki New Yorkluymuşlar gibi konuşmak islediklerini keşfetmişlerdi. Birdenbire herkes, yani Şişko Charlie dışındaki herkes, Şişko Charlie’nin İngiltere’ye ilk geldiğinde konuştuğu gibi konuşmaya başlamıştı. Ne var ki Şişko Charlie ne zaman insan içinde bu şekilde konuşsa, annesinden kulaktozuna bir tokat yerdi.</p>

  <p class="calibre_4">Bütün mesele sesteydi.</p>

  <p class="calibre_4">Babasının ölüm biçiminden duyduğu utanç diner gibi olduğunda, Şişko Charlie’nin tek hissettiği şey boşluk oldu.</p>

  <p class="calibre_4">“Artık bir ailem yok,” dedi Rosie’ye, neredeyse bir çocuk gibi dudaklarını bükerek.</p>

  <p class="calibre_4">“Ben varım,” dedi Rosie. Bu Şişko Charlie’yi gülümsetti. “Ve annem de var,” diye ekledi ve bu da Şişko Charlie’nin gülümsemesinin izlerini sildi. Rosie, onu yanağından öptü.</p>

  <p class="calibre_4">“Aslında bu gece burada kalabilirsin,” dedi Şişko Charlie umutla. “Beni teselli filan edersin.”</p>

  <p class="calibre_4">“Kalabilirim,” diye onayladı Rosie, “Ama kalmayacağım.”</p>

  <p class="calibre_4">Rosie, evlenmeden önce Şişko Charlie’yle yatmayacaktı. Bunun kendi kararı olduğunu söylemişti. Bu kararı on beş yaşındayken vermişti. Tabii o sıralar Şişko Charlie’yi tanımıyordu, ama işte karar karardı. Ona bir kez daha sıkıca sarıldı. Ve “Biliyor musun, babanla barışman lazım,” dedi, sonra da evine gitti.</p>

  <p class="calibre_4">Şişko Charlie arada bir uyuduğu, sonra yürüdüğü, meraklandığı, tekrar uykuya daldığı huzursuz bir gece geçirdi.</p>

  <p class="calibre_4">Gün doğumunda uyandı. İnsanlar iş başı yaptığında, seyahat acentesini arayıp Florida’ya uçuşlarında cenaze indirimi yapıp yapmadıklarını soracak, sonra da Grahame Coats Ajansı’na telefon edecek ve ailedeki bir vefat nedeniyle birkaç gün izin alacağını ve evet, bu iznin hastalık izni ya da ücretli yıllık izninden düşüleceğini bildiğini söyleyecekti. Ama şu anda, dünya sessiz ve sakin olduğu için, son derece mutluydu.</p>

  <p class="calibre_4">Koridordan geçerek evin arkasındaki küçük odaya gitti ve aşağıdaki bahçeye baktı. Şafak vakti korosu başlamıştı, karatavukları ve çitin üzerinde seken serçeleri ve yakındaki bir ağacın dallarındaki benekli floryalan görebiliyordu. Şişko Char-lie, sabahları kuşların şakıdığı bir dünyanın normal bir dünya, mantıklı bir dünya, içinde olmaktan rahatsızlık duymayacağı bir dünya olduğunu düşündü.</p>

  <p class="calibre_4">Sonraları, kuşlar korkulacak şeylere dönüştüğünde bile, Şişko Charlie o sabahı iyi ve hoş bir şey olarak hatırlayacak, ama her şeyin o gün ve orada başladığını düşünecekti. Çılgınlıktan önce; korkudan önce.</p>

  <div class="calibre_6" id="calibre_pb_4"></div>
</body>
</html>
