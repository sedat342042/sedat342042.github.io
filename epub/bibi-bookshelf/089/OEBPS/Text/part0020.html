<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Anansi Çocukları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <p class="calibre_4" id="filepos723038">Şişko Charlie, “TJnder the Boardwalk’u<span class="calibre12"> </span>biliyorlar mı?” diye sordu, kadın başını salladı, şarkıyı anons etti ve mikrofonu Şişko Charlie’ye verdi.</p>

  <p class="calibre_4">Orkestra çalmaya başladı. Şişko Charlie, şarkıcıyla birlikte küçük sahneye giderken kalbi deli gibi çarpıyordu.</p>

  <p class="calibre_4">Şişko Charlie şarkıyı söylemeye ve izleyiciler de dinlemeye başladılar.</p>

  <p class="calibre_4">Aslında tek istediği biraz zaman kazanmaktı, ama kendisini rahat hissettiğini fark etti. Kimse ona bir şeyler fırlatmaya başlamamıştı. Ferah ferah düşünmek için kafasında bolca yer vardı. Mekândaki herkesin, turistlerin, servis personelinin ve barda oturan insanlann farkındaydı. Her şeyi görebiliyordu: Kokteyl hazırlayan barmenin içkileri ölçmesini ve mekânın arkasında, elindeki kocaman plastik kupaya kahve dolduran yaşlı kadını. Hâlâ korkuyordu, hâlâ kızgındı ama Şişko Char-lie bütün o korkuları ve öfkeleri alıp şarkıya yerleştirdi ve onları bir dinlence ve sevgi şarkısına dönüştürdü.</p>

  <p class="calibre_4">Ve şarkıyı söylerken, düşündü. <span class="italic">Örümcek olsa ne yapardı?</span> diye düşündü Şişko Charlie. <span class="italic">Babam olsa ne yapardı?</span></p>

  <p class="calibre_4">Şarkı söyledi. Şarkısında, iskelenin altında tam olarak ne yapmayı planladığını dünya aleme anlaüyordu ve yapmak istediği şey, büyük ölçüde, aşktı.</p>

  <p class="calibre_4">Kırmızı elbiseli şarkıcı gülümsüyor, parmaklanm şaklatıyor ve müzikle dans ediyordu. Kadın, bir noktada piyanistin mikrofonuna eğilip, Şişko Charlie’ye vokal yapmaya başladı.</p>

  <p class="calibre_4">Şu <span class="italic">an resmen dinleyicilerin önünde şarkı söylüyorum,</span> diye düşündü Şişko Charlie. Vav <span class="italic">be.</span></p>

  <p class="calibre_4">Gözlerini Grahame Coats’tan ayırmıyordu.</p>

  <p class="calibre_4">Şarkının son koro bölümüne girdiğinde, ellerini başının üzerinde çırpmaya başladı ve çok geçmeden, elleri masanın altında duran Grahame Coats ve elleri masanın üzerinde duran Daisy dışında, mekândaki herkes, müşteriler, garsonlar, şefler ellerini çırpmaya başladılar. Daisy, Şişko Charlie nin çılgınca uluduğunu düşünmüyordu belki, ama içindeki Drifters'ı keşfetmek için oldukça garip bir an seçmiş olduğunu düşünüyormuş gibi bir hali vardı.</p>

  <p class="calibre_4">izleyiciler el çırpıyor, Şişko Charlie gülümsüyor, şarkı söylüyordu ve işte tam o sırada, ne yapması gerektiğini bildiğini fark etti. Her şey yoluna girecekti, bundan emindi. O, Örümcek, Daisy ve her neredeyse, Rosie de iyi olacaklardı. Ne yapacağını biliyordu: Aptalca, imkânsız, saçma bir davranış olacaktı belki, ama işe yaracaktı. Ve şarkının son notaları çalarken, mikrofona, “Oturduğum masada genç bir kadın var,” dedi. “Adı Daisy Day. O da İngiltere’den geliyor. Daisy, herkese el sallar mısın lütfen?”</p>

  <p class="calibre_4">Daisy ona hastalıklı bir bakış attı, ama bir elini masadan kaldırıp salladı. “Daisy’ye söylemek istediğim bir şey var. O bunu söyleyeceğimi bilmiyor.” Kafasının arkasında bir yerlerde bir ses, <span class="italic">eğer bu işe yaramazsa kız ölür. Farkındasın, değil mi?</span> diye fısıldadı. “Ama umalım ki, evet desin. Daisy, benimle evlenir misin?"</p>

  <p class="calibre_4">Mekâna bir anda bir sessizlik çöktü. Şişko Charlie Daisy’ye anlamasını, oyuna katılmasını dileyen gözlerle baktı.</p>

  <p class="calibre_4">Daisy kafasını salladı.</p>

  <p class="calibre_4">Misafirler alkışladılar. Bu artık gerçek bir şova dönüşmüştü. Şarkıcı, şef garson ve birkaç garson kız masaya gittiler, Daisy’yi ayağa kaldırdılar ve onu mekânın ortasına çektiler. Onu Şişko Charlie’ye doğru sürüklediler ve orkestra “I Just Called to Say 1 Love You”  şarkısını çalarken, Şişko Charlie kıza sarıldı.</p>

  <p class="calibre_4">“Ona verecek bir yüzüğün var mı?” diye sordu şarkıcı.</p>

  <p class="calibre_4">Elini cebine soktu. “Al,” dedi Daisy’ye. “Bu artık senin.” Kıza yeniden sarıldı ve öptü. Eğer biri vurulacaksa, diye düşündü, tam zamanıdır. Sonra öpüşmeleri bitti ve insanlar başlannı sallamaya, Şişko Charlie’ye sarılmaya başladılar. Bir adam şehirdeki müzik festivali için deyip, ona ısrarla kartını vermeye çalıştı. Daisy’nin yüzünde oldukça garip bir ifade, elinde ise Şişko Charlie’nin ona verdiği misket limonu vardı. Şişko Charlie oturduklan masaya yeniden baktığında Graha-me Coats’un çoktan gitmiş olduğunu gördü.</p>

  <div class="calibre_6" id="calibre_pb_19"></div>
</body>
</html>
