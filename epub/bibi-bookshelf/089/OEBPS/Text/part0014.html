<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Anansi Çocukları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>SEKİZ</h1>

  <p class="calibre_4"><span class="calibre16"><span class="bold">'H'</span></span></p>

  <p class="calibre_4"><span class="bold">Ki Bu Bölümde Bir Fincan Kahvenin Çok İşe Yaradığı Anlatılır</span></p>

  <p class="calibre_4">Eğer Örümcek’i gitmeye zorlayan bir şey varsa bile, Örümcek bunun farkında değildi. Tam aksine, Örümcek, Şişko Charlie olarak harika vakit geçiriyordu. Şişko Charlie olarak o kadar iyi vakit geçiriyordu ki, Şişko Charlie olmak neden daha önce aklıma gelmemiş diye soruyordu kendine. Bir fıçı maymundan bile daha eğlenceliydi Şişko Charlie olmak.'</p>

  <p class="calibre_4">Şişko Charlie olmakta Örümcek’in en çok hoşuna giden şey Rosie’ydi.</p>

  <p class="calibre_4">Örümcek, şu âna dek, kadınlan rahatlıkla ikame edilebilecek şeyler olarak görmüştü hep. Onlara gerçek isminizi veya bir haftadan daha fazla işe yarayacak bir adres ya da geçici bir cep telefon numarası dışında bir şey vermezdiniz. Kadınlar eğlenceliydi, dekoratifti, müthiş aksesuarlardı, ama her zaman daha fazlasını bulmak mümkündü; tıpkı yürüyen bantta önünûze gelen gulaşlar gibi, birini bitirdiğinizde yoğurdunuzu bir sonrakinin içine koyardınız, olur biterdi.</p>

  <p class="calibre_4">Ama Rosie...</p>

  <p class="calibre_4">Rosie, farklıydı.</p>

  <p class="calibre_4">Tam olarak hangi anlamda farklı olduğunu söyleyemezdi Örümcek. Denemiş, ama becerememişti. Kısmen onunla birlikteyken kendisini nasıl hissettiğiyle ilgili bir şeydi. Kendisine onun gözleriyle baktığında daha iyi bir insan oluyordu sanki. Ama bu işin sadece bir kısmıydı.</p>

  <p class="calibre_4">Rosie'nin onu nerede bulabileceğini bildiğini bilmek Ûrümcek’in hoşuna gidiyordu. Ona kendini huzurlu hissettiriyordu. Kızın yumuşacık kıvrımlarından, dünyadan iyilik yapma fırsatı dışında hiçbir beklentisi, hiçbir hırsı olmamasından, gülümsemesinden büyük zevk alıyordu. Ondan bazen ayrılmak zorunda kalmak dışında, tek bir kötü yanı yoktu Rosie ile birlikte olmanın. Ha tabii, bir de Rosie’nin annesiyle ilgili şu küçük mesele vardı ki, onu da keşfetmeye daha yeni başlamıştı. O gece, Şişko Charlie havaalanında zorla birinci sınıfa yükseltilmekle meşgulken, Örümcek de Rosie’nin annesinin Wimpole Caddesi’ndeki dairesinde, oldukça meşakkatli bir öğrenme sürecinden geçiyordu.</p>

  <p class="calibre_4">Örümcek, gerçekliği biraz itelemeye alışmıştı; çoğu zaman gerçekliğe patronun kim olduğunu göstermeye yetecek kadar, azıcık itelemek kâfi gelirdi. Ne var ki, daha önce Rosie’nin annesi kadar kendi gerçekliğine sıkı sıkıya yapışmış birine hiç rastlamamıştı.</p>

  <p class="calibre_4">Kuşkulu bir ses tonuyla, “Bu da kim?” diye sormuştu kadın, içeri girdiklerinde.</p>

  <p class="calibre_4">“Ben Şişko Charlie Nancy’yim,” demişti Örümcek.</p>

  <p class="calibre_4">“Neden öyle diyor?” diye sormuştu Rosie’nin annesi. “Kim bu?”</p>

  <p class="calibre_4">“Ben Şişko Charlie’yim, gelecekteki damadınızım ve beni çok seversiniz,” demişti Örümcek, en ikna edici sesiyle.</p>

  <p class="calibre_4">Rosie’nin annesi sağa sola sallanmış, gözlerini kırpıştırmış ve ona dik dik bakmıştı. “Şişko Charlie olabilirsin, belki,” demişti kadın, tam anlamıyla ikna olmamış bir sesle, “ama seni sevmediğim kesin.”</p>

  <p class="calibre_4">“Evet ama,” dedi Örümcek, “beni sevmelisiniz. Dikkat çekici ölçüde sevilesi biriyim ben. Benim kadar sevilesi çok fazla insan yoktur bu dünyada. Açık söyleyeyim, beni sevmenin ucu bucağı yoktur. İnsanlar benim ne kadar sevilesi olduğumu tartışmak için toplantılar, sempozyumlar düzenler. Bu konuda birçok ödül almışlığım vardır. Güney Amerika’daki küçük bir ülke bana, bu kadar çok sevildiğim ve genel olarak muhteşem bir insan olduğum içiiı şeref madalyası bile verdi. Tabii madalyam yanımda değil, madalyalarımı çorap çekmecemde saklanm ben.”</p>

  <p class="calibre_4">Rosie’nin annesi burnunu çekti. Ne olup bittiğini anlamıyordu, ama her ne olmaktaysa hiç hoşuna gitmemişti. Şu âna dek Şişko Charlie’nin ölçüsünü almış olduğunu düşünüyordu. Başlangıçta bazı hatalar yaptığını kendisi de kabul ediyordu: Eğer Şişko Charlie ile ilk karşılaşmasından sonra onun hakkındaki görüşlerini o kadar güçlü bir şekilde ifade etmemiş olsa, Rosie’nin Şişko Charlie’ye bu kadar büyük bir hevesle bağlanmaması pekala mümkün olabilirdi. Ezik bu çocuk, demişti Rosie’nin annesi, zira köpek balığının körfezin öteki ucundaki kanın kokusunu alması gibi, o da korkunun kokusunu alırdı. Ama Rosie’yi onu terk etmeye ikna edememişti ve artık temel stratejisi düğün planlarının kontrolünü eline geçirip, Şişko Charlie’nin hayatını mümkün olduğunca çekilmez kılmaktan ve ulusal boşanma istatistiklerini acımasız bir zevkle okumaktan ibaretti.</p>

  <p class="calibre_4">Oysa şimdi farklı bir şey olmaktaydı ve kadın bundan hiç hoşlanmamıştı. Şişko Charlie artık o iyi bildiği iri kıyım ama zayıf insancık değildi. Bu yeni zeki yaratık kadının kafasını karıştırıyordu.</p>

  <p class="calibre_4">Örümcek ise, kendi adına, daha sıkı çalışmak zorundaydı.</p>

  <p class="calibre_4">Çoğu insan öteki insanları fark etmez. Rosie’nin annesi</p>

  <p class="calibre_4">fark ederdi. O her şeyi fark ederdi. Şimdi elindeki kemik kupadan sıcak suyunu yudumluyordu. Mücadelenin ne hakkında olduğunu ya da nasıl kaybettiğini söyleyemezdi belki, ama bir mücadeleyi kaybetmiş olduğunun farkındaydı. Dolayısıyla bir sonraki saldırısına daha yüksek bir perdeden başladı.</p>

  <p class="calibre_4">"Charles’çığım,” dedi, “bana kuzenin Daisy’den bahsetse-ne. Düğünde ailenin yeterince temsil edilmediğini düşünüyorum. Ona düğün yemeğinin organizasyonunda daha büyük bir rol vermemi ister misin?”</p>

  <p class="calibre_4">“Kime?”</p>

  <p class="calibre_4">“Daisy’ye,” dedi Rosie’nin annesi, en tatlı sesiyle. “Hani geçen gün evinde, yan çıplak dolaşırken rastladığım genç kadın. Gerçekten de senin <span class="italic">kuzeninse</span>, tabii.”</p>

  <p class="calibre_4">“Anne! Eğer Charlie kuzenim diyorsa...”</p>

  <p class="calibre_4">“Bırak kendi konuşsun, Rosie,” dedi annesi ve sıcak suyundan bir yudum daha aldı.</p>

  <p class="calibre_4">“Evet, Daisy,” dedi Örümcek.</p>

  <p class="calibre_4">Şarap, kadın ve şarkı gecesini hatırlamaya çalıştı: Kadm-lann en güzelini ve en komiğini, yarı baygın Şişko Charlie’yi merdivenlerden yukarıya çıkartmak için yardıma ihtiyacı olduğuna ve bunun da aslında kadının kendi fikri olduğuna ikna edip eve getirmişti. Gece boyunca diğer kadınların ona gösterdiği ilginin zevkini sürmüş, sonra da, yemek sonrasına saklanan tatlı niyetine, o komik, ufak tefek kadını eve getirmişti; ama eve gelip, Şişko Charlie’yi temizleyip, yatağa yatırdıktan sonra, artık tıka basa doymuş olduğunu fark etmişti. O kadındı işte.</p>

  <p class="calibre_4">“Tatlı küçük kuzenim Daisy,” diye devam etti Örümcek bir an bile duraksamadan. “Ülkede olsaydı düğün hazırlıklarında yer almayı çok arzu ederdi eminim. Ne yazık ki, kendisi bir kurye. Hep seyahat halinde. Bir gün burada, ertesi gün bir bakmışsınız Murmanks’ta gizli bir belge teslim ediyor.”</p>

  <p class="calibre_4">“Sende adresi yok mu? Ya da telefon numarası?”</p>

  <p class="calibre_4">“İsterseniz birlikte arayabiliriz, siz ve ben,” diye mutabık oldu Örümcek. “Tüm dünyaya dolaşıyor. Geliyor, gidiyor.”</p>

  <p class="calibre_4">“O zaman,” dedi Rosie’nin annesi, “bir dahaki sefer ülkeye geldiğinde, onu davet et. Çok tatlı, güzel bir şeydi. Eminim Rosie de tanışmak isteyecektir.” Büyük İskender de küçük bir Pers köyünün yakılıp, yıkılıp, yağmalanması emrini aynı sesle verirdi muhtemelen.</p>

  <p class="calibre_4">“Tabii,” dedi Örümcek. “Kesinlikle, kesinlikle.”</p>

  <p class="calibre_4">Var olan ve var olacak her kişinin bir şarkısı vardır. Birinin yazdığı bir şarkı değildir bu. Kendine ait bir melodisi vardır. Çok az insan kendi şarkısını söyler. Birçoğumuz, seslerimizin şarkımızın hakkım veremeyeceğini, ya da şarkımızın sözlerinin çok aptalca, ya da çok dürüst, ya da çok garip olduğunu düşünürüz. Dolayısıyla insanlar şarkılarını söylemek yerine, onu yaşarlar.</p>

  <p class="calibre_4">Daisy, mesela. Onun neredeyse tüm hayatı boyunca zihninin gerisinde duran şarkısının güven veren, marşımsı bir ritmi vardı. Sözleri zayıfları korumakla ilgiliydi ve “Savulun kötüler!” diye başlayan bir de koro kısmı bulunuyordu. Yüksek sesle söylenemeyecek kadar aptalca bir şarkıydı, fakat Daisy bazen duşta sabunlanırken mırıldanırdı şarkısını.</p>

  <p class="calibre_4">Ve Daisy hakkında bilmeniz gereken her şey üç aşağı beş yukarı bu kadar işte. Gerisiyse teferruat.</p>

  <p class="calibre_4">Daisy’nin babası Hong Kong’da doğmuştu. Annesiyse EtiyopyalIydı ve hah ihracatçısı, zengin bir ailenin kızıydı. Ailenin, biri Addis Ababa, diğeri de Nazret’te olmak üzere iki evi vardı. Daisy’nin annesi ile babası Cambridge'te tanışmışlardı. Adam, bilgisayar bilimlerinin makul bir kariyer yolu olarak görülmeye başlamasından çok önce, bilgisayar bilimleri okuyordu. Kadın da moleküler kimya ve uluslararası hukuk çalışmalarına gömülmüştü. İkisi de aynı ölçüde çalışkan, doğuştan utangaç ve genel olarak huzursuz gençlerdi. İkisi de, farklı nedenlerle de olsa, memleket hasreti çekiyordu; ikisi de satranç oynuyordu ve tanışmaları bir çarşamba gününün öğleden sonrasında satranç kulübünde vuku buldu. İkisi de satranca yeni başlamış olduğu için birbirleriyle eşleştirildiler ve yaptıkları ilk maçta Daisy’nin annesi, Daisy’nin babasını kolayca yendi.</p>

  <p class="calibre_4">Daisv’nin babası buna, bir sonraki çarşamba günü ve sonraki iki yıl boyunca (izinler ve resmi tatiller hariç) her çarşamba günü bir rövanş maçı daha yapıp yapamayacaklarını utana sıkıla sormasına yetecek kadar bozulmuştu.</p>

  <p class="calibre_4">Sosyal becerileri ve kızın İngilizcesi ilerledikçe aralanndaki sosyal ilişkiler de arttı. Füze yüklü büyük kamyonların varışını protesto etmek amacıyla ele ele tutuşan bir insan zincirinde birbirleriyle el ele tutuştular. Birlikte, ama daha büyük bir grubun parçası olarak, Barcelona'ya gidip, uluslararası kapitalizmin istilasını ve büyük şirketlerin hegemonyasını protesto ettiler. Resmi güçlerin püskürttüğü biber gazını da ilk olarak orada tattılar ve İspanyol polisi onları itekleyip kakalarken, Bay Dav'in bileği burkuldu.</p>

  <p class="calibre_4">Ve sonra, Cambridge’teki üçüncü yıllarının başında, bir çarşamba günü, Daisy’nin babası Daisy’nin annesini satrançta yendi. Adam bundan dolayı o kadar mutlu oldu, o kadar sevindi, kendisini o kadar muzaffer hissetti ve bu his ona öyle büyük bir cesaret verdi ki, kadına evlenme teklif etti; Daisy’nin annesi de, içten içe adamın, kazandığı ilk maçtan sonra ona olan ilgisini yitireceğinden korktuğundan, evet, elbette, dedi.</p>

  <p class="calibre_4">Okuldan sonra İngiltere'de kaldılar, akademisyen oldular ve bir kızlan oldu. Ona Daisy adını verdiler çünkü o sıralarda Daisy adı verilen iki kişilik bir bisikletleri vardı (ve onu hakikaten kullanıyorlardı ki, bu sonralan Daisy’yi çok güldür-müştü). Bir üniversiteden diğerine, tüm Britanya’yı dolaştılar: Adam bilgisayar bilimleri dersleri veriyordu, karısı da uluslararası büyük şirketlerin hegemonyası hakkında kimsenin okumak istemediği ve satranç, satranç tarihi ve satranç stratejileriyle ilgili, insanlann hakikaten de okumak istediği kitaplar yazıyor ve böylece iyi bir yılda adamdan daha çok para kazanıyordu. Ama tabii bu çok para kazandıkları anlamına gelmiyordu. Yaşlarını aldıkça siyasete duydukları ilgi azaldı ve orta yaşlarına yaklaştıklarında birbirleri, satranç, Daisy ve çoktan unutulmuş işletim sistemlerinin yeniden yapılanması ve sorunsuzlaştınlması dışında pek bir şeye ilgi duymayan, mutlu bir çifte dönüştüler.</p>

  <p class="calibre_4">Ne kadın ne de adam Daisy'yi azıcık olsun anlamadı.</p>

  <p class="calibre_4">Adamla kadın, Daisynin polisliğe duyduğu ilgiyi daha küçücük bir filizken kopartmadıkları için kendilerini suçladılar. Bu ilgi aşağı yukan Daisy’nin ilk konuşmaya başladığı zamanlarda belirginlik kazanmaya başlamışu. Diğer kız çocuklarının midillileri gösterirken duydukları heyecanı, Daisy polis arabalarını gösterirken duyardı. Yedinci yaş günü partisi, Daisy pırıl pınl kadın polis üniformasını giyebilsin diye, bir kıyafet balosu olarak düzenlenmişti. Nitekim Daisy'nin üzerine yanıp sönen mavi ışıklar saçan yedi mumun yerleştirildiği doğum günü pastasını ilk gördüğü andaki mutluluğunu, Daisy'nin anne ve babasının erinin çatı katındaki bir kutuda duran fotoğraflarda görmek hâlâ mümkündür.</p>

  <p class="calibre_4">Daisy çalışkan, neşeli ve zeki bir ergendi. Londra Üniversitesi’nde hukuk ve bilgisayar okumaya karar verdiğinde ailesi çok mutlu olmuştu. Babası, kızının bir hukuk profesörü olacağını umut ediyordu; annesi ise Daisy’nin avukat, hatta hakim olup, hukuku kullanarak büyük şirketlerin hegemonyasını yeneceğini hayal ediyordu. Ama sonra Daisy gidip emniyet teşkilaümn giriş sınavlarına girerek ve sonra da emniyet teşkilatında işe başlayarak her şeyi mahvetmişti. Emniyet teşkilatı ise ona kucak açmıştı. Bir yandan emniyet teşkilatın-da etnik çeşitliliği artırmak için yönergeler vardı, diğer yan-dansa bilişim suçları ve bilgisayarla baglanülı dolandırıcılık artmaktaydı. Daisy’ye ihtiyaçları vardı. Açıkçası bir değil, bir yığın Daisy’ye ihtiyaçları vardı. Emniyet teşkilatındaki dört yılın sonunda, Daisy’nin umduğunu bulamadığını söylemek pek de yanlış olmazdı. Asıl mesele, emniyet teşkilatının annesiyle bahasının onu defalarca uyardığı gibi ırkçı, cinsiyetçi, bireyselliğini ezerek onu ruhsuz ve tekdüze bir şeye dönüştürecek ve kantin kültürünün nescafe kadar ayrılmaz bir parçası haline getirecek yekpare bir kurum olması değildi. Hayır, Daisy’yi en çok diğer aynasızları kendisinin de bir aynasız olduğuna ikna etmek yoruyordu. Birçok aynasız için polislik, orta sınıf Ingilizleri, yanlış sınıftan gelen ve muhtemelen niyetleri cep telefonunuzu çalmak olan korkunç insanlardan korumaktan ibaret bir şeydi, Daisy’nin vardığı sonuç buydu. Oysa Daisy’ye göre polislik başka bir şeydi. Daisy, bir ergenin Almanya’daki evinin bodrumunda oturarak yolladığı bir virüsle bir hastanenin işlemez hale gelmesine neden olabileceğini ve böylece bir bombadan daha çok hasara yol açabileceğini biliyordu. Daisy bugünlerde, asıl kötü adamların FTP siteleri, üst düzey şifreleme teknikleri ve kullanıldıktan sonra atılabilen ön ödemeli cep telefonu gibi şeylerden anladığı kanaatindeydi. İyi adamların bunlardan haberdar olduklannıysa hiç zannetmiyordu.</p>

  <p class="calibre_4">Plastik kupadaki kahvesinden bir yudum aldı ve suratını ekşitti. O ekranın başında sayfa ardına sayfa açarken kahvesi soğumuştu. Grahame Coats’un onunla paylaştığı tüm bilgi ve belgelerin üzerinden geçmişti. Bir şeylerin yanlış olduğu, bir suçun işlenmiş olabileceğine ilişkin güçlü bir karine bulunduğu kuşkusuzdu. Bırakın her şeyi, Charles Nancy’nin geçen hafta kendi kendisine yazdığı iki bin sterlinlik çek bile yeterdi bu sonuca varmak için.</p>

  <p class="calibre_4">Ancak. Ancak Daisy’ye doğru gelmeyen bir şeyler vardı.</p>

  <p class="calibre_4">Koridorda yürüdü ve başmüfettişin kapısını çaldı.</p>

  <p class="calibre_4">“Gel!”</p>

  <p class="calibre_4">Camberwell, binada sigara yasağı uygulanmaya başlamadan evvel, otuz yıl boyunca masasında piposunu içmişti. Ama artık ezip, büzüp, yoğurduğu kocaman bir oyun hamuru topağıyla idare ediyordu. Pipo içen bir adamken sakin, iyi huylu ve astlan açısından da son derece güvenilir bir amirdi. Elindeki oyun hamuru topağıyla oynayan bir adam olarak ise asabi ve</p>

  <p class="calibre_4">aksiydi. Hatta iyi günlerde fevrilik mertebesine terfi ettiği bile olurdu.</p>

  <p class="calibre_4">“Evet?”</p>

  <p class="calibre_4">“Grahame Coats Ajansı vakası.”</p>

  <p class="calibre_4">“Hmm?”</p>

  <p class="calibre_4">“Bilemiyorum.”</p>

  <p class="calibre_4">“Bilemiyor musun? Ortada bilemeyecek ne var ki?”</p>

  <p class="calibre_4">“Şey, sanınm, belki de bu vakadan çekilsem iyi olacak.” Adam ikna olmuş gibi görünmüyordu. Kıza dik dik baku. Masanın üzerindeki elleri izlenmeksizin mavi oyun hamuruna banyo süngeri biçimi vermekteydi. “Çünkü?”</p>

  <p class="calibre_4">“Şüpheliyle sosyal bir ortamda tanışmıştım.”</p>

  <p class="calibre_4">“Ve? Onunla tatile mi çıktın? Çocuklarının vaftiz annesi misin? Ne yani?”</p>

  <p class="calibre_4">“Hayır. Onunla bir kere karşılaştım. Geceyi evinde geçirdim.”</p>

  <p class="calibre_4">“Yani onunla mercimeği fınna verdiğini mi söylüyorsun?” içinde eşit ölçülerde yaşam yorgunluğu, sinir bozukluğu ve bir tutam da hazır tatlandırılmış Condor tütününe duyulan özlem barındıran bir iç çekme duyuldu.</p>

  <p class="calibre_4">“Hayır, efendim. Öyle bir şey değil. Sadece evinde uyudum.”</p>

  <p class="calibre_4">“Ve onunla tüm ilişkin bundan mı ibaret?”</p>

  <p class="calibre_4">“Evet, efendim.”</p>

  <p class="calibre_4">Adam oyun hamurundan piposunu tekrar biçimsiz bir topak haline soktu. “Vaktimi boşa harcadığının farkında mısın?” “Evet, efendim. Özür dilerim, efendim.”</p>

  <p class="calibre_4">“Ne yaparsan yap. Beni de rahat bırak."</p>

  <p class="calibre_4">Maeve Livingstone beşinci kata çıkan asansöre tek başına bindi. Yavaş ve sallantılı yolculuk sırasında, vardığında Grahame Coats’a söyleyeceği şeyin provasını zihninde yapmak için bolca vakti oldu. Elinde, vaktiyle Morris’e ait olan ince bir deri çanta taşıyordu: Epey erkeksi bir şeydi. Beyaz bir bluz, mavi bir kot pantolon ve üzerine de gri bir palto giymişti. Çok uzun bacakları ve aşın ölçüde soluk bir teni vardı ve saçlan da, minimal düzeyde bir kimyasal yardımla, Morris Livingstone ile yirmi yıl önce evlendiği zamanki kadar sarı kalmıştı.</p>

  <p class="calibre_4">Maeve Morris’i çok sevmişti. Öldüğünde, numarasını iptal ettirip, hesabını kapattıktan sonra bile, adamın adım cep telefonundan silmemişti; çünkü vaktiyle yeğeninin çekip telefonuna yüklediği Morris’in fotoğrafını kaybetmek istemiyordu. Şimdi de Morris’i arayıp, akıl sorabilmeyi çok isterdi doğrusu.</p>

  <p class="calibre_4">Aşağıda, binaya girerken, diyafona kim olduğunu söylemişti, dolayısıyla resepsiyona vardığında Grahame Coats onu bekliyordu.</p>

  <p class="calibre_4">“Nasılız, nasılız, sevgili bayan,” dedi adam.</p>

  <p class="calibre_4">“Özel konuşmamız lazım, Grahame,” dedi Maeve. “Şimdi.”</p>

  <p class="calibre_4">Grahame Coats sırıttı; birçok özel fantezisi Maeve’in buna benzer bir şey söylemesiyle başlardı. Sonra, “Seni istiyorum Grahame, hem de hemen şimdi,” ve “Ah Grahame, çok yaramazlık yaptım, iyi bir derse ihtiyacım var,” ve nadiren de olsa “Grahame, sen tek bir kadın için çok fazlasın, dolayısıyla seni çırılçıplak tek yumurta ikizim Maeve 11 ile tanıştırmak istiyorum," gibi şeyler söylerdi.</p>

  <p class="calibre_4">Birlikte adamın ofisine gittiler.</p>

  <p class="calibre_4">Maeve, Grahame Coats’u bir miktar düş kırıklığına uğratmak pahasına, onu hemen şimdi ve burada istediğine ilişkin bir şey söylemedi. Paltosunu da çıkarmadı. Onun yerine çantasını açtı ve bir öbek kâğıt çıkartıp adamın masasının üzerine koydu.</p>

  <p class="calibre_4">“Grahame, banka müdürünün tavsiyesiyle, son on yılda yolladığın rakamları ve dekontları bağımsız bir denetçiye incelettim. Ta Morris’in sağlığından bu yana. İstersen bakabilirsin. Rakamlar tutmuyor. Hiçbiri. Durumu polise bildireceğim ama önce seninle konuşmak istedim. Morris’in hatırı için, bunu sana borçlu olduğumu düşündüm.”</p>

  <p class="calibre_4">“Gerçekten de borçlusun," diye onayladı onu Grahame Coats, tereyağı yayığındaki bir yılan kadar pürüzsüz bir sesle, “gerçekten de borçlusun.”</p>

  <p class="calibre_4">“Eee?” dedi Maeve Livingstone mükemmel kaşlarından birini kaldırarak. Kadının yüzünde hiç de güven vermeyen bir ifade vardı. Kadının fantezilerindeki halinin çok daha güzel olduğunu düşündü Grahame Coats.</p>

  <p class="calibre_4">“Korkarım Grahame Coats Ajansı’nda bir süredir bir hırsız istihdam ediyormuşuz, Maeve. Aslında bir şeylerin yolunda olmadığını fark eder etmez, daha geçen hafta polisi şahsen ben aradım. Kanunun keskin kılıcı soruşturmaya başladı bile. Grahame Coats Ajansı’nın, senin gibi birçok meşhur müşterisi olması hasebiyle polis meseleyi mümkün olduğunca sessiz sedasız halletmeye çalışıyor. Yanlış yaptıklarını söylemek mümkün mü?” Kadın, adamın umduğu kadar sakinleşmiş görünmüyordu. Konuya bir de daha farklı bir açıdan yaklaşmayı denedi. “Polis, çalman paranın, hepsini olmasa bile önemli bir kısmını kurtarabileceği konusunda epeyce umutlu."</p>

  <p class="calibre_4">Maeve başını salladı.</p>

  <p class="calibre_4">Grahame Coats azıcık rahatladı.</p>

  <p class="calibre_4">“Kim olduğunu sorabilir miyim?”</p>

  <p class="calibre_4">“Charles Nancy. Ona çok güvenmiş olduğumu söylemem lazım. Şoke oldum.””</p>

  <p class="calibre_4">“Ah. Tatlı bir oğlandı.”</p>

  <p class="calibre_4">“Dış görünüş,” dedi Grahame Coats, “aldatıcı olabiliyor.”</p>

  <p class="calibre_4">Sonra kadın gülümsedi; çok tatlı bir gülümsemeydi. “Yemezler, Grahame. Bu hadise yıllardır sürüyormuş. Charles Nancy burada çalışmaya başlamazdan evvel başlamış. Hatta belki benden bile önce. Morris’in sana güveni tamdı, ama sen onun parasını çalmışsın. Şimdi de bana, çalışanlarından birini suçlamaya -ya da bütün suçu suç ortaklarından birinin üzerine yıkmaya- çalıştığını söylüyorsun; yemezler."</p>

  <p class="calibre_4">“Pekala,” dedi Grahame Coats, mahcup bir edayla. “Özür dilerim.”</p>

  <p class="calibre_4">Kadın, kâğıt öbeğini aldı. “Sırf meraktan soruyorum,” dedi. ‘Tüm bu yıllar boyunca Morris ten ve benden kaç para çaldın? Benim tahminim aşağı yukarı üç milyon sterlin kadar.”</p>

  <p class="calibre_4">‘Ah.” Adam artık gülmüyordu. O miktardan daha çok olduğu kesindi, ama yine de... “Aşağı yu kan doğru tahmin etmişsin.”</p>

  <p class="calibre_4">Bakışnlar ve o sırada Grahame Coats deli gibi hesap yapmaya başladı. Zamana ihtiyacı vardı. İhtiyacı olan şey buydu. "Sana tüm miktan nakit olarak geri ödeyecek olsam,” dedi, 'hem de hemen şimdi, faiziyle birlikte. Mesela söz konusu miktarın yüzde ellisi kadar desek?”</p>

  <p class="calibre_4">'Yani sen şimdi bana nakit olarak dört buçuk milyon sterlin vermeri mi teklif ediyorsun?”</p>

  <p class="calibre_4">Grahame Coats, avına saldırmaya hazırlanan bir kobranın gülümsemediği gibi gülümsemeye çalıştı. “Kesin-biki. Eğer polise gidersen, ben her şeyi reddeder ve harika avukatlar tutarım. En kötüsü, oldukça uzun, meşakkatli ve Morris’in ününü lekelemek için elimden geleni yapmak zorunda kalacağım bir mahkeme sürecinden sonra, on-on iki yıl hapis cezası alınm. İyi hal nedeniyle beş yılda çıkanm ve herkesin örnek alacağı bir mahkum olacağımdan da emin olabilirsin. Genel olarak hapishanelerin ne kadar kalabalık olduğunu göz önüne alacak olursak, mahkumiyetimin önemli bir bölümünü açık cezaevinde, ya da hatta, gündüzleri izinli olarak geçiririm. Ama işin iyi yanma bakacak olursak, eğer polise gidersen, sana Morris’in parasından bir zırnık bile koklatmayacağıma garanti veririm. Diğer seçenek ise, çeneni kaparsın ve ihtiyacın olan tüm parayı ve hatta fazlasını alırsın, bu arada ben de... doğru olanı yapmak için biraz vakit kazanmış olurum. Eğer ne kastettiğimi anlıyorsan...”</p>

  <p class="calibre_4">Maeve bu teklifi düşündü. “Hapse girdiğini görmek çok hoşuma giderdi,” dedi. Sonra içini çekti ve başını salladı. “Tamam,” dedi. “Parayı alacağım. Bir daha ne seni görmek ne de seninle iş yapmak istiyorum. Bundan sonra da telif haklarından gelen tüm çekler, doğrudan bana gelecek.”</p>

  <p class="calibre_4">“Kesinbiki. Kasa hemen şurada,” dedi Grahame Coats. Odanın uzak ucundaki duvarda bir kitaplık vardı. Kitaplığın raflarında, hepsi de birbirinin aynısı deri ciltli ve hiçbiri okunmamış Dickens’ler, Thackeray’lar, Trollope lar ve Austen’lar duruyordu. Adam kitaplardan birini elledi, kitaplık yana kaydı ve arkasındaki kapı ortaya çıktı. Kapı duvar ile aynı renge boyanmıştı.</p>

  <p class="calibre_4">Maeve kapının şifreli bir kilidinin olup olmadığını merak etti, ama hayır, sadece küçük bir anahtar deliği vardı ve Graha-me Coats büyük bakır bir anahtarı delikte çevirdi. Kapı açıldı.</p>

  <p class="calibre_4">Adam içeri uzandı ve ışığı yaktı. Duvarlarında, amatörce monte edilmiş raflar olan, dar bir odaydı bu. Odanın uzak ucunda, ateşe dayanıklı, küçük bir dosya dolabı duruyordu.</p>

  <p class="calibre_4">“Nakit, mücevher ya da ikisinin bir karışımı olarak alabilirsin paranı,” dedi adam, lafı hiç dolandırmadan. “Ben sonuncusunu tavsiye ederim. Bir sürü antika altın var burada. Taşıması kolay olur."</p>

  <p class="calibre_4">Birkaç kasa kutusunu açıp, içindekileri kadına gösterdi. Yüzükler, zincirler, kolyeler parlıyor ve pırıldıyor ve ışıldıyordu.</p>

  <p class="calibre_4">Maeve’in ağzı açık kaldı.</p>

  <p class="calibre_4">“Gel bak,” dedi adam ona ve kadın, sıkışarak adamın yanından geçti. Bir hazine ini olmalıydı bu. Eline zincirin ucunda asılı duran küçük bir kolyeyi aldı, ışığa kaldırdı ve hayranlıkla baktı.</p>

  <p class="calibre_4">“Harika bir şey bu,” dedi kadın. 'Çok kıymetli olmalı, en az...” Cümlesini tamamlamadı. Kolyenin parlayan altın yüzeyinde, arkasında hareket eden bir şey olduğunu görmüştü. Başım çevirdi. Çekiç, bu nedenle, Grahame Coats'un niyet ettiği gibi kadının kafasının arkasına inmek yerine yanağım sıyırdı.</p>

  <p class="calibre_4">“Bok herif!” dedi kadın ve ona bir tekme attı. Maeve’in iyi bacaktan ve güçlü bir tekmesi vardı, ama saldırganı çok yakınında duruyordu.</p>

  <p class="calibre_4">Macvc'in avagı adamın kaval kemiğine isabet etti ve kadın, adamın elindeki çekice uzandı. Grahame Coats çekici savurdu ve bu kez çekiç hedefini buldu, Maeve bir yana devrildi. Güzleri kavmış gibiydi. Adam kadına bir kez daha, bu kez tam kafasının ortasına vurdu, ve bir kez daha, ve bir kez daha, ve kadın yığıldığı verde kaldı.</p>

  <p class="calibre_4">Grahame Coats bir tabancası olsun isterdi. Güzel, makul bir tabanca. Filmlerdeki gibi, susturuculu bir tabanca. Hakikaten. eğer ofisinde birini öldürmek zorunda kalabileceği daha önce akima gelmiş olsaydı daha hazırlıklı olurdu. Hatta bir miktar zehir bile bulundururdu ofisinde. Çok akıllıca olurdu bu. Tüm bu saçmalığa da gerek kalmazdı.</p>

  <p class="calibre_4">Çekicin ucuna yapışmış kan ve san saçlar vardı. Çekici tiksinerek yere koydu ve kadının etrafından dolanarak, içinde mücevherlerin olduğu kasa kutulannı yüklendi. Kutuların içindekileri masasına boşalttı ve kutuları kasaya geri koydu. Kasadan, içinde yüz dolarlık ve beş yüz euro’luk para destelerinin ve yontulmamış elmaslarla yarı yarıya dolu küçük kadife bir kesenin olduğu evrak çantasını aldı. Son olarak, kendisinin de hemfikir olacağı gibi, en az diğerleri kadar önemli bir şeyi, içinde iki cüzdanın ve pasaportun bulunduğu deri makyaj çantasını gizli odasından aldı ve çıktı.</p>

  <p class="calibre_4">Kasanın kalın kapısını kapattı, kilitledi ve kitaplığı yerine itti.</p>

  <p class="calibre_4">Bir süre durarak nefesini toparlamaya çalıştı.</p>

  <p class="calibre_4">Genel olarak, kendisinden gurur duyduğuna karar verdi. Afetindi ona. İyi iş çıkarmıştı. Güzel gösteri. Elinin altında bulduğu malzemelerle doğaçlama yapmak zorunda kalmış ve sonunda avantajlı çıkan o olmuştu. Blöf yapmış, cüretkar ve yaratıcı bir şekilde davranmıştı. Şairin dediği gibi, her şeyi bir yazı tura oyununda riske atmaktan korkmamıştı. Risk almış ve kazanmıştı. Oyunu kuran da, oynayan da o olmuştu. Günün birinde, tropik bir cennette, hatıralarını yazacaktı ve insanlar onun son derece tehlikeli bir kadını nasıl saf dışı bırakmış olduğunu öğrenecekti. Ama, diye düşündü, aslında kadının elinde bir silah olsa çok daha şık olurdu.</p>

  <p class="calibre_4">Biraz düşününce, kadının ona <span class="italic">gerçekten de</span> silah çekmiş olduğunu fark etti. Kadının tabancasına uzandığından epey emindi. Çekicin hemen orada, el altında olması, odada zorunlu tamirat işleri için bir alet çantasının bulunması büyük şanstı doğrusu. Aksi takdirde, kendini savunmak için böylesine hızlı ve etkin bir şekilde davranması nasıl mümkün olabilirdi ki?</p>

  <p class="calibre_4">Ofisinin kapısını kilitlemediğiniyse ancak bu anda düşünebildi.</p>

  <p class="calibre_4">Gömleğinde, elinde ve ayakkabısının tabanında kan vardı. Gömleğini çıkarttı ve onunla ayakkabısını sildi. Sonra da gömleği masasının altındaki çöp kutusuna attı. Bir kedi gibi elini ağzına götürüp, kırmızı diliyle parmaklarındaki kan kalıntılarını yalamasına kendisi de şaşırdı.</p>

  <p class="calibre_4">Sonra esnedi. Maeve’in masaya bıraktığı kâğıtları aldı ve kâğıt öğütücüden geçirdi. Kadının çantasında aynı kâğıtlardan bir takım daha vardı ve onları da öğüttü. Sonra öğütülmüş kâğıtları bir daha öğüttü.</p>

  <p class="calibre_4">Ofisinin köşesinde, içinde bir takım elbise, birkaç gömlek, çorap, iç çamaşırı, vesairenin olduğu bir dolap vardı. Ne de olsa, ofisinden uzaktaki ilk geceye ne zaman uçacağı belli olmazdı. Hazırlıklı olmak lazımdı.</p>

  <p class="calibre_4">Özenle giyindi.</p>

  <p class="calibre_4">Dolapta, uçakların baş üstündeki bagaj bölmelerine sığan cinsten, tekerlekli küçük bir bavul da vardı. Onu doldurdu, biraz daha yer açmak için bavulun içinde eşelendi, bir şeylerin yerlerini değiştirdi.</p>

  <p class="calibre_4">Resepsiyonu aradı. “Annie," dedi. “Dışarıdan bana bir sandviç alır mısın? Hayır, hayır, Prêt’den değil. Brewer Caddesindeki yeni açılanı düşünmüştüm. Bayan Livingstone ile işimiz bitmek üzere. Belki onu öğle yemeğine çıkarmak zorunda kalabilirim, ama yine de tedbirli olmakta fayda var.”</p>

  <p class="calibre_4">Bilgisayar hacında birkaç dakika geçirerek, verileri alıp, onların örerine tesadüfi sıfırlar vc birler kaydeden, sonra hepsini birden un ufak edip, içine beton dökülmüş ayakkabılarla Tha-mes Nehri’nin dibine yollayan programlardan birini işletti. Ve sonra, bavulunu çeke çeke hole çıktı.</p>

  <p class="calibre_4">Başını bir ofisin kapısından içeri soktu. “Biraz dışarı çıkıyorum," dedi. “Soran olursa üç civarlarında dönmüş olurum.” Annie resepsiyondan gitmişti ki, bu iyi bir şeydi. İnsanlar Maevc Livingstone’un ajanstan ayrıldığını ve Grahame Coats'un da her an geri gelebileceğini düşünecekti. Onu aramaya başladıklarındaysa o çoktan uzaklarda olacaktı.</p>

  <p class="calibre_4">Aşağıya asansörle indi. Biraz erken oldu, diye düşündü. Elli yaşma basmasına daha bir yıldan uzun bir süre vardı. Ama kaçış mekanizmaları sapasağlamdı. Buna yüksek bir tazminat alarak işten aynlma, bir altın tokalaşma, hatta bir altın paraşüt olarak bakmak en dogrusuydu. Sonra, tekerlekli bavulunu çekerek ön kapıdan Aldwych’in güneşli sabahına adım attı ve Grahame Coats Ajansı’nı sonsuza kadar geride bıraktı.</p>

  <p class="calibre_4">Örümcek, Şişko Charlie’nin küçük odasındaki evinde, devasa yatağında, huzurlu bir uyku çekmişti. Belli belirsiz, Şişko Charlie’nin evi tümüyle terk edip terk etmediğini merak etmeye başlamıştı ve bu meseleyi, aklını bir kez daha kurcalarsa ve o sırada yapacak daha ilginç bir şey bulamazsa araştırmaya karar verdi.</p>

  <p class="calibre_4">Sabah geç saate kadar uyumuştu ve şimdi de Rosie ile öğlen yemeği için buluşmaya gidiyordu. Rosie’yi evinden alacak ve iyi bir yerde yemek yiyeceklerdi. Sonbaharın başlarında güzel bir gündü ve Örümcek’in mutluluğu adeta bulaşıcıydı. Bunun sebebi, Örümcek’in kendi çapında, küçük bir tann olmasıydı. Bir tanrıysanız eğer, duygularınız diğer insanlara da bulaşırdı. Örümcek’in mutlu olduğu günlerde, yakınında duran insanların da günleri iyi geçerdi. Örümcek bir şarkı mırıldandığında,sanki müzikal bir oyundaymışçasına, onlar da aynı tınıyı mırıldanmaya başlardı. Ve tabii, söylemeye bile gerek yok ama, Örümcek esnediğinde, çevresindeki yüzlerce kişi de onunla birlikte esnerdi. Öte yandan, Örümcek kendisini kötü hissettiğindeyse, bu kötü his nemli bir nehir pusu gibi yayılır, dünyayı, ona yakalanmış herkes için daha da karamsar bir yer haline dönüştürürdü. Bu Örümcek’in kasten yaptığı bir şey değildi. O <span class="italic">öyleydi</span> işte.</p>

  <p class="calibre_4">Şu anda mutluluğunu gölgeleyen tek şey, Rosie’ye hakikati söylemeye karar vermiş olmasıydı.</p>

  <p class="calibre_4">Örümcek, hakikati hamur gibi yoğrulabilir bir şey olarak görürdü. Hakikat, üç aşağı beş yukarı bir kanaat meselesiydi ve Örümcek, mecbur kaldığında, bayağı etkileyici kanaatler peydah edebilirdi. Mesele insanların yerine geçmek de değildi. İnsanların yerine geçmek hoşuna giderdi. İyi becerdiği bir şeydi bu onun. Planlarına mükemmelen uyardı ve planlan da, şu âna dek, oldukça basit ve üç başlık halinde özetlenebilecek şeylerdi: (a) bir yere git (b) eğlen (c) sıkılmaya başlamadan oradan ayrıl. Adeta dünya onun ıstakozuydu da o, peçetesini takmış, elinin altında bir kâse tereyağı ve garip ama etkili ıstakoz yeme aletleriyle onun tadını çıkarıyordu.</p>

  <p class="calibre_4">Sadece...</p>

  <p class="calibre_4">Sadece gitmek istemiyordu. Bu konuyu enine boyuna iki kez düşünmüş ve bu durum onu çok rahatsız etmişti. Normalde bir konuyu bırakın ikiyi, bir kere dahi düşünmezdi. Fazla düşünmeden yaşadığı hayat şu âna dek gayet zevkli geçmişti ve içgüdü, sezgi ve ‘yok artık bu kadarı da fazla’ denebilecek miktarda bir şans işini fazlasıyla görmüştü. Ama mucizeler de bir yere kadardı. Örümcek caddede yürürken insanlar ona gülümsüyordu.</p>

  <p class="calibre_4">Rosie ile kızın evinde buluşmak üzere anlaşmışlardı, dolayısıyla onu yolun sonunda kendisini beklerken görmek örümcek için hoş bir sürpriz oldu.</p>

  <p class="calibre_4">'‘Rosie? Selam!”</p>

  <p class="calibre_4">Kadın kaldırımdan ona doğru yürümeye başladı ve Örümcek sırıttı. Her şeyi yoluna koyacaklardı. Her şey oluruna varacaktı. Her şey iyi olacaktı. “Bir milyon dolar kadar güzelsin,” dedi ona. “Hatta iki milyon bile olabilir. Ne yemek istersin?”</p>

  <p class="calibre_4">Roise gülümsedi ve omuzlarını silkti.</p>

  <p class="calibre_4">Bir Yunan lokantasının önünden geçiyorlardı. “Yunan yemeği hoşuna gider mi?”</p>

  <p class="calibre_4">Kız başını salladı. Birkaç basamak inip içeri girdiler. Daha yeni açılmış olduğu için mekân karanlık ve boştu ve lokantanın sahibi onlan arkadaki kuytu, hatta saklı bir masaya yönlendirdi.</p>

  <p class="calibre_4">İki kişilik masada karşılıklı oturdular. Örümcek, “Seninle konuşmak istediğim bir şey var,” dedi. Kız karşılık vermedi. “Kötü bir şey değil,” diye devam etti. “Şey, pek iyi de değil aslında. Ama. işte. Bilmen gerekiyor.”</p>

  <p class="calibre_4">Lokantanın sahibi onlara sipariş vermeye hazır olup olmadıklarını sordu. “Kahve,” dedi Örümcek, ve Rosie de hemfikir olduğunu göstermek için başını salladı. “İki kahve,” dedi Örümcek. “Ve bizi, ee, beş dakika yalnız bırakabilir misiniz? Biraz mahremiyete ihtiyacım var.”</p>

  <p class="calibre_4">Lokantanın sahibi çekildi.</p>

  <p class="calibre_4">Rosie Örümcek’e soran gözlerle baktı.</p>

  <p class="calibre_4">Örümcek derin bir nefes aldı. “Tamam. Peki. En iyisi pat diye söylemek, çünkü hiç kolay değil ve şey edebilir miyim... tamam. Bak, ben Şişko Charlie değilim. Biliyorum, sen benim Şişko Charlie olduğumu düşünüyorsun, ama değilim. Ben onun kardeşi Örümcek’im. Sen benim o olduğumu düşünüyorsun, çünkü biraz birbirimize benziyoruz.”</p>

  <p class="calibre_4">Kız hiçbir şey demedi.</p>

  <p class="calibre_4">“Tamam, aslında pek de benzemiyoruz. Ama, biliyor musun, hiç kolay değil bu. Taaamam. Ee. Aklım hep sende. Yani, biliyorum benim kardeşimle nişanlısın, ama sana ondan ayrılıp benimle çıkar mısın diye soruyorum, bir nevi."</p>

  <p class="calibre_4">Küçük gümüş bir tepside bir kahve cezvesi ve iki fincan geldi. “Yunan kahvesi,” dedi lokantanın sahibi.</p>

  <p class="calibre_4">“Evet. Teşekkürler. Birkaç dakika yalnız bırakmanızı rica <span class="italic">etmiştim</span> ama...”</p>

  <p class="calibre_4">“Sıcaktır,” dedi lokanta sahibi. “Dumanı üstünde. Sert. Türk kahvesi değil ha. Yunan kahvesi.”</p>

  <p class="calibre_4">“Harika. Dinle, sence bir mahsuru yoksa birkaç dakika izin versen? Lütfen.”</p>

  <p class="calibre_4">Lokantanın sahibi omuzlarını silkti ve gitti.</p>

  <p class="calibre_4">“Muhtemelen benden nefrei ediyorsun,” dedi Örümcek. “Ben olsam ben de benden nefret ederdim. Ama ciddiyim. Hayatımda, herhangi bir konuda hiç olmadığım kadar ciddiyim.” Kız ona ifadesiz bir suratla bakıyordu, dolayısıyla: “Lütfen, bir şeyler söyle. Herhangi bir şey,” dedi Örümcek.</p>

  <p class="calibre_4">Kızın dudakları sanki doğru kelimeleri bulmaya çalışıyormuş gibi oynadı.</p>

  <p class="calibre_4">Örümcek bekledi.</p>

  <p class="calibre_4">Kızın ağzı açıldı.</p>

  <p class="calibre_4">Örümcek’in ilk düşüncesi kızın bir şey çiğnediği oldu, çünkü dişlerinin arasında gördüğü şey kahverengiydi ve bir dil olmadığı kesindi. Sonra o şey başını ve gözlerini oynattı, küçük, bilye gibi gözlerle ona dik dik baktı. Rosie ağzını aklın hayalin almayacağı bir genişlikte açtı ve ağzının içinden kuşlar çıkmaya başladı.</p>

  <p class="calibre_4">Örümcek, “Rosie?” dedi ve hava birbirinin peşi sıra gaga ve tüy ve pençelerle doldu. Kuşlar kızın boğazından ona doğru akarcasına çıkıyor ve her bir kuş çıktığında boğulmayla öksürme arası küçük bir ses duyuluyordu.</p>

  <p class="calibre_4">Örümcek bir kolunu kaldırarak gözlerini korumaya çalıştı ve bileğinde bir acı hissetti. Ellerini ve kollarım sağa sola sallamaya başladı ve bir şey gözlerini hedefleyerek, yüzüne doğru uçtu. Başını arkaya kaçırdı ve kuşun gagası yanağını deldi.</p>

  <p class="calibre_4">Bir anlık bir kâbus aydınlığı: Hâlâ karşısında oturan bir kadın vardı. Ama Örümcek’in anlayamadığı, onu nasıl Rosie zannetmiş olabileceğiydi. Bir defa Rosie’den daha yaşlıydı, mavi-siyah saçlarında yer yer gümüş rengi teller görülüyordu. Teni de Rosie’ninki gibi tatlı bir kahverengi değil, çakmak taşı kadar siyahtı. Üzerinde koyu san, yırtık pırtık bir yağmurluk vardı. Ve kadın smtarak ağzını bir kez daha açtı. Bu kez içeride martılann amansız gagalannı ve deli gözlerini gördü.</p>

  <p class="calibre_4">Örümcek düşünmek için vakit harcamadı. Harekete geçti. Cezvenin sapını kavradı ve bir eliyle onu savururken, diğer eliyle de kapağını açtı ve sonra cezveyi karşısında oturan kadına doğru fırlattı. Cezvedeki kaynar sıcak kahve, kadının üstüne başına döküldü.</p>

  <p class="calibre_4">Kadın acıyla tısladı.</p>

  <p class="calibre_4">Kuşlar mahzen lokantanın havasında birbirleriyle çarpışıyor ve kanat çırpıyorlardı, ama artık karşısında oturan kimse yoktu ve kuşlar dört bir yana uçuşuyor, vahşice duvarlara tos-luyorlardı.</p>

  <p class="calibre_4">Lokantanın sahibi, “İyi misiniz efendim? Yaralanmadınız ya,” dedi. “Çok özür dilerim. Dışarıdan gelmiş olmalılar.”</p>

  <p class="calibre_4">“iyiyim,” dedi Örümcek.</p>

  <p class="calibre_4">“Yüzünüz kanıyor,” dedi adam. Örümcek’e bir peçete verdi ve Örümcek peçeteyi yanağına bastırdı. Yarası acıyordu.</p>

  <p class="calibre_4">Örümcek, sokağa çıkan kapıyı açarak adama kuşları dışan kışkışlarken yardım etti. Artık mekân, kuşlar açısından, vardığı andaki kadar boştu.</p>

  <p class="calibre_4">Örümcek beş sterlinlik bir banknot çıkartı. “Buyurun,” dedi. “Kahve için. Benim artık gitmem lazım.”</p>

  <p class="calibre_4">Lokantanın sahibi müteşekkir bir edayla başını salladı. “Peçete sizde kalsın.”</p>

  <p class="calibre_4">Örümcek durdu ve düşündü. “Ben içeri girdiğimde,” dedi, “benimle bir kadın var mıydı?”</p>

  <p class="calibre_4">Lokantanın sahibinin kafası karışmıştı. Hatta belki de korkmuştu. Hangisi olduğundan Örümcek tam emin olamadı.</p>

  <p class="calibre_4">“Hatırlamıyorum,” dedi adam, sersemlemiş gibi. “Eğer yalnız olsaydınız sizi arkadaki o masaya oturtmazdım. Ama bilemiyorum.”</p>

  <p class="calibre_4">Örümcek sokağa çıktı. Hâlâ parlak bir gündü, ama gün ışığı artık güven vermiyordu. Çevresine bakındı. Atılmış bir dondurma külahını gagalayan bir güvercin gördü; bir pencere pervazına konmuş bir serçe vardı ve ta yukanlarda, bir martı kanatlarını açmış, güneşte parlayan beyaz bir ışık gibi daireler çiziyordu.</p>

  <div class="calibre_6" id="calibre_pb_13"></div>
</body>
</html>
