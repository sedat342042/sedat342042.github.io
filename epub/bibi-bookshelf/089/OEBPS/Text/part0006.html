<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Anansi Çocukları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <h1>İKİ</h1>

  <p class="calibre_4"><span class="bold">Ki Bu Bölümde</span></p>

  <p class="calibre_4"><span class="bold">Çoğunlukla Cenazelerden SONRA Olan Şeyler ANLATILIR</span></p>

  <p class="calibre_4">Şişko Charlie, Florida güneşinde gözlerini kısarak, nefes nefese, Ebedi İstirahat Bahçesi’nde yürüyordu. Takım elbisesinden, koltuk aldanndan ve göğsünden yayılan ter izleri hızla büyüyordu. Ter suratından yağmur gibi boşanmaya başladı.</p>

  <p class="calibre_4">Ebedi İstirahat Bahçesi, gerçekten de bir bahçe gibiydi, ama garip bir bahçeydi bu: Tüm çiçekler suniydi ve toprağa gömülmüş metal vazolardan yükseliyorlardı. Şişko Charlie, “Şerefle Terhis Edilmiş Eski Askerler İçin BEDAVA Mezar Yerleri” yazan bir ilanın önünden koşarak geçti. Rengârenk yeldegirmenlerinin ve koyu mavi ve pembe oyuncak ayıların, Florida toprağının suni çiçekleriyle yan yana durduğu Bebek Mezarhgı’ndan geçti. Çürümekte olan bir Winnie the Pooh bezgince mavi gökyüzüne bakıyordu.</p>

  <p class="calibre_4">Şişko Charlie cenazeye katılan cemaati gördü, yönünü değiştirdi ve o tarafa giden bir patika bularak gruba doğru koştu. Mezarın başında otuz kişi, hatta belki daha da fazlası, toplanmıştı. Kadınlar koyu renk elbiseler giymiş, siyah dantellerle bezenmiş, muhteşem çiçekler gibi görünen büyük siyah şapkalar takmışlardı. Erkekler ise üzerlerinde bir damla bile ter lekesi olmayan takımlar içindeydi. Çocuklar ciddi görünüyordu. Şişko Charlie adımlarının temposunu saygılı bir yürüyüşe yakışacak kadar yavaşlattı, ama yine de, kimseye çaktırmayacak kadar tez adımlarla yürüyerek, acele etmeye çalışıyordu. Cemaate ulaştığında, çok fazla dikkat çekmeden, usulca ön saflara doğru ilerlemeye çalıştı. Ancak, birkaç kat merdiven çıkmış bir deniz aygın gibi nefes nefese kalmış olduğu, her gözeneğinden ter boşandığı ve ilerlerken birkaç insanın ayağına bastığı için, bu çabasında pek de başanlı olamadı.</p>

  <p class="calibre_4">İnsanlar ona, ters ters baktılar ama o bu bakışlann farkında değilmiş gibi yaptı. Şişko Charlie’nin bilmediği bir ilahi söyleniyordu. Şişko Charlie başını şarkının temposuyla sallayıp, dudaklannı öyle bir kıpırdattı ki, görenler şarkıyı sessizce söylediğini de, içinden dua ettiğini de veya dudaklannı öylesine, rastgele biçimde hareket ettirdiğini de düşünebilirdi. Bu vesileyle tabuta da bir göz attı. Memnuniyetle tabutun kapalı olduğunu gördü.</p>

  <p class="calibre_4">Kalın, zırh gibi, top grisi çelikten yapılmış muhteşem bir şeydi. Kıyamet gününde Cebrail büyük borusunu öttürüp ölüleri tabutlanndan çıkmaya davet ettiğinde, babam mezannda sıkışıp kalacak, tabutun kapağına umutsuzca vuracak ve keşke demir bir levye, hatta bir oksijen kaynağıyla gömülseymi-şim, diyecek, diye düşündü.</p>

  <p class="calibre_4">Son olarak, oldukça melodik bir ilahi yavaş yavaş sönüp gitti. Bunu takip eden sessizlikte Şişko Charlie, mezarlığın öbür ucunda, kendisinin geldiği yönde birinin bağırdığım duydu.</p>

  <p class="calibre_4">Rahip, “Merhumun ardından birkaç kelime söylemek isteyen var mı?” diye sordu.</p>

  <p class="calibre_4">Mezara en yakın konumdaki insanların suratlarındaki ifadeye bakacak olursanız çoğunun söyleyecek birkaç şeyi vardı. Ama Şişko Charlie bunun bir “şimdi ya da asla” ânı olduğunun farkındaydı. <span class="italic">Biliyor musun, babanla barışmalısın.</span> Tamam, tamam.</p>

  <p class="calibre_4">Detin bir nefes aldı ve bir adım öne çıktı. Artık mezarın tam kenarındaydı. “F.e. Şey. Affedersiniz. Peki. Sanırım ben bir şevler söylemek istiyorum.”</p>

  <p class="calibre_4">Uzaklardaki bağırtı gittikçe yaklaşıyordu. Birkaç kişi omzunun üzerinden geriye doğru kaçamak bakışlar atarak sesin nereden geldiğini anlamaya çalışıyordu. Diğerleriyse gözlerini Şişko Charlie’yc dikmişti.</p>

  <p class="calibre_4">"Sanırım babamla hiçbir zaman çok yakın diyebileceğiniz türden bir ilişkim olmadı,” dedi Şişko Charlie. “Böyle bir ilişkinin nasıl kurulabileceğini bilmiyorduk belki de. Affedemeyeceğim bir sürü şey var, ama işte bir gün bir de bakıyorsunuz ki artık bir aileniz kalmamış.” Eliyle alnını sildi. “Sanırım ona seni seviyorum baba’ demedim hiçbir zaman. Siz, her biriniz, büyük olasılıkla onu benden daha iyi tanıyorsunuz. Siz onun hayatında vardınız, bense yoktum. Dolayısıyla bunu duymuş olmanızdan utanmıyorum. Belki de yirmi yıldan beri ilk defa söylüyorum.” Dayanıklı, metal tabut kapağına baktı. “Seni seviyorum," dedi. “Ve seni hiç unutmayacağım.”</p>

  <p class="calibre_4">Sonra bağırtı daha da yüksek çıkmaya başladı ve Şişko Charlie’nin konuşmasını takip eden sessizlikte, herkesin rahatlıkla anlayabileceği kadar yüksek bir sesin açıkça, “Şişko Charlie! O insanları rahatsız etmeyi bırak ve kıçını kaldırıp hemen buraya gel!” dediği duyuldu.</p>

  <p class="calibre_4">Şişko Charlie etrafını saran yabancı yüzlere, o yüzlerde fokur fokur kaynayan şok, şaşkınlık, öfke ve korku dolu ifadelere baktı ve kulakları yanarak, gerçeği fark etti.</p>

  <p class="calibre_4">“Ee. Şey. Affedersiniz. Yanlış Cenaze,” dedi.</p>

  <p class="calibre_4">Kepçe kulaklı ve kocaman tebessümlü küçük bir oğlan çocuğu gururla, “O benim büyükannemdi,” dedi.</p>

  <p class="calibre_4">Şişko Charlie, anlaşılmaz birtakım özürler dileyerek, insanların arasından geri çekildi. Dünyanın sonunun tam şu an gelmesini istiyordu. Bunun babasının suçu olmadığını biliyordu. ama yine biliyordu ki. babası görse gülmekten kırılırdı.</p>

  <p class="calibre_4">Paükada elleri bellerinde, yüzünde şimşekler çakan, gri saçlı iri bir kadın duruyordu. Şişko Charlie kadına, sanki bir mayın tarlasında yürüyormuş gibi, sanki yeniden dokuz yaşına dönmüş de başını yine belaya sokmuş gibi yaklaştı.</p>

  <p class="calibre_4">“Seslendiğimi duymadın mı?” diye sordu kadın. “Yanımdan geçip gittin ve insanlara çok ayıp ettin.” Kadın, <span class="italic">ayıp</span> kelimesini sanki H harfi ile başlarmış gibi söylemişti. “Töreni ve her şeyi kaçırdın. Ama bir kürek ve bir öbek toprak seni bekliyor.”</p>

  <p class="calibre_4">Bayan Higgler, aradan geçen yirmi yılda neredeyse hiç değişmemişti: Biraz daha şişmanlamış, saçlan biraz daha kırlaşmıştı, o kadar. Dudaklarını büzerek, mezarlığın patikalarından birine yöneldi. Şişko Charlie kadında hiç de iyi olmayan bir ilk izlenim bıraktığından endişe ederek, kadın önden yürürken utanmış, süklüm püklüm bir halde onu takip etti.</p>

  <p class="calibre_4">Bir kertenkele mezarlığın demir parmaklıklarından birine fırladı ve çubuklardan birinin üzerine yerleşerek, Florida’nın ağır havasını yaladı. Güneş bir bulutun ardına gizlenmişti, ama buna rağmen havanın sıcaklığı öğleden sonra daha da artıyordu. Kertenkele, boynunu parlak turuncu bir balon gibi şişirdi.</p>

  <p class="calibre_4">İlk bakışta bahçe süsü zannettiği iki uzun bacaklı turna kuşu, geçerken başlarını kaldırıp ona baktılar. Bir tanesi başını yere eğdi ve yeniden kaldırdığında gagasında bir kurbağa sallanıyordu. Kuş birkaç çene hareketiyle kurbağayı yutmak için çabalarken, kurbağa da havayı tekmeleyip can havliyle çırpınıyordu.</p>

  <p class="calibre_4">“Hadi, hadi,” dedi Bayan Higgler. “Oyalanma. Zaten babanın cenazesini kaçırman yeterince kötü oldu.”</p>

  <p class="calibre_4">Şişko Charlie, içindeki o gün dört bin millik bir yolculuk yaptığını, kiraladığı arabayı, ta Orlando’dan buraya sürdüğünü, bir de üstüne otobanda yanlış çıkışa saptığını söyleme arzusuna direndi. Ve “Allah aşkına, şehrin kıyısındaki bir süpermarketin arkasına mezarlık yapmayı kim akıl etmişti,’’diye de sormadı. Formaldehit kokan büyük beton binanın önünden yürümeye devam ettiler ve sonunda, arazinin en uç noktasındaki açık bir mezara ulaştılar. Mezarda, gösterişsiz, tahta bir tabut, tabutun üzerinde de birkaç avuç toprak vardı. Mezarın yanındaysa kocaman bir toprak yığını ve bir kürek duruyordu. Bayan Higgler küreği aldı ve Charlie’ye verdi.</p>

  <p class="calibre_4">“Güzel bir tören oldu,” dedi. “Babanın eski içki arkadaşlarının hemen hepsi ve sokaktaki kadınların hemen hepsi buradaydı. Sokaktan taşındıktan sonra bile bağlantıyı koparmadı baban. Görse çok hoşuna giderdi. Tabii sen de burada olsaydın daha çok hoşuna giderdi.” Başını salladı. “Şimdi, küreği al ve eğer ona veda etmek için söylemek istediğin bir şey varsa, toprağı kürerken söyle.”</p>

  <p class="calibre_4">“Ben sadece bir-iki kürek toprak atanm diye düşünüyordum.” dedi Şişko Charlie, “âdet yerini bulsun diye.”</p>

  <p class="calibre_4">“Mezarcıya mezarı açık bırakıp gitmesi için otuz dolar verdim," dedi Bayan Higgler. “Ona, rahmetlinin oğlu ta Hingiltere'den<span class="calibre12"> </span>geliyor ve babasına karşı son görevini hakkıyla yapmak ister, dedim. Sadece <span class="italic">âdet yerini bulsun</span> diye değil.” “Tamam,” dedi Şişko Charlie. “Kesinlikle. Mesaj alınmış-nr.” Ceketini çıkarup çite astı. Kravatını gevşetti, boynundan çıkartıp ceketinin cebine soktu. Florida’nın çorba gibi yoğun kıvamlı havasında kara toprağı kürekle mezara atmaya başladı.</p>

  <p class="calibre_4">Bir süre sonra yagmurumsu bir şey yağmaya başladı ki, bu yağsa mı yağmasa mı bir türlü karar veremeyen cinsten bir yağmurdu. Bu yağmurda araba sürüyorsanız, silecekleri çalışınsanız mı çalıştırmasanız mı karar veremezdiniz. Bu yağmurda toprak küremenin tek farkı, daha çok terleyip daha yapış yapış ve daha rahatsız olmanızdı. Şişko Charlie toprağı kûremeyi sürdürdü, Bayan Higgler ise kollarını kocaman göğüslerinde kavuşturmuş; yagmurumsu şey siyah elbisesini ve üzerine tek bir siyah gül kondurulmuş hasır şapkasını nemlendirirken, Şişko Charlie’nin mezan doldurmasını izliyordu.</p>

  <p class="calibre_4">Toprak çamurlaştıkça ağırlaştı.</p>

  <p class="calibre_4">Bir ömür, üstelik de epeyce huzursuz bir ömür, kadar uzun bir süre sonra Şişko Charlie kalan son toprağı da mezara attı</p>

  <p class="calibre_4">Bayan Higgler Şişko Charlie’ye yaklaştı. Ceketini çitten aldı ve ona verdi. “Yağmur tenine işledi, çamur ve ter içinde kaldın, ama büyüdün. Evine hoş geldin Şişko Charlie," dedi, gülümsedi ve onu geniş bagnna bastı.</p>

  <p class="calibre_4">“Ağlamıyorum,” dedi Şişko Charlie.</p>

  <p class="calibre_4">“Şşş,” dedi Bayan Higgler.</p>

  <p class="calibre_4">“Yüzümdeki ıslaklık yağmurdan,” dedi Şişko Charlie.</p>

  <p class="calibre_4">Bayan Higgler sesini çıkarmadı. Ona sanldı ve yavaş yavaş, ileri geri onunla birlikte sallandı ve bir süre sonra Şişko Charlie, “Tamam. Artık daha iyiyim,” dedi.</p>

  <p class="calibre_4">“Evde yemek var,” dedi Bayan Higgler. “Hadi gel, bir şeyler atıştır.”</p>

  <p class="calibre_4">Şişko Charlie otoparkta ayakkabılarındaki çamuru sildi, sonra kiraladığı gri arabaya binip yirmi yıl önce var olmayan caddelerde, Bayan Higglerim bordo steyşınını takip etti. Bayan Higgler arabayı sanki özlemini çektiği kocaman bir fincan kahveye hiç ummadığı bir anda kavuşmuş ve hayattaki en büyük amacı, mümkün olduğunca çok hız yaparken, mümkün olduğunca çok kahve içmek olan bir kadın gibi sürüyordu; Şişko Charlie de onun arkasında, elinden geldiğince ona yetişmeye uğraşıyor ve bir trafik ışığından diğerine hızla ilerlerken, bir yandan da aşağı yukarı nerede olduklarını çıkarmaya çalışıyordu.</p>

  <p class="calibre_4">Sonra bir sokağa saptılar ve Şişko Charlie içinde giderek yükselen bir kaygıyla, bu sokağı tanıdığını fark etti. Burası onun çocukken yaşadığı sokaktı. Evler bile, ön bahçelerini çevreleyen dikenli telden çitleri saymazsanız, üç aşağı beş yukarı aynı gibiydi.</p>

  <p class="calibre_4">Bayan Higgler’ın evinin önünde park etmiş birçok araba vardı. Eski, gri bir Ford’un arkasında durdu. Bayan Higgler ön kapıya yürüdü ve kapıyı anahtarıyla açtı.</p>

  <p class="calibre_4">Şişko Charlie çamurlu ve terden şırıl sıklam olmuş elbiselerine baktı. “İçeri bu şekilde giremem,” dedi.</p>

  <p class="calibre_4">“Daha kötüsünü de gördüm,” dedi Bayan Higgler. Sonra burnunu çekti. “Bak ne diyeceğim, içeri gir ve doğru banyoya git, elini yüzünü yıka, temizlen. İşin bitince de mutfağa gel, hepimiz orada olacağız.”</p>

  <p class="calibre_4">Şişko Charlie banyoya gitti. Her şeye yasemin kokusu sinmişti. Çamurlu gömleğini çıkarttı, ellerini ve yüzünü küçük bir lavaboda, yasemin kokulu sabunla yıkadı. Bir havlu alıp göğsünü sildi ve pantolonundaki çamur topaklannı kazıdı. Sabah giydiğinde beyaz olan, ama artık oldukça sevimsiz bir kahverengiye dönmüş gömleğine baktı ve onu tekrar giymemeye karar verdi. Kiralık arabasının arka koltuğundaki bavulunda başka gömlekleri de vardı. Evden sessizce arabaya süzülüp temiz bir gömlek giyecek, insanların karşısına öyle çıkacaktı.</p>

  <p class="calibre_4">Banyonun kilidini çevirdi ve kapıyı açtı.</p>

  <p class="calibre_4">Koridorda dört yaşlı kadın durmuş ona bakıyordu.</p>

  <p class="calibre_4">Kadınları tanıyordu, hepsini tanıyordu.</p>

  <p class="calibre_4">“Yine ne haltlar karıştırıyorsun?” diye sordu Bayan Higgler.</p>

  <p class="calibre_4">“Gömlek değiştireceğim,” dedi Şişko Charlie. “Gömlek arabada. Evet. Hemen dönerim.”</p>

  <p class="calibre_4">Çenesini kaldırdı ve koridordan geçip ön kapıdan dışarı çıktı.</p>

  <p class="calibre_4">“Ne biçim bir dil konuşuyordu o öyle?” diye sordu küçük Bayan Dunvviddy, Şişko Charlie’nin arkasından, yüksek sesle. “Her gün rastlanmaz böylesine,” dedi Bayan Bustamonte. Oysa burası Florida’nın Treasure Sahili idi ve her gün rastlanan tek bir şey varsa, o da üstü çıplak erkeklerdi; gerçi onların üzerinde çamurlu takım elbise pantolonu olmazdı, o başka.</p>

  <p class="calibre_4">Şişko Charlie arabanın yanında gömleğini değiştirdi ve eve geri döndü. Dört yaşlı kadın mutfaktaydı ve harıl harıl, az evvel masaya yayılmış olduğu anlaşılan yiyecekleri küçük plastik kaplara dolduruyorlardı.</p>

  <p class="calibre_4">Bayan Higgler, Bayan Bustamonte’den yaşlıydı ve her ikisi de Bayan Noles’tan büyüktü, ama hiçbiri Bayan Dunwiddy’den yaşlı değildi. Bayan Dunwiddy yaşlıydı ve yaşını da gösteriyordu. Dunwiddy’den daha genç jeolojik çağlar olması gayet muhtemeldi.</p>

  <p class="calibre_4">Şişko Charlie çocukken Bayan Dunwiddy’yi ekvator Afrika’sında, iki ayağı üzerine daha yeni doğrulmuş insansı yaratıklara, kalın camlı gözlüklerinin üzerinden ayıplayarak bakarken tahayyül ederdi. Evrim sürecini henüz tamamlamış, tedirgin bir <span class="italic">Homo habilis'e</span> “Ön bahçemden uzak dur, yoksa kulağına kemeri yersin,” derdi kadın. Bayan Dunwiddy leylak kokardı ve leylak da tam bir yaşlı kadın kokusudur. Ufak tefek yaşlı bir kadındı Bayan Dunwiddy. Ancak onu öyle kolay korkutamazdınız; yirmi yılı aşkın bir süre önce, kadının ön bahçesine kaçan bir tenis topunun peşinden koşarken bahçe süslerinden birini kırmış olan Şişko Charlie hâlâ ondan çok çekinirdi.</p>

  <p class="calibre_4">Bayan Dunwiddy, an itibariyle, küçük plastik bir kaptan elleriyle körili keçi eti yiyordu. “Çöpe gitmesin,” dedi ve keçi kemiği parçalarını porselen bir kâseye attı.</p>

  <p class="calibre_4">“Bir şeyler yeme vaktin gelmedi mi arük?” diye sordu Bayan Noles.</p>

  <p class="calibre_4">“Yok, gerek yok,” dedi Şişko Charlie. “Gerçekten.”</p>

  <p class="calibre_4">Dört çift göz, dört gözlük üzerinden ayıplayan ifadelerle ona baktı. “Yastayım diye aç kalmanın manası yok,” dedi Bayan Dunwiddy, parmaklarını yalayıp, yağlı kahverengi bir keçi parçasına daha elini uzatırken.</p>

  <p class="calibre_4">“Ondan değil. Acıkmadım. Hepsi o.”</p>

  <p class="calibre_4">“İzdırabın seni bir deri bir kemik bırakacak,” dedi Bayan Noles, karamsar bir zevkle.</p>

  <p class="calibre_4">“Yok canım bir şey olmaz, merak etmeyin.”</p>

  <p class="calibre_4">“Şuradaki masada sana bir tabak hazırlıyorum,” dedi Bayan Higgler. “Oraya gidip oturacaksın. Başka da bir şey duymak istemiyorum. İstediğin kadar ye. Her şeyden çok var, merak etme.”</p>

  <p class="calibre_4">Şişko Charlie kadının gösterdiği yere oturdu ve birkaç saniye içinde önüne haşlanmış nohut ve pilav, tatlı patates püresi, gevrek domuz, körili keçi eti, körili tavuk, kızarmış muz ve sığır ayağı turşusuyla tıka basa dolu bir tabak kondu. Şişko Charlie daha ağzına bir lokma atmadan hazımsızlık çekmeye başladığını hissetti.</p>

  <p class="calibre_4">“Herkes nerede?” diye sordu.</p>

  <p class="calibre_4">“Babanın içki arkadaşları içmeye gitti. Onun hatırasına, köprünün birinde bir balık avı partisi de düzenleyecekler.” Bayan Higgler, kocaman seyahat kupasındaki kahveyi lavaboya boşalttı ve kupaya yeni pişirdiği kahveden doldurdu.</p>

  <p class="calibre_4">Bayan Dunwiddy küçük, mor diliyle parmaklarını yaladı ve Şişko Charlie’nin henüz dokunmadığı yemeğinin başında oturduğu masaya yanaştı. Çocukken Bayan Dunwiddy’nin gerçek bir cadı olduğuna inanırdı, iyi bir cadı değil ama, daha ziyade, çocuklann kaçmak için fınna attıkları cadılardan. Bu onu yirmi seneden beri ilk görüşüydü, ama Şişko Charlie masanın altına saklanma dürtüsünü bastırmakta yine de güçlük çekiyordu.</p>

  <p class="calibre_4">“Ben zamanında çok insanın öldüğünü gördüm,” dedi Bayan Dunwiddy. “Yeterince yaşlan, sen de görürsün. Herkes günün birinde ölebilir. Biraz zaman tanımak lazım.” Duraladı. “Yine de ölümün babanın da başına gelebilecek bir şey olduğunu düşünmezdim.” Ve başını salladı.</p>

  <p class="calibre_4">Nasıl biriydi?” diye sordu Şişko Charlie, “Gençken yani?”</p>

  <p class="calibre_4">Bayan Dunwiddy ona kalın camlı gözlüklerinin ardından baktı, dudaklarını büzdü ve başmı salladı. “Benim zamanımdan önceydi o,” dedi sadece. “Sığır ayağını ye.” Şişko Charlie iç geçirdi ve yemeye başladı.</p>

  <p class="calibre_4">Akşamüzeriydi ve evde yalnızlardı.</p>

  <p class="calibre_4">“Bu gece nerede kalacaksın?” diye sordu Bayan Higgler.</p>

  <p class="calibre_4">“Bir motelde kalırım diye düşündüm,” dedi Şişko Charlie.</p>

  <p class="calibre_4">“Burada kalabileceğin mükemmel bir oda varken mi? Ve yolun sonunda mükemmel bir ev de seni beklerken. Daha gidip eve bakmadın bile. Bana soracak olursan, baban evde kalmanı isterdi.”</p>

  <p class="calibre_4">“Tek başıma kalmayı tercih ederim. Babamın evinde kalmaya da henüz hazır hissetmiyorum kendimi.”</p>

  <p class="calibre_4">“Sen bilirsin, sokağa attığın benim param değil ya,” dedi Bayan Higgler. “Zaten babanın evini ne yapacağına da karar vermen lazım. Eşyaları da var düşünmen gereken ”</p>

  <p class="calibre_4">“Umurumda değil,” dedi Şişko Charlie. “Eskiciye satanm. eBay’de açık artırmaya çıkartırım. Ya da belki toplayıp hepsini çöpe atarım.”</p>

  <p class="calibre_4">“Bak şimdi, ne ayıp!” Kadın mutfak çekmecelerinden birini didik didik etti ve bir anahtar çıkardı, anahtann ucunda kâğıttan bir etiket vardı. “Baban taşındığında anahtannı kaybederse ya da içeride unutursa diye bana yedek bir anahtar vermişti. Boynuma bağlı olmasa kafamı bile bir yerlerde unutabilirim, derdi hep. Evi sattığında bana, merak etme Calfyan-ne, demişti, uzağa gitmeyeceğim; ben kendimi bildim bileli baban o evde yaşardı, ama günün birinde evin ona artık büyük geldiğine ve taşınmak istediğine karar verdi...” Kadın konuşa konuşa Şişko Charlie’yi dışarıya, kaldırıma sürüklemiş, sonra da bordo steyşınına bindirip birkaç sokak aşağıdaki tek katlı ahşap bir eve götürmüştü.</p>

  <p class="calibre_4">Kapıyı açtı ve birlikte içeri girdiler.</p>

  <p class="calibre_4">İçeride tanıdık bir koku vardı. Hafif bir tatlı kokusu; sanki mutfak son kullanıldığında, çikolatalı kurabiye pişirilmiş de üzerinden çok uzun bir zaman geçmiş gibi. İçerisi çok sıcaktı. Bayan Higgler, Şişko Charlie’yi küçük <span class="italic">oturma</span> odasına götürdü ve pencereye takılı bir klimanın düğmesini çevirdi. Klima zangırdadı, titredi, ıslak bir çoban köpeği gibi bir koku saldı ve içerideki sıcak havayı çevirmeye başladı.</p>

  <p class="calibre_4">Şişko Charlie’nin çocukluğundan hatırladığı kmk dökük bir kanepenin etrafında yığınla kitap ve çerçevelenmiş birtakım fotoğraflar vardı: Bunlardan biri Şişko Charlie’nin annesinin gençken çekilmiş, siyah beyaz bir fotoğrafıydı. Kadının simsiyah, ışıl ışıl saçları topuz yapılmıştı, üzerinde de parıltılı bir elbise vardı. Hemen yanında da Şişko Charlie’nin beş-altı yaşlarında, aynalı bir kapının yanında çekilmiş bir fotoğrafı duruyordu, öyle ki insan ilk bakışta iki Şişko Charlie’nin olduğunu ve ikisinin de fal taşı gibi açık gözlerle fotoğraftan dışarı doğru baktığını düşünebilirdi.</p>

  <p class="calibre_4">Şişko Charlie kitap yığınının en üstündeki kitabı aldı. İtalyan mimarisi üzerine bir eserdi.</p>

  <p class="calibre_4">“Mimariyle ilgilenir miydi?”</p>

  <p class="calibre_4">“En büyük merakıydı. Evet.”</p>

  <p class="calibre_4">“Hiç bilmiyordum.”</p>

  <p class="calibre_4">Bayan Higgler omuzlarını silkti ve kahvesini yudumladı.</p>

  <p class="calibre_4">Şişko Charlie kitabı açtı ve ilk sayfasında, düzgün bir el yazısıyla babasının isminin yazılı olduğunu gördü.</p>

  <p class="calibre_4">“Onu hiç tanımadım,” dedi Şişko Charlie. “Yani gerçek anlamda,”</p>

  <p class="calibre_4">“Tanıması kolay bir adam olmadı hiçbir zaman,” dedi Bayan Higgler. “Onunla, ne kadar diyeyim, belki altmış yıldır arkadaştım. Ama onu tanıdığımı ben bile söyleyemem.”</p>

  <p class="calibre_4">“Babamın çocukluğunu biliyorsunuz o zaman?” Bayan Higgler duraksadı. Anımsamaya çalışır gibiydi. Sonra gayet sessizce, “Onu ilk tanıdığımda küçücük bir kız çocuğuydum,” dedi.</p>

  <p class="calibre_4">Şişko Charlie konuyu değiştirmesi gerektiğini düşündü ve annesinin fotoğrafını gösterdi. “Annemin fotoğrafını da asmış,” dedi.</p>

  <p class="calibre_4">Bayan Higgler kahvesinden büyük bir yudum aldı. “Teknede çekildi o fotoğraf,” dedi. “Sen doğmadan önce. Hani şu yemek de yenilen tekneler vardı ya; hani tekne kara sularının üç mil dışına çıkar, sonra kumar başlar, sonra da geri dönerdi, işte onlardan. O tekneler hâlâ var mı acaba? Neyse, annen hayatındaki ilk bifteğini o gün yemiş, öyle derdi.”</p>

  <p class="calibre_4">Şişko Charlie annesiyle babasının o dogmadan evvel nasıl insanlar olduklannı hayal etmeye çalıştı.</p>

  <p class="calibre_4">“Hep çok yakışıklı bir adam oldu baban.” dedi Bayan Hig-ler, düşüncelere dalmış bir şekilde. Adeta Şişko Charlie'nin aklını okumuştu. “Tepeden tırnağa. Öyle bir tebessümü vardı ki, kızların aklını alırdı. Ve her zaman güzel giyinirdi. Bütün kadınlar ona âşıktı.”</p>

  <p class="calibre_4">Şişko Charlie daha soruyu sormadan cevabını biliyordu. “Siz de...?"</p>

  <p class="calibre_4">“Namuslu dul bir kadına böyle soru sorulur mu?” Kadın kahvesinden bir yudum aldı. Şişko Charlie kadının vanıt vermesini bekledi. “Onunla öpüşmüştüm. Uzun, çok uzun zaman önce, daha annenle tanışmadan evvel. Çok. çok güzel öpüşüyordu. Beni yine arayacağını, yine dansa götüreceğini umdum hep. Ama o ortadan kayboldu. Ne kadar diyeyim, belki de iki yıl ortalıklarda görünmedi. Geri döndüğündeyse ben Bay Higgler ile evlenmiştim, o ise yanında anneni getirmişti. Adalardan birinde tanışmış onunla."</p>

  <p class="calibre_4">“Üzülmüş müydünüz?"</p>

  <p class="calibre_4">“Evli bir kadındım artık.” Kahveden bir yudum daha. “Ayrıca ondan nefret etmen mümkün değildi. Ona doğru dürüst kızamazdın bile. Hem annene nasıl baktığını da görecektin. Bana bir kez bile öyle bakmış olsa mutluluktan ölebilirdim. Biliyorsun değil mi, düğünlerinde annenin nedimesi bendim."</p>

  <p class="calibre_4">“Bilmiyordum."</p>

  <p class="calibre_4">Havalandırma cihazından soğuk hava gelmeye başlamıştı, ama hâlâ ıslak çoban köpeği gibi kokuyordu.</p>

  <p class="calibre_4">“Mutlular mıydı sizce?" diye sordu Şişko Charlie.</p>

  <p class="calibre_4">“Başlangıçta evet.” Kadın, kocaman kahve fincanını elinde tarttı, bir yudum alacak gibi yapu, sonra vazgeçti. “Başlangıçta. Ama babanın dikkatini uzun süre üzerinde tutmayı annen bile beceremedi. Çok meşgul bir insandı baban."</p>

  <p class="calibre_4">Şişko Charlie Bayan Higglenn şaka yapıp yapmadığını anlamaya çalıştı. Anlayamadı. Ama kadın gülmüyordu.</p>

  <p class="calibre_4">“Çok mu meşgul? Neyle meşgul? Köprüde balık tutmakla mı? Balkonda domino oynamakla mı? Karaokenin kaçınılmaz icadını beklemekle mi? Meşgul biri değildi o. Tüm hayatım boyunca bir gün bile çalıştığını görmedim.”</p>

  <p class="calibre_4">“Baban hakkında böyle konuşmamalısın!”</p>

  <p class="calibre_4">“Doğru değil mi ama? Pisliğin tekiydi. Berbat bir koca ve berbat bir babaydı.”</p>

  <p class="calibre_4">“Elbette öyleydi!” dedi Bayan Higgler, öfkeyle, “ama onun hakkında bir insandan bahsediyormuşuz gibi yargıya varamazsın. Unutma, Şişko Charlie, baban bir tanrıydı.”</p>

  <p class="calibre_4">“Tanrı gibi bir insan mı yani?”</p>

  <p class="calibre_4">“Hayır. Bildiğin tanrı.” Kadın bunu hiçbir vurgu eklemeden, sanki “baban şeker hastasıydı” ya da “baban siyahtı” der gibi, dümdüz ve normal bir sesle söylemişti.</p>

  <p class="calibre_4">Şişko Charlie dalga geçmek istedi, ama Bayan Higgler’ın gözlerindeki ifadeyi gördü ve o an aklına söyleyecek komik bir şey gelmedi. Dolayısıyla, yumuşak bir sesle, “O tanrı değildi. Tanrılar özeldir. Masalsıdır. Mucizeleri filan vardır,” dedi.</p>

  <p class="calibre_4">“Evet, doğru,” dedi Bayan Higgler. “Bunu o hayattayken sana söyleyemezdik, ama artık öteki dünyaya göçtüğüne göre bir zaran olmaz.”</p>

  <p class="calibre_4">“O bir tanrı değildi. Babamdı.”</p>

  <p class="calibre_4">“Her ikisi de olmak mümkün,” dedi kadın. “Olur böyle şeyler.”</p>

  <p class="calibre_4">Sanki bir deliyle tartışmak gibi, diye düşündü Şişko Charlie. En iyisinin susmak olduğunu fark etti, ama ağzı durmadı. An itibariyle ağzı şöyle diyordu: “Bakın. Eğer babam tanrı olsaydı tanrısal güçlere sahip olurdu.”</p>

  <p class="calibre_4">“Sahipti de. Onları pek kullanmazdı, doğru. Ama yaşlıydı. Her halükarda, çalışmadan yaşamayı nasıl beceriyordu zannediyorsun? Ne zaman paraya ihtiyacı olsa, gider bir piyango bileti alır ya da Hallendale’de, köpek ya da at yarışlarında bahis oynardı. Hiçbir zaman dikkat çekecek kadar çok kazanmazdı, işini görecek kadan yeterdi ona.”</p>

  <p class="calibre_4">Şişko Charlie hayan boyunca bir şey kazanmamıştı. Hem de hiç. İş yerinde oynanan bahislerde oynadığı atın başlangıç çizgisine bile ulaşamayacağını veya tuttuğu takımın spor dünyasının fil mezarlığındaki daha önce adı duyulmamış kümelerinden birine düşeceğini daha en başından bilirdi. Çok sinir bozucu bir durumdu bu.</p>

  <p class="calibre_4">“Eğer babam tanrıysa -ki bu iddiayı bir an için bile kabul etmediğimi söylemek zorundayım-, o zaman neden ben de tanrı değilim? Yani demek istiyorum ki, benim bir tanrının oğlu olduğumu söylüyorsunuz, öyle değil mi?"</p>

  <p class="calibre_4">“Elbette.”</p>

  <p class="calibre_4">“E, o zaman, ben neden hiç kazanan atlara oynayamıyorum veya sihir yapamıyorum, mucizeler filan yaratamıyorum?” Kadın burnunu çekti. “Bütün o şeyler kardeşine geçti.” Şişko Charlie gülümsediğini fark etti. Tuttuğu nefesini verdi. Demek ki hepsi bir şakaydı.</p>

  <p class="calibre_4">“Ama biliyorsunuz Bayan Higgler, benim bir kardeşim yok,”</p>

  <p class="calibre_4">“Tabii ki var. Fotoğrafta seninle birlikte duran o.” Fotoğrafta ne olduğunu bilmesine rağmen Şişko Charlie bir bakış daha attı. Kadının deli olduğuna hiç şüphe yoktu. Kesinlikle saçmalıyordu. “Bayan Higgler.” dedi, mümkün olduğunca nazik bir ses tonuyla. “O fotoğraftaki <span class="italic">benim.</span> Benim çocukluğum. O aynalı bir kapı. Ben kapının yanında duruyorum. Fotoğrafta ben ve benim aynadaki aksim var.”</p>

  <p class="calibre_4">“Evet sensin ve aynı zamanda kardeşin.”</p>

  <p class="calibre_4">“Benim hiçbir zaman bir kardeşim olmadı.”</p>

  <p class="calibre_4">“Tabii ki oldu. Onu özlediğimi söyleyemem ama. iyi olan şendin, biliyor musun? O buradayken çok yaramazlık yapardı.” Ve Şişko Charlie'nin bir şey söylemesine fırsat vermeden ilave etti: “Sen daha küçücük bir çocukken gitti.”</p>

  <p class="calibre_4">Şişko Charlie öne doğru eğildi. Elini Bayan Higgler’ın</p>

  <p class="calibre_4">kahve fincanı tutmayan, öteki kemikli elinin üzerine koydu. "Doğru değil bu,” dedi.</p>

  <p class="calibre_4">"Onu Louella Dunwiddy yolladı,” dedi kadın. “Kardeşin ondan korkardı. Ama yine de arada bir gelir. İsterse çok da çekici olabilir.” Kadın kahvesini bitirdi.</p>

  <p class="calibre_4">“Hep bir kardeşim, bir oyun arkadaşım olsun istemişimdir,” dedi Şişko Charlie.</p>

  <p class="calibre_4">Bayan Higgler ayağa kalktı. “Burası kendi kendine temizlenecek değil,” dedi. “Arabada çöp torbaları var. Sanırım epeyce çöp torbasına ihtiyacımız olacak.”</p>

  <p class="calibre_4">“Evet,” dedi Şişko Charlie.</p>

  <p class="calibre_4">O gece bir motelde kaldı. Sabahleyin Bayan Higgler ile babasının evinde buluştular ve çöpleri büyük çöp torbalarına doldurdular. Yardım kuruluşlarına verilecek eşyalan da başka bir torbaya koydular. Şişko Charlie’nin duygusal nedenlerle atmaya kıyamadığı şeyleriyse karton bir koliye yerleştirdiler. Çoğu Şişko Charlie’nin çocukluğundan ve daha öncesinden kalma fotoğraflardı.</p>

  <p class="calibre_4">Evde belgeler ve eski kâğıtlarla dolu, korsanların hazine sandıklarına benzeyen, eski bir sandık da vardı. Şişko Charlie yere oturup kâğıtların üzerinden geçmeye başladı. Bayan Higgler, odadan, elinde güve yenikli elbiselerle dolu bir torbayla çıktı.</p>

  <p class="calibre_4">“Bu sandığı babana kardeşin vermişti,” dedi Bayan Higgler, durup dururken. Önceki geceden bu yana fantezilerinden ilk defa bahsediyordu.</p>

  <p class="calibre_4">“Keşke bir kardeşim olsaydı,” dedi Şişko Charlie. Bayan Higgler konuşmaya başlayana dek bunu yüksek sesle söylemiş olduğunun farkında değildi.</p>

  <p class="calibre_4">“E, dedim ya sana, bir kardeşin <span class="italic">var</span> zaten.”</p>

  <p class="calibre_4">“Öyleyse,” dedi Şişko Charlie, “bu masalsı kardeşimi nerede bulabilirim?” Sonraları, bu soruyu neden sorduğunu hep merak etti. Kadının gönlü olsun diye mi? Onu kızdırmak için mi? Ya da boşluğu dolduracak bir şey söylemiş olmak için mi?</p>

  <p class="calibre_4">Her ne sebeple olursa olsun, sormuştu işte ve kadın alt dudağını ısırıp onaylar bir şekilde başını salladı.</p>

  <p class="calibre_4">“Öğrenmen lazım. Senin mirasın bu. Senin soyun ” Kadın, onun yanına yaklaştı ve parmağını kıvırdı. Şişko Charlie eğildi. Kadının dudakları kulağına değer gibi oldu ve fısıldadı. “... <span class="italic">bir... söylemen lazım...”</span></p>

  <p class="calibre_4">“Ne?”</p>

  <p class="calibre_4">“Diyorum ki,” dedi kadın, normal bir sesle, “Ona ihtiyacın olduğunda, tek yapman gereken bir örümceğe söylemek. Koşa koşa gelir.”</p>

  <p class="calibre_4">“Bir örümceğe söylemek mi?”</p>

  <p class="calibre_4">“Evet, öyle dedim. Ne sanıyorsun, iş olsun diye mi konuşuyorum ben? Nefesimi açmak için konuşuyor değilim ya? Anlarla konuşmak diye bir şey duymadın mı hiç?’ Ailem buraya taşınmadan evvel, Saint Andrews’ta küçük bir kızken, tüm iyi haberleri gidip anlara söylerdik. Bu da onun gibi bir şey işte. Bir örümceğe söyle. Baban ortadan kaybolduğunda ben de ona böyle mesaj yollardım.”</p>

  <p class="calibre_4">“... tabii, tabii.”</p>

  <p class="calibre_4">“Tabii, tabii deme öyle.”</p>

  <p class="calibre_4">“Nasıl?”</p>

  <p class="calibre_4">“Sanki yaşlı bir kaçıkmışım gibi. Birkaç tahtamın eksik olduğunu düşünüyorsun, değil mi?”</p>

  <p class="calibre_4">“Şey. Hepsinin yerli yerinde olduğundan hiç kuşkum yok. Gerçekten.”</p>

  <p class="calibre_4">Bayan Higgler yatışmışa benzemiyordu. Hiç de keyifli görünmüyordu. Masadan kahve kupasını aldı ve onaylamaz bir edayla ovaladı. Şişko Charlie haddini aşmıştı ve Bayan Higgler da bunu ona anlatmaya kararlıydı.</p>

  <p class="calibre_4">“Biliyor musun, bunu yapmak zorunda değilim,” dedi. “Sana yardım etmek zorunda değilim. Eğer ediyorsam, bunu baban için yapıyorum, özel bir adamdı o; ve annem için de yapıyorum, o da iyi bir kadındı. Sana büyük şeyler söylüyorum. Sana önemli şeyler anlatıyorum. Beni dinlemelisin. Bana inanmalısın.”</p>

  <p class="calibre_4">“Size inanıyorum,” dedi Şişko Charlie, mümkün olduğunca ikna edici bir ses tonuyla.</p>

  <p class="calibre_4">“Şimdi de yaşlı bir kadının gönlünü almaya çalışıyorsun.”</p>

  <p class="calibre_4">“Hayır,” diye yalan söyledi Şişko Charlie. “Öyle değil. Val-la değil.” Kelimelerinden dürüstlük, samimiyet ve hakikat akıyordu. Evinden binlerce mil uzakta, ölü babasının evinde, öfke nöbeti geçirmek üzere olan yaşlı bir deliyle birlikteydi. Eğer onu sakinleştireceğini bilse ayın garip bir tropik meyve olduğunu bile söyler ve buna kendi de inanırdı.</p>

  <p class="calibre_4">Kadın burnunu çekti. “Siz gençlerin derdi bu işte,” dedi. “Dünyada çok uzun zaman geçirmemiş olduğunuz için her şeyi bildiğinizi sanıyorsunuz. Oysa senin hayatın boyunca öğrenmiş olduğundan daha fazlasını unuttum ben. Baban hakkında hiçbir şey bilmiyorsun, ailen hakkında hiçbir şey bilmiyorsun. Sana baban bir tanrıydı diyorum, bana hangi tanrıdan söz ettiğimi bile sormuyorsun.”</p>

  <p class="calibre_4">Şişko Charlie birkaç tanrı adı hatırlamaya çalıştı. “Zeus?” diye sordu.</p>

  <p class="calibre_4">Bayan Higgler, çaydanlığın suyun kaynamasını zapt etmeye çalışması gibi bir ses çıkardı. Şişko Charlie, Zeus’un yanlış cevap olduğuna kanaat getirdi. “Eros?”</p>

  <p class="calibre_4">Kadın, patlama gibi başlayıp kıkırdamayla biten bir ses daha çıkardı. “Babanın, tüylü bir alt bezi dışında çırılçıplak, elinde kocaman bir yay ve ok tutan halini gözümün önüne getirdim de...” Biraz daha kıkırdadı. Sonra biraz kahve içti.</p>

  <p class="calibre_4">“Tanrıyken,” dedi, “o zamanlar ona Anansi derlerdi.”</p>

  <p class="calibre_4">Şimdi bak, muhtemelen sen de birkaç Anansi öyküsü bili-yorsundur. Hatta tüm dünyada Anansi’nin öykülerinden hiç değilse birini bilmeyen bir kişi bile yoktur.</p>

  <p class="calibre_4">Dünya henüz gençken ve tüm öyküler henüz ilk kez anla-tıhyorken, Anansi bir örümcekti. Başım belaya sokar ve sonra beladan kurtulurdu. Zift-Bebek öyküsü var ya, hani Tavşan Kardeş<sup class="calibre13"><small class="calibre14"><a href="../Text/part0006.html#filepos57747"><span class="calibre14">9</span></a></small></sup> hakkında anlatılan, o aslında başlangıçta bir Anansi öyküsüydü. Bazı insanlar onun tavşan olduğunu zanneder. Kesinlikle bir hata. O bir tavşan değildi. O bir örümcekti.</p>

  <p class="calibre_4">İnsanlar birbirlerine öyküler anlatmaya başladığından beri Anansi öyküleri vardır. Eskiden Afrika’da (ki her şey orada başlar), insanlar mağara duvarlarına aslan ve ayı resimleri bile yapmazdan evvel, işte o zamanlarda bile maymunlar ve aslanlar ve bufalolar hakkında öyküler anlatılırmış: Büyük düş öyküleri. İnsanlar hep böyle bir eğilim içinde olmuş. Dünyalarına bu şekilde anlam katarlarmış. Koşan ya da emekleyen ya da sallanan ya da sürünen ne varsa, o öykülerden geçmek zorundaymış ve farklı kabileler, farklı yaratıklara taparmış.</p>

  <p class="calibre_4">Aslan, o zamanlar bile, hayvanların kralıymış ve Ceylan da en hızlı hayvanmış ve Maymun da en aptalmış ve Kaplan en korkuncuymuş; ama insanların duymak istedikleri onlar hak-kındaki öyküler değilmiş.</p>

  <p class="calibre_4">Anansi öykülere kendi ismini vermiş. Her öykü Anansi’nin-dir. Bir zamanlar, öyküler Anansi’nin olmadan evvel, hepsi Kaplan’mmış (ki adalılar büyük kedilere bu ismi verirler) ve öyküler karanlık ve kötüymüş ve acıyla doluymuş ve hiçbiri mutlu sonla bitmiyormuş. Ama bu uzun zaman önceymiş. Bugün, bütün öyküler Anansi’nindir.</p>

  <p class="calibre_4">Dün bir cenazede olduğumuza göre sana Anansi hakkında bir öykü anlatayım, Anansi’nin büyükannesinin ölümüyle ilgili bir öykü. (Canını sıkma: Çok yaşlı bir kadınmış ve uykusunda ölmüş. Olur böyle şeyler.) Kadın evinden çok uzakta ölmüş ve dolayısıyla Anansi, el arabasıyla ta adanın öbür ucuna gitmiş, büyükannesinin cenazesini almış, arabasına koymuş. Onu kulübesinin arkasındaki incir ağacının altına gömecekmiş, çünkü.</p>

  <p class="calibre_4">Büyükannesinin cesedini bütün sabah ittikten sonra, kasabadan geçerken <span class="italic">bir viski içsem iyi olacak,</span> diye düşünmüş. Böy-lece, köydeki dükkana yönelmiş. Burada her şey bulunurmuş, dükkancı da epey sinirli bir adammış. Anansi içeri girmiş ve bir viski içmiş. Sonra bir viski daha içmiş ve, dur şu adama bir oyun oynayayım, diye düşünmüş. Dükkâncıya dönerek, büyükanneme bir viski götür, dışarıdaki arabada uyuyor. Ama onu uyandırman lazım, neden dersen, uykusu çok ağırdır, demiş.</p>

  <p class="calibre_4">Dükkâncı elinde bir şişeyle arabaya gitmiş ve arabadaki yaşlı kadına, “Hey, sana viski getirdim,” demiş, ama yaşlı kadının gıkı çıkmamış. Ve dükkâncı öfkelendikçe öfkelenmiş, çünkü çok çabuk sinirlenen bir adammış. Demiş ki, uyan yaşlı kadın, ama kadının gıkı çıkmıyormuş. Sonra kadın, ölülerin sıcak günlerde bazen yaptığı bir şey yapmış: Gürültüyle osurmuş. Dükkâncı, kadın ona osurdu diye öyle kızmış ki ona vurmuş, bir daha vurmuş ve bir kez daha vurmuş. Kadın arabadan yuvarlanarak yere düşmüş.</p>

  <p class="calibre_4">Anansi dışan fırlamış ve, büyükanneciğim öldü, bak ne yapağım gördün mü, öldü işte diye, ahlamaya vahlamaya başlamış. Katil! Kötü adam! Dükkâncı Anansi’ye, onu benim öldürdüğümü kimseye söyleme, demiş ve ona beş dolu şişe viski, bir torba altın ve bir çuval muz ve ananas ve mango vermiş ki, çenesini tutsun ve gitsin.</p>

  <p class="calibre_4">(Çünkü Anansi’nin büyükannesini kendisinin öldürdüğünü zannediyormuş, anladın mı?)</p>

  <p class="calibre_4">Böylece Anansi, el arabasını çeke çeke evine gelmiş ve büyükannesini incir ağacının altına gömmüş.</p>

  <p class="calibre_4">Ertesi gün Kaplan, Anansi’nin evinin önünden geçiyormuş ve yemek kokusu almış. Böylece kendini içeri davet ettirmiş. Anansi içeride bir ziyafet veriyormuş ve başka çaresi olmadı-gmdan, Kaplan’ı onlarla birlikte yemeğe buyur etmek zorunda kalmış.</p>

  <p class="calibre_4">Kaplan, “Anansi Birader, bu güzel yemekleri nereden buldun ve sakın bana yalan söyleme. Ve bu viskilerle, şuradaki altın parçalarıyla dolu torbayı nereden buldun? Eğer bana yalan söylersen, gırtlağını parçalarım senin,” demiş.</p>

  <p class="calibre_4">Anansi de demiş ki, sana yalan söylemem mümkün değil, Kaplan Birader. Bütün bunlan ölü büyükannemi el arabasıyla köye götürdüğüm için aldım. Tüm bu güzel şeyleri, ona ölü büyükannemi götürdüm diye bana dükkâncı verdi.</p>

  <p class="calibre_4">Kaplan'ın büyükannesi yaşamıyormuş, ama karısının bir annesi varmış; böylece eve gidip, karısının annesini dışarı çağırmış ve demiş ki, dışan gelsene, seninle bir şey konuşacağım. Ve kadın dışarı çıkmış, etrafına bakınmış ve sormuş, ne var? Kaplanın karısı annesini çok seviyormuş. ama Kaplan buna rağmen kadını oracıkta öldürmüş, ölüsünü bir el arabasına koymuş.</p>

  <p class="calibre_4">Sonrasında el arabasını çeke çeke köye götürmüş, ölü kaynanası da arabadaymış. Köye varınca, kim ceset ister, diye bağırmış. Ölü büyükanne isteyen var mı? Ama insanlar onunla alay etmiş ve ona gülmüş ve onunla dalga geçmiş ve ciddi olduğunu ve hiçbir yere gitmediğini gördüklerinde, ona çürük meyveler atmış, o da kaçmak zorunda kalmış.</p>

  <p class="calibre_4">Bu Anansi’nin Kaplanı salak yerine ilk koyuşu değilmiş, son da olmayacakmış. KaplanTn karısı onun annesini öldürdüğünü hiç unutmamış, hayatı ona dar etmiş. Öyle ki. Kaplan bazı günler, keşke hiç dogmasaymışım, dermiş.</p>

  <p class="calibre_4">Bu bir Anansi öyküsü.</p>

  <p class="calibre_4">Tabii, bütün öyküler Anansi öyküsüdür. Şu öykü bile.</p>

  <p class="calibre_4">Eskiden, dünyayı anlatan şarkılar hâlâ söylenirken, şarkılar henüz gökyüzünü ve gökkuşağını ve okyanusu söylerken, bütün hayvanlar kendi adlarını taşıyan öyküler isterlermiş. O günlerde hayvanlar hem insan hem de hayvanmış ve örümcek Anansi onların hepsini kandırırmış, özellikle de Kaplan’ı, çünkû bütün öykülerin kendi adıyla anılmasını istermiş.</p>

  <p class="calibre_4">Öyküler örümcekler gibidir, uzun bacakları vardır ve öyküler avm zamanda örümcek agı gibidir; insan onlara yakalanır ama sabah çiğinde bir yaprağın altında, zarifçe birbirlerine nasıl bağlandıklarını görmek de çok güzeldir.</p>

  <p class="calibre_4">Ne dedin? Anansi’nin örümceğe benzeyip benzemediğini mi soruyorsun? Elbette öyleydi, insan gibi olmadığında, örümcek gibiydi.</p>

  <p class="calibre_4">Hayır, o şeklini hiç değiştirmezdi. Bütün mesele öyküyü nasıl anlattığınla ilgili, o kadar</p>

  <div class="calibre_6" id="calibre_pb_5"></div>
</body>
</html>
