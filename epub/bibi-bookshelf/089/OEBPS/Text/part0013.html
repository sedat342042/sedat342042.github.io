<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Anansi Çocukları</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre10">
  <p class="calibre_4" id="filepos414083">Böylece yolun kenanna uzanmışlar ve koklaşıp, gülüşüp, oynaşmışlar ve Anansi istediğini aldıktan sonra Kuş demiş ki: Peki Anansi, hadi artık şu sırrına gelelim.</p>

  <p class="calibre_4">Anansi de: Tamam, kimseye söylemeyecektim, ama sana söyleyeceğim. Bu çukurdaki şifalı bir banyo. Bak bu yaprakları ve kökleri içine atıyorum ve işte tamam, artık bu banyoya giren sonsuza kadar yaşar, bir daha agn da sızı da duymaz. Ben bu banyoya girdim ve şimdi kendimi oğlak kadar canlı ve hareketli hissediyorum. Ama banyoya benden başka birinin girmesine izin vereceğimi hiç sanmıyorum, demiş.</p>

  <p class="calibre_4">Kuş, fokurdayan suya bakmış ve göz açıp kapamaya kalmadan kazanın içine atlamış.</p>

  <p class="calibre_4">Anansi, demiş Kuş, çok sıcak bu su.</p>

  <p class="calibre_4">Otların iş görmesi için suyun sıcak olması lazım, demiş</p>

  <p class="calibre_4">Anansi. Sonra kazanın kapağını almış ve kazanı kapatmış. Ağır bir kapakmış ve Anansi daha da ağırlaşsın diye üzerine bir de kaya koymuş.</p>

  <p class="calibre_4">Kazanın içinden kapağa <span class="italic">bam, bom, bam</span> diye vurulduğu duyuluyormuş,Eğer seni şimdi çıkartırsam, demiş Anansi, fokurdayan banyonun hiçbir faydasını görmezsin. Sen içeride rahatına bak ve sağlığını kazanmanın zevkini sür.</p>

  <p class="calibre_4">Ama Kuş onu duymamış ya da inanmamış olacak ki, bir süre daha kazanın içinden kapağa vurulduğu ve itildiği duyulmuş. Ama sonra sesler kesilmiş.</p>

  <p class="calibre_4">O gece Anansi ve ailesi, dünyanın en lezzetli Kuş etli çorbasını içmiş. Günler boyunca da karınları hiç acıkmamış.</p>

  <p class="calibre_4">O günden sonra kuşlar, her fırsatta örümcek yemişler. Bu nedenle örümcekler ve kuşlar bir daha hiçbir zaman dost olmayacaklar.</p>

  <p class="calibre_4">Bu öykünün bir versiyonunda, Anansi’nin de kazana girdiği anlatılır. Öykülerin hepsi Anansi’nindir, ama kazanan hep Anansi olacak diye bir kural yoktur.</p>

  <div class="calibre_6" id="calibre_pb_12"></div>
</body>
</html>
