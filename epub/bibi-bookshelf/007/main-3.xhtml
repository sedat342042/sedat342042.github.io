<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>muska</p>
<p><a id="bookmark1"></a>sığınağa dönüş</p>
<p>Gabriel ve Nesbitt’le bir kez daha Mercury’nin sığmağın-daydık. Buraya, Basel’de yapılan İttifak toplantısına gitmek için kullandığımız, Almanya’daki geçitten gelmiştik. Basel’e gidişimiz çok uzun zaman önceymiş gibi gelse de, biraz düşündüğümde, o günlerin üzerinden ancak altı-yedi ay geçtiğini fark ettim. Nesbitt, Ledger’a giden yolu gösterecekti ama bizimle gelmeyeceğini söylemişti. En sonunda ayrılacağımız noktaya ulaşmıştık işte.</p>
<p>Nesbitt’e Ledger’m nerede yaşadığını sorduğum birkaç kez bana yalnızca “Sabret evlat,” demişti. Artık sığınakta olduğumuzdan bunu bir kez daha sordum. “Ledger’m yerine buradan mı gittiniz? Sığınaktaki bir geçitten mi?”</p>
<p>“Van tek başına gitti, ben onunla değildim,” dedi Nesbitt.</p>
<p>“Bunu bana daha önce söylememiştin!”</p>
<p>“Bunun önemli olduğunu düşünmemiştim.”</p>
<p>“Ne?”</p>
<p>Omuz silkti.</p>
<p>“Ama Van sana nereye gittiğini söyledi değil mi?”</p>
<p>“Evet, sayılır.”</p>
<p>“Sayılır!”</p>
<p>“Bak, Van oraya tek başına gitmek istedi. Ledger’dan korkmak için hiçbir neden olmadığını, bunu yalnız halledebileceğini söyledi. Zaten benim de yapmam gereken başka işler vardı. Kampların etrafındaki bölgelerin taranması, Avcı hareketlerinin kontrolü gibi ittifak işleri. Van bunu kendi başına yapabilecek biriydi. Bilirsin, birlikte çalışmak, yakınlık ve uzaklık arasında ince bir dengeyi gerektirir. Eş olduğumuz zamanlarda şenle ben gibi... Ben dost canlısı, yakın biriyken, sen...”</p>
<p>Küfürler savurup ne kadar işe yaramaz biri olduğunu söyledim.</p>
<p>Nesbitt’in yüzü asıldı. “Canımı yaktın, evlat. Seni sevdiğimi biliyorsun.” Bunu çok içten söylemişti; şaka yapmıyordu. “Bu arada ben dost canlısı, yakın biriyken, senin de damarına basılmasından hoşlanmayacak türden biri olduğunu söyleyecektim.” Bana bakıp sırıtırken, şaka yapıp yapmadığından emin olamadım.</p>
<p>“Tam olarak ne biliyorsun Nesbitt?”</p>
<p>“Seni oraya ulaştıracak kadarını biliyorum. O yüzden dırdırı kes.”</p>
<p>“Güzel.” Ayaklarımı yere vura vura yürümeye başladım. “Öncelikle sığınağı kontrol edip güvenli olduğundan emin olmalıyız.”</p>
<p>Van’la Nesbitt kısa süre önce burada olduğundan, Avcıların sığınakta tuzak kurması pek olası değildi. Ama yüzde yüz emin olamayacağımızdan, mutfaktan üst kata, yatak odalarından alt kattaki depolara dek her yeri kontrol ettik. Her şey aylar önce bıraktığımız gibi görünüyor-</p>
<p>du. Mercury’yi öldürdüğüm büyük salon halen berbat haldeydi. Cadıların kan numunelerinin saklandığı odada bir şeye dokunulmamıştı.</p>
<p>Bu odada, etiketinde annemin adının yazılı olduğu bir şişe de olmalıydı. Mercury bu kan numunesini, daha büyük numune şişelerinin saklandığı Londra’daki Meclis binasından çalmıştı. Soul, bağış törenimi gerçekleştirmek için Meclis’in elindeki numuneyi kullanacaktı. Celia’nın haklı olduğuna emindim. Soul beni kontrol etmek istiyordu. En başından beri bunu istemişti.</p>
<p>“Bunlar çok değerli,” dedi Nesbitt. Haklıydı. İttifak, Melezleri ya da bağış törenlerinde kanlarını verebilecek ebeveynleri olmayan bütün Ak ve Kara genç cadıları yetişkinliğe geçirmek için buradaki numuneleri kullanabilirdi.</p>
<p>“Celia’nm bunlardan haberi var mı?” diye sordum.</p>
<p>“Van ona söylemişti. Ama sanırım Celia’nın aklında bu sıralar başka şeyler var.”</p>
<p>“Celia’nm bu konuda bir planı olduğuna eminim. Herhalde şu an için en güvenlisi burada kalmaları.”</p>
<p>Sığmağın her yerini kontrol edip, dolaplarda saklanan Avcılar olmadığına emin olduğumuzda, kütüphaneye geçtik.</p>
<p>“Van Ledger’a gitmeden önce, burada Mercury’nin günlükleriyle haritalarına göz attık,” dedi Nesbitt. “Van’ın okuduğu şeyleri göstereyim. Ledger’dan ne beklemeniz gerektiğine dair size fikir verebilir.” Odanın arkasındaki gizli kitaplığı açıp, büyük parşömenlerin oluşturduğu bir tomar çıkardı.</p>
<p>Gabriel’le yere oturduk ve Nesbitt parşömenleri önümüze bıraktı. İlk parşömeni daha önce görmüştüm. Bu,</p>
<p>Mercury’nin sığınağının planını ve dünyanın farklı noktalarına çıkan on bir geçidin yerlerini gösteren parşömendi.</p>
<p>Nesbitt, parmağını alt kattaki odalardan birinin üzerine koyup “Van bu geçitten New York’a gitti,” dedi.</p>
<p>Ardından diğer parşömenleri önümüze açtı. “Bu haritalar bölgeleri gösteriyor. Aklara ve Karalara ait alanları. Hepsine tarih atılmış ve iki yüz yıl öncesine dek gidiyorlar.”</p>
<p>Haritalara bakmayı seviyordum. Kitap okuyamıyor-dum. Çoğu cümle okuyabileceğimden daha karmaşıktı ve sözcüklerin bazılarını ise hiç anlamıyordum. Ama haritaları kolaylıkla okuyabiliyordum. Baktığım bütün haritalar, Ak Cadıların sahip olduğu bölgelerin Avrupa’da genişlediğini açık bir şekilde gösteriyordu. Ingiltere artık yalnızca Akların elindeydi. Diğer bazı yerlerde de ufak çaplı değişiklikler vardı ama bunlar son kırk yıl içinde gerçekleşmişti. Daha öncesinde, on yıllar, hatta bir asırdan daha uzun bir süre boyunca Aklarla Karaların nüfuzundaki bölgeler neredeyse hiç değişmemişti. Hatta daha eski bazı haritalarda Ak ve Kara Cadı bölgelerinin ör-tüştüğünü bile gördüm. Avustralya, Afrika, Uzak Doğu ve ABD’de de durum benzerdi. Diğer taraftan, Amerika kıtasının geri kalanında, Meksika’dan Güney Amerika’ya kadar uzanan topraklarda ve Kanada’yla Rusya’da Karaların kontrolündeki bölgeler genişlemişti. Asıl farklılık ise, iki yüz yıl öncesini gösteren haritalarda üst üste binmiş Ak ve Kara bölgelerinin çok daha geniş olmasıydı. Bazı bölgelerde “karışık” yazıyordu ki, sanırım bunun anlamı Karalarla Akların birlikte yaşadığıydı. Şaşırtıcı bir şekilde, eskiden bu bölgelerden biri de Ingiltere’ydi. Ama geçen yıl çıkarılan bir haritada Aklarla Karaların</p>
<p>bir arada yaşadığı yalnızca beş ülke kaldığını gördüm. Buralarda hayatın nasıl olduğunu görmek isterdim ama bunun için epey yol gitmem gerekiyordu. Bu ülkeler Çin, Hindistan, Tazmanya, Meksika ve Zambiya’ydı.</p>
<p>Harita yığınını inceleyen Nesbitt “Harita odasını gösterenler bu yakın tarihli haritalar,” dedi.</p>
<p>“Neyi gösteren?” diye sordum, Mercury’nin sığınağının planını ve odalardan hangisinin harita odası olabileceğini düşünerek.</p>
<p>Nesbitt bir harita çıkararak “Ledger’a ulaşmak için harita odasına gitmeniz gerekiyor,” dedi. “Burası Philadelphia’da. işte.” Harita üzerinde, ABD’nin doğu yakasında zorlukla görülebilen kahverengi bir noktayı işaret etti. “Lejanta göre burası harita odası.”</p>
<p>Gabriel’e dönerek “Bundan bir şey anladın mı?” diye sordum.</p>
<p><span style="font-style:italic;">“Exactamundo</span>,” dedi Nesbitt. “Ledger’ın nerede yaşadığını bilmiyorum ama Van’ın oraya harita odası üzerinden gittiğini biliyorum.” Gizli raftan aldığı, Mercury’nin el yazısıyla tuttuğu günlüklerden birkaçıyla dönerek “Van’ı asıl heyecanlandıranlar bunlar oldu,” dedi. Boğazını temizleyip okumaya başladıktan bir süre sonra durdu ve Gabrierie bana baktı. “Şu anda pek bir şey ifade etmiyor olabilir ama bunların ileride işinize yarayacağını sanıyorum çocuklar. Ama dinlemek istemezseniz...”</p>
<p>“Nesbitt oku şunu,” dedim.</p>
<p>Okumaya başladı:</p>
<p><span style="font-style:italic;">“1 Ocak 2005</span>. <span style="font-style:italic;">Bazıları için yılın ilk gününün tan vakti</span>, <span style="font-style:italic;">diğerleri içinse bir dönemin sonu. Cemaatlerinin en yaşlısı olan Destra’nın ölümünün ardından, Mississippi’deki bir Kara Cadı bölgesi daha geçen ay terk edildi. Destra esaslı bir cadıydı. Diğerlerini iyileştirebilmek gibi çok güçlü bir yeteneği vardı; Kara Cadılar için sıra dışı bir yetenektir bu. Onunla birkaç kez karşılaşmıştım. Kendine güvenen, dingin, yetenekli, etkileyici bir cadıydı. Marcus’la Destranın geçen yıl tanıştıklarını duydum. Bazıları Destra’nm Ledger’m annesi olduğunu söylese de, ben buna inanmıyorum. Ledger’ın ebeveynlerine dair başka hikâyeler duymamın ötesinde, Destra da bana çocuğunun olmadığını söylemişti. Marcus’un neden Destra’yla ilgilendiğini merak ediyorum. Bunun nedeni Destra’nm ilginç bir kadın olması mı, yoksa Marcus’un Ledger’ı bulmaya çalışması mı? Eğer neden Ledger’m peşinde olmasıysa, Marcus zamanını boşa harcıyor. Destra ona bu konuda yardım edemez. Yıllar önce Ledger’la bir kez karşılaşmıştım. Korkunç bir kadındı (erkekti? şeydi?). Gerçi bu günlerde adını neredeyse hiç duymuyorum ve bundan sonra da umarım hiç duymam</span></p>
<p>Nesbitt günlüğü kapatıp yere koydu. Önce bana, ardından Gabriel’e bakarak “Güzel, ha?” dedi.</p>
<p>Boş gözlerle ona baktık.</p>
<p>“Bunu takdir edeceğinizi biliyordum, çocuklar. Bunu okuduktan sonra, Ledger’la tanıştığı günlere dair kaydı bulabilmek için Mercury’nin bütün günlüklerine baktık. Ve 1973 yılında yazılmış bu kaydı bulduk.” Bir kez daha, birkaç cümle okuduktan sonra durup “Takip edebiliyorsunuz değil mi?” diye sordu. “Bu harita 1973 yılına ait,” dedi parşömeni göstererek.</p>
<p>Gözlerimi devirmemek için kendimi zor tuttum.</p>
<p>Nesbitt günlüğün sayfasını eliyle düzeltip okumaya başladı:</p>
<p><span style="font-style:italic;">“En sonunda, P’deki evin kilerindeki harita odasını buldum ve bundan sonrası kolay oldu. Ledger, haritaların aşırı ölçüde karmaşık büyülerini, bu haritalara erişim sağlamak için basit bir taleple birleştirmiş. Harita odası Ledger'ın tarzını çok fazla yansıtıyor. Onun akıllı olmaktan anladığı bu. Aynı zamanda ziyaretçilerini de bu şekilde gözetliyor. Harita odasını bulup içeri nasıl gireceğinizi ve haritayı nasıl kullanacağınızı çözebilirseniz, onunla görüşmeye layık birisiniz demek. Yanlış haritayı kullandığınız takdirde ne olacağından emin değilim. Herhalde kendinizi başka bir yerde bulursunuz ve buradan geri dönmeniz kolay olmaz. En azından uzun bir geri dönüş yolu olacağı kesin. Haritalar çok etkileyici. İçerdikleri büyüler karmaşık. Ledger'ın güçlü bir cadı olduğunu kabul etmeliyim. Aslına bakılacak olursa, mümkün olduğunu sandığımdan daha çok güce sahip. Ama asla kullanmıyorsa böyle bir güce sahip olmanın anlamı ne?</span></p>
<p><span style="font-style:italic;">Ledger’la biraz konuştuk. Ama hararetle konuşurken söylediklerinin çoğu, dayanılmaz saçmalıklardan fazlası değildi. Ona Kara Cadılara ait bölgeler kaybedildiği için endişe duyup duymadığını sorduğumda</span> <span style="font-style:italic;">‘Hiç endişelenmiyorum; her şey sonunda dengesini bulacak,' dedi. Karalar yeryüzünden silinirken bunun nasıl olacağını sorduğumda ise ‘Çünkü öyle olmak zorunda. Yeteneklerimizin tabiatı bunu gerektiriyor. Dünya bir süre daha dengesini yitirecek ama... En sonunda dengenin tekrar sağlanacağına inanmak zorundayız</span>/ <span style="font-style:italic;">dedi.</span></p>
<p><span style="font-style:italic;">Konuşmamızın bu noktasında artık ondan çok fazla sıkıldığımdan *Bunun olacağını sanmıyorum. Gördüğüm şey, Akların herkesi yok edeceği. Yani, benim dışımdaki herkesi,' dedim. Uzun bir süre bana baktıktan sonra,</span> ‘<span style="font-style:italic;">Hayır</span>, <span style="font-style:italic;">bir Ak Cadı’nm seni yok edebileceğini ben de sanmıyorum Mercury,’ dedi.</span></p>
<p><span style="font-style:italic;">Bana,</span> <span style="font-style:italic;">‘Senin annen kim, Mercury? Rüzgâr mı, yoksa yağmur muV diye sordu.</span></p>
<p><span style="font-style:italic;">Ona annemin, esaslı bir Kara Cadı olan Saffron olduğunu söyledim.</span></p>
<p><span style="font-style:italic;">Ledger da, ‘Yeteneğin artık senin için bir ebeveyn gibi değil mi?’ dedi. ‘Sana öğretiyor, kılavuzluk ediyor, yardımcı oluyor ve sahip olduğun bütün güce rağmen, senin için bir rahatlık kaynağı sağlıyor, değil mi?’</span></p>
<p><span style="font-style:italic;">Bu noktada çenesini sonsuza dek kapatmayayım diye kendimi kontrol edebilmek için büyük bir güç harcamam gerekti.</span></p>
<p><span style="font-style:italic;">Ona yeteneğinin ne olduğunu ve yeteneğini annesi gibi görüp görmediğini sordum. Daha da fazla saçmalayacağını bildiğim için buna bir yanıt vermesini istediğimden emin değildim. Zaten ona boş yere saatlerimi vermiştim</span>. <span style="font-style:italic;">Her zaman olduğu gibi buna da alakasız bir yanıt vererek, ‘Yeteneğimi halen öğrenme safhasmdayım Mercury,’ dedi. ‘Ve yeteneğim halen benden kaçıyor.’</span></p>
<p><span style="font-style:italic;">Elbette ‘mütevazılık’ gösteriyordu. Bugüne dek birçok yeteneği öğrendiğini biliyordum ve bu açıdan onu taklit etmeye çalıştığımı da kabul etmek gerekiyordu. Kılık ve şekil değiştirmede çok iyiydi (Benim karşıma nasıl bir görünümle çıktığını yazmaya zahmet etmeyeceğim; tek söyleyebileceğim, bunun aşırı ölçüde yorucu bir görünüm olduğu).</span></p>
<p><span style="font-style:italic;">Her halükarda, o tanıdığım en güçlü cadıydı. İşin ironik tarafı, sayısız yetenek aracılığıyla muazzam güçlere ulaşmasına rağmen, sıkıcı ve saçma sapan biri olmak dışında hiçbir şey yapamamasıydı. ‘Gerçek evimiz, Öz’ümüzdür,’ ya da ‘Yalnızca birkaç değerli taş çalmak için bir pencereye tırmanıyorum,’gibi şeyler söylüyordu. Birçok soruma aynı yanıtı verdi.</span> <span style="font-style:italic;">‘Bütün yeteneklerin kaynağı Öz’dür.’</span></p>
<p><span style="font-style:italic;">Bir noktada,</span> <span style="font-style:italic;">‘Her kim Öz’e ulaşırsa, bütün güç onun olur. Bu gücün bir sınırı olmaz,’ dedi. Ardından eğilerek, avuçlarını yere dayadı ve</span> <span style="font-style:italic;">‘Burada bir yerde,’ diye ekledi (bunu yaptığında kahkaha atmamak için kendimi tutmak zorunda kaldım). Sonra da bana bakıp ‘Ama belki de, yeteneğin hava olduğundan, sence havada mıdırV diye sordu. Konuşmamızın başından beri ilk defa gerçekten benimle ya da yeteneğimle ilgilendiğini düşündüm. Onun zayıf tarafı bu: Her zaman daha fazla bilgi edinmek için çırpınıyor.</span></p>
<p><span style="font-style:italic;">Yanıtım</span> <span style="font-style:italic;">‘Elbette benim için yanıt hava,’ oldu.</span></p>
<p><span style="font-style:italic;">Ama evime dönüp de ellerimi taştan duvara dayadığımda, belki de haklı olduğunu düşündüm. Belki de yanıt topraktı.*</span></p>
<p>Nesbitt günlüğü kapatıp bir şey söyledi ama cadı güçlerinin sırrının toprakta olduğu hakkında düşündüğümden ne dediğini yakalayamadım. Bunun doğru olduğunu hissediyordum: Yanıt topraktı. Yeteneğine geri kavuşması için Gabriel’e yardım ederken toprağı kullanmıştım. Trans halindeyken ve ellerimiz kazıkla birleşmişken, Galler’e gitmiştik. Yani, en azından zihnimizde gitmiştik. O esnada ne olduğundan emin değildim ama kazık toprağa ve göğsümle kalbime girdiğinde, bir şeyle bağlantı kurmuştuk. Göğsüme dokunup, kazığın bıraktığı yara izini hissettim. Gabriel’e baktığımda “Benim için yanıt hava,” dedi.</p>
<p>Mercury’nin Ledger’ı kıskandığı apaçık belliydi. Ama aynı zamanda ondan etkilenmişti. Ledger, bugüne dek karşılaştığım hiçbir Ak ya da Kara Cadı’ya benzemiyordu.</p>
<p>“Van, Ledger’m nasıl biri olduğunu söyledi mi? diye sordum Nesbitt’e.</p>
<p>“Bunu sormana memnun oldum çünkü ben de aynı soruyu Van’a sordum. Sakin, hoş ve makul biri olduğunu söyledi.”</p>
<p>Durum daha açık bir hal kazanmaya başlamıştı. Sakin, hoş ve makul... En azından onunla dövüşmem gerekmeyecek gibi görünüyordu.</p>
<p>“Demek Ledger’a harita odasından ulaşabiliyoruz ve harita odası da burada,” dedim haritadaki kahverengi noktaya işaret ederek.</p>
<p>Nesbitt sırıttı. “Evet. P’deki... Yani Philadelphia’daki evin kilerinde. Evin adresi günlükte yazıyor.”</p>
<p>“O halde kolay,” dedim. “Gelmek istemediğine emin misin?”</p>
<p>Nesbitt’in bunu düşündüğünü gören Gabriel “Orada Avcı olacağını sanmıyorum,” dedi. “İlginç olabilir.”</p>
<p>Nesbitt gülümseyerek “İlginç olacağına eminim,” dedikten sonra başını iki yana salladı. “Sakıncası yoksa beyler, bunu size bırakacağım.” Ayağa kalkıp çıkmaya hazırlanırken “Neredeyse unutuyordum,” dedi. “Yanınıza ne alacağınızı düşünmeniz gerekiyor. Demek istediğim, simgesel bir şey. Barışçıl bir ziyaret için orada olduğunuzu gösterecek bir şey.”</p>
<p>“Van ne götürmüştü?” diye sordum.</p>
<p>“Mercury’nin koleksiyonundan aldığı elmas bir kolye. Ama bu bir silahtı. Kolyeyi takan ölüyor.”</p>
<p>“Güzel.”</p>
<p>“Van kolyeyi geri getirdi.”</p>
<p>“Ledger’a Vardian Muskası’nın yarısını verdi. Bu herhalde elmastan daha nadir ve değerli bir şey,” dedi Gabriel.</p>
<p>“Doğru,” dedi Nesbitt. “Eh, artık yanınıza ne alacağınıza kendiniz karar verirsiniz. Ben akşam yemeğini yapmaya gidiyorum. Birlikte son yemek, ha?” Odadan çıkarken “Hatırladığım kadarıyla Mercury’nin burada kaliteli şarapları da vardı,” dedi.</p>
<p><a id="bookmark2"></a>son gece</p>
<p>Nesbitt mutfağa gittikten sonra, Gabriel’i kütüphanede bırakıp sığmakta dolaşmaya başladım. Ama amaçsız değildim; nereye gittiğimi biliyordum.</p>
<p>Annalise’le birlikte kaldığımız yatak odası bıraktığımız gibi duruyordu. Etrafa kırışmış kıyafetler saçılmıştı; yastık bile halen içeri göçmüş görünüyordu. Orada yattığımızı, Annalise’in başını göğsüme dayadığını hatırlıyordum. Annalise’i uyandırmak için kullandığım küçük iksir şişesi şifonyerin üzerindeydi. Gecedumanı kâsesi de buradaydı. Kâsenin önünde öpüşmüş, birbirimizi okşamıştık. Onu seviyordum. Onu çok seviyordum. O yumuşak, nazik, tatlıydı. Burada birlikte geçirdiğimiz zaman çok güzeldi. Yalnızca birkaç gündü ama özeldi. O mu değişmişti, ben mi? Yoksa ikimiz birden mi? O kadar değiştiğimi sanmıyordum ama belki de değişmiştim. On bir yaşından beri tanışıyorduk ama belki de birbirimizi o kadar iyi tanımamıştık. Belki de birbirimize baktığımızda yalnızca görmek istediğimizi görmüştük.</p>
<p>Yatağa baktım. Artık ona karşı yalnızca tiksinti hissettiğimden, burada Annalise’le yattığımı, konuştuğumu,</p>
<p>öpüştüğümü düşünmek çok tuhaftı. Öfkem, kızgınlığım yalın bir nefrete dönüşmüştü.</p>
<p>Yatağın altındaki bir şey gözüme takıldı. Çekip çıkardığımda bunun Annalise’in Mercury’nin gardırobundan aldığı ipek gecelik olduğunu gördüm. Annalise bunun içinde inanılmaz görünüyordu. Ona sarıldığımda ipeğin tenimde bıraktığı hissi halen hatırlıyordum. Onunla öpüşmek ve diğer her şey çok güzeldi.</p>
<p>Artık ondan tiksiniyordum ve onun da benim hakkımda ne hissettiğini merak ediyordum. Babama gittikçe daha çok benzediğimi düşünüyordu. Marcus her zaman sorundu. Annalise’le onun hakkında çok fazla konuşma-miştık ama onu sevdiğimi biliyor ve bunu anlayamıyor-du. Sanırım kendi babasından nefret ettiği için, benim de Marcus’tan nefret etmemi bekliyordu.</p>
<p>İttifak için çalışırken Annalise’le Marcus hakkında yaptığımız kısa bir konuşmayı hatırlıyordum. Bana Marcus’un nerede uyuduğunu sormuştu. “Herkesten uzakta,” demiştim. “Kimse tarafından rahatsız edilmeyeceği, kendini güvende hissedeceği bir yerde.”</p>
<p>“Bir çadırda mı?” Sanırım Annalise bunu, yanıtın çadır olmadığını bildiğinden sormuştu.</p>
<p>“Hayır. Marcus...” Ona babamın mağarasından bahsetmek üzereyken durmuştum. Burası, daha önce Marcus’la birlikte kaldığımız, dikenli çalıların içindeki yeri andırıyordu. “Bir gün seni oraya götürürüm.”</p>
<p>“Bugüne dek onunla hiç konuşmadım.”</p>
<p>“Kampta kalmaktan hoşlanmıyor.”</p>
<p>Ertesi gün babamı görmeye gitmiş, mağarasında onunla birlikte oturmuştum. Onunla olmak iyi hissetmemi sağlıyordu. Ona, Annalise’in kendisiyle tanışmak istediğini söylediğimde “Gerçekten ciddiysen onu buraya getirebilirsin,” demişti.</p>
<p>Ama bunu yapmamıştım. Bu, Annalise’le aramızın bozulmasının birkaç gün öncesindeydi ve Marcus’u soruna dâhil etmek iyi bir fikir gibi gelmemişti. Dürüst olmak gerekirse, Annalise’in Marcus’u ve Marcus’tan aldığım tarafımı asla anlayamayacağını biliyordum. Dahası, babamın mağarasında kendini rahat hissetmeyeceğine de emindim.</p>
<p>Geceliği yüzüme yaklaştırıp yumuşaklığını hissettim. Ve yere bıraktım.</p>
<p>Nesbitt her zamanki gibi çok fazla yemek yapmıştı. Aslına bakılacak olursa, masadakiler sekiz kişiye yeterdi. Çorbayla taze ekmeğin ardından yahni ve bol sebze geldi. Nesbitt de çok fazla şarap içti. Ben hiç içmedim; Gabriel ise akşamın tamamını tek bir kadehle götürdü. Yemek, sığmak, Mercury ve Van hakkında konuştuk. Nesbitt bize Van’la birlikte yaptıkları şeyler ve dünyanın dört bir yanında gittikleri yerler üzerine hikâyeler anlattı. Gençken Van’ın kendisini nasıl bulup eğittiğinden ya da Nesbitt’in suflesine bayıldığı halde, muzlu kremalı turtasının tadına bile bakmadığından bahsetti. Bu hikâyelerin sonunda neredeyse ağlayacak hale gelmişti. Nesbitt’in îttifak’tan ayrılmasına memnundum; hayatında daha iyi bir şey, inanacağı bir şey bulmasını istiyordum. Bir yerlerde sakin bir hayata geçmek ve “doğru kadını” bulup çocuk sahibi olmak istediğini söyledi. Bunu duymak beni şaşırttı. Tanıdığımız ve kaybettiğimiz, çoğu BS’de can veren</p>
<p>insanlardan konuştuk. Sameen, Claudia, birlikte eğitim aldığımız genç cadılar, Londra’da tanıştığım ve îttifak’m keşif kolunda çalışırken öldürülen Melez arkadaşım Ellen ve cesetleri gömülemeyen, doğru düzgün hatırlanamayan diğerleri... Bu savaşta daha kaçımızın öleceğini düşünmeden edemedim.</p>
<p>Gece ilerledikçe Nesbitt’in konuşmasından hiçbir şey anlamamaya başladık ve en sonunda masada sızıp kaldı. Gabriel onu yatağa götürmemiz gerektiğini söylese de, bence mutfak zemininde uyumasında sakınca yoktu. Ama Gabriel bunun birlikte son gecemiz olduğu için onunla ilgilenmemiz gerektiğinde direttiğinden, Nesbitt’i sandalyesinden kaldırdık. Gabriel gecedumanı kâsesini eline aldı ve Nesbitt’i yatak odalarından birine taşıyıp yatağa yatırdık. Gabriel’in bana fırlattığı birkaç battaniyeyle kendime yerde bir yatak hazırladım. Gabriel de aynısını yaptı.</p>
<p>Uykuya daldım.</p>
<p>Harikulade uykum ancak yarım saat sürdü çünkü horlama sesiyle uyandım. Bu gürültülü, düzensiz ve şüpheye yer bırakmayacak şekilde AvustralyalI bir horlamaydı.</p>
<p><span style="font-style:italic;">Piç kurusu!</span></p>
<p>Kalktım. Horlamayı duymazdan gelmek imkânsızdı. Özellikle de horlayan budalayı boğarak buna bir son verebileceğinizi biliyorken.</p>
<p>Gecedumanmın ışığı odaya zayıf, yeşil tonda bir aydınlık sağlıyordu. Nesbitt bu ışıkta hayalet gibi görünüyordu. Sırtüstü uyuyordu; ağzı açıktı. Onu yana çevirdiğimde homurdansa da uyanmadı. Başında durup bekledim, içini çekti. Horlama kesilmişti. Sessizce nefes alıyordu.</p>
<p>Yere attığım battaniyelerime dönüp tam uzanacakken horlama yeniden başladı.</p>
<p>Yeni bir tür kâbustu bu!</p>
<p>Nesbitt’i öldürdüğüm bir görü görmemiştim ama odadan çıkmadığım takdirde bunu yapabilirdim. Gabriel uyuyormuş gibi görünüyordu. Gecedumanının bir kısmını küçük bir kâseye koyup sessiz bir yer bulmak için dışarı çıktım. Koridordaki bir sonraki odada rahat görünen bir yatak olsa da, başka bir yere gitmenin dürtüsünü hissediyordum. Sığmağa döndüğümüzden beri uzak durduğum odaya.</p>
<p>Sakındığım oda yalnızca bir banyoydu. Şu anda çok soğuktu. Küvet halen kan lekeleriyle kaplıydı. Mercury’nin kanıydı bu. Mercury’yi öldürdükten sonra burada yıkanmış; burada Gabriel’le öpüşmüştüm.</p>
<p>Lavaboya gidip aynaya baktım. Gecedumanının yeşilimsi ışığında daha yaşlı ve tuhaf bir şekilde gerçek değilmişim gibi görünüyordum. Yüzüme dokunup, çocukken Jessica’nm fotoğraf çerçevesiyle vurduğu yerdeki yara izini hissettim. Sanırım o zamanlar üç-dört yaşlarmdaydım; bu durumda Jessica da on ya da on bir olmalıydı. Dört kardeştik ve Jessica en büyüğümüzdü. Gerçi o üç kardeş olduklarını ve yanlarında bir de Yarı Kara bulunduğunu söylerdi. Jessica’nm bana karşı nazik olduğu tek bir an bile hatırlamıyordum. Doğduğum andan itibaren benden nefret etmişti. Bu bir açıdan anlaşılırdı; babam onun babasını öldürmüştü. Ama Arran’la Deborah, Marcus’un yaptığı şey yüzünden beni asla suçlamamışlardı.</p>
<p>Gözlerime bakmak için saçlarımı geriye attım. Gözlerim her zamanki gibiydi. Siyah gözler ve karanlıkta ya-</p>
<p>vaşça dönen, boş üçgenler. Boynumdaki dövme de olduğu yerde duruyordu. K 0.5.</p>
<p>Yanağıma dokunduğumda kirli sakalı hissettim. Halen çok sık tıraş olmam gerekmiyordu. Daha on yedi yaşındaydım. Çenemle kirli sakalım on yedisindeki bir çocuğa uygundu ama gözlerim... Ve belki ruhum da... Yüz on yedi yaşında olduğumu gösteriyordu. Sanırım on yedi yaşındaki sıradan bir çocuğa kıyasla çok daha fazla şey yapmıştım.</p>
<p>Yüzüme baktığımda babamı da görüyordum. Onun gençliğiydim. Yaşadığım sorunların bir nedeninin de bu olup olmadığından emin değildim. Bana bakan herkes Marcus’u, onun efsanesini, öldürdüğü ve yediği insanları görüyordu. Belki Annalise için de aynısı geçerli olmuştu. Bir süre sonra bana baktığında beni değil, yalnızca Marcus’u görmeye ve onunla ilgili hikâyeleri düşünmeye başlamıştı.</p>
<p>Bir tarafım, babamın Marcus olmasından gurur duyuyordu. Onun gibi olduğum için gururluydum. Birçok açıdan birbirimize benziyorduk. Dövüşmek ya da çizim gibi konularda iyiydik ve yeteneğimiz de aynıydı. İkimizin de asıl yeteneği hayvana dönüşmekti. İkimiz de yalnızlıktan hoşlanıyorduk. Ama ona hiç benzemediğim taraflar da vardı. Annemle ninem Ak Cadı’ydı ve...</p>
<p>“Selam.”</p>
<p>Aynaya baktığımda Gabriel’in kapı eşiğinde durduğunu gördüm. “Nesbitt seni de mi uyandırdı?” diye sordum.</p>
<p>Yanıt beklediğim bir soru değildi; Gabriel de bir şey demedi zaten. O kapı eşiğinde dikilirken ben de lavaboya doğru eğildim.</p>
<p>“Sen iyi misin?” diye sordu. îçten bir soruydu bu.</p>
<p>Aynaya bakarak “Evet, harikayım ” dedim.</p>
<p>Bir şey demedi.</p>
<p>Başımı kaldırıp aynadaki yansımasına baktım. “Sen kaç yaşındasın Gabriel?”</p>
<p>&quot;Hmmm... On dokuz.”</p>
<p>Ona döndüm. “Daha büyük gösteriyorsun. Yirmi, yirmi bir gibi.”</p>
<p>Başını iki yana salladı. “On dokuzuma daha birkaç ay önce girdim. Büyük bir parti vermiştim ama kaçırdın.” Bir an için, Greatorex ve acemilerle gerçekten bir parti yaptıklarını düşünerek davet edilmediğim için kıskançlığa kapıldım. Ama elbette şaka yapıyordu. Gerçi bundan birkaç ay önce Annalise’leydim ve Gabriel’in ne yaptığından haberim yoktu.</p>
<p>“Haberim olsaydı bir şey yapardım ben de. Demek istediğim, doğum günün için.”</p>
<p>“Sanmam.” Sırtını kapı eşiğine yasladı; banyoya girmeyeceği belliydi. “Her neyse. Sorun değil. Doğum günüm umurumda değil.”</p>
<p>Bunu söylemesi beni rahatsız etti. Bence umurun-daydı. Belki doğum günü umurunda değildi ama doğum gününün ne zaman olduğunu bilmemem, hatta bunu hiç sormamam umurundaydı.</p>
<p>Ama ona halen hediye verebilirdim. Gabriel bana nedensiz yere bir bıçak hediye etmişti. Ve Gabriel söz konusu olduğundan, hiç de şaşırtıcı olmayan bir şekilde, bu mükemmel bir hediyeydi. Güzel ve kullanışlıydı. Diğer taraftan, bıçağı bana verirken o kadar gergindi ki bu hiç de Gabriel değildi. Bunu gerçekten yapmak istiyordum. Gabriel’e bir hediye vermek; bunun özel ve önemli olduğunu açıkça ortaya koymak istiyordum.</p>
<p>“Sana halen bir hediye verebilirim.”</p>
<p>“Öyle mi?” dedi şüpheyle.</p>
<p>“Bir bıçak ya da... Bilmiyorum ki... Bir kitap... Bir şey işte.”</p>
<p>“Bu hoş olurdu,” dedikten sonra ekledi. “Hoş şeyler yapmak güçlü taraflarından biri sayılmaz.”</p>
<p>“Evet... Üzgünüm.”</p>
<p>“Üzgün olduğunu mu söyledin sen?” Daha iyi duyabilmek istermiş gibi başını iki yana salladı. “Bunu bana tanıştığımızdan beri ikinci kez söylüyorsun.”</p>
<p>Gabriel’e çok fazla özür borçlu olduğumun farkı nday-dım. Ona karşı dürüst davranmamdan ne kadar memnun olduğunu söylemişti ve son zamanlarda, ondan özür dilediğim ilk seferin ardından, bunun için çabalasam da aklımda dönenlerin küçücük bir kısmını bile onunla pay-laşamamıştım. Banyoya girmesini istiyordum ama kapı eşiğinde durmaya devam ediyordu. Son kez burada birlikteyken olan şey yüzünden içeri girmeyeceğini biliyordum. Onunla bu banyoda öpüşmüştük.</p>
<p>Bu öpüşme ve ne kadar iyi olduğu hakkında çok düşünüyordum. Nasıl sıçıp batırdığım hakkında da çok düşünüyordum.</p>
<p>Gabriel’i öptüğüm için pişman değildim. Bunu yapmak istemiş ve yaptığımda iyi hissetmiştim. Öpüşmemizi düşündüğüm çoğu an bunu daha iyi yapmış, bu kadar kısa tutmamış ve onu bırakıp gitmemiş olmayı dilerken buluyordum kendimi. Ama o zamanlar hayatımda Annalise vardı. Mercury’yi yeni öldürmüştüm. Korkmuştum. Ama asıl neden Annalise’ti.</p>
<p>O gün Gabriel’i öpmek istemiştim ve öpmüştüm. Güzeldi. Ve bunu bir daha yapmak istiyordum.</p>
<p>Gabriel içeri girmiyordu. Sanırım benden uzak durmasının nedeni, bundan önceki sefer her şeyi mahvetmemdi. Ama öpüşmemiz kötü değildi. Bunu bir daha yapmama izin verip vermeyeceğini bilmiyordum ama deneyecektim. Bu defa daha iyi olmasını istiyordum.</p>
<p><span style="font-style:italic;">Siktir!</span> Lavaboyla kapının arası epey uzun bir yol gibi göründü. Bu defa gerçekten sıçıp batırmak istemiyordum.</p>
<p>Ona dokunmak, onu öpmek istiyordum.</p>
<p>Aynaya dönüp kendime baktım. Berbat görünüyordum. Gözlerimi kapadım. Gabriel’i öpmek istediğim dışında ne düşündüğümden emin değildim. Arkama dönüp ona doğru bir adım attım. Sonra bir adım daha. Attığım her adımla birlikte, ona ulaşıp önünde dikilene dek, hissettiğim beceriksizlik ve kararsızlık azaldı.</p>
<p>Sol elimi kaldırdım ve parmağımın ucuyla kaşının üzerinden geçen yara izine dokundum. “Bunun için her zaman özür dilemek istedim. Yani, gözün için. Sana vurduğum için.”</p>
<p>Yerinden kıpırdamadı. Nefes bile almıyordu sanki.</p>
<p>“Seni kör bırakabilirdim,” dedim yara izini okşayarak. Soluk bir izdi artık. Yalnızca birkaç santim uzunluğunda olmasına rağmen geniş bir izdi.</p>
<p><span style="font-style:italic;">Siktir!</span> Bu zordu. Titriyordum. Gene de sol elimi aşağı indirerek parmaklarımın ucuyla önce yanağına, ardından çenesiyle boynuna dokundum. Omzuna düşmüş saçlarını okşadım. Dudaklarımı dudaklarına yaklaştırıp “Üzgünüm,” dedim. Dudaklarımız dokundu. Artık nefesini ağzımın içinde hissediyordum. Nefeslerimiz iç içe geçti; ağızlarımız hafifçe aralanmıştı. “Yara izi için üzgünüm.”</p>
<p>Dudaklarımızın dokunması çok hoş bir his veriyordu. Artık onu öpmek istiyordum ama bunu çok nazik bir şekilde yapmalıydım. Öpücüğüme karşılık vermediğini anlayıp da gözlerimi açtığımda, gözlerinin kapalı olduğunu gördüm. “Sana vurduğum için üzgünüm.” Bunu söylerken dudaklarımız bir kez daha dokundu ve onu yeniden öptüm. Gözleri kapalıydı. Halen öpücüğüme karşılık vermiyordu. Yerinden kıpırdamamıştı belki ama bana da yaklaşmıyordu.</p>
<p>Boynundaki elim saçlarına dokunuyordu. Onu bir daha öpmek istesem de buna cesaret edemiyordum.</p>
<p>“Üzgünüm. Canını yaktığım için üzgünüm,” diyebildim yalnızca. Bunu söylerken dudaklarımız birbirine dokundu. Bundan hoşlanıyordum. Onun da bir şeyler yapması için deliriyordum.</p>
<p>Ama halen hiçbir şey yapmıyordu.</p>
<p>“Gabriel, üzgünüm. Elimden geldiğince nazik olmaya çalışıyorum.”</p>
<p>Hiçbir şey.</p>
<p>“istediğin buysa, sonsuza dek burada bekleyebilirim. Tekrar tekrar özür dileyebilirim.”</p>
<p>Birdenbire, elini belimde hissettim. Önce belimin bir yanına nazikçe dokundu ve ardından iki eliyle beni tutup kendine çekti. “Daha sık nazik olmalısın,” dedi. Bunu çok yavaş söylemişti. Konuşurken dudaklarımız birbirine değiyordu. Ardından Fransızca bir şeyler söyledi. Ve en sonunda beni öptü.</p>
<p>Uzun süre öpüştük. Gabriel’in beni götürdüğü yatak odalarından birinde öpüşmeye devam ettik. Birbirimizi şovduk ve öpüşmenin ilerisine geçtik. Seviştik. Güzeldi. Çok güzeldi. Çok terliydi. Ardından birlikte uyuduk. Çırılçıplak, ter içinde uykuya daldık. Gece uyanıp yeniden Öpüşmeye başladık ve bir kez daha seviştik. Gabriel yara izlerimi, vücudumun her bir santimini öperken uykuya daldım.</p>
<p>Uyandığımda Gabriel uyuyordu. Yavaşça hareket edip göğsünü öptüm ve kalp atışlarını dinledim. Burada kalmak, kalp atışlarını dinlemek istedim. Kendimi tuhaf hissediyordum. Hayatım boyunca hiç böyle hissettiğimi hatırlamıyordum. Sanırım mutluydum. Gözlerimi kapadığımda, gelen şey uyku değil, serin bir karanlık oldu. Bir görüydü bu.</p>
<p><span style="font-style:italic;">Bir nehir, ağaçlar, hafif eğimli tepeler vardı. Öten kuşları duyuyor, güneşi tenimde hissediyordum. Burası çok güzel bir yerdi. Her zaman hayal ettiğim türden bir yer. GabrieVleydim ve Gabriel de benimleydi.</span></p>
<p><a id="bookmark3"></a>haritalar</p>
<p>Mutfakta sırtı bize dönük olan Nesbitt hafifçe sallanıyordu. Galiba halen sarhoştu. Onu uyandırıp yataktan dışarı sürükledikten sonra iki koca bardak su içip inlemekten başka bir şey yapmamıştı.</p>
<p>Sırtını doğrultup “Bu size ders olsun, çocuklar,” dedi. “Alkol bütün kötülüklerin anasıdır”</p>
<p>“Ders alması gerekenin biz olduğumuzu hiç sanmıyorum,” dedim.</p>
<p>“Biraz kötü hissettiğimi kabul ediyorum.”</p>
<p>“Aynı zamanda bok gibi görünüyorsun,” dedikten sonra ekledim. “Çok iyi koktuğunu da söyleyemem.”</p>
<p>“Sağ ol birader.” Bize doğru döndüğünde halinin gerçekten berbat olduğunu gördüm. Teni soluk griye çalıyordu, gözleri kan çanağıydı, sakalları uzamıştı. On yaş büyük gösteriyordu. “Geceyle ilgili çok fazla şey de hatırlamıyorum &quot;&#160;“Yemek yaptın, konuştuk. Sen çok içtin. Bütün akşam konuşup içmeye devam ettin. Üç şişe şarabın ardından bir de bunu içtin.” Gabriel gülümseyerek elindeki boş vis-ki şişesini kaldırdı.</p>
<p>Nesbitt titreyerek “Ben yatağa geri dönüyorum,” dedi. “Bunu biz gittikten sonra yapabilirsin ” dedim.</p>
<p>“O halde acele edin.” Elini pantolonunun cebine atıp bir tomar Amerikan doları çıkardı. “Bunu dün Mercury’nin odasında buldum. Ledger’a hediye olarak ne vereceğinizi kararlaştırdınız mı?”</p>
<p>Gabriel sırt çantama vurarak “Mercury’nin birkaç günlüğünü aldık,” dedi. “Ledger hakkında yorumların olduğu günlüklerle, harita odasının nerede olduğunu gösteren haritaları götüreceğiz. Yaşadığı yerin gizliliğini korumak için elimizden geleni yaptığımızı gördüğünde Ledger’m memnun olacağını düşünüyorum.”</p>
<p>Gabriel’le bu konuyu konuşarak, parasal değeri olan bir şey götürmememiz gerektiğini düşünmüş ve Ledger’a uygun, büyülü bir nesne de aklımıza gelmediğinden, bu fikirde karar kılmıştık.</p>
<p>Nesbitt bizi New York’a çıkan geçide götürdü. Vedalaşma vakti gelmişti. Bir daha Nesbitt’i görüp görmeyeceğimizden emin değildim. İçimde bunun birbirimizi son görüşümüz olduğuna dair bir his olsa da, belki de üçümüzün düştüğü kasvetli hal yüzünden böyle hissediyordum. “Evlenirsem düğünüme gelmek zorundasınız,” dedi Nesbitt. “Felaket bir düğün olacaktır ve senin de sağlam partilerden hoşlandığını biliyorum evlat.”</p>
<p>“Hayatımda hiç partiye gitmedim.”</p>
<p>Nesbitt başını iki yana salladı. “Acaba bu beni neden şaşırtmadı?” Ve bana sarılarak “Seni özleyeceğim,” dedi.</p>
<p>Beni bıraktıktan sonra GabrieFe sarıldı. “Seni de özleyeceğim Gab. Kendine de, ona da iyi bak.”</p>
<p>Geriye çekildi. “Şimdi, müsaade ederseniz gidip kusacağım”</p>
<p>Gabriel sol eliyle sağ elimi tuttu, parmaklarını parmaklarıma kenetledi ve geçide uzandı. Vücudum geçidin karanlığına süzülürken son bir kez arkama dönüp tek başına duran, silikleşen Nesbitt’e baktım.</p>
<p>Zifiri karanlıktı ama başımın döndüğünü hissettiğimden ilerlediğimizi anladım. Baş dönmesini engellemek için nefesimi vermem gerektiğini biliyordum. Nefesimi bırakıp hislerime odaklandım. Hissettiğim şey soğuktu. Gabriel’in tuttuğu elim dışında, bütün vücudum kemiklerime dek üşüyordu. İleri, en azından ilerisi olduğunu sandığım tarafa baktığımda ışık göremedim. Ciğerlerimdeki hava tükeniyordu. Bir dakikadan daha uzun süredir geçitte olmalıydık.</p>
<p>Sert bir zemine çarptık. Yeniden nefes alabiliyordum. Bir ara sokağın karanlık bir köşesinde, büyük bir çöp konteynerinin arkasına sıkışmıştık. Kirliydi ama bu, ormandaki kirlilik gibi değildi. Buradaki pislikti.</p>
<p>Nerede olduğumuzu anlamak için ana caddeye çıktığımızda, Gabriel tren istasyonuna gitmemiz gerektiğini söyledi. Hayatım boyunca büyük kentlerde çok az bulunmuştum ama burası Londra’dan farklı görünüyordu. Ba-sel ya da Barselona’dan ise çok, çok farklıydı. Diğer taraftan, elektriğin neden olduğu tıslama aynıydı. Geçitten çıktığımız andan itibaren bu tıslama zihnimde sabit bir gürültüye dönüşmüştü. Bu beni rahatsız etmiyor ya da yaptığımız şeye odaklanmamı engellemiyordu ama tıslama zihnimde sürerken bir Avcı’nın yakınlarında olduğumuzu asla anlayamazdım.</p>
<p>Hava karardığından metroyu kullanamayacağımız, hatta taksi bile tutamayacağımız için yürümeye başladık. Yanından geçtiğimiz insanların arasında cadı olup olmadığına bakıyorduk (Gabriel bana buranın Ak Cadı bölgesi olduğunu söylemişti) ama gecenin bu saatinde sokaklarda çok fazla insan yoktu. Sirenlerini açmış bir polis otosu yanımızdan geçtiğinde, Gabriel beni bir ara sokağa itip duvara yasladı. Bunu yapmasına izin verdim. Tehlikede olmadığımızı biliyordum, bunlar yalnızca fersizdi ama Gabriel de her zamanki gibi Gabriel’di işte. Hem soğuk havada, sırtımı yasladığım soğuk duvarda, vücuduma dayanmış vücudunun sıcaklığını hissetmek çok güzeldi. Caddeye dönük başını bana çevirdi ve daha da sokularak dudaklarıma bir öpücük kondurdu. Yola devam etmek için kendini geri çekmek üzereyken onu tuttum, döndürüp duvara dayadım ve dudaklarını, yanaklarını, boynunu, kulaklarını öptüm.</p>
<p>“Bütün arkadaşlarınla böyle öpüşür müsün?” diye sordu. Aylar önce onunla ilk öpüşmemizin ardından sorduğu soruydu bu. Göğsünü öptükten sonra ağzına doğru çıktım ve dudaklarına bakarak “Yalnızca seninle,” dedim. Çok ciddi olmamaya çalışıyordum ama Gabriel’in yüzünde ciddi bir ifade olduğunu gördüm. “Ve her zaman senin arkadaşın olacağım.”</p>
<p>“Biliyorum.”</p>
<p>Onu son bir kez öptükten sonra, hızlı adımlarla yola koyulduk. Artık her yerde daha çok insan ve otomobil vardı. Tren istasyonuna ulaştığımızda hava aydınlanmaya başlamıştı, içeri girip tren saatini öğrendikten sonra beklemek için bir kafeye oturduk.</p>
<p>Kahve, sıcak çikolata, kruvasan ve meyve aldık. Bir süre boğuştuğum minik şeker paketlerini en sonunda parçalayarak açıp fincanıma boşalttıktan sonra, kâğıt parçalarını da sıcak çikolatama kattım. Gabriel uzanarak parmak uçlarıyla elimin sırtına dokunduğunda durup sakinleştim. Ben elimde bir başka şeker paketini tutarken ve Gabriel de elimi hafifçe okşarken, bir süre böyle kaldık. Gabriel bana ailesini, Amerika’ya nasıl geldiklerini, Florida’ya yerleştikleri dönemi ve kız kardeşi Michelee ihanet eden kızı nasıl vurduğunu anlattı. Gabriel konuşurken ellerime bakarak, bu ellerin bugüne dek kaç insanı öldürdüğünü ve bundan sonra kaç kişiyi daha öldüreceklerini düşündüm.</p>
<p>Saati geldiğinde trene binip yan yana oturduk ve soluk griden açık maviye dönen göğün altında dünya hızla akarken camdan dışarı baktık. Binaların yerini karla kaplı araziler aldı ve bir süre sonra yeniden evler görmeye başladık. “İnmemiz lazım,” dedi Gabriel.</p>
<p>Adresi bildiğini söyleyen bir taksicinin arabasına atladık. On dakika sonra, karların yol kenarına sürüldüğü banliyö mahallelerinden geçmeye başladık. Ardından kırsal kesime girdik; yollar artık buz kaplıydı. Taksici, günlerdir kar yağmadığı halde yolların halen doğru düzgün temizlenmediğinden yakındı. Çok geçmeden durup “Burası,” dedi.</p>
<p>Yolun biraz ilerisinde, kimse oturmuvormuş gibi görünen bir ev vardı. Evin etrafındaki kara dokunulmamıştı. Gabriel taksiciye ödemeyi yaptıktan sonra arabadan indik. Biz yolun kenarında dikilirken herifin arabayı çevirmesi sonsuza dek sürdü. Ama en sonunda geldiğimiz yönde gözden kayboldu.</p>
<p>Kar, çizmelerimizin altında gıcırdarken eve doğru yürüdük. Hava gerçekten çok soğuk olmasına rağmen, parlak güneş ışığı yüzünden ellerimizi, kıstığımız gözlerimize siper etmek zorunda kaldık.</p>
<p>On kapı da, arka kapı da kilitliydi. Ama Gabriel’in yanında Mercury’nin büyülü firketelerinden biri olduğundan, arka kapıyı kolay bir şekilde açtı. İçeri girmeden önce kolunu tutup “Koruma büyüsü yok mudur?” diye sordum.</p>
<p>Gabriel buna omuz silkti. “Nesbitt böyle bir şeyden bahsetmedi.”</p>
<p>“Ama Nesbitt buraya gelmedi.”</p>
<p>‘Ama Van geldi. Kapılarda büyü olsaydı yakalanırdı.” Ve kolunu kurtarıp içeri adımını attı. Bekleyip etrafıma baktım. Her yer sessiz olduğundan ben de Gabriel’in peşinden içeri girdim.</p>
<p>Harap durumdaki eski eve rutubet kokusu sinmişti. Bazı odalarda halı vardı. Halen kornişlerinde asılı perdeler çekiliydi. Ama evdeki yegâne mobilya bir yatak odasındaki kırık bir sandalyeydi. Ahşap merdivenden kilere inmeden önce, içeride kimsenin ve hiçbir şeyin olmadığından emin olmak için üst katla giriş katını kontrol ettik. Basamakları inerken, kilerdeki ışık çalışmadığından fenerlerimizi açtık.</p>
<p>Alçak tavanlı, beton zeminli kilerde hiçbir şey yoktu.</p>
<p>“Harita odasının nasıl bir yer olduğunu bilmediğimi kabul ediyorum ama içinde haritalar olan bir oda görmeyi bekliyordum,” dedim.</p>
<p>“Evet”</p>
<p>Gabriel fenerini duvarlara tuttu.</p>
<p>“Sence haritaları buraya gelen biri almış olabilir mi?” diye sordum.</p>
<p>“Bilmiyorum. Ledger söylendiği kadar güçlüyse, herhalde burada bir büyü işi dönüyor.”</p>
<p>“Belki de burada, harita odasına açılan başka bir geçit vardır.”</p>
<p>“Burası olmalı. Mercury’nin haritası burayı gösteriyordu. Doğru adresteyiz. Kilerdeyiz işte.”</p>
<p>Etrafta dolanmaya başladım ama bakacak hiçbir şey yoktu. Tavanı, zemini, duvarları kontrol ettim. Burada hiçbir şey yoktu. Oda bomboştu.</p>
<p>“Göremiyoruz ama burada olmalılar,” dedi Gabriel. “Belki de büyülü bir sözcük söylediğimizde haritalar birdenbire görünecektir.”</p>
<p>“Mercury günlüğünde böyle bir şeyden bahsetmiyordu.” Gabriel duvarlara dokunmaya başladı. “Belki de gizli bir oda vardır.”</p>
<p>“Mercury böyle bir şeyden de bahsetmiyordu.”</p>
<p>Duvara yaslanıp Gabriel’in duvarlara dokunarak, hafifçe vurarak odada dolanmasını izledim. Hiçbir şey olmadı. “Bu yanlış,” dedi. “Bir şeyi gözden kaçırıyoruz.” “Belli ki öyle.”</p>
<p>“Belki buradalardı ama Van onları gördüğü için Ledger haritaları başka bir yere götürmeye karar verdi.” Gabriel’in haklı olduğuna, buraya boşu boşuna geldiğimize dair kötü bir his vardı içimde. Hüsranla inleyerek alnımı duvara dayadım. O anda gözüme bir şey takıldı. Yüzüm, beton ya da alçı olduğunu tahmin ettiğim duvara dönüktü ve elimdeki fenerin ışığı duvara aşağıdan vurmuştu. Bu açıdan baktığımda duvar yüzeyinin pürüzsüz olmadığını görebiliyordum. Duvar, tepeleri ve vadileri andıran, minik çıkıntı ve girintilerle doluydu.</p>
<p>“Gabriel, buraya gelip fenerini yandan tutabilir misin?” Yanağımı yüzeye yaslayıp duvarın önünde dikildim. “Ne düşünüyorsun? Duvarın yüzeyi... Bir araziyi andırmıyor mu?”</p>
<p>Duvara baktıkça daha çok detay görmeye başladım. Dağları görebiliyordum. Alçıdaki daha koyu damarlar nehirler olmalıydı. Karanlık lekeler ormanlar, belki de kentlerdi. Yüzümü duvardan çektiğimde az önce baktığım manzara yok oldu. Ama bir kez daha tenimi dayadığımda yeniden görmeye başladım.</p>
<p>Daha fazlasını görmek için hafifçe yana kaydım. “Bu, üzerinden bir nehrin aktığı bir dağı andırıyor.”</p>
<p>Duvara biraz daha yaklaştığımda, manzaraya yüksek bir yerden baktığımı hissettim. Bir kartala dönüştüğümde dünyayı böyle görmüştüm. Detaylar inanılmazdı. Daha yakından baktıkça, daha fazlasını görüyordum. Düzlükler, ağaçlar, göller... Hatta havada çemberler çizerek uçan kuşlar gördüğümü bile düşündüm.</p>
<p>Bu bir haritaydı. Odaya muazzam bir büyü hâkimdi.</p>
<p>Gabriel’e baktığımda, odanın bir başka duvarına dokunduğunu görüp yanma gittim. Bu da bir haritaydı ama farklı bir yeri gösteriyormuş gibiydi. Burada, büyük kayalarla bodur bir bitki örtüsünün olduğu bir çöl vardı. “Bu çok güzel,” dedi Gabriel.</p>
<p>Arran’la izlediğimiz eski kovboy filmlerini hatırladım. “Evet, çorak topraklar.”</p>
<p><a id="bookmark4"></a>çorak topraklar</p>
<p>Haritaya dokunmak için uzandığımda Gabriel elimi tuttu.</p>
<p>“Sadece bir duvar,” dedim. Zaten son on dakikadır dokunuyordum ve kötü bir şey olmamıştı.</p>
<p>“Bu bir harita. Büyülü bir harita. Bunun nasıl çalıştığını ya da içinde ne olduğunu bilmiyoruz. Ama Mercury’nin, yanlış haritaya girildiğinde çok yanlış bir yere gidileceğini yazdığını biliyoruz.”</p>
<p>Duvardan biraz uzaklaştım. “Yani? Sence nasıl çalışıyor? Açma-kapama tuşu filan mı var, yoksa bir büyü mü gerek?” Gabriel, sırt çantamdaki Mercury’nin günlüğünü çıkarıp okumaya başladı: <span style="font-style:italic;">“En sonunda, P’deki evin kilerindeki harita odasını buldum ve bundan sonrası kolay oldu. Ledger, haritaların aşırı ölçüde karmaşık büyülerini</span>, <span style="font-style:italic;">bu haritalara erişim sağlamak için basit bir taleple birleştirmiş.” </span>“Yani bize gereken <span style="font-style:italic;">haritalara erişim sağlamak için basit bir talep?</span></p>
<p>“Öyle görünüyor.”</p>
<p>“Bir fikrin var mı? Demek istediğim, ‘İçeri girebilir miyiz?’ gibi basit bir talep olamaz herhalde. Olabilir mi?”</p>
<p>“Dediğin kadar basit olduğuna dair bir his var içimde,” diyen Gabriel, bir süre duvara baktıktan sonra ekledi. “Haritada gitmek istediğin yere dokunup, oraya gitmek için izin istiyor olabilirsin. Ne bileyim, bunu sorduğunda belki de geçit gibi bir şeyin içine çekiliyorsundur.”</p>
<p>“Tamam. Ama hangi harita?” Odada dolanarak dört duvardaki dört haritaya baktım. Hangisinin doğru harita olabileceğine dair hiçbir fikrim yoktu. Çorak topraklar, karlı dağlar, çöl ve bir de göl kenarındaki kent vardı.</p>
<p>Gabriel de bir süre duvarlara baktıktan sonra yeniden Mercury’nin günlüğünü açtı. “Burada başka bir bilgi yok. Bize gereken <span style="font-style:italic;">haritalara erişim sağlamak için basit bir talep!’ </span>“Peki. O halde haritaya ‘Beni Ledger’a götürebileceksen, lütfen beni içeri al,’ diye sorayım.” Ne düşündüğünü görmek için Gabriel’e baktım.</p>
<p>Gabriel başını salladı.</p>
<p>“Öyleyse ilk olarak hangisini deneyeceğiz?”</p>
<p>“Çorak topraklar,” dedi.</p>
<p>“Neden?”</p>
<p>Gülümsedi. “Kulağa güzel geliyor da ondan.”</p>
<p>“Pekâlâ.” Çorak topraklar duvarına giderek parmaklarımı büktüm. “Ama nereye dokunacağız?”</p>
<p>Haritayı incelediğimizde bize yardımcı olacak belli bir işaret göremedik. “Bence ortada bir nokta seçip giriş izni isteyelim.”</p>
<p>Gabriel bu fikirden çok etkilenmiş gibi görünmemesine rağmen “Tamam. Ama birlikte gideceğiz,” dedi. “Hayır.”</p>
<p>“Evet. Yalnız gidersen, zaten peşinden geleceğim. O yüzden birlikte gideceğiz.” Dediğini yapacağını bildiğim-</p>
<p>den, elini tuttum ve parmağımı hafifçe haritanın ortasına dokundurdum.</p>
<p>Gabriel elimi tutup çekerek “Ledger’m adını da söylemen lazım,” dedi. “Giriş iznini Ledger’dan istemelisin. Yalnızca giriş izni istersen, isteğimiz kabul edilebilir ama Ledger’ın olmadığı, yanlış bir yere gidebiliriz.”</p>
<p>“Tamam,” dedim Gabriel’e gülümseyerek. “Doğru dil İngilizce mi? Yoksa Fransızca denemek ister misin?”</p>
<p>“Ledger o kadar güçlüyse, hangi dili kullanırsan kullan olur bence.”</p>
<p>“Hazır mısın?”</p>
<p>Gabriel başını sallayıp “Harita, lütfen bizi Ledger’a götür,” dedi.</p>
<p>Elbette hiçbir şey olmadı. Ben de “Harita, eğer Ledger...” diye söze girdiğim anda sıcaklığı hissettim. Çözülüp eriyerek haritaya karışıyormuş gibi görünen kolumdan omzuma doğru sıcaklık yükseliyordu.</p>
<p>Sıcaklıkla birlikte etrafım sarı bir parlamayla sarılırken, sıcak suyla dolu bir küvetin içindeymişim gibi hissettim. Bu bir geçitten geçmek gibi değil, sıcak bir çamurun içine batmak gibiydi.</p>
<p>Bir süre sonra parlaklık, dağılan bir sis gibi yok oldu ve dünya yeniden netleşti. Ayaklarımın altındaki kaya bej rengindeydi; tepemde açık, masmavi bir gökyüzü vardı. Güneş gökyüzünde yükselmişti; yoğun, kuru bir sıcaklık hissediyordum. Dar bir vadideydim. Bir çorak topraklar vadisi. Arkamdaki eğimli yüzey dikleşerek yükselirken, önümdeki arazi genişleyerek vadinin tabanına açılıyordu. Yalnızdım. Gabriel yanımda değildi.</p>
<p><span style="font-style:italic;">Siktir!</span></p>
<p>Giriş iznini isterken yanlış bir şey mi söylemiştim? Gabriel’in elini bıraktığımı hatırlamıyordum. Ne yapacağıma dair hiçbir fikrim yoktu. Kilere ya da buradan herhangi bir yere nasıl geri döneceğimi bilmiyordum. GabrieFin kilerde olduğunu ummaktan başka şansım yoktu. Sinirlenmiş olabilirdi ama en azından orada güvendeydi. Bu konuda hiçbir şey yapamazdım. Yapmam gereken bu durumu çözmekti.</p>
<p>Seçeneklerim bayırı tırmanmak ya da vadinin tabanına doğru yürümekti. İkisini de denediğim halde hiçbir şey olmadı. Vadi tabanında yürüdüğümde, hep aynı noktaya basıyor, hiçbir yere gitmiyordum sanki. Uzaktaki bir noktaya, vadinin aşağı kesimindeki kahverengi-kırmızı taş duvarlara odaklanıp oraya doğru koşmaya başladım. Ama bir metreden çok mesafe kat edemedim. Arkamdaki bayırda da aynısı oldu. Ben de on adım ilerideki bir noktaya odaklandım. Oraya da ulaşamadım. Sırt çantamı fırlatmayı düşündüm. Ama kaybettiğim takdirde umurumda olmayacak bir şeyi fırlatmanın daha iyi olacağına karar verdim.</p>
<p>Ceplerimi karıştırdığımda, yanımda yalnızca Avcı kurşunlarıyla Annalise’in beyaz taşının olduğunu gördüm. Kurşunları elime aldım; bir kez olsun işe yararlardı belki. İlk kurşunu bayıra doğru atarak, mümkün olduğunca tepeye yakın bir noktaya isabet ettirmeye çalıştım. Ama fırlattığımda bir an için uçtuğunu sandığım kurşunun ayaklarımın bir metre ilerisine düştüğünü gördüm. Kurşunu alıp bir daha denesem de farklı bir şey olmadı. Vadiden aşağı doğru yuvarlamayı denedim ama bir metre yuvarlandıktan sonra durdu. Ayağımın ucuyla dokundu-</p>
<p>ğumda birkaç santim daha yuvarlansa da, ardından geri dönerek az önce olduğu yerde durdu.</p>
<p>Ben ve kurşunlarım, burada kapana kısılmış gibiydik.</p>
<p>Kuru, engebeli zemine oturup beklemeye başladım. Zemin sert, güneş yakıcıydı. Hiç esmiyordu. Yanımda küçük bir su matarası vardı. Dikkatli davrandığım takdirde birkaç gün yetebilirdi.</p>
<p>Aradan uzun zaman geçti. Halen çantamın yanında oturuyordum. Saatler geçmesine rağmen güneş gökyüzünde hiç kıpırdamamıştı. Belki de haritada sıkışıp kalmıştım. Ama kilerde haritaya bakarken, kuşlar, hayvanlar, nehirler canlıydı ve hareket halindeydi. Burada ise zaman durmuş gibiydi. Zamanı durdurduğumda olduğu gibi, aynı sessizlik, kıpırtısızlık hâkimdi. Ledger bunu yapabilecek kadar güçlü olmalıydı. Haritalar yaratıp beni burada kapana sıkıştırabilir, zamanı durdurabilirdi. Mercury’nin günlüğünde yazanları düşündüm. Ledger’ın ne kadar güçlü bir cadı olduğunu ama gücünü kullan-mıyorken bunun ne anlama gelebileceğini yazmıştı. Bu, herhangi bir şeyin ne anlamı olduğunu sormak gibiydi. Hayatın, koşabilmenin, hayvana dönüşebilmenin, görünmez olabilmenin, kılık değiştirebilmenin... Asıl nokta yeteneğin kendisiydi. Burada Ledger yeteneğini gösteriyordu ama şu ana dek bunu yaparak bana zarar vermemişti. Zaman yeniden akmaya başladığında bu durumun değişmeyeceğini umuyordum.</p>
<p>Yani, zaman yeniden akmaya başlarsa...</p>
<p>Bekledim. Bir anda karşıma çıkarsa Ledger a ne söylemem gerektiği üzerinde düşünsem de, ne söyleyebileceğime dair hiçbir fikrim yoktu. Bir süre sonra kendimi</p>
<p>Gabriel’i düşünürken buldum. Yanımda olmasını isterdim.</p>
<p>Ve bir şey değişti.</p>
<p>Uzakta bir hareket gördüm.</p>
<p>Bir figür vadi tabanında yavaşça yürüyerek bana doğru geliyordu. Bu her kimse (Ledger olduğunu tahmin ediyordum), hiç acelesi yoktu. Kolunu sallayarak yanına gelmemi istedi. Ayağa kalkıp yürümeye başladığımda bu defa mesafe kat edebildiğimi gördüm. Hafif bir esinti başlamıştı. Zaman yeniden akıyordu.</p>
<p>Figüre yaklaşırken bunun genç bir adam olduğunu gördüm. Biraz daha yaklaştığımda, geldiği yöne dönüp önümde yürümeye başladı. İnce, çevik görünümlü biriydi. Ona yaklaşmak için adımlarımı hızlandırdığım anda kayboldu.</p>
<p><span style="font-style:italic;">Siktir!</span></p>
<p>Gözlerimi az önce olduğu yere diktim. Bir geçitten içeri çekilmişti. Kaybolduğu noktaya geldiğimde geçidi bulmak için kolumu uzattım. Doğru yerde olduğumu sansam da hiçbir şey olmadı. Kalbim küt küt atmaya başlamıştı. Denemeye devam ettim. Birdenbire kolumun ve vücudumun geri kalanının geçidin içine çekildiğini hissettim. Dışarı fırlatıldığım noktada, sıcak çimenlerin üzerinde dizlerimin üzerindeydim.</p>
<p>Kuşlar ötüyordu. Yemyeşil bir çayırdaydım. Uzaklarda tepeler, solumda ağaçlar vardı. Sıcak bir esinti hissediyordum. Güneş gökyüzünde alçalmıştı. Solumda geniş bir nehir akıyordu ve nehrin yukarısında, taştan, büyükçe bir kulübe vardı. Kapının aralık olduğunu ve peşinden geldiğim çocuğun kulübeye girdiğini gördüm. Sürekli etrafıma bakarak, yavaşça kulübeye doğru yürümeye baş-</p>
<p>ladım. Burada başka kimse yoktu. Doğru düzgün bir keşif yapmak için görünmez olmayı düşündüm ama bunun nazik bir hareket olacağını sanmıyordum. Hatta çözüm sunmaktan ziyade daha çok soruna neden olabilirdi. Sonuçta, Ledger o kadar güçlüyse ve beni öldürmek istiyorsa, herhalde bunu yapabilirdi.</p>
<p><a id="bookmark5"></a>kulübe</p>
<p>Kulübenin kapısını ardına dek açtım. Bir oturma odası ve ardında bir mutfak vardı. Çocuk mutfaktaydı. Ensesinde kısa kesilmiş koyu sarı saçları, önde yüzüne düşecek kadar uzundu. Gözlerini göremiyordum. On sekiz-on dokuz yaşlarında olmalıydı. Doğru düzgün bir tip olsa da, özel bir havası yoktu.</p>
<p>Derin bir nefes alıp içeri girdim. Kılık değiştirerek bu çocuğun görünümünü alıp almadığını bilemeyeceğim için “Ledger’ı arıyorum,” dedim.</p>
<p>“Sen Nathan’sm,” dedi. Utangaç bir ifadeyle gülümsediğinde, ön dişlerinden birinin biraz eğri olduğunu fark ettim. Yüzüne düşmüş saçlarının arasındaki gözlerini kırpıştırarak elini uzattı. “Ledger benim. Gelmeni bekliyordum. Hoş geldin.”</p>
<p>Ledger’m nasıl biri olmasını beklediğimden emin değildim ama benden çok büyük olmayan bir delikanlı beklemediğim kesindi. Uzattığı elini sıkarken gözlerimin içine baktı. Gözlerimiz benzese de, onunkiler siyah değil, çelik grisiydi. Gözlerinin içinde dönen üçgenlere baktık-</p>
<p>ça, ona daha da çekildiğimi hissettim. Elini çekerek arkasına döndü. “Kahve yapacağım, ister misin?”</p>
<p>“Hmm... Hayır.”</p>
<p>“Senin olayın çay mı yoksa? Belki de daha sert bir şey?”</p>
<p>“Hayır.” Gerçi saatler boyunca çorak toprakların kuru sıcağında oturduğumdan susamıştım. “Bir bardak su olabilir.”</p>
<p>Ledger musluğu açtı ve suyla doldurduğu bardağı bana uzattı.</p>
<p>“Yanımda arkadaşım vardı. Gabriel. Onunlaydım ama birbirimizi kaybettik.”</p>
<p>“Evet.”</p>
<p>“Gabriel halen harita odasında mı?”</p>
<p>“O güvende.”</p>
<p>“Nerede güvende?”</p>
<p>“Harita her girişte yalnızca tek bir kişiyi alır. Arkadaşın peşinden gelmeye çalıştı ama parmağını bir-iki santim batıya dokundurdu.”</p>
<p>“Peki şu anda nerede?”</p>
<p>“Dediğim gibi, güvende.” Bir kez daha gözlerimin içine bakarak, “Sana yalan söylemek için hiçbir nedenim yok. Arkadaşın kısa süre sonra aramıza katılacak,” dedi. Bana doğruyu söylediğine güvenmekten başka şansım yoktu.</p>
<p>Kahveyi hazırlayıp, süt ve şekerle birlikte masaya koyan Ledger karşıma oturdu.</p>
<p>Onun için getirdiğim şeyleri hatırlayarak elimi çantama attım. “Sana bunları getirdim. Dostluğumuzun göstergesi olarak kabul et lütfen. Harita Mercury ye ait. Harita odasının nerede olduğunu gösteriyor. Günlüklerdeyse</p>
<p>tanışmanız ve senin üzerine yazdıkları var. Bu günlükler Van’ın seni bulmasını sağladı. Ben de buraya gelmek için günlüklerden yararlandım. Biz... Demek istediğim ben ve Gabriel, bunları... Her neyse, buradalar işte.” Haritayla günlükleri masaya koydum.</p>
<p>“Teşekkür ederim,” dese de, haritayla günlüklere uzanmadı. Hatta onlara bakmadı bile. Fincanına kahve koyup süt ve şeker ekledi.</p>
<p>“Bana senden bahseden kişi Van. Pek bir şey anlatmadı ama seni görmem gerektiğini söyledi.” Anlık bir kararsızlığın ardından “Van birkaç hafta önce öldürüldü,” dedim. “Avcılar öldürdü. Avcıları gönderen, Ingiltere’deki Ak Cadıların lideri Soul. Avcılar, Van’ın bulunduğu ittifak kampındaki herkesi öldürdü.”</p>
<p>Bu haberin üzerinde nasıl bir etkiye neden olacağını görmek için Ledger’a baktım. Tepki vermedi. O da bana bakıyordu. Söylediğim ve yaptığım her şeyin değerlendirildiğini hissettim.</p>
<p>“Van bana Vardian Muskası’nm yarısının sende olduğunu ve kendisindeki diğer yarıyı da sana verdiğini söyledi. Soul ve Avcılarla savaşırken bu muskanın beni koruyacağını düşünüyordu. Muskayı doğru kişiye vereceğini söyledi.”</p>
<p>Buna da hiçbir tepki vermeyen Ledger kahvesini yudumladı. Halen gözlerimin içine bakıyordu. “Sanırım havadan sudan konuşmaktan hoşlanmıyorsun,” dedi.</p>
<p>Tereddüt ettim. “Sen?”</p>
<p>“Eh, bir noktada karşındakini tanımak için yararlı olabilir.” Kahvesinden bir yudum daha aldı. “Ama madem konuyu açtın, konuşalım. Soul’u öldürmek... Korkunç ik-</p>
<p>tidarına son vermek istiyorsun.” Artık gözlerime bakarken düşüncelerimi okuduğunu hissediyordum, “insanları öldürmenin doğru olduğuna inanıyor musun?”</p>
<p>“Soul’u öldürmek doğru bir şey.”</p>
<p>“Böyle düşünmenin, buna inanmanın nedenini anlayabiliyorum. Ama bilge birinin bir zamanlar dediği gibi, ‘Doğru diye bir şey yoktur, yalnızca bakış açısı vardır/” Bunun ne anlama geldiğini çözmeye çalışırken “Ben...” diye söze girdim.</p>
<p>“Bunun anlamı, bu konuda başka bir görüşe sahip olabileceğim ve bu görüşün de seninki kadar geçerli olduğu.” “Peki senin görüşün ne?”</p>
<p>“Görüşüm, Sourun dengesini yitirmiş bir adam olduğu. Onu öldürmek, herhangi birini öldürmek üzerine fikrim ise, bunu kabul etmediğim, insanları öldürmeye inanan biri değilim ve sana yardım ettiğim takdirde, insanları öldürmene yardım etmiş olacağım. Yalnızca Soul’u değil, onun yanında birçok kişiyi daha öldürmene.”</p>
<p>“Hayatta kalmama yardım etmiş olacaksın. Ve bana yardım ederek Soul’un öldüreceği birçok insanın da hayatını kurtaracaksın ”</p>
<p>“Yani tanımadığım bazı insanları kurtarmak için tanımadığım başka insanları öldürmem lazım, öyle mi?” “Senin kimseyi öldürmen gerekmiyor. Bense onların hepsini şu ya da bu şekilde öldürmeye kararlıyım.” “Hepsini?”</p>
<p>Rüyamda gördüğüm, dizlerinin üzerine çökmüş Avcıların oluşturduğu sonu gelmez hattı hatırladığımdan, tereddütte kaldım.</p>
<p>Ledger bana baktığında, bir kez daha zihnimin içini</p>
<p>gördüğünü, düşüncelerimi okuduğunu hissettim. “Bu senin için sorun değil mi Nathan? Bütün bu insanları öldürmek?”</p>
<p>“Onlar kötü insanlar.”</p>
<p>“Bu senin düşüncen. Yaşam kutsal bir şey değil mi?” “Yaşam yaşamdır, ölümse ölüm. Bir şeylere olmadık anlamlar yüklemeye gerek yok. Hepimiz öleceğiz. Bazı insanların sürdükleri yaşamlar, diğerlerine zarar veriyor.” “Belki sen de bu insanlardan birisin.” Gözleri halen üzerimdeydi.</p>
<p>Omuz silkip gözlerimi kaçırdım. Bir süre sonra yeniden ona bakıp “Ben bir kahraman değilim ama bu savaşı bitirebilirim,” dedim. “Savaşı kazanırsak İttifak istikrar getirir. Aklarla Karaların bir arada, huzur içinde yaşamasını sağlayabilirler.”</p>
<p>“Aklarla Karaların huzur ve uyum içinde yaşamasının mümkün olduğuna inanıyor musun?”</p>
<p>“Emin değilim. Ama denemeye değer. En azından, şu anda içine düştüğümüz durumdan daha iyi olmalı.”</p>
<p>“Bu dediğine katılıyorum ama sürdürdüğümüz konuşmanın asıl konusu o noktaya nasıl gelineceği sanırım.” Sandalyesinde arkasına yaslanarak “Biliyor musun, yıllar içinde öğrendiğim şey...” diye söze girdikten sonra, başımı kaldırıp ona bakmam için bekledi ve ardından, ne kadar genç göründüğünü göstermek istermiş gibi gülümsedi. “Her şeyin değiştiği. Ne denli kötü veya iyi olsa da, hiçbir şey sonsuza dek sürmüyor. Her şey geçici. Biz de geçiciyiz.”</p>
<p>“Yani yanıtın hiçbir şey yapmamak mı? Her şeyin doğal bir şekilde gerçekleşmesini beklemek mi?”</p>
<p>“Bu da bir seçenek elbette. Her şeyi Soul’la Ittifak’a</p>
<p>bırakıp, yaşamak için kendine sakin bir yer bulabilirsin. Seni bir nehrin kenarında, ağaçların arasında, dağlarda görüyorum... Burada, Montana’daki evime çok benzeyen bir yerde.” Masada öne eğilerek gözlerimin içine baktı. “Evet, ağaçlarla nehirden eminim ama kulübe konusunda o kadar emin değilim.”</p>
<p>Bana dokunmak için uzandı. “Müsaade eder misin?” diye sorduktan sonra, elini elimin üzerine koydu. “Sen ilginç bir çocuksun Nathan. Çok genç olmana rağmen büyülü güçler taşıyorsun. Ama kendi yeteneğin çok güçlü olmasına rağmen, bütün arzularınla duygularının altında kalmış olduğundan, bu yetenek çok önemsizmiş gibi görünüyor.”</p>
<p>“Düşünmem gereken başka şeyler var. Sahip olduğum bütün yetenekleri öğrenmeye çalışıyorum. Soul’la savaşabilmek için bu yeteneklere ihtiyacım var. Ama muskaya da ihtiyacım var.”</p>
<p>“Başladığımız noktaya geri döndük.”</p>
<p>Aklıma söyleyecek daha iyi bir şey gelmediğinden “Yaşam... Ölüm... Demek istediğim her şey, bütün sistem zaten sikilmiş halde,” dedim.</p>
<p>“Bu türden durumlarda biz yaşlıların kullanmayı tercih ettiği tabir dengesizliktir,” derken, bir kez daha gülümsedi.</p>
<p>“Neden kılık değiştirdin?” diye sordum. “Demek istediğim, neden karşıma genç bir adam olarak çıktın? Genç olmadığını biliyorum ve erkek olduğunu da hiç sanmıyorum.” “Sana nasıl göründüğümün önemi var mı? Sana daha çok benzeyen biriyle konuşmaktan hoşlanacağını düşünmüştüm. Ayrıca genç, sağlıklı ve enerji dolu olmak da çok keyifli.”</p>
<p>“Seninle konuşmaya geldiğinde Van’ın karşısına da ince zevkli bir kadın olarak mı çıktın?”</p>
<p>“Evet, aslına bakacak olursan, öyle.”</p>
<p>“Peki Mercury buradayken?”</p>
<p>“Ah. o çok eğlenceliydi. Dün gibi hatırlıyorum. Mercury’nin hiç hoşlanmadığı biri olan Thetis’in kılığına girmiştim. Aralarında çok ciddi bir rekabet vardı.” “Thetis’in kim olduğuna dair hiçbir fikrim yok.”</p>
<p>“Bir ara Google’dan bakarsın.”</p>
<p>Buna yanıt vermedim. “Telefonları, bilgisayarları... Elektriği sevmiyorsun, değil mi?” diye sordu.</p>
<p>Anlık bir kararsızlığın ardından açıkladım. “Kafamın içinde seslere, tıslamaya neden oluyorlar.”</p>
<p>“Ah, bazı Kara Cadılarda böyle bir hassasiyet olur. îlk başta ben de bununla mücadele etmek zorunda kalmıştım. Ama zamanla duymazdan gelmeyi öğrendim. O sesleri duymazdan geldiğim yıllar boyunca, bunu yapabildiğim ve hayatıma devam edebildiğim için kendimden çok memnundum. Bu konu üzerine düşündüm. Hem bu sesler üzerine hem de bu seslerle meditasyon yaptım. En sonunda... Şu ampul patlaması anı yaşandı.”</p>
<p>“Neden bahsettiğini anlamadım.”</p>
<p>Gözlerimi Ledger’dan alarak pencereye çevirdim. “Biz neredeyiz? Demek istediğim, gerçekten Montana’da değiliz sanırım?”</p>
<p>Bu soru üzerine dikkatlice düşünmesi gerekiyormuş gibi camdan dışarı baktı. “Eh, Montana gibi göründüğüne şüphe yok.”</p>
<p>Nerede olduğumuzdan emin değildim. Bu bir rüya ya da yanılsama olabilirdi. Ama Ledger yeterince gerçekti.</p>
<p>Suyumu yudumladım. Soğuk su da gerçek gibiydi.</p>
<p>“Buraya geldiğine memnun oldum Nathan. Çok fazla ziyaretçim olmaz.”</p>
<p>“Bu hiç şaşırtıcı değil. Bulunması kolay biri değilsin.” “Evet. Sanırım bu doğru. Yakınsam da bu konuda hiçbir şey yapmıyorum.” Bunu düşünüyormuş gibi, düşünceli bir halde gülümsedi. “Birbirimizi tanımak için yapacağımız havadan sudan konuşmayı atladık ama sana, öldürmeye, şiddete karşı olduğumu söylemem lazım. Ve sen Nathan... Senin geçmişinde ve kendi içinde çok fazla şiddet var.”</p>
<p>Bir kez daha masaya doğru eğilerek elimi tuttu. Soğuk, kuru eli, elimi sımsıkı tutmuştu. “Aynı zamanda dengeye, uyum içindeki yeteneklerimizin gücüne de inanırım. Nathan, annenden, babandan ve sanırım kendi benliğinden aldığın çok fazla güce sahipsin. Ama şu anda sende çok fazla uyum hissedemiyorum.” Okşadığı avcuma baktı. “Uzun bir hayat çizgin var... Merak uyandıracak kadar uzun...” Ardından, kafası karışmış gibi, başını kaldırıp bana baktı. “Ve geleceğinin en nihayetinde huzurlu bir gelecek olacağını hissediyorum.”</p>
<p>“En nihayetinde mi?”</p>
<p>“Dediğim gibi, seni bir nehrin...”</p>
<p>Ledger elimi tutarken bu masada oturmak kendimi tuhaf hissetmeme neden olsa da, bunu unutmaya ve söylemem gerekenlere odaklanmaya çalıştım. “Ben de buna inanıyorum. Güzel şeylere, barışa, huzura... Ama şu anda barış içinde değiliz. Savaş, işkenceler, zulüm var. Şu anda her şey sikik... Dengesiz durumda. İnsanları öldürmeye inanmadığını söylemenle bir derdim yok ama Soul öldürmeye devam ediyor. Onun durdurulması lazım. Ve onu</p>
<p>durdurmaya çalışmadığın takdirde, ona yardım etmiş olacaksın. O bir şeytan!”</p>
<p>Gözlerimin içine bakarak “Şeytani güçlerin zafere ulaşmasının tek yolu, iyilerin hiçbir şey yapmamasıdır,” dedi.</p>
<p>“Bunun ne demek olduğundan emin değilim ama bir şey yapmam gerektiğini biliyorum. Bir şey yapabileceğimi. Van bana senin muskayı çalışır hale getirebileceğini ve bu muskayı doğru kişiye vereceğini söyledi. Doğru kişi ben miyim?”</p>
<p>Ledger elimi bıraktı. “Göreceğiz.”</p>
<p>“Muskayı çalışır hale getirebilir misin?”</p>
<p>“Bunun üzerine çok fazla düşündüm. Ama büyü konusunda her zaman olduğu gibi, düşünce önemli olsa da, hisler ve sezgiler çok daha önemlidir. Sezgilerime göre, bütün büyülerde olduğu gibi, bu muska da işler belli bir dengeye kavuştuğunda, doğru şeyler yerli yerine oturduğunda çalışacaktır.”</p>
<p>“Peki... Bu şeyler yerli yerine oturdu mu?”</p>
<p>“Belki. Henüz emin değilim. Buraya gelmen çok önemli olabilir. Muskanın diğer yarısını çok uzun zamandır istiyordum. Bunu bu kadar istememin nedeni meraktı. Muskayı bütün olarak görmek istememdi. Bu muska güçlü olmasının yanı sıra, tarihî öneme de sahip. Muskayı görmek, iki yarısına da sahip olmak harikulade bir şey. Ama muskanın diğer yarısının peşine düşmek bana hiçbir zaman anlamlı gelmedi. En sonunda o parçanın bana geleceğini biliyordum.” “Ama bu gizemli ya da önemli değil. Elbette muskanın diğer yarısına sahip olan her kim olursa olsun, şendeki yarıyı ister ve seni bulurdu.”</p>
<p>“Öyle mi dersin? Van’dan önce muskanın diğer yarısına birçok kişi sahip oldu ve bu kişilerin hiçbiri beni aramadı. Bunu yalnızca Van yaptı. Ama Van muskayı kendisi için istemiyordu. Bu senin içindi. Bana senden bahsetti.” Kahvesini yudumladıktan sonra devam etti. “Muska, muazzam bir büyü içeren, harikulade bir nesne. îlk başta, zarar gördüğü için çalışmayacağını düşünmüştüm ama içerdiği büyüyü hissedebiliyordum. Hikâyesine inanacak olursak, Ak Cadı Vardia bu muskayı ikiye ayırmasına rağmen, yeniden bir araya geldikleri takdirde parçalarını birleştireceği muskanın bir Kara Cadı olan Linus’u koruyabileceğini düşünmüş. Muskanın kökenindeki hikâye bu. Büyünün halen işe yarayacağını ama bunun yalnızca doğru kişi için geçerli olacağını hissediyorum. Ak ve Kara’yı kendinde birleştiren biri için.”</p>
<p>“Bu kişi ben miyim?”</p>
<p>Ledger’ın yüzünden hızlı bir gülümseme geçti. “Buna bu kadar memnun olmalı mısın, emin değilim doğrusu. Muska, çalıştığı takdirde, seni birçok şeye karşı koruyacak ama bunun karşılığında gücünü doğru kullanman için sırtına ciddi bir sorumluluk yükleyecek. Seni temin ederim ki, bir nehrin kıyısında sessiz bir yaşam sürerek, güçlerin üzerinde çalışarak, yeteneklerini öğrenerek ve yıllar içinde geliştirerek, en nihayetinde çok daha fazla güce ve mutluluğa ulaşabilirsin.”</p>
<p>“Ve bu esnada insanlar ölmeye devam eder.”</p>
<p>“İnsanlar her zaman ölmeye devam edecek. Bu onların kötü bir özelliği ve bunu değiştirmek için yapabileceğin hiçbir şey yok.”</p>
<p>“Bunu bazı insanlar için değiştirebilirim.”</p>
<p>“Belki. Ama çok gençsin. Daha on yedi yaşındasın. Yeteneğini çok yakın zamanda keşfettin. Halen öğrenmen gereken çok fazla şey var.”</p>
<p>“Seul'la savaşabilmek için yeterince şey öğrendim.” “Öyle mi düşünüyorsun? Bence daha ne kadar çok şey öğrenmen gerektiğine dair hiçbir fikrin yok.”</p>
<p>Montana’daki kulübe yok oldu. Aynı masa ve sandalyelerde oturuyorduk ama artık devasa bir geminin, bir okyanus gemisinin üst güvertesindeydik. Şiddetli bir rüzgâr esiyordu. Dalgalı denizde bir görünüp bir kaybolan yunuslar vardı. Bir anda etrafımız kar ve buzla çevrildi. Burnumdan akan sümük bile donmuştu. Ardından bir restoranda olduğumuzu fark ettim. Etrafımız başka masalardaki insanlarla doluydu. Yan tarafımdaki devasa pencereden, gökdelenlerin ötesindeki bir liman görünüyordu.</p>
<p>“Çok etkileyici. Anladığım kadarıyla aslında yerimizden hiç kıpırdamadık. Yalnızca bu şekilde görünmesini ve hissetmemizi sağladın.”</p>
<p>Bunu söylememle birlikte kendimizi yeniden Montana’daki kulübede bulduk.</p>
<p>“Seni etkilemeye değil, öğrenilecek çok şey olduğunu göstermeye çalışıyorum. Bu yetenekle, zihninde yarattığın görüntüleri kendi etrafında da görebilirsin. Cadılarda nadiren görülen, kontrol etmesi zor bir yetenektir ama ben bunu öğrendim. Senin de öğrenebileceğin çok şey var, Nathan. Muazzam bir potansiyele sahipsin.”</p>
<p>“Başka yetenekler mi öğrendin yani? Bu yetenekleri başka birinden mi aldın?”</p>
<p>“Hayır, Nathan. Kimseden hiçbir şey almadım. Benim... Bütün bunların kaynağına erişimim var. Senin de</p>
<p>bunu öğrenebileceğini düşünüyorum. Daha fazlasını keşfetmek, öğrenmek gerçek bir keyiftir.”</p>
<p>“Bu benim için geçerli değil. Okulda hiçbir zaman iyi bir öğrenci olmadım.”</p>
<p>“Okulun sana uygun olmadığına eminim ama farklı yetenekleri çok çabuk öğrendiğini görüyorum. Sen içgüdüsel birisin. Ve kökenin göz önüne alındığında, dikkate değer ölçüde güven veren, dürüst birisin. Evet, Van bana senden bahsetti. Bildiği her şeyi anlattı. Epey şey de biliyordu doğrusu. Ailenden, kardeşlerinden, kafeste geçirdiğin zamandan, kaçışından bahsetti. Sonrasında olanlardan da... Babandan, ona ne olduğundan. Çok fazla zorluğun üstesinden gelmişsin Nathan. Ama halen çok fazla potansiyele sahipsin. Bunu biliyorum. Belki de bunun nedeni sahip olduğun vahşilik.”</p>
<p>Bir kez daha ellerimi tutup gözlerimin içine baktığında, Soul ve Avcılarla savaşmam için muskanın benim adıma, yani bir Yarı Kod adına çalışır hale getirilip getirilemeyeceğini merak ettim.</p>
<p>Ledger sandalyesinde arkasına yaslanıp, “Düşüncelerin sürekli savaşa ve muskaya kayıyor,” dedi. “Ama Nathan, bu muska yalnızca bir nesne. Özel olduğunu kabul ediyorum ama gene de büyülü bir şey. Nesnenin kendisi özel değil. Asıl ilgilenmen gereken büyünün kendisi. Yaratıcısı, büyüyü muskanın içine kilitlemiş ama bu, sen ve bende olan büyüyle aynı. Bu büyülerin temelindeki güç aynı Öz’den geliyor. Buna Öz diyorum ben. Her şeyin Öz’ü. Hepimizin Öz’ü.”</p>
<p><a id="bookmark6"></a>ledger’ı etkilemek</p>
<p>“Peki onu... Öz’ü buldun mu?” diye sordum. Nehir kıyısında yürüyüşe çıkmıştık.</p>
<p>“Çok fazla şey, çok fazla yetenek buldum ve Öz’ün çok yakınında olduğumu düşünüyorum.”</p>
<p>“Yeteneğin neydi? Yani, asıl yeteneğin?”</p>
<p>“Zihin kontrolü. Zeki bir çocuktum ve birçok açıdan kendime güveniyordum. Küçük yaşlardan itibaren çok güçlü bir yeteneğe sahip olacağımı biliyordum. Diğer açılardan ise, mesela sosyal hayatta, ne kendime güveniyordum ne de mutluydum. Birçok güce sahiptim ama bu güçler dengesizdi. Minik bir kızdım. Çekici değildim; daha çok oğlana benziyordum. Güzel, moda kıyafetler giymek ilgimi çekmiyordu. Erkek kıyafetlerini daha rahat buluyordum. Özellikle Jack adında bir çocuk, beni oğlan olarak görüyor, kesinlikle kız olmadığımı söylüyordu. Dediklerine hiç kulak asmıyordum. Onun aptal fersizin teki olduğunu söyleyip duruyordum kendime. Düşüncelerinin, söylediklerinin ne önemi vardı ki? Ama içten içe, söyledikleri canımı yakıyordu. Hatta bunun canımı ne kadar</p>
<p>yaktığını yeteneğimi keşfedene dek anlayamadım. On yedinci doğum günümün birkaç hafta sonrasında küçük bir olay oldu. Okul otobüsündeki ön koltuklardan birinde kitap okuyordum. Otobüse binen Jack yanımdan geçerken her zaman yaptığı gibi bana ucube dedi. ‘Nasıl gidiyor ucube?’ Başımı kitaptan kaldırmadan, ‘Git başımdan göt!’ dediğimi halen çok net hatırlıyorum. Ve birdenbire arkasına dönen Jack otobüsten indi ve uzaklaştı.</p>
<p>Yeteneğimin ne olduğunu böyle anladım. Birkaç hafta içinde, benden uzak durması dışında Jack’e başka şeyler yaptırabileceğimi de fark ettim. Bu uzun zaman önceydi. O zamanlar tutumlar farklıydı. Jack’e, arkadaşlarına gidip kızları değil, erkekleri tercih ettiğini söylettirdim. Gerçekten de erkekleri tercih ettiğini biliyordum; bu tarafını saklamaya çalışıyordu. O da benim gibi on yedi-sindeydi. Çok akıllı olduğumu düşünüyordum. Bu bana mükemmel bir intikam gibi gelmişti.” Başını çevirip bana baktı. “Bundan sonra ne olduğundan tam olarak emin değilim. Bir süre sonra Jack otobüsün önünde tek başına oturmaya başladı. Ardından sık sık okulu astığını fark ettim. Karşılaştığımız zamanlarda yüzünün yara bere içinde olduğunu görüyordum. Suçluluk hissetsem de işleri nasıl yoluna koyacağımı bilemiyordum. Birkaç hafta sonra intihar etti.</p>
<p>Kendini öldürmesi benim suçum muydu? Öyle olduğunu düşünüyorum. Ölmeyi hak etmiş miydi? Hayır. Kötü biri miydi? Bana göre, kötülükten çok uzak biri değildi. Hayatımı bana zindan etmişti. O zamanlar intiharı için suçluluk hissettim. Bunu halen de hissediyorum. Benim yüzümden bir delikanlı öldü. O günlerde, yeteneğimi bir</p>
<p>insana /arar vermek içiıı asla kullanmayacağıma yemin ot t im. Cadı, fersiz, Melez... Hiç kimse için.”</p>
<p>‘'Bu senin suçun değil. Onu dövmemiş ya da hayatını cehenneme çevirmemişsin. Ölümüne toplum neden olmuş.&quot;</p>
<p>Ledger bana gülümsedi. “Bu şekilde bakacağını biliyordum. Ama gene de orada gücümü olumsuz bir şekilde kullandım.&quot;'</p>
<p>“Toplumun değişmesi lazım. Senin ya da onun değil.” Bir süre konuşmadan yürüdükten sonra “Bu hikâye doğru muydu bu arada?” diye sordum.</p>
<p>Ledger buna kahkaha atsa da herhangi bir yanıt vermek yerine “Doğru olan, yeteneğimi bulduktan sonra evden ayrılıp uzun yolculuklar yaptığım,” dedi. “İnsanlarla tanıştım, düşündüm, okudum, öğrendim. Bizlere, başka cadıların yeteneklerini çalmadığımız sürece, yalnızca tek bir yeteneğe sahip olduğumuz söylenir. Ama bunu sorgulamaya başladım, iyileştirme de bir tür yetenek ve bütün cadılar bu yeteneğe sahip. Eğer iki yeteneğimiz olabili-yorsa, neden üç ya da daha fazlası olmasın?</p>
<p>Zaman içinde, yeteneklerin değil, kökenlerindeki gücün önemli olduğunu anladım ve bu güç hepimizin içindeyse, bütün yeteneklere ulaşabileceğimize inanmaya başladım. Yalnızca sabretmemiz ve bu yetenekleri bulmak için arayışımızı sürdürmemiz gerekiyor.”</p>
<p>“Bilemiyorum,” dedim. “Babamdan aldığım yetenekleri bulmam gerekmedi. Bana... Bana babamın kalbini yedikten sonra geçtiler.”</p>
<p>“Ama bu yetenekleri farklı bir yoldan bulabileceğini söylüyorum. Daha uzun zaman alacaktır ama bu mümkün.”</p>
<p>“Yani artık istediğin yeteneğe erişim sağlayabiliyor musun?”</p>
<p>“Yapabildiğim ve yapamadığım çok fazla şey var. Ama seninle birlikte çalışmaktan memnun olurum, Nathan. Burada kalmam isterim. Bildiklerimi seninle paylaşabilir, hatta ben de senden bir şeyler öğrenebilirim.” Bir an duraksadıktan sonra “Yeteneğinden daha güçlü bir şeyi hissettiğin olmadı mı hiç?” diye sordu. “Sahip olduğun yeteneklerden daha güçlü bir şeyi?”</p>
<p>Dikkatle bana bakıyordu. “Bence hissetmişsin. Neydi bu?”</p>
<p>“Arkadaşım Gabriel... Gabriel, dönüşebilme yeteneğine sahip. Ama yeteneğini kullandığı bir gün bir fersize dönüşmüş ve bu fersiz bedeninde sıkışıp kalmış. Bize yardım eden Van ikimize özel bir iksir içirdi. Bir tür trans haline girdik ve Gabriel kendine geri dönmeyi başardı.” “Nasıl?”</p>
<p>“Trans halindeyken Galler’e gittik. Gabriel bunun transın bir parçası olmadığını, gerçek olduğunu söylese de ben emin değilim. Her neyse, GabrieHe beni birbirimize bağlayan bir kazık vardı. Bu kazığın üzerine düştüm ve kazık göğsüme, kalbime ve ardından toprağa girdi.” Omuz silktim. Bunun hakkında konuşmaktan nefret ediyordum; sözcükler ne olduğunu doğru düzgün anlatamı-yordu. “Neyse, Gabriel kendine geri dönebildi sonunda ” “Sen de bu esnada farklı bir şey mi hissettin?”</p>
<p>“Evet... Ama bunun ne olduğunu bilmiyorum. Tek bildiğim, orada yeteneğimin dışında bir şey hissettiğim. Bir güç hissettim ve beni toprağa bağlayan kazık bunun bir parçasıydı.”</p>
<p>Ledger gülümsedi. “Sahip olduğumuz gücün büyük kısmının anahtarının toprakta olduğunu düşünüyorum. Bu senin için de geçerli Nathan. Tabiatla bağlantın çok güçlü.” “Olabilir.”</p>
<p>“Bunun üzerine çok daha fazla şey öğrenmek, Avcılarla... Ne kaçırdıklarını bilemeyecek kadar kendilerini kaybetmiş olan bir grup budala cadıyla savaşmaktan daha eğlenceli değil mi?”</p>
<p>Bilmiyordum. Hiçbir şeyden heyecan duyduğum yoktu. “Bak, bana özel bir şey önermeni takdir ediyorum ve dediklerinde haklı olduğuna da şüphem yok... Ama ben bu değilim. Bu kadar çok cadının hayatını mahveden kişileri görmezden gelemem.”</p>
<p>“Başarısız olabileceğini hiç düşündün mü?”</p>
<p>“Elbette! Aptal olduğumu filan mı sanıyorsun? Beni öldürebilirler. Savaşa girip de bu olasılığı bir milyon kere düşünmemiş hiç kimse olmamıştır. Zaten bu yüzden muskaya ihtiyacım var. Bu yüzden sahip olduğum yetenekler üzerinde çalışarak kendimi geliştiriyorum.”</p>
<p>“Gerçekten mi? O halde bana biraz gücünü göster Nathan.&quot; Kollarını kavuşturdu. “Etkileme sırası sende.”</p>
<p>Bir an için, Celia, Clay ve Wallend’in önünde, onlara neler yapabildiğimi göstermek zorunda olduğum kafes günlerine döndüğümü hissettim. Kendime bunun farklı olduğunu söyledim. Ledger farklıydı. Bunu yapabilirdim. Birkaç saniye için görünmez olduktan sonra, ellerimden şimşekler fırlattım. Yeniden görünür hale geçip ağzımdan alev çıkardım.</p>
<p>Kollarımı kavuşturup bekledim. Ledger’dan tepki gelmedi.</p>
<p>“Etkilenmiş gibi görünmüyorsun.”</p>
<p>“Etkilenmediğimdendir. Benim için hayvana dönüşür müsün?”</p>
<p>“Hayır” Ona küfretmemek için kendimi zor tuttum.</p>
<p>Gözlerimin içine bakarken zihnimi okuduğundan şüphe duymadığım için, ben de zihnimden siktirip gitmesini geçirdim.</p>
<p>“Sanırım bana dövüş yeteneklerini göstermek istiyorsun.” Benden uzaklaşarak “Kendini korusan iyi olur,” dedi. Ben daha hiçbir şey yapamadan üzerime koşarak göğsüme bir tekme indirdi. Kendimi yana atıp bir şimşek gönderdim. Yana çekilerek şimşekten kurtulan Ledger, kollarından alev topları yolladı. Alevlerin sıcaklığını yüzümde hissederken kendimi yere atıp yuvarlandım. Aynı esnada her iki elimden şimşekler yolladım. Ledger güvende olacağı bir noktaya doğru koştu. Bir sonraki adımını atacağını düşündüğüm yere uzun bir şimşek yollasam da, birdenbire yönünü değiştirdi ve üzerime koşmaya başladı. Ama bu defa havaya sıçradı ve üzerimden takla atarak geçti. Tepemdeyken gülümsediğini gördüm. Ağzımdan alev çıkardım. Yere inerek kollarını açan Ledger bana doğru adım attığı anda alevlerle sarıldı. Ama alevlerin onu yaktığını sanmıyordum; huzurlu, sakin bir hali vardı. Paniğe kapılmadığı, çığlık atmadığı ortadaydı. Alev püskürtmeye devam edecek kadar sinirlenmiştim... Yani gücümün yettiği kadar bir süre boyunca.</p>
<p>Alevler kesildiğinde gülümsedi. O anda ceket cebinden yükselen dumanı fark ederek kaşlarını çattı ve kıvılcımları söndürmek için ceketine vurdu.</p>
<p>“Neyse ki nuıskayı diğer cebime koymuştum,” diyerek jîoz kırptı.</p>
<p>“Korunmak için muskaya ihtiyacın yok. Yeterince güç-lüsün.&quot;</p>
<p>“Kendimi sana karşı koruyabilirim. Senin gibi iki kişiye, hatta belki üç kişiye bile... Ama dört kişi abartı olur. Ve gün geçtikçe bombalar daha güçlü, silahlar daha etkili, zehirler daha sinsi oluyor. Bunlara karşı savunma sağlayabilecek tek şey muska.”</p>
<p>Göğsüne bir tekme çıkardım. Gerçekten hızlı tekme atabiliyordum. Hiç kimse, hiçbir Avcı bu tekmeden kendini koruyamazdı. Ama kendini yana atan Ledger’ı ıskaladım. Farklı bir tekme denesem de sonuç değişmedi. Bir sonraki tekmem ilki gibiydi ama bu defa kaçacağını tahmin ettiğim noktaya hamle yaptım. Gene ona dokunamadım. îki kere daha denedim. Son tekmemde karşı hamle yaptı. Geriye çekildim. Karşı saldırısını beklediğim için çizmesi yalnızca koluma dokunabildi.</p>
<p>“Çok hızlısın,” dedi gülümseyerek.</p>
<p>Bir kez daha şimşek yolladığımda kendini yana atsa da, gömleğinin kolu yandı. Bir tane, bir tane daha yolladım. Bunlardan da kaçmasını bildi ama yorulmaya başladığını tahmin ettiğimden, son olarak, şu ana dek çıkardığım en büyük şimşeği yolladım. Ledger ortadan kayboldu. Arkamdan gelen sesini duydum. “Nathan.” Ve bir tuğla duvar bana çarpmış gibi hissettim.</p>
<p>Masmavi, bulutsuz gökyüzünde güneş alçalmıştı. Gökyüzüne bakarak uzandığım yerde, altımdaki çimenleri hissediyordum. İçimde bir ses ayağa kalkıp Ledger’ı yum-</p>
<p>ruklamamı söylerken, diğer bir ses akıllıca olanın yerde kalmak olduğunu söylüyordu. Belki de Ledger’ın dengeden kastı buydu.</p>
<p>Canım yanıyordu. Vücudumu iyileştirmeden önce kendime, acı çekmenin ne kadar kötü olduğunu hatırlatmak istedim. Bu kötüydü. Vücudumdaki bütün kaslar kemiklerimden söküldükten sonra geri yapıştırılmış gibiydi.</p>
<p>“Ah, uyanmışsın.” Ledger tepemde dikilmişti.</p>
<p>“Seni etkileyebildim mi bari?”</p>
<p>Yüzünde ciddi bir ifade vardı. <sup>M</sup>îyi dövüşüyorsun ve hızlısın. Ama aynı zamanda zarar görmeye açık durumdasın.”</p>
<p>“Bana neyle vurdun?”</p>
<p>Ayaklarının dibindeki büyük ağaç gövdesine baktı.</p>
<p><span style="font-style:italic;">“Gerçekten mit&quot;</span> Bu gövde yerden kaldırılamayacak kadar büyük görünüyordu.</p>
<p>Aklımdan geçeni okumuş gibi (sanırım gerçekten okumuştu) “Düşünce gücüyle kaldırdım,” dedi.</p>
<p>“Düşmanlarımın da buna benzer yeteneklere sahip olabileceğini düşünüyor musun?”</p>
<p>“Şüphesiz.”</p>
<p>“Muskaya ihtiyacım var,” diyerek ayağa kalktım.</p>
<p>“Neden bir süre burada kalıp bunun üzerine düşünmüyorsun?”</p>
<p>“insanın içgüdülerine güvenmesinden bahsediyorsun ve ben de bunu yapıyorum. Geleceğim burada, seninle değil. Ben...” Ledgera bunu açıklamak konusunda bir an kararsız kalsam da devam ettim. “Ben bir görü gördüm. Haklısın. Bir nehrin kenarında, çok güzel bir verdi. Ama burası değildi. Senin yanında değildi.”</p>
<p>“Görüler yanıltıcı olabilir.&quot;</p>
<p>“Bunu biliyorum. Ama avnı zamanda görülerin altında belli gerçeklerin yattığını da biliyorum. Kaçınılmaz olan şeyler var. Bu ya da şu yoldan gideceğim, savaşacağım ya da seninle kalacağım. Ama bir şekilde, sonunda nehir kenarındaki o yerde bulacağım kendimi.”</p>
<p>Ledger başını salladı. *‘0 halde, Soul’la savaştıktan sonra umarım buraya geri dönersin. Dediğinde haklıysan, benimle geçireceğin birkaç yıl nihai kaderini değiştirmeyecektir.&quot;</p>
<p>“Soul’la savaştıktan sonra mı?”</p>
<p>“Bunu yapmaya kararlı görünüyorsun.”</p>
<p>“Yani bana yardım edecek misin? Bana muskayı verecek misin?&quot;</p>
<p>Belli belirsiz başını sallayarak “Bir şey yapmaya niyetim yok ama iyilerin hiçbir şey yapmaması kadar, yanlış şeyi yapmaları da şeytani güçlerin zafere ulaşmasını sağlayabilir,” dedi. “Doğru şeyi yapmak istiyorum ve senin de muskayı vermek için doğru kişi olduğunu düşünüyorum.” “Teşekkür ederim. Buraya geri döneceğime söz vermiyorum ama bu bir olasılık.”</p>
<p>“Hayat olasılıklarla doludur. Gel, kulübeye dönüp muskaya bakalım. Sanırım Gabriel de seni orada bekliyor.”</p>
<p>“O burada mı?”</p>
<p>“Aslına bakacak olursan, seninle tanışmamızdan önce Gabriel’i buraya getirdim. Birlikte bir fincan kahve içtik. Ama kahvesine birkaç damla uyku iksiri eklediğimi itiraf etmeliyim. Seni almaya giderken onu güvenli olacağı bir yerde uykuya yatırmıştım.”</p>
<p>Adımlarımı hızlandırdım. Koşmamak için kendimi</p>
<p>zor tutuyordum. Gabrielm kulübenin önünde olduğunu gördüm. Ona yaklaştığımda yavaşlayarak sırıttım. &quot;Sen iyi misin?”</p>
<p>Başını salladı. “Ya sen?”</p>
<p>“Evet... İyiyim. Ledger’la dövüşü kaybettim ve son birkaç saat içinde, son altı ayda konuştuğumdan daha çok konuştum ”</p>
</body>
</html>