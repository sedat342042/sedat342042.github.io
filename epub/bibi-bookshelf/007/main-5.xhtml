<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>kule</p>
<p>Sean şaşırtıcı ölçüde işbirliğine yatkın çıktı. Parolayı öğrenmem ve anahtarların kemerinde olduğunu söylemesi için onu bir kere tehdit etmem yeterli olmuştu. Celia’yla Gabriel içeri girdiğinde “Bu Sean,” dedim. “Bana çok yardımcı oldu.”</p>
<p>“Hepinizi öldürecekler,” dedi Sean. “Ya da yakalanacaksınız. Ve sizi sonsuza dek buraya kapatacaklar.”</p>
<p>Ardından sürpriz bir hamleyle bana kafa attı. Ama elbette ben yalnızca burnumun ucuna yumuşak bir şekilde dokunulmuş gibi hissederken, Sean’m kafası geriye savruldu. Paniğe kapılarak bir tekme çıkardı. Canının çok yandığı da, durumu anlayamadığı da belliydi. Sakinleşmesi gerekiyordu ama daha da hırslandığını gördüğümden ona bir yumruk attım. Bilinçsiz bir şekilde yere yığıldı.</p>
<p>“Avcılar öldü ama gardiyanları yalnızca bayılttım. Herhalde birazdan ayılırlar,” dedikten sonra, Celia’ya ölü Avcılarla baygın gardiyanların olduğu odayı gösterdim. “Onları koyacak bir hücre bulun,” dedi Celia. Koridordaki ilk hücrenin kapısında durup gözetleme</p>
<p>deliğinden içeri baktım. Elbette doluydu. Hücrenin içini incelediğimde, gardiyanları da öldürmemizin daha iyi olacağını düşünmeden edemedim.</p>
<p>Hücrede yalnızca ince bir şilte, battaniye, klozet ve bir de tutuklu vardı. Tutuklu kadın çok zayıf ve solgundu. Gözleri Ak Cadı gözleriydi. Üzerinde açık san bir tulum vardı.</p>
<p>Boş bir yer bulmak için koridorda ilerlediğimde bütün hücrelerin dolu olduğunu gördüm. Hücrelerin hepsi birbirinin aynıydı. Dar, çıplak bir odada şilte, tuvalet, battaniye ve sarı tulumlu bir tutuklu. Durumları can sıkıcıydı. Son hücrede, şiltenin üzerinde oturan tutuklu adamın bana baktığını gördüm. Gözetleme deliğini açtığımda bana tuhaf bir ifadeyle güldü. Yaşlanmış, zayıflamıştı ama onu gördüğüm anda tanıdım. Selam vermeme, bunu en azından yüksek sesle yapmama gerek yoktu.</p>
<p>Mercury’nin firketesiyle hücre kapısını açıp içeri girdim ve adamın önünde dizlerimin üzerine çöktüm. Şiltede oturmuş, sırtını duvara yaslamıştı. Battaniye omuz-larmdaydı. Çıplak ayakları neredeyse mavimsi beyaz bir renkteydi. Onu son gördüğümde kilolu değildi belki ama şu anda acı verici ölçüde zayıftı. Yavaşça gözlerini kırpıştırıp bana baktı. “Yoksa öldüm de cennete mi geldim güzel çocuk?” dedi.</p>
<p>Başımı iki yana salladım.</p>
<p>“O halde bunun hiç beklenmedik ve hoş bir sürpriz olduğunu söylemeliyim.” Bob’un sesi hatırladığım gibi güç-lüydü; bunun umut verici olduğunu düşündüm. Bob’la, Mercury’yi bulmaya çalışırken tanışmıştım. Birlikte çok kısa bir zaman geçirmiştik. Soul’la Avcılardan kaçabileceğini ummuştum ama belli ki bunu başaramamıştı. Ona</p>
<p>yakından baktığımda boynunun bir tarafında, omzundan sırtına doğru uzanıyormuş gibi görünen morluklar olduğunu gördüm.</p>
<p>“Sen iyi misin?” diye sorduğum anda kendimi budalanın teki gibi hissettim, iyi olmadığı apaçık ortadaydı.</p>
<p>“Yaşlı ve yorgunum. Biraz da hırpalandım. Ama seni gördüm ya, şimdi kendimi çok daha iyi hissediyorum.” Ayağa kalkmaya çalışsa da, o kadar güçsüzdü ki bunu yapamadı.</p>
<p>“Hareket etmeye çalışma, olduğun yerde kal. Ben gardiyanlarla ilgilendim.”</p>
<p>“Bunu sırf bana yardım etmek için yapmadın herhalde.”</p>
<p>“Meclis binasına saldıracağız.”</p>
<p>“Çok iyiymiş.”</p>
<p>“Gardiyanları koymak için hücrelerden birini boşaltmamız lazım. O yüzden tutuklulardan birini buraya getireceğim. Çok geçmeden sana tıbbi yardımda bulunacak bir iler i de gelecek. Ama şu an için burada kalman lazım.”</p>
<p>Koridora çıkıp koşar adım geri döndüm ve Gabriel’in de yardımıyla ilk hücredeki kadını, battaniyesi ve şiltesiyle birlikte Bob’un hücresine taşıdık. Ardından gardiyanları kadının hücresine aldık. Şişman gardiyanlar beni tiksindiriyordu. Sean’ın da içinde olduğu bazıları uyanmaya başlamıştı. Daha fazla öfkelenmeden bu herifleri içeri tıkıp kapıyı üzerlerine kapatmak istiyordum.</p>
<p>Gardiyanların dinlenme odasına gidip yiyecek bir şeyler aradım. Yalnızca biraz bisküvi, bir muz ve bir şişe de su bulabildim. Bunları Bob’a götürüp “Yeni hücre arkadaşınla paylaş,” dedim.</p>
<p>“Gitme zamanı geldi Nathan,” dedi Celia. “Ancak görevimizi başarıyla tamamlarsak buradaki tutuklulara yardımcı olabiliriz.”</p>
<p>Bob, Celia’ya bakarak “Meclis toplantısı yapılıyor,” dedi. “Son vardiyadaki gardiyanlar toplantının organizasyonundan yakınıyordu. Görünüşe göre binada çok fazla Avcı olmasına rağmen yeterince tuvalet yokmuş.”</p>
<p>“Bob zihin okuma yeteneğine sahip,” dedim Celia’ya. “Bize yardımı olabilecek başka bir şey biliyor musun?” diye sordu Celia. “Soul, Wallend ya da Jessica hakkında?” “Pek bir şey bilmiyorum ve bildiklerim de korkarım işinize çok yaramaz. Gardiyanlar, onları göremeyecek kadar alt kademede. Ama onlardan korkuyorlar. Avcılar, Jessica’ya saygı duyuyor. Wallend ise gizemli biri. Herkes bu adamın neyin peşinde olduğunu merak etse de kimse bir şey bilmiyor. Avcılara çok sevdikleri görünmezlik yeteneğini veren kişi Wallend. Şu sıralar Wallend mavi dedikleri bir şeyi geliştiriyormuş. Bu bir iksir ama başka bir şey bilmiyorum.”</p>
<p>Bob bir an duraksadıktan sonra “Sormamın sakıncası yoksa, bu saldırı konusunda ciddi misiniz?” dedi. “Çok kalabalık görünmüyorsunuz da...”</p>
<p>Buna kahkaha attım. “Takviye gelecek. Ama artık yola çıkmalıyım.”</p>
<p>“Burada daha fazla bilgi sahibi olduğunu sandığım biri daha var. Gerçi size yardım etmek isteyeceğinden emin değilim.”</p>
<p>“Kim?” diye sordu Celia.</p>
<p>“Tutukluların çoğunu korkularından tanıyorum. Zamanlarının büyük kısmını geçmişleri ve söylediklerine pişman oldukları şeyler üzerine düşünerek geçiriyorlar. Gardiyanlar daha çok geleceği düşünüyor. Ama buradaki biri kaçmayı, intikam almayı, geleceği planlıyor. Sürekli planlar yapıp duruyor. Clay’in zihni neredeyse hiç durmuyor. Sanırım hücresi üst katta. Buraya kapatılmama neden olan adamın da benimle aynı kaderi paylaştığını bilmek güzel.” Çoktan ayağa kalkıp koridora çıkmıştım. Katlar arasındaki metal merdivene koşup basamakları ikişer ikişer çıkarken peşimdeki Celia durmam için bağırıyor, Clay’in benimle konuşmayacağını söylüyordu. Tutuklularm durumu hakkında düşünmemeye çalışarak hızla hücreleri kontrol etmeye başladım.</p>
<p>Son hücrenin gözetleme deliğinden baktığımda, buranın da diğerleri gibi kasvetli, daracık bir yer olduğunu gördüm. Ama içerideki tutuklu, yerde lotus pozisyonunda oturmuştu. Her iki bileğinden duvara zincirlenmiş olduğunu fark ettiğimde gülümsememe engel olamadım.</p>
<p>“Bu o,” dedim arkamdaki Celia’ya dönerek.</p>
<p>“Buna ayıracak zamanımız yok.”</p>
<p>Mercury’nin firketesiyle kapıyı açtım. Tepesinde dikildiğimi görmesini istiyordum.</p>
<p>Gözleri farklıydı. Gerçi halen o kadar çok gümüş kıvılcım vardı ki, gözlerinin mavisi neredeyse görünmüyordu. Ama yüzüne doğru inen yara izlerinin ucundaki sağ gözü biçimini kaybetmişti. Gözlerini kırptığında göz kapağının tam kapanmadığını fark ettim. Bizi gördüğünde Clay hiçbir şey söylemedi; ben de sessizliğin uzamasına izin verdim ve kendimi biraz daha eğlendirmek için Fairborn’u çıkardım.</p>
<p>Celia’ya “Kullanmayağım,” dedim. “Yalnızca Fair-born’un bende olduğunu, bunu ondan aldığımı ve Fairborn’u kaybettiği için kendini bu hücrede bulduğunu hatırlamasını istedim.”</p>
<p>“Celia, ne kadar beklenmedik bir sürpriz,” dedi Clay. Ayağa kalkarken bunu yavaşça ve dikkatli bir şekilde yaptığını gördüm. Ama vücudunda bir katılık vardı sanki. Halen cüsseli, kaslı bir adam olsa da, eski halinden eser yoktu. Uzun boylu değildi ama geniş bir adamdı. Boynu kocamandı ama çok kilo kaybettiği de belliydi. “Seni buraya...” dedikten sonra, içeri girdiğimden beri ilk kez bana baktı, <span style="font-style:italic;">“...bununla</span> birlikte getiren nedir?”</p>
<p>İleri doğru bir adım attığında bileklerinden duvara bağlı zincirler gerilerek durmasına neden oldu. Halen muazzam bir enerjiye sahipti.</p>
<p>“Zincirler yakışmış Clay,” dedim.</p>
<p>Gözlerinde buz gibi bir bakış olsa da, bu buz katmanının arasında duygular olduğunu görebiliyordum. Çok fazla nefret. Bu nefretin tamamının benim için olup olmadığından emin değildim. “Jessica seni ziyaret etti mi? Erkeğini zincirler içinde görmekten keyif alacağını sanıyorum.”</p>
<p>Clay beni duymazdan gelerek Celia’ya döndü. “Ziyaretinin belli bir nedeni var mı?”</p>
<p>Clay’e Cenevre’de neler olduğunu, Mercury’nin kulübesine açılan geçidin bulunduğu apartman dairesinin yerini nasıl öğrendiğini sormak istiyordum. Bunu ona Annalise mi söylemişti? Annalise onun için mi çalışıyordu? O bir casus muydu? Bize ihanet mi etmişti?</p>
<p>“Hayır,” dedi Celia. “Sadece durumuna bakmak istedim. Gitme zamanı geldi Nathan.” Celia kapıyı kapatmak için uzandı.</p>
<p>Öncelikle öğrenmem gereken bir şey var.” Kapıyı tutup geri açtım. “Biraz bilgi istiyorum.”</p>
<p>Clay küçümseyici bir ifadeyle bana baktı.</p>
<p>“Fairborn’u senden çaldığımız gece vurulmuştum ama gene de apartmana ulaştım. O dairenin terasında, Mercury’nin İsviçre dağlarındaki kulübesine açılan bir geçit vardı. Hatırlıyor musun?”</p>
<p>Gözlerini kırpmadan bana bakmaya devam etti. “Hatırlıyor musun?” dedim bir kez daha. “Apartmana geldiğimde etrafta bir sürü Avcı vardı. Seni de gördüm. Oradan uzaklaşırken Jessica’yla karşılaştım.”</p>
<p>“Ve onun güzel yüzünü kestin.”</p>
<p>“Nathan,” dedi Celia. “Buna zamanımız yok.” “Apartmanı hatırlıyor musun?”</p>
<p>“Burada hafızamı değil, yirmi kilo kaybettim,” dedi Clay.</p>
<p>“O apartmanı nasıl buldunuz?”</p>
<p>Yanıt vermedi.</p>
<p>“Apartmanın yerini size Annalise mi söyledi? O sizin casusunuz muydu?”</p>
<p>Clay artık gülümsüyordu. “Ah, Annalise.” Hücrenin karşı duvarına giderek yere oturdu ve bana baktı. “Acaba şimdi nerede? Gardiyanlardan bazıları amcası Soul’un yanında olduğunu söylüyor.”</p>
<p>“Annalise en başından beri sizin için mi çalışıyordu?” “Sorular, sorular, sorular...”</p>
<p>“Ama yanıtlar yok,” dedim.</p>
<p>“Yanıtlara zaman da yok,” diyerek araya girdi Celia. “Beni buradan çıkarırsanız sorularını yanıtlarım,” dedi Clay bana bakarak.</p>
<p>“Sorularımı yanıtlarsan seni öldürmem.”</p>
<p>“Eh, beni öldürürsen yanıtlarını asla alamazsın.” “Nathan, buna zamanımız yok! Artık gitmen lazım!” dedi Celia.</p>
<p>Clay gülümseyerek “Bence sana denileni yapıp acele etsen daha iyi olacak,” dedi. “Eminim sonrasında halen burada olacağım.”</p>
<p>“Sonsuza dek burada olacaksın,” diyerek kapıyı kapattım.</p>
<p>Her şey bittiğinde Clay’in gerçeklik iksirlerinde yüzmesini istiyordum. Bob’un bu herifin zihninin derinlerine inerek bildiği her şeyi öğrenmesini istiyordum. Gerçi her şey bittiğinde Annalise’in ne yapıp yapmadığının önemi kalmayacaktı. Babamı vurmuştu ve bundan başka hiçbir şeyin önemi yoktu.</p>
<p><a id="bookmark1"></a>başparmaklar</p>
<p>Meclis binasına açılan geçide giderken, peşimden gelen Celia bağırıp duruyordu. “Emirlerime uyman lazım! Gitmemiz gerektiğini söylediğimde gitmen lazım!” “Gidiyorum ya işte. Oldu mu?”</p>
<p>Koridorun ilerisinde Greatorex ve Adele’le birlikte gelen iki acemiyi gördüm. Geçidin başında beni bekleyen Gabriel’in üzerinde Avcı üniforması vardı.</p>
<p>Celia’ya dönüp “Az önce Clay’i öldürebilirdim ama bunu yapmadım,” dedim. “Sen gitmemiz gerektiğini söyledin, ben de oradan ayrıldım.”</p>
<p>“Neticede, evet.”</p>
<p>Öfkeyle birbirimize baktık.</p>
<p>“Bir şey mi kaçırdım?” diye sordu Gabriel.</p>
<p>Celia bana bakarak “Önemli bir şey değil,” dedi. Benim için önemliydi. “Annalise buradaki tutuklular-dan biri olabilir. Gidip ona bakmamı ister misin?” diye sordum Celia’ya.</p>
<p>“Hayır. Senden istediğim görevimize planladığımız gibi devam etmen.”</p>
<p>“Tamam. O halde görevimizi planladığımız gibi yapmaya gidiyorum. Hazır mısın Gabriel?”</p>
<p>Gabriel hazır olduğunu söylediğinde bir kez daha Celia’ya baktım. “Emirlere uymakta ne kadar iyi olduğumu görüyor musun?”</p>
<p>Annalise’e bakmak için zamanımın olmadığını bildiğim gibi, Clay’in dediğini duyduktan sonra onun burada olmadığına da emindim. Zaten Annalise Kule’de olsaydı Celia onun burada kalmasını sağlardı.</p>
<p>“İkiniz de ne yapmanız gerektiğini biliyorsunuz,” dedi Celia. Ardından gözlerimin içine bakarak “Yap şunu,” dedi. “Ne yapman gerektiğine odaklanabilirsen bunu kazanabiliriz.”</p>
<p>Avcı kılığındaki Gabriel’in çarpışma başlayana dek Meclis binasında beklemesi ve işler kızıştığında Celia’ya mesaj atması gerekiyordu. O zaman İttifak savaşçıları geçitten Meclis binasına geçecekti. Benden sonra çarpışmaya girecek ilk kişinin Gabriel olacağını biliyordum. Geride kalıp hiç risk almamasını isterdim ama bunu önermek bile anlamsızdı. Bu yüzden, Gabriel’i güvende tutmanın yolu herkesi güvende tutmaktan geçiyordu. Yani Soul’u haklamaktan.</p>
<p>Gabriel görünümünü değiştirerek kısacık saçlı bir Avcı’ya dönüştüğünde irkildim. Neredeyse Kieran gibi görünüyordu. “Burada çalışan Avcılardan birinin kimliğini aldım. Olmamış mı?”</p>
<p>“Bence fazlasıyla olmuş.” Gabriel’in elini tuttum, derin bir nefes aldım, görünmez oldum ve geçidin içine kaydım.</p>
<p>Geçidin karanlığı yalnızca bir saniye sürdü. Kendimi daha soğuk bir karanlığın içinde buldum. Taş bir zeminde dizlerimin üzerindeydim; Gabriel beni ayağa kaldırmaya çalışıyordu. Çok ses çıkarmadığımızı sanıyordum ama gene de kıpırtısız kalıp kulak kabarttık.</p>
<p>Karanlık bir odadaydık ama kapının çerçevesindeki çatlaklardan içeri ışık süzülüyordu. Kapının diğer tarafında konuşan iki kişi vardı. Ama bir süre sonra sesler kesildi. Gittiklerini sanıyordum ama Mercury’nin firketesini kilide sokmadan önce on saniye daha bekledim. Koridorlarda ilerlemeye başladığımız anda binanın neresinde olduğumuzu anladım.</p>
<p>Bodrumun güneybatı köşesindeydik. Hücreler batımızda kalıyordu ama doğudaki, binanın ana giriş salonuna çıkan merdivene gitmem gerekiyordu. Merdivenin en üst basamağına çıkana dek kimseyi görmedik. Ama hol Avcı kaynıyordu. Çok fazla Avcı vardı.</p>
<p>Gabriel beni geri çekerek “Sence toplantı yüzünden mi buradalar, yoksa geleceğimizi bildiklerinden mi?” diye sordu.</p>
<p>“Fark eder mi?”</p>
<p>“Neyse, en azından ortalıkta bu kadar Avcı varken çok göze batmam.” Gabriel Avcıların arasına karışıp ne olduğunu anlamaya çalışacaktı. “Gitsen iyi olur.”</p>
<p>Gabriel’in her ortama uyum sağlama yeteneğinin burada da işe yarayacağını ummaktan başka şansım yoktu.</p>
<p>Yavaş adımlarla, hiçbirine dokunmamaya dikkat ederek Avcıları geçtim. Artık Meclis binasının devasa giriş salonundaydım. Giriş salonu Avcı kaynamıyordu ama ana kapının her iki yanında yirminin üzerinde Avcı vardı. Danışma masasının ardında ise küçük, incecik bir adam duruyordu.</p>
<p>Basamakları üçer üçer çıkarak birinci katın sahanlığına ulaştığımda on kadar Avcı’yla karşılaştım. Yavaş adımlarla bir üst kata çıktım. İkinci katın sahanlığında dört Avcı vardı. Üçüncü ve dördüncü koridorlarda devriye gezen iki Avcı daha olduğunu gördüm ama en üst kat sessiz, boştu.</p>
<p>Kamptaki modelde çalışırken düşündüğümden daha farklıydı her şey. Ahşap zeminli koridorunda kırmızı bir halının serili olduğu üst katın genel olarak havadar, sıcak bir ortamı vardı. Bense buranın karanlık, gri bir yer olmasını bekliyordum. Modelde çalıştığım gibi, sağa dönerek ilk kapıya gittim. Mobilyalar olsa da oda kullanılıyormuş gibi görünmüyordu. Koridorda ilerlemeye devam ederek bütün odalara baktım ama birbirinin benzeri olan odaların hepsi boştu.</p>
<p>Katın diğer cephesinde daha şanslı olacağımı umut ederek geri döndüm ve sahanlıktan sola doğru uzanan koridora girdim. Celia binanın bu alanını modelinde yaratmayı başaramamıştı.</p>
<p>İlk kapıya kulağımı dayadığımda, telefonların tıslamasından başka ses duyamadım. Aslında tıslamalar binanın tamamını dolduruyordu; içeride çok fazla telefon, bilgisayar ve elektrikli alet vardı. Kapının tokmağını denediğimde açıldı. Burası kitaplarla dolu bir çalışma odasıydı. Ahşap masanın yanında eski, deriden bir evrak çantası ve deri bir koltuğun sırtına atılmış bir palto vardı. İçeride kimse yoktu ama başka bir odaya açılan bir kapı olduğunu gördüm. Kapıya giderek kulağımı dayadım. Müziği duyabiliyordum. Klasik müzik çalıyordu.</p>
<p>Paltonun sahibinin müzik çalan odada olduğuna emindi m ve bu kişi Wallend olabilirdi. Ama ona kimse fark etmeden yaklaşmak ve bu katta başka kaç kişi olduğunu anlamak istiyordum.</p>
<p>Dışarı çıkıp koridordaki bir sonraki kapıyı açtım. Burası, içinde bir çalışma masasıyla sandalye, raflar, küçük bir kanepe ve kâğıtlar, dizüstü bilgisayar, el çantası gibi bazı kişisel eşyaların olduğu daha küçük bir ofisti. Burada da, başka bir odaya açılan bir kapı vardı. Kapıya kulağımı dayayıp bir kez daha klasik müziği duyduğumda, buranın da Wallend’in ofisindeki odaya açıldığını düşündüm.</p>
<p>Hızlanarak koridoru kontrol etmeye devam ettim. Denediğim bir sonraki kapı kilitliydi ama Mercury’nin firketesiyle kapıyı kolayca açtım ve kullanılmayan bir başka ofisle karşılaştım. Kontrol etmem gereken tek bir kapı kalmıştı. Kulağımı dayadığımda hiç ses duymadım ve firketeyle kapıyı açtım.</p>
<p>Burası kullanılmayan bir ofis değildi.</p>
<p>Odada üç sedye vardı ve gri örtülerin altındaki şekiller, sedyelerde cesetlerin olduğunu gösteriyordu.</p>
<p>İlk sedyeye giderek örtüyü çektim. Bu bir kadındı. Saçları kahverengiydi. Açık gözlerinde dönen parıltılar yoktu. Teni solmuştu. Boynunda “A 1.0” şeklinde bir dövme vardı. Örtüyü biraz daha açtığımda göğsünün yarıldığını gördüm. Hiç kan yoktu. Kalbi çıkarılmıştı. Benimki gibi dövmeleri olup olmadığını görmek için ellerine baktım. Serçe parmağının yan tarafında tek bir dövme vardı: “A 1.0.” Yanındaki cesede geçtim. Bu da siyahi bir kadındı ve bu kadının da göğsü yarılmıştı.</p>
<p>Son ceset ise farklıydı. Bu, on bir-on iki yaşlarında küçük bir kızdı. Boynunda ve serçe parmağında dövmeler</p>
<p>vardı. Bu kızın da göğsü yarılmıştı.</p>
<p>Oda soğuktu. Çok soğuktu. Duvarları kaplamış raflara, kurbanların vücutlarından alınmış parçaların olduğu şişeler dizilmişti. Ameliyat aletleriyle dolu çekmeceler vardı. Bu odada da bir iç kapı olduğunu gördüm. Kapıya kulağımı dayadığımda hiçbir şey duymadım. Müzik yoktu.</p>
<p>Tokmağı denediğimde kapının kilitli olmadığını görmek beni şaşırttı. îçeri girdim.</p>
<p>Burası çok daha geniş bir odaydı. Duvarlarda camekânlarla korunan metal raflar, her rafta şişeler... Her şişede insan vücudu parçaları vardı. Camekânlardan birini çekerek açıp bir şişe aldım. Şişede etli, koyu renkte bir şey vardı. Sanırım bu bir karaciğerdi. Üzerindeki dövmede “A 1.0” yazıyordu.</p>
<p>Odanın karşı ucundaki kapıya gittiğimde, burada da klasik müzik duyduğumu fark ettim. Wallend’le asistanının içeride olduğuna emindim ama yanlarında gardiyanlar da olabilirdi. Görünmezdim ama Wallend’e fark ettirmeden içeri girme şansım çok düşük olduğundan, seçeneklerim sınırlıydı. Hızlı hareket etmem gerekiyordu ve binadakilerin ne olduğuna uyanmasını istemiyordum.</p>
<p>Wallend<sup>,</sup>in ofisine geri dönerken, açtığım kapıları kilitledim. Kimsenin kaçmasını istemiyordum. Ofise girdiğimde odanın karşısındaki kapıya gittim. Müzik çalmaya devam etse de, bir adam da konuşuyordu şimdi. Ama biraz dinlediğimde adamın odada olmadığını anladım. Radyodan gelen ses Beethoven’in bir eserini sunuyordu.</p>
<p>Kapının tokmağını kavradım, görünmezliğimi korumak için odaklandım ve kapıyı, içeri girebileceğim kadar araladım.</p>
<p>Aynı anda Beethoven çalmaya başladı. Kapıyı sessizce kapattım.</p>
<p>Oda aydınlıktı. Tavanda pencereler olduğunu gördüm. Odanın karşı tarafında bir banka oturmuş iki kişi vardı. Önlerindeki masaya eğilmiş; çalışıyorlardı. Bir adamla genç bir kadın. Adamın sırtı bana dönüktü, ince bir adamdı. Üzerinde beyaz laboratuvar önlüğü vardı. Eğildiği için yüzünü göremiyordum ama onun Wallend olduğunu biliyordum.</p>
<p>Kadın durduğum yere doğru baktı. Herhalde kapının aralanıp kapandığını fark etmişti. Wallend’e bir şey söyledi. Ben üzerine yürürken Wallend arkasına dönerek bana baktı.</p>
<p>Burası ameliyat ekipmanları, kavanozlar, tüpler ve ne olduğunu bilmediğim bir sürü şeyle dolu bir labora-tuvardı. Burada şimşek kullanmayı göze alamazdım. Fairborn’u çıkarırken, Wallend’le genç kadının bir cesedin üzerine eğildiğini fark ettim. Bu erkek cesedinin boynunda “K 1.0” dövmesi vardı. Göğsünü yardıkları adamın kalbini görebiliyordum.</p>
<p>Wallend’in asistanına yaklaştım. Ne ben ne de Fair-born tereddüt etti. Kanı elime akarken kadının vücudu sessizce yere düştü. O anda görünür duruma geçtim.</p>
<p>Wallend bana bakakalmıştı. Elinde neşter vardı. Fairborn’u kaldırarak “Şansını denemek ister misin?” dedim.</p>
<p>Wallend’in gerilediğini gördüğümde, üç hızlı adımda onu yakaladım. Kollarını tutarak onu çektiğimde, kıvrılarak bir masanın arkasına geçmeye çalıştı. Aynı anda Fairborn’u masadaki elinin üzerine indirdim. Wallend titremeye başlamıştı; direnmeye çalışmıyordu. Diğer eli-</p>
<p>ni de masaya sabitlemek için neşterini kullandım. Halen tek bir kelime etmemişti. Ne acı yüzünden ne de yardım istemek için bağırmıştı.</p>
<p>Çalan Beethoven rahatlatıcı, yumuşak, hoş bir eserdi. Cenaze marşı gibi bir şey değildi.</p>
<p>“Bana yardım etsen de etmesen de muhtemelen seni öldüreceğimi söylemem gerekiyor,” dedim. “Ama yanlış bir şey yapmayarak ne kadar uzun süre hayatta kalırsan, hayatta kalmaya devam etme şansın da aynı ölçüde artacak. îttifak’ın geri kalanı buraya geldiğinde seni canlı yakalamak, yargılamak filan isteyecekler.”</p>
<p>Wallend halen konuşmuyor, titremeye devam ediyordu. “Ama ben mahkemeyle filan uğraşamam. Sen cinayet suçlususun. Hem de birçok cinayetin.” ilk kez konuştu. “Sen değil misin?”</p>
<p>“Bugün senden konuşuyoruz. Sen suçlusun. Soru şu: Seni burada infaz etmemi engelleyebilir misin?”</p>
<p>“N... ne?”</p>
<p>“Bana Avcıların nasıl görünmez olduğunu göstermeni istiyorum.”</p>
<p>Başını iki yana salladı.</p>
<p>Arkamdaki bankın üzerinden bir başka neşter alıp Wallend’e döndüm ve hiç düşünmeden sağ elinin başparmağını kestim. Bu defa acıyla haykırdı.</p>
<p>“Acıyor değil mi? İyileştirme yeteneğin nasıl?”</p>
<p>Artık daha şiddetli bir şekilde titriyordu. Masa kana bulanmıştı.</p>
<p>“Belli ki kendini iyileştirmede iyi değilsin. Peki sen nede iyisin Wallend? insanları doğramada mı?”</p>
<p>Dehşet içinde bana bakarken birdenbire yere yıkıldı.</p>
<p>“İnsanları doğrarken de böyle rahatsızlanıyor musun Wallend?”</p>
<p>Yanıt vermiyordu. Yalnızca titriyordu. Sanırım bu hayır demekti.</p>
<p>“Avcılara görünmezlik yeteneklerini vermek için kullandığın cadı şişeleri nerede? Bunu cadı şişeleriyle yapıyorsun, değil mi?”</p>
<p>Başını salladı.</p>
<p>“O halde bana şişeleri gösterecek misin? Yoksa diğer başparmağını da kesmemi mi istersin?” dedim gülümseyerek.</p>
<p>Dümdüz bana bakıyordu. “Seni öldürecekler. Yavaşça...” Diğer başparmağını da kestiğimde boğuk bir sesle haykırdı.</p>
<p>“Kulaklarınla burnuna geçelim mi? Belki de gözlerine?” “Yan odada! Yan odada!”</p>
<p>Wallend’in baktığı yöne, bankların arasındaki bir başka küçük, metal kapıya döndüm.</p>
<p>Fairborn’u Wallend’in elinden çektikten sonra neşteri de çıkardım ve onu kapıya doğru ittim. Zayıftı, titriyordu ama bana direnmedi.</p>
<p>“Aç şunu.” Mercury’nin firketesini kullanabilirdim ama dediğimi yapıp yapmayacağını merak etmiştim.</p>
<p>“Açamam. Ellerim...” dedi ellerini öne uzatarak. Ellerine ne olduğunu ancak şimdi algılayabiliyormuş gibi görünüyordu.</p>
<p>Kapıyı açtım. Wallend yere yıkılmak üzereydi. Yaşarsa, bir daha kapı tokmağı çeviremeyeceği gerçeğini yeni kavramıştı sanki. Onu odaya ittim; içeri girer girmez yere devrildi. Bense önümdeki manzaraya bakakaldım.</p>
<p><a id="bookmark2"></a>kubbe</p>
<p>Karşımda, camdan bir kubbe içinde camdan bir piramit vardı.</p>
<p>Piramit, cam şişelerle kurulmuştu. Yüzlerce şişe vardı. Biraz daha yakından baktığımda, her şişenin içinde beş santimetre çapında küçük bir et parçasının olduğunu gördüm. Et parçalarının üzerinde, Avcıların kalplerinin üzerindeki dairelere benzeyen dövmeler vardı.</p>
<p>Camdan kubbenin içinde olduğundan piramide çok yaklaşamadım. Kubbe, daire şeklinde, çok derin olmayan bir kanalın üzerinde yükseliyordu.</p>
<p>Kubbeye doğru uzanacakken kararsızlığa düştüm ve Wallend’e baktım. Gözlerini üzerime dikmişti. Cama dokunup dokunmamak konusundaki kararsızlığım daha da arttı. Kubbenin etrafında yürümeye başladım. Çapı üç metre kadardı; ters çevrilmiş camdan bir kâse gibi, mükemmel bir şekle sahipti. Ama kubbeye baktıkça yüzeyinin yalnızca cam olmadığını düşünmeye başladım. Kubbenin içindeki piramidi oluşturan şişeler kusursuz bir şekilde dizilmişti. Yalnızca, şişelerden birkaçı eksikmiş gibi, arada bazı boşluklar vardı. Yürümeye devam ederken birkaç boşluk daha fark ettim. Yoksa yanılıyor muydum? Az önce boş olduğunu sandığım yerde şimdi bir şişe olduğunu görüyordum.</p>
<p>Ve anladım. Bir Avcı görünmez olduğunda, bu Avcı’nm şişesi yok oluyordu. Bir an durup kubbeyi izledim. Bu aralıkta iki şişe kaybolurken, biri de yeniden belirdi.</p>
<p>Wallend’in yanına döndüm. “Kubbeyi aç. Şişelere bakmak istiyorum.”</p>
<p>Başını iki yana salladı.</p>
<p>Ona doğru eğilerek “Aç şunu yoksa kulağını keseceğim,” dedim.</p>
<p>“Açamam.”</p>
<p>“Bence açabilirsin.”</p>
<p>Kulağını tutup sertçe çektim. “Son şansın. Yoksa kulak gidiyor.”</p>
<p>Kollarını savurarak bana vurduktan sonra bir tekme attı. Bir yumrukla onu yere indirdim ve bunun bana hiçbir yararının olmayacağını bilmeme rağmen neşteri alıp kulağını kestim. Ama dediğimi yapacağımı anlaması gerekiyordu.</p>
<p>Çığlık atarak elini kanayan başına dayadı. Kulağı kubbeye fırlattım.</p>
<p>Kubbeye değdiği anda kıvılcımlar çıkmasına neden olan kulak sekerek Wallend’in önüne düştü. Kulağın temas ettiği noktada kubbe kısa bir an için mavi-beyaz bir renk almıştı.</p>
<p>Elimdeki neşteri fırlatıp fırlatmamayı düşündüm. <span style="font-style:italic;">Neden olmasın?</span></p>
<p>Cam yüzeye çarptığı anda neşter bir an için kubbeyle</p>
<p>birleşecek gibi görünürken, kubbenin rengi de neşterin temas ettiği noktada değişti. Ve neşter yere düştü.</p>
<p>Bir kez daha kubbenin etrafında dolandım ama bu defa odadaki diğer şeylere de baktım, içeri girdiğimiz kapının karşısındaki duvarın önünde bir bank; bankın üzerinde kâğıtlar, ameliyat aletleri, kalemler ve bir bilgisayar vardı. Ama kubbeyi açmaya yarayacak gibi görünen hiçbir şey çarpmadı gözüme.</p>
<p>“Arada bir kubbeye yeni şişeler ekliyorsun değil mi? Yeni Avcılara görünmezlik yeteneklerini vermen gerektiğinde. Bunu nasıl yapıyorsun?”</p>
<p>Wallend yerde büzülürken, neşterin ortalıkta olmadığını fark ettim.</p>
<p>“Görünmezliği sağlayan bir de büyü olmalı. Yoksa burada şişesi olan her Avcı bu yeteneğe kendiliğinden mi sahip oluyor?”</p>
<p>Wallend sorularıma yanıt vermedi. Kulağı beklediğim kadar çok kanamıyordu. Belki kendini iyileştirme yeteneği o kadar da zayıf değildi. Elleri de az önceki kadar kötü görünmüyordu.</p>
<p>“Benimle konuşmayacaksan, Wallend, bir dilinin olmasına da gerek yok.”</p>
<p>Ama onu daha fazla doğramak istemiyordum. Bu tiksinti vericiydi. “Kubbeyi açmak için bunu mu kullanıyorsun?” diye sordum, banktaki dizüstü bilgisayarı elime alarak. “Hiçbir zaman bilgisayar kullanmakta iyi olmadım ama gene de deneyeceğim.”</p>
<p>Wallend olduğu yerde sinse de, beni durdurmak için bir şey yapmadı. Ben de bunun önemli bir etkisinin olmayacağını düşünerek bilgisayarı kubbeye fırlattım.</p>
<p>Bir kez daha temas noktası mavi-beyaz bir renk alırken, bilgisayar kubbe tarafından yakalanmış gibi bir an için çarptığı yerde kaldı ve ardından yere düştü. Kıvılcımlar çıktı, çatırtılar duyuldu ama birkaç saniye sonra kubbe her zamanki sessiz haline geri döndü. Wallend bu aralığı değerlendirerek arkamdan yaklaşmıştı. Neşter kanlı elindeydi. Bana karşı hiçbir şansı olmadığını bilmesi gerekiyordu.</p>
<p>Ona doğru bir adım atarken, Wallend’in istediğinin de bu olduğunu fark ettim. Beni ancak kubbeye iterek alt edebileceğini düşünüyordu. Aslına bakılacak olursa, ben de kubbeye çarptığım takdirde ne olacağını merak ediyordum.</p>
<p>Wallend hamlesini yaptı. Ama yavaş ve zayıftı. Yana kaydım ve deviniminden yararlanarak onu kubbeye doğru sürükledim.</p>
<p>Bana sımsıkı tutundu.</p>
<p>“Gerçekten mi?” dedim. “Tümden kızarmak mı istersin yoksa yalnızca yüzünü kubbeye değdirip ne olacağını mı görsek?”</p>
<p>“Hayır!” dedi ağlak bir sesle. En azından artık bunu yapacağımı anlamıştı. “Lütfen. Açacağım. Bir büyü var. Değneğe ihtiyacım var.”</p>
<p>“Değneğe mi?” Bugüne dek kimsenin büyü yapmak için değnek kullandığını filan duymamıştım.</p>
<p>“Şurada. Bankın üzerinde.”</p>
<p>Wallend’i, gösterdiği yere sürükledim.</p>
<p>Bu bir sopaydı. Kabuğu soyulmuştu, yıpranmıştı ama yüzeyi pürüzsüzdü. Bunun güzel bir sopa olduğunu kabul etmem gerekiyordu. Bir şey hissedip hissetmeyeceğimi</p>
<p>merak ederek değneği elime aldım. Belki de Fairborn gibi canlanırdı. Ama hiçbir şey olmadı.</p>
<p>“Nasıl çalışıyor?”</p>
<p>“Doğru sözcüklerle. Ve değneğin kendisiyle.”</p>
<p>Bana bu sözcüklerin ne olduğunu söylemesini mi isteyecektim; yoksa bunu ona mı yaptıracaktım? Her halükarda muskanın beni koruması gerekirdi. Değneği ona uzatarak “Al şunu ve kubbeyi aç,” dedim. “Bunu doğru bir şekilde yapmak için tek bir şansın var ”</p>
<p>Başını sallarken, dilini çıkarıp üst dudağını yaladı. Değneği sağ eline alıp parmaklarıyla kavradı. Bunu yaparken acı çekiyormuş ya da zorlanıyormuş gibi bir hali yoktu. Sanırım kendini tam olarak iyileştirmişti.</p>
<p>Kubbeye dokunmak yerine, değneğin ucunu kubbenin üzerinde durduğu kanala dokundurdu ve “Kubbe, sıvılaş,” dedi.</p>
<p>Kubbe opak bir görünüm kazanırken, üst kısmı sıvıla-şarak süt gibi süzülüp kubbenin altındaki sığ kanala doğru akmaya başladı. Çok geçmeden kanalın içinde parıltılı bir havuz oluştu. Artık iki adım ötemdeki şişeler onları parçalamamı bekliyordu.</p>
<p>“Bana şişelerden birini ver,” dedim.</p>
<p>Wallend bir an tereddüt ettikten sonra sütü andıran sıvının olduğu kanala adım attı ve yavaşça uzanarak iki eliyle en tepedeki şişeyi aldı. Artık güçlü ve kararlı görünüyordu ama şişeyi bana verirken gene iki büklüm oldu. Şişe bir mantarla kapatılmış; mantara, üzerinde bir adın yazılı olduğu bir etiket asılmıştı. Herhalde bu, Avcı’nın adıydı. Şişenin içinde dövmeli bir et parçası vardı. Şişeyi alıp banka vurarak parçaladım. Hiçbir şey olmadı.</p>
<p>Belli ki bu kubbe şişeleri muhafaza edip korumak için yaratılmıştı. Bazıları görünmez olsa da şişeleri kırdığım takdirde Avcıların yeteneklerini kaybedeceklerini sanıyordum. Bunu anlamanın tek bir yolu vardı. Kubbeye bir şey yapamaması için değneği Wallend’in elinden aldıktan sonra, piramide yaklaşarak en tepedeki boş yerlerden birine elimi uzattım. Şişe oradaydı ama görünmez durumdaydı. Şişeyi çekip yere attım. Cam şişe zemine çarptığı anda görünür duruma geçerken, içindeki et parçası, mantar ve etiket yere saçıldı. Demek ki şişeleri kırmak büyüyü de yok ediyordu. Bu kadar basitti işte. Tek yapmam gereken piramitteki bütün şişeleri kırmaktı; böyle-ce SouPun ordusu görünmezlik yeteneğini kaybedecekti. Kolumu piramidin tepesine sallayarak aynı anda birkaç şişeyi birden yere savurdum. Şişeler yerde parçalanırken “Kubbe, katılaş,” diye bağırdı Wallend. Arkama dönüp baktığımda Wallend’in ayakta olduğunu gördüm. Süt beyazı duvar önümde yükselirken içinden geçmeye çalıştım ama başaramadım. Kubbe katılaşarak tamamlanırken içinde kalmıştım. Yüzey yeniden saydamlaşırken diğer taraftaki Wallend zafer dolu bir ifadeyle bana gülümsüyordu.</p>
<p>Halen bende olan değneği Wallend’e doğru tuttum.</p>
<p>“O yalnızca bir sopa,” dedi. “Onu sihirli bir değneğe dönüştürmeye çalışsam da bunu başaramadım. Yani, elindeki alelade bir sopa.”</p>
<p>Değneği kubbenin tabanına dokundurarak, mümkün olduğunca duygulu bir sesle “Kubbe, sıvılaş,” dedim.</p>
<p>Wallend<sup>,</sup>in sırıtışının daha da genişlemesi dışında hiçbir şey olmadı.</p>
<p>“Kubbe yalnızca iki efendisinin sesini tanır. Benim ve Soul’un. Senin dediklerini yapmaz.”</p>
<p>Piramitten iki şişe alarak kubbeye fırlattım. Dış yüzeyine bir nesne çarptığında ne olduysa aynısı oldu. Bir saniye için opak bir görünüm aldıktan sonra yeniden saydamlaştı.</p>
<p>“Bütün şişeleri parçalayacağım,” dedim.</p>
<p>“O zaman Avcılar görünmezlik yeteneklerini kaybeder. Ama gene Avcı olmaya devam ederler. Tıpkı senin tutsağım olmaya devam edeceğin gibi.”</p>
<p>îttifak’m görünür durumdaki bir orduyla savaşmasını tercih ettiğimden şişeleri kubbeye fırlatmaya başladım. Ama etrafımda kırık cam parçaları uçuşurken kubbede herhangi bir zayıflık belirtisi göremedim.</p>
<p>En sonunda işimi bitirdim; kırılacak tek bir şişe bile kalmamıştı. Hissettiğim öfke ve hüsranla soluk soluğa kalmış bir halde, kubbenin yüzeyi saydam pürüzsüzlüğünü geri kazanırken cam ve et parçalarının üzerinde dikildim. Wallend halen bana sırıtıyordu. Bu fırsattan yararlanıp yardım çağırmaya gideceğini sanıyordum ama hiç acelesi varmış gibi görünmüyordu. Hiçbir yere gidemeyeceğime emindi.</p>
<p>Bir sandalyeye oturup bana baktı. “Yeni evini darmadağın ettin.” Gülümsedi. “Soul seni gördüğüne memnun olacak. Gelmeni bekliyordu ama kubbedeki hava tükenene dek ona haber vermemeyi düşünüyorum. Bunun için birkaç saat geçmesi gerekecektir. Uzun zamanını bir kafeste geçirdin ve şimdi de günlerinin kalanını, daha doğrusu son saatlerini burada geçireceksin.”</p>
<p>Ona küfrettim.</p>
<p>“Aslında Soul seni kullanabileceğimizi, bizim için çalışabileceğini düşünüyor ama...” dedikten sonra ellerini havaya kaldırdı. “Ama ben senin ne olduğunu biliyorum. Sen de tıpkı baban gibi şeytani bir Kara Cadı’sm.”</p>
<p>“Gerçekten şeytani bir şeyler görmek ister misin? Daha başlamadım bile.” Fairborn’u elime alarak bütün gücümle kubbeye savurdum. Bıçak yüzeyine çarptığı anda kubbe bir saniye için opak bir görünüm kazandı. Ama ardından beni geri fırlattı. Benim için kuştüyü yataktan farksız olan cam kırıklarının üzerine düştüm. Ayağa kalktım ve Fairborn’u bir kez daha kaldırdım.</p>
<p>Wallend kubbeye yaklaşarak beni inceledi. Sanırım cam kırıklarının hiçbir yerimi kesmediğini fark etmişti.</p>
<p>Wallend’in karşısına geçerek Fairborn’u kubbeye sapladım. Bir kez daha kolum geriye savruldu.</p>
<p>“Zamanını boşa harcıyorsun. Kubbeyi kıramazsın. Bu imkânsız. Büyü çok güçlü.”</p>
<p>Artık sırıtan bendim. “Bahse var mısın?”</p>
<p>Bu defa daha yumuşak olmaya çalışarak Fairborn’un ucunu kubbeye dayadım ve bütün gücümü kullanarak itmeye başladım. Gene geriye savrulsam da az önceki kadar güçlü değildi.</p>
<p>Kubbenin yüzeyinde hiç iz oluşmamıştı. Kısa bir an için opak bir görünüm aldıktan sonra eski haline geri döndü. Ama Fairborn’un kubbeyi kesip geçme arzusunu hissedebiliyordum. Fairborn için kubbe canlıydı ve Fair-born canlı olan hiçbir şeyi sevmezdi.</p>
<p>Fairborn’la bir kez daha kubbeyi yavaşça ittiğimde aynı şey oldu. Ama halen Fairborn’un arzusunu ve öfkesini hissediyordum. Benden daha kızgındı. Üçüncü de-</p>
<p>nememde kubbe beni geri itmezken, oluşan küçük opak alanın daha uzun süre görünür durumda kaldığını fark ettim. Bu alan en sonunda kaybolduğunda, kubbenin yüzeyinde belirgin bir çizik olduğunu gördüm. Kubbenin zayıflığını saptamıştım. Fairborn da bunu hissetmiş gibiydi ve daha fazlasını istiyordu. Daha derine inmek istiyordu.</p>
<p>Yavaş ama güçlü bir şekilde Fairborn’la kubbeyi oymaya devam ettim. Bir kez daha geriye itilerek kubbenin karşı ucuna savrulsam da, opak alanın yok olması daha da uzun sürdü ve geride kalan çizik daha derindi. Vücudumun ağırlığını vererek bir kez daha kubbeyi ittiğimde, bu defa Fairborn’un ucu yüzeye girdi. Oyuğa oturan bıçağı aşağı-yukarı oynatırken kollarım, bütün vücudum titriyordu. Kubbe opak bir görünüm alırken Fairborn’u daha hızlı ve sert bir şekilde aşağı-yukarı oynatmaya devam ettim. Yüzüm terle kaplanmştı. Ve birdenbire kubbe bir ucundan diğer ucuna, dikey bir hat boyunca çatladı. Çatlayan hatta yüzey opaktı. Fairborn’u artık sağa-sola oynatıyordum. Ve kubbe bu defa yanlamasına bir hat boyunca çatladı. Çektiğim Fairborn’u, iki çatlama hattının kesiştiği noktaya dayadım ve bütün gücümle ittim. Kubbenin yüzeyinde bir delik açıldı. Deliğin içinden baktığımda Wallend’in odadan çıkmak üzere olduğunu gördüm.</p>
<p>Arkasından bir şimşek yolladım. Wallend yere devrildi. Şoka uğramış olsa da ölmemişti. Deliği içinden geçebileceğim kadar büyütmek için kubbeye bir tekme attım. En sonunda dışarı çıktığımda Wallend inleyerek sürünmeye çalışıyordu.</p>
<p>Seçeneklerim öldürmek ya da tutsak almaktı. Wallend’e doğru yürürken bu seçimi Fairborn’a bıraktım.</p>
<p><a id="bookmark3"></a>mavi</p>
<p>Wallend ölmüştü ve kubbedeki bütün şişeleri parçalamıştım. Gürültü yüzünden kimse gelmemişti. Kapılar kalındı ve binanın en üst katında, herkesten uzaktaydık.</p>
<p>Wallend’in ofisinden çıkarken yeniden görünmez oldum. Koridor az önce olduğu kadar sessiz ve boştu.</p>
<p>Şimdi sıra Soul’a gelmişti.</p>
<p>Zemin kata inerek, değerlendirmelerimin yapıldığı ana Meclis salonuna doğru gidecektim. Meclis salonunun ilerisinde özel ofislerle küçük toplantı odaları yer alıyordu. Soul’un ofisi buradaydı ve onu ofisinde bulacağımı umuyordum. Wallend’in söylediğinden anladığım kadarıyla, Soul geleceğimi biliyordu ve Avcılar da bir saldırı durumunda Soul’u korumak için buradaydı.</p>
<p>Merdivenden indiğimde ana giriş salonunda durdum. Avcılar halen buradaydı. Gabriel’i gördüm. Mükemmel bir şekilde kaba saba bir Avcı’ya dönüşmüştü. Birkaç saniye onu izledim. Başını kaldırıp benden tarafa baktı ama elbette beni göremedi.</p>
<p>Meclis salonuna yöneldikten bir süre sonra değerlen-</p>
<p>dirme günlerimden hatırladığım koridorlarda buldum kendimi. Taş duvarlar, taş zemin ve koridorların her iki yanında bir sürü kapı. Devriyede olan iki Avcı yanımdan geçerken duvara dayandıktan sonra, devam edip önce sola, ardından sağa döndüm. İşte o koridordaydım. Değerlendirme günlerinde ninemle birlikte oturduğumuz bank karşımdaydı.</p>
<p>Bankı görmek kendimi tuhaf hissetmeme neden oldu. Her yıl, aşağılanmış, korkmuş bir halde burada otururdum. Buraya en son getirildiğimde ellerim kelepçeliydi ve hiç beklemediğim bir anda, Annalise babasıyla birlikte koridordaki bir kapıdan çıkmıştı. Sorgulanmak için getirildiği günlerden biri olmalıydı. Bu koridorda karşılaşmamızın tesadüf olmadığına emindim. Annalise’in, halen hayatta olduğumu ve topluma karşı tehlike arz ettiğimi hatırlamasını istemişlerdi. Yoksa bu da başka bir tezgâh mıydı? Daha o günlerde bile casus olabilir miydi?</p>
<p>Artık her şey gözüme daha farklı görünüyordu. Yakınımda bir Avcı duruyordu. Bir diğeri de koridorun karşı uçundaydı. Meclis salonundan iki kadın çıktı. Gülümsüyorlardı. Banka, benim bankıma oturdular. Kadınlar çocukları hakkında konuşuyordu.</p>
<p>Salonun kapısı açıktı ve değerlendirme günlerimde olduğu gibi, kapı eşiğinde bir muhafız bekliyordu, içeri girdiğimde, salonun yerleşim düzeni değişmiş olmasına rağmen, eskisi gibi kendimi küçücük hissettim. Büyük masa her zaman olduğu yerdeydi ama üç masa daha eklenerek, kare şeklinde, çok daha büyük bir masa oluşturulmuştu. Tahtı andıran üç koltukla birlikte, sandalyelerin çoğu boştu. Değerlendirmelerimde her zaman dolu olan</p>
<p>bu koltuklar şimdi Soul, Jessica ve artık buraya gelemeyecek olan Wallend<sup>,</sup>e aitti.</p>
<p>Devam etmem gerekiyordu; Soul burada değildi. Onu bulmak zorundaydım ve karşılaşmamızın daha tenha bir yerde olmasını tercih ediyordum.</p>
<p>Arkama dönüp Meclis salonunun kapısına yöneldiğimde tanıdığım bir adam çarptı gözüme. Daha önce yalnızca bir kere, birkaç saniye görmüştüm ama onu çok iyi hatırlıyordum. Annalise’in babasıydı bu. Onu gördüğüm güne kıyasla çok daha yaşlı ve yorgun görünüyordu. Kızı tutsak ya da casus olan bir baba böyle mi görünürdü? Belki de iki oğlu ölen bir adamın görüntüsüydü bu. Ona ne yapmak istediğimden emin değildim ama her halükarda şu anda onunla ilgilenecek zamanım yoktu. Bir an önce Soul’u bulmak zorundaydım.</p>
<p>Koridordaki kadınlar konuşmaya devam ediyordu. “Mavinin sunumunu yapacağını duydum,” dedi biri.</p>
<p>Diğer kadın alçak sesle “Evet ama acaba kimin üzerinde deneyecek?” dedi.</p>
<p>Sağa dönüp koridorun karşı ucundaki kapıya yürüdüm. Koridorda bir Avcı varken bu kapıyı açma riskine giremezdim. Birinin kapıdan çıkması için beklemek zorundaydım ve bunun için aradan birkaç dakika geçmesi gerekti. Ama kapının açıldığını gördüğüm anda, kimseye dokunmadan koridordan çıktım.</p>
<p>Adımlarımı hızlandırdım. Köşeyi döndüm. Sağa ve ardından bir daha sağa döndüm. Soul’un ofisi, kamp yerindeki modelimizde olduğu yerdeydi. Koridorun sonunda ve ofis kapısında birer muhafız vardı.</p>
<p>Celia bana bundan bahsettiği için muhafızlarla karşı-</p>
<p>laşmaya hazırdım. Sıkılmış gibi görünen muhafızlar bugüne dek karşıma çıkan en cüsseli adamlardı. Ama ben de görünmez ve yenilmezdim. Yavaşça yürüyerek ilk muhafızın yanından sessizce geçtim, kapının tokmağını kavradım ve usulca çevirdim. Muhafız tokmağın çevrildiğini fark etmese bile kapının açıldığını fark edecekti. Kapıyı çok az aralayıp içeri süzüldüm ve kapıyı aralık bıraktım.</p>
<p>Düşmanım karşımdaydı.</p>
<p>Elinde bir kalemle masasında oturuyordu. Başını kaldırıp kapıya baktığında, bana bakıyormuş gibi göründü. Maun ağacından devasa çalışma masasının üzerinde kâğıtların yanı sıra, içinde turkuaz mavisi renkte bir sıvının olduğu büyük bir cam kâse vardı. Kâsenin üzeri camdan bir levhayla kapatılmıştı.</p>
<p>Soul kaşlarını çattı. Arkamdaki muhafız kapı eşiğinde belirdi.</p>
<p>“Evet?” dedi Soul. “Bir şey mi istedin?”</p>
<p>“Hayır, efendim. Ben... Kapıyı ben açmadım.”</p>
<p>“Avcıları çağır!” diye haykırdı Soul. Ama ben çoktan Fairborn’u muhafızın boynuna sokmuştum. Ayağa kalkan Soul, kâsenin üzerindeki cam levhayı bana fırlattı. Havada hızla bana gelen levhayı bir şimşekle parçaladıktan sonra, Soul’a da bir şimşek yolladım.</p>
<p>Koridordaki diğer muhafızın kapıda belirdiğini gördüğümde, onu da bir şimşekle indirdim.</p>
<p>Ortalık bir kez daha sessiz, hareketsizdi. Cam levhanın parçaları etrafa saçılmıştı, ikinci muhafızın ceketinden duman yükseliyordu.</p>
<p>Birkaç saniye olduğum yerde durup birilerinin koşarak gelmesini bekledim. Ama çalışma masasının dibindeki Soul’un sırtüstü dönüp inlemesi dışında hiçbir şey olmadı. Yanına giderek üzerinde silah olup olmadığını kontrol ettim. Silahla beni yaralamayacağını bilsem de, başka bir ses çıkmasını istemiyordum.</p>
<p>ilk muhafız odanın içine düşmüştü. Diğerini ise kimseye görünmemesi için içeri çekmek zorunda kaldım. Küçük bir bufalonun ağırlığında olduğundan adamı odaya çekmek saçma ölçüde zor oldu. Bütün gücümü kullanmama rağmen doğru düzgün kıpırdatamasam da, çok fazla çaba harcayarak adamı, kapıyı kapatabileceğim kadar içeri çekmeyi başardım.</p>
<p>Soul kımıldamaya başlamıştı. Çok fazla insanı öldüren, birçok insanın hayatını mahveden, kendi halkından insanların yanı sıra birçok Kara Cadı’yla Melez’i işkenceden geçiren adam ayaklarımın dibindeydi işte. Yakınındaki kanı algılayan Fairborn bir kez daha elimde canlanmıştı.</p>
<p>Soul hareket etmeye çalışmasa da, gözlerini araladığını gördüm. Bu tanıdığım bir ifadeydi. Bu, dikkatli olmaya, izlemeye, onu kimin izlediğini anlamaya çalışmaya, sürekli beynini zorlamaya, her daim tetikte olmaya alışmış birinin ifadesiydi.</p>
<p>Çizmemin ucuyla onu dürttüğümde, bu kadar zayıf ve yumuşak davrandığım için kendime kızarak Soul’u sert bir şekilde tekmeledim.</p>
<p>Yüzünü bile buruşturmadığını gördüğümde, gözlerini açıp bana baktığı anda kendini iyileştirmek için hazırlandığını düşündüm. Evet, kendini iyileştiriyordu. Gözlerindeki bakışı, heyecanı görebiliyordum.</p>
<p>“Nathan! Ne hoş bir sürpriz.”</p>
<p>“Öyle mi?”</p>
<p>Soul gülümsedi. “Eh, elbette yerde bu şekilde yatmak hoş değil ama seninle yeniden görüşeceğimiz günü sabırsızlıkla bekliyordum.” Başıyla birlikte vücudunu hafifçe kaldırarak “Yalnız mısın Nathan?” dedi. “Silah sesleri ya da çığlıklar duymadım. Bu bir saldırı mı?”</p>
<p>“Jessica nerede?”</p>
<p>“Kız kardeşin mi? Daha doğrusu, üvey kardeşin. Senin kız kardeşin olarak anılmaktan hiç hoşlanmıyor.”</p>
<p>“O nerede?”</p>
<p>“Emin değilim.”</p>
<p>“Burada, binada mı?”</p>
<p>“Buraya gelip gider.”</p>
<p>Onu bir kez daha tekmeledim. “O halde başka bir şey deneyelim. Annalise nerede?”</p>
<p>Bana bakarak gülümsedi ve dirseklerinin üzerinde doğruldu. Önce ölü muhafızlara, ardından bana baktı.</p>
<p>“Belli ki birden çok yeteneğe sahipsin. Görünmez olabiliyorsun. Şimşekler atabiliyorsun. Bu yetenekleri babandan aldın. Onun kalbini yedin. Bu gerçekten çok zor olmalı. Annalise bana olanları anlattı.”</p>
<p>“O nerede?”</p>
<p>“Buraya onu kurtarmak için mi, yoksa öldürmek için mi geldin?”</p>
<p>“Bu seni ilgilendirmez. Nerede o?”</p>
<p>“Güvenli bir yerde. Ama nerede olduğunu sana söylersem orası artık güvenli olmaktan çıkar, değil mi?” Biraz daha doğrulan Soul artık ellerinin üzerindeydi.</p>
<p>Çizmemi göğsüne bastırıp onu geri yere ittim. “Sorularımı yanıtlamayacaksan yaşamanın da bir anlamı kalmıyor.”</p>
<p>“Sana onun yerini söylersem ne yapacaksın?”</p>
<p>“Onunla konuşacağım.”</p>
<p>“Demek istediğim, bana ne yapacaksın?”</p>
<p>“Bunu düşünüyorum.” Ama düşünmüyordum. Ona ne yapacağım üzerine çok düşünmediğimi şimdi fark ediyordum. Odada bana bir şeyi anımsatan bir koku vardı. Ormanın kokusu gibiydi ama belki de bundan fazlasıydı. Biraz düşününce bunun ne olduğunu anladım. Birlikte olduğumuz zamanlarda Annalise’in kokuşuydu bu. Kazağının kokusu. Onu gördüm. Birlikte o kaya çıkıntısının üzerindeydik. O havada savrulan bir yaprağı yakalamaya çalışırken, ben de aşağı düşmemesi için onu tutmaya çalışıyordum.</p>
<p>Soul’un başında dikildiğim yerden geriye açılarak çalışma masasının üzerindeki, içinde mavi bir sıvının olduğu kâseye baktım. “Bu da ne?” diye sorup, daha yakından bakmak için masaya yaklaştım.</p>
<p>Soul yanıt vermedi. Mavi sıvının konsantrasyonumu etkileyen bir koku yaydığını hissettim. Ama eminim bu koku Soul’u da etkiliyordu.</p>
<p>“Ne işe yarıyor?” diye sorduktan sonra, kâsenin üzerine kapatacak bir şey bulmak için etrafıma bakındım.</p>
<p>“Ah, o benim yeni iksirim. Özel bir şey. Üretilmesi için uzun zaman gerekti. Wallend Bey ağır çalışan biri ama mükemmeliyet de aceleye getirilecek bir şey değil elbette. Ona bakmak güzel, değil mi?” Soul’un doğrularak oturur pozisyona geçtiğini görsem de, bana zarar veremeyeceğini biliyordum. “Adı mavi. Nedeni aşikâr herhalde.”</p>
<p>“Ne işe yarıyor?”</p>
<p>“Birkaç kullanım alanı birden var. Ruh halini değişti-</p>
<p>rebilir, eski hatıraları canlandırabilir... Bunun gibi şeyler işte.”</p>
<p>“Nasıl?”</p>
<p>“Nasıl mı? Herhangi bir iksir nasıl çalışır? Ama sanırım senin asıl sorduğun, şu anda bu iksirin seni nasıl etkilediği, değil mi?”</p>
<p>Öyle miydi? İksir beni etkiliyor muydu? Az önce kâsenin üzerine kapatmak için bir şey aradığımı hatırladım. Odada bir süre dolandıktan sonra, rafların birinden büyükçe, ince bir kitap alıp kâsenin başına döndüm. Canlı gibi görünen mavi sıvı kâsenin içinde dönerken, iksire doğru çekildiğimi hissettim. Başımı iki yana sallayarak başka bir tarafa baktım. Bir kez daha odada dolandım. Bir şey yapmam gerekiyordu ama bunun ne olduğundan emin değildim. Kapının başında durup dışarıyı dinlediğimde hiçbir şey duyamadım. Elimde bir kitap vardı ama neden elimde bir kitap olduğunu bilmiyordum.</p>
<p>“On yedinci doğum gününde sana üç armağınını vermek istediğimi hatırlıyor musun?”</p>
<p>“Evet.” Bunun nedenini asla anlamamıştım.</p>
<p>“Bunu yapabilmeyi çok istiyordum. Sende büyük bir potansiyel olduğunu görmüştüm Nathan. Buna halen inanıyorum. Sen çok güçlü bir Kara Cadı'mn oğlusun ama aynı zamanda annen de güçlü bir Ak Cadı’ydı. Çoğu insanın bu yalın gerçeği yok sayarak senin yalnızca Kara tarafını gördüğünün farkındayım ama ben her ikisini birden görüyorum. Senin Ak tarafını görebiliyorum ve bu tarafının Kara tarafına baskın çıkabileceğini biliyorum. Olması gereken de bu zaten. Bir Ak Cadı senin hayatının güçlü ve önemli bir parçası olursa, ruhunun Ak tarafı da yükselebilir.”</p>
<p>“Bana üç armağanımı babam verdi. Bu beni olduğumdan daha Kara yapmadı.”</p>
<p>“Yapmadı mı? Bana karşı tam anlamıyla dürüst müsün Nathan? Armağanlarını babandan almanın seni değiştirmediğine emin misin?”</p>
<p>Zihnimde çok güçlü bir ses bunun tuzak bir soru olduğunu ve bu konuşmaya hiç girmemem gerektiğini söylese de, diğer bir ses de Soul’a yanıt vermem gerektiğini söylüyordu. “Belki de değiştirmiştir,” dedim.</p>
<p>“Belki de değiştirmiştir. Ama senin içindeki Ak Cadı’nm halen çok güçlü olduğunu görebiliyorum. Şu anda bile kendinle savaşıyorsun. Senin yerinde baban olsaydı beni çoktan öldürmüş olurdu. Ama sen bunu yapmadın. Babanın üzerindeki etkisine rağmen, Ak tarafın halen çok güçlü ve karşı koyuyor. Bunu görmek güzel Nathan. Sen iyi birisin... Ya da en azından iyi biri olabilirsin. îyi olmak istiyorsun değil mi Nathan?”</p>
<p>“Ne istediğimi bilmiyorum.” Neden böyle bir şey söylediğimi de bilmiyordum. “Mavi... Odanın havasına mı karıştı?”</p>
<p>“Evet, öyle. Artık çok daha güçlü. Gerçi benim buna bağışıklığım var. Daha doğrusu, iksiri ve iksirin kokusunu içine çekenleri kontrol edebildiğimi söylemem gerekir. Kâsede nasıl döndüğüne, kokusunu dışarı nasıl verdiğine baksana. Yaklaş, Nathan. Daha yakından bak.”</p>
<p>Bunun kötü bir fikir olduğunu biliyordum ama çalışma masasına yaklaştığımı, iksire baktığımı, kâsenin içinde dönüşünü izlemeye başladığımı fark ettim.</p>
<p>“Sen gerçekten iyi birisin, Nathan. Ve çok etkileyici bir cadı olabilirsin. Seni her zaman çok fazla güce sahip biri</p>
<p>olarak gördüm. Bana yardım edebilecek biri olarak. Ben de sana yardım etmek istiyorum, ittifak seni umursamıyor ama ben umursuyorum. Gerçek potansiyelini fark etmeni istiyorum. Benim için çalışarak bunu başarabilirsin.” “Senin için çalışmak istemiyorum.”</p>
<p>“Zamanla benim gibi düşünmeye başlayacaksın. Hatta şimdiden düşünmeye başladın bile, Nathan. Bunun ne kadar kolay olduğunu şimdiden görebiliyorsun. Bunun nasıl iyi hissettirdiğini.”</p>
<p>Soul haklıydı. Çok iyi hissettiriyordu.</p>
<p><a id="bookmark4"></a><span style="font-weight:bold;">sonun başlangıcı</span></p>
<p>Rahatladığımı hissediyordum. O kadar uzun zamandır gergindim ki... Aslında hayatım boyunca gergindim sanki. Gerginliğimin azaldığını hissetmek iyiydi. Başımı çevirip, omuzlarımı gevşettim. Soul dikkatle beni izliyordu. Ona güvenmemem gerektiğini biliyordum; ona güvenemezdim. Ama rahatlayabilirdim. Sonuçta kimse bana zarar veremezdi. Soul bana zarar veremezdi.</p>
<p>SouFun masasının önünde ayakta duruyorduk. Kolumu tuttuğunu fark ettim. Sanırım beni buraya o yönlendirmişti.</p>
<p>“Bana kitabı ver, Nathan.”</p>
<p>Elimdeki kitaba baktım. Kokunun dışarı çıkmasını engellemek için bu kitabı kâsenin üzerine koyacağımı hatırladım.</p>
<p>“Bana kitabı ver,” dedi bir kez daha.</p>
<p>SouFun dediği hiçbir şeyi yapmamalıydım. Kâseye baktığımda, içindeki sıvının artık daha yavaş döndüğünü fark ettim.</p>
<p>“Teşekkürler,” dedi Soul. Ona baktım ve kitabın elinde olduğunu gördüm.</p>
<p>Soul kitabı masanın üzerine koyup, büyük bir su bardağı aldı. Bardağı bana uzatarak “Bunu maviyle doldur,” dedi.</p>
<p>Elim bardağa uzansa da bunu yapmamam gerektiğini düşünüyordum. Bunu yapmak istemiyordum. Bunun nasıl olduğu kafa karıştırıcıydı. Kafam karışmıştı. Ama Soul’un dediklerini yapmak kendimi iyi hissetmemi sağlıyordu.</p>
<p>Artık elimde olan bardağı maviye daldırdım. Mavi parmaklarıma aktı. Beklediğim gibi soğuk değil, sıcaktı.</p>
<p>“Şimdi iç Nathan</p>
<p>Bardağı dudaklarıma yaklaştırıp bir yudum aldım. Tatlıydı. Tatlı, sıcak su. İçiminin zor olacağını düşünüyordum ama kolaydı. Tamamını yutabildiğime şaşırdım. Sıcaklık hissi göğsümden karnıma ve kollarımla bacaklarıma yayıldıktan sonra, boynumdan başıma doğru geri çıktı. Bir daha başımı çevirdim. Çok rahatlamıştım. Sıcaktı. Başım dönmüyordu, hasta değildim, kontrolümü kaybetmemiştim. Yalnızca rahatlamıştım. Odaya baktığımda her şeyin çok keskin göründüğünü fark ettim. Renkler daha parlak, sesler daha netti.</p>
<p>“Çok iyi işbirliği yaptığını söylemem gerekiyor Nathan.”</p>
<p>Soul’a baktım. O şeytanın tekiydi. O benim düşma-mmdı. Ama... Onunla daha sonra, buna gerek olduğunda ilgilenebilirdim.</p>
<p>“Nathan, küçük bir test yapalım mı? Senden bana Fairborn’u vermeni istiyorum.”</p>
<p>Bıçağa baktım. Bıçağıma. Halen sağ elimdeydi. Fairborn’u Soul’a veremezdim. İçimde, Fairborn’la SouVu oracıkta öldürmem gerektiğine dair tuhaf bir his vardı ama bu fikir artık o kadar da doğru gelmiyordu. Aksine, artık Fairborn’un elimde olması bana tuhaf geliyordu. Fairborn’u istemiyordum.</p>
<p>“Teşekkürler Nathan.” Fairborn artık Soul’un elindeydi.</p>
<p>Bıçağı masaya koydu. “Şimdi bana neden burada olduğunu söylemeni istiyorum.”</p>
<p>“Seni öldürmek için.”</p>
<p>“Yalnız mısın?”</p>
<p>Gabriel’i düşündüm. Soul’a ondan bahsetmemem gerektiğini biliyordum. Sessiz kalmalıydım. Soul’a hiçbir şey söylememeliydim. Ama onun sorularını yanıtlamamak neredeyse canımı yakıyordu.</p>
<p>“Sorumu yanıtla Nathan. Bana îttifak’ın ne planladığını söyle.”</p>
<p>“Bir saldırı.” Bunu Soul’a söylememem gerektiğini biliyordum ama düşüncelerim sözcüklere dönüştü ve kendimi “Gelecekleri zaman...” derken buldum. Gabriel diğerlerine mesaj attığında geleceklerdi. Soul’a Gabriel’den bahsetmeyecektim. Ama bunu Soul’a söylememek canımı yakıyordu. “Ne zaman gelecekler Nathan?”</p>
<p>Başımı iki yana salladım.</p>
<p>“Nathan, bunun senin için zor olduğunu biliyorum. Bu senin için başa çıkması çok büyük bir değişiklik. Ama doğru olan bu. Bana bildiklerini anlat.”</p>
<p>Fairborn’a baktım. Fairborn’la Soul’u öldürmem gerektiğini biliyordum. “Buraya seni öldürmek için geldim.” “Bence şu anda maviyle savaşıyorsun Nathan. Ama ona teslim olduğunda kendini çok daha iyi hissedeceğine emin olabilirsin. Artık seninle ben aynı taraftayız. Sana bunu göstermek istiyorum. Yandaki odaya geçelim. Gel de sana orada ne olduğunu göstereyim.”</p>
<p>Soul öldürdüğüm ilk muhafıza giderek silahını aldıktan sonra diğer eliyle kolumdan tutup beni çalışma masasının arkasındaki kapıya yönlendirdi ve kapının kilidini açtı.</p>
<p>Kapı açıldığında, nedense gördüğüm şey beni şaşırtmadı.</p>
<p>Beni görünce ayağa kalktı. Korkuyordu. Korkması iyiydi. Bir kafesteydi. Kafeste olması daha da iyiydi. Üzerinde tutuklularm giydiği türden sarı bir tulum vardı. El ve ayak bileklerinden kafesin arka tarafındaki parmaklıklara zincirlenmişti.</p>
<p>Annalise bana ve Soul’a, sonra da Soul’un elindeki silaha baktı. Bunu görmek bende kahkaha atma isteği uyandırdı. Soul’un tabancası Annalise’in endişelenmesi gereken şeyler içinde son sırada geliyordu. Ayaklarının dibine isabet eden bir şimşek gönderdiğimde çığlık atarak kafesin arkasına kaçtı. “Nathan! Lütfen! Ben...” diye bağırmaya başladı.</p>
<p>Ayaklarına bir şimşek daha gönderdiğimde bir kez daha çığlık attı. Ben de bir tane daha gönderdim.</p>
<p>“Nathan bu kadarı yeter,” dedi Soul. Soul’un dediğini yapıp durduğum anda kendimi çok daha iyi hissettim. Onun dediklerini yapmak o kadar iyi hissettiriyordu ki... İçimdeki sıcaklığı hissettim bir kez daha. Ama gözlerim yeniden Annalise’e kaydı. Dehşete düşmüştü.</p>
<p>“Seni görmek ne güzel Annalise,” dedim. “Seni kafeste zincirlenmiş olarak görmek çok güzel. Hayatta olduğunu görmek o kadar güzel değil ama belki de bu konuda bir şeyler yapabilirim.”</p>
<p>Kafamın içinde Soul’un sesini duydum. “Hayır Nathan. Daha değil. Dediğimi yap.”</p>
<p>“Nathan canını yaktığımı biliyorum,” dedi Annalise. “Yaptığım şeyi yapmamam gerekirdi. Üzgünüm. Sana ve Marcus’a <span style="font-style:italic;">yaptığım</span> şey için çok üzgünüm. Doğru düzgün düşünemiyordum.”</p>
<p>“Eh, elbette böyle şeyler söyleyecek değil mi?” diye mırıldandı Soul. “Annalise’in dediği hiçbir şeye güvenemezsin. Ama onun kaderine sen karar vereceksin. Onunla sen ilgileneceksin... Bana sadakatini kanıtladığın zaman Nathan.”</p>
<p>“Nathan!” diye bağırdı Annalise. “Soul o iksiri, maviyi benim üzerimde de kullandı. Kendini nasıl hissettiğini...” “Soul’un sana ne yaptığı umrumda değil!”</p>
<p>“Ama maviyi sana karşı kullanıyor Nathan. Bununla savaşmalısın.”</p>
<p>Bir şimşek daha gönderdim. Çığlık atarak geriye kaçtı. “Bana ne yapmam gerektiğini söyleme!”</p>
<p>“Ama Soul’un yaptığı da bu Nathan. Onun da sana ne yapman gerektiğini söylemesine izin verme.”</p>
<p>Soul bana ne yapmam gerektiğini söylüyordu ama bu kendimi iyi hissetmemi sağlıyordu.</p>
<p>Soul koluma dokunarak “Annalise her zamanki gibi yalanlarla ve dalaverelerle dolu Nathan,” dedi. “Ve bence aşırı ölçüde dikkat dağıtıcı. Eski zamanları anmak istediğine eminim. Daha sonra bunu yapabilirsin, sana söz veriyorum. Onu burada senin için güvende tutacağım.” Kolumdan tutarak beni kapıya yönlendirdi. “Gel benimle Nathan.”</p>
<p>“O sana ne yapman gerektiğini söylüyor Nathan,” diye bağırdı Annalise. “Ondan emir alma!”</p>
<p>Durdum. Soul kolumdan çekiyordu. Ne yapmam gerekti-</p>
<p>ğini bilemiyordum. Annalise zincirlerinin izin verdiği kadar parmaklıklara yaklaşmıştı. “Nathan. Ne benim ne de bir başkasının dediklerini yapmak zorundasın. Mavinin doğru olduğunu söylediği hiçbir şeyi yapma. Senin için doğru olanı yap. En derinlerinde doğru olduğunu bildiğini yap.”</p>
<p>“Gel benimle Nathan.” Soul kolumdan çekerek beni kafesten uzaklaştırmaya çalışıyordu. Ona direnmek başımın ağrımasına neden oluyordu. Arkama dönüp Annalise’e baktığımda “Nathan lütfen!” diye bağırdı. “Maviye karşı koy! Ondan nefret et! Ondan da benden nefret ettiğin kadar nefret et!”</p>
<p>Annalise’den nefret ediyordum. Ama o anda Soul’dan da nefret ettiğimi hatırladım. Her şey çok karmaşıktı.</p>
<p>Annalise bağırmaya devam ediyordu. “Ittifak’a ihanet edersen bütün arkadaşlarına ihanet etmiş olacaksın. Hepsi ölecek. Gabriel de ölecek.”</p>
<p>Bir kez daha Annalise’e döndüm.</p>
<p>“Onun adını ağzına alma!”</p>
<p>Soul koluma dokunduğunda kendimi elinden kurtarıp haykırdım. “Hayır!”</p>
<p>“Soul’un dediklerini yaparsan Gabriel ölecek. Onu işkenceden geçirip öldürecekler. Soul’un istediği bu. Soul, Gabriel’i öldürmek istiyor.”</p>
<p>Kafam çok karışmıştı. Ne yapacağımı kestiremiyor-dum. Ama mavi sıcak ve rahatlatıcıydı. Onunla nasıl savaşacağımı bilmiyordum. Kendi vücuduma güvenemiyor-dum. Yapabileceğim tek bir şey vardı. Bunu en başında yapmam gerekirdi. Bana yardım etmesi için diğer benliğimi çağırdım.</p>
<p>O da geldi.</p>
<p>* * *</p>
<p>adam, Soul, geriledi, bize bağırıyordu, elinde silah vardı. bir kafes ve içinde bir kız vardı. Annalise. adamın, Soul’un üzerine yürüdük, bacaklarımız, boynumuz, sırtımız güçlüydü. pençelerimizi açtık, pençelerimizi hissedip dişlerimizi sıktık, vücudumuzda hoşlanmadığımız bir sıcaklık vardı, adam, Soul, konuşuyordu, dediklerini anlamıyorduk, yana kayarak bizden uzaklaşmaya çalıştı, elindeki anahtarla kafesin kapısını açtı, kafese girmemizi istiyordu.</p>
<p>kız, Annalise, hareket ediyordu, o da konuşuyordu, ama sessizce, yumuşak bir şekilde konuşuyordu, onun dediklerini de anlamıyorduk, kız bir tehdit değildi, kız kafese girmemizi istemiyordu.</p>
<p>adam, Soul, kapıyı açık tutuyordu, kapıya doğru gittik. adam silahı üzerimize doğrultmuştu, kafese girmeyecektik.</p>
<p>adam, Soul, bir daha bağırdı, koşarak boynuna atladık. havadayken silah sesini, çığlığı duyduk, adamın boğazına atladık, kanının tadını aldık, kemiklerinin kırıldığını duyduk. Soul arka arkaya ateş etti, ama boğazını bırakmadık, kanının, terinin tadını aldık, ve pençelerimizin arasında hareketsiz, ağır bir vücut kaldı.</p>
<p>Soul’un yere devrilen vücudundan yavaş bir şekilde kan süzülmeye başladı. însan halime geri dönmüştüm ve tabanca artık benim elimdeydi. Soul’un gözleri kırpışarak açıldı. Halen hayattaydı. Kendimi iyileştirerek maviden geriye kalan son parçaları da sistemimden attım. Zihnim açılmıştı ve kendimi iyileştirmenin rahatlığını yaşıyordum.</p>
<p>Soul’un halen gümüş kıvılcımlarla dolu gözleri üzerimdeydi. O da kendini iyileştiriyordu. Tabancayı şakağına dayadım ve “Öl artık,” diyerek tetiği çektim.</p>
<p>Muhafızların birazdan geleceğini biliyordum. Silah seslerini duymuşlardı.</p>
<p>Annalise benimle konuşuyordu.</p>
<p>“Yaptığım şey için üzgünüm Nathan. Gerçekten üzgünüm.”</p>
<p>Onu duymazdan gelmek istesem de bunu yapamıyor-dum. Silahı kaldırıp ona doğrulttum. Çok korkmuş gibi görünüyordu. Olması gereken de buydu. Ama geri adım atmadı. “Nathan üzgünüm. Canını yaktığımı biliyorum. Yaptığım şeyi düzeltebilmeyi isterdim. Bunu binlerce kez istedim ama bunu yapamam.”</p>
<p>Silahı ona doğru tutmaya devam ettim. “Seni affetmiyorum Annalise. Babam öldü. Öldü, Annalise. Ittifak’ın birçok üyesi de öldü. Hepsi de senin yüzünden öldü.”</p>
<p>“Ve bununla yaşamak zorundayım. Ama asla sana zarar vermek istemedim Nathan.”</p>
<p>Odaya bir Avcı daldı, iyi bir nişancı olmasam da bu mesafeden ıskalamadım. Bu Avcı’nın ardından içeri giren eşi bana ateş etti. Onu da vurdum.</p>
<p>Bağrışmaları duyabiliyordum. Çok daha fazla Avcı geliyordu.</p>
<p>“Burada kal,” dedim Annalise’e. “Siper al. Belki öldürülmekten kurtulursun.”</p>
<p>Soul’un ofisine girip Annalise’in kapısını kapattım. Şu anda onun hakkında düşünecek zamanım yoktu. Silahı yere attım. Görünmez olmayı düşündüm ama sanırım artık açık bir şekilde savaşmanın zamanı gelmişti. Bana hiçbir şekilde zarar veremeyeceklerini görmelerini isti-yoıdunı. Benden korkmalarını istiyordum. Burada ölecek kişinin ben olmadığımı anlamalarını istiyordum.</p>
<p>Soul’un ofisine giren ilk Avcıların bana ateş etmesine izin verdim. Odada bir süre yalnızca silah sesi duyuldu. Kurşunların bana işlemediğini anlamaları için aradan biraz zaman geçmesi gerekti. Şimşek yollamaya başladım. İndirdiğim Avcıların üzerinden düşüp bana doğru yuvarlanan el bombalarından birini alıp geri fırlattım. Fırlattığım el bombası Avcıların üzerinde patlarken, ikinci bir bomba da sağ tarafımda patladı. Bombanın şiddetiyle yana savrulsam da ayakta kalmayı başardım. Ortalık sessizleştiği anda şimşek yollamaya devam ettim. Oda ses, ışık ve elektrikle dolmuştu. Muskanın güvenlik kozasının içinde korunuyordum. Bugüne dek olmadığı kadar güçlü şimşekler yolluyordum. Ve birdenbire şimşekleri kesip Soul’un ofisinden çıkarak koridora adım attım.</p>
<p>Koridordaki bir Avcı beni gördüğü anda ateş etti ve üzerine isabet eden şimşekle yere devrildi. Kendimi hiç olmadığı kadar güçlü hissediyordum. Bu, Ledger’ın bahsettiği Öz değildi. Artık sahip olduğum yeteneklere çok daha güçlü bir düzeyde erişim sağlıyordum. Bunun nedenini bilmesem de, zihnimi Annalise’den ve Soul’dan kurtardığımı biliyordum. Artık tek yapmam gereken yoluma çıkan herkesi öldürmekti. Ve onlar beni öldürmeye çalıştıkça daha da güçleniyordum. Enerjimi kaybetmenin aksine, daha da enerji kazanıyordum.</p>
<p>Meclis salonuna yöneldim. Karşıma çıkan Avcılar bana zarar veremeyeceklerini bilmiyorlardı. Ateş etti-</p>
<p>ler, el bombaları attılar. Ama şimşek yollamaya başladığımda geri çekilerek Meclis salonuna uzanan yolu açtılar. Salondaki Meclis üyeleri yana devirdikleri büyük bir masanın arkasında siper almıştı. Bazılarının elinde silah vardı. Bazıları ise yeteneklerini kullanıyordu. Biri alev gönderebiliyor; bir diğeri ise ağır nesneleri fırlatabiliyordu. Üzerime gelen Soul’un tahtıyla sandalyeler bana çarpmadan önce sekerek etrafa savruluyordu. Olduğum yerde durup bana bir şeyler fırlatmaları için onlara izin verdim. Ne yaparlarsa yapsınlar beni durduramayacaklarını görmelerini istiyordum.</p>
<p>“Teslim olun!” diye bağırdım. “Hemen teslim olun.”</p>
<p>Beş acemi askerle birlikte Celia arkamda belirdi. Silahlarını doğrultmuşlardı. “Dizlerinizin üzerine çökün!” diye bağırdı Celia.</p>
<p>“Soul öldü,” dedim Celia’ya dönerek. Celia da salondaki herkesin duyması için bunu yüksek sesle tekrarladı. İçe-ridekiler birer birer ellerini havaya kaldırmaya başladı. Aralarından birileri teslim olmaya karar verdikten sonra, ellerini kaldıranların sayısı hızla arttı. Annalise’in babasının ellerini kaldırdığını gördüğümde onu orada öldürebileceğimi düşündüm. Ona doğru giderek ayaklarına tükürdüm ve arkamı döndüm. Annalise’in babası ve diğer Meclis üyeleriyle Celia ilgilenecekti. Benim Jessica’yla Avcılara odaklanmam gerekiyordu.</p>
<p>Diğer odalardan silah ve patlama sesleri geliyordu. İttifak üyelerinin başlarına ciddi bir şey gelmemesi için zemin katı Avcılardan arındırmak zorundaydım. Ve kendi savaşçılarımızı vurmamak için şimşeklerimi yollarken çok dikkatli olmalıydım. Bütün koridorları kontrol ederek odadan odaya geçtim. Çok fazla odası olan büyük bir binaydı. Çok fazla ateş sesi, çok fazla duman, çok fazla ceset vardı. Görünüşe göre Avcılar halen savaşmak istiyordu.</p>
<p>Gabriel’i görememiştim; bu beni tedirgin ediyordu. Beni gördüğü anda yanıma geleceğini biliyordum. Avcı kılığında olduğundan, bütün bu karmaşa içinde vurulmasından korkuyordum.</p>
<p>Greatorex ve üç acemiyle birlikte odaları ve odaları birbirine bağlayan ara pasajları kontrol etmeye başladık. Aynı zamanda öldürdüğümüzü sandığımız Avcıların gerçekten ölüp ölmediğine bakıyorduk. Zemin katın tamamen temizlendiğinden emin olmamız için aradan biraz zaman geçmesi gerekti. Acemilerden ikisi vurulmuştu. Biri yaralıydı ama diğeri ölmüştü. Greatorex’ten geride kalmalarını istedim. Önden ben gidecektim.</p>
<p>Birinci kat daha kolaydı. Burası alan olarak daha küçük olduğu gibi, kat planı da basitti. Kattaki bütün odaları kontrol ettim ve bu sürecin sonunda on Avcı daha öldürdüm. Arkadan gelen Greatorex’le acemiler ise cesetleri ve saklanılabilecek yerleri kontrol ettiler. Gabriel’i halen görememiştim ama bunu düşünmemeye çalışıyordum. Silah seslerini duyduğumda birinci katın en son odasmday-dım. Koridora çıktığımda katta üç Avcı olduğunu gördüm. Aralarından biri de beni görmüştü.</p>
<p>Jessica!</p>
<p>Bağırarak silahını bana doğrulttu. “Sen!”</p>
<p>Jessica ateş ederken ben de ona şimşek yolladım. Ama kaçmıştı. Odaların tamamının birbirlerine bağlı olduğunu bildiğimden, koridorda koşarak Jessica’nın girdiği odanın yanındaki odaya daldım. Onu göreceğimi sanıyor-</p>
<p>dum ama Jessica burada değildi. Bilmediğimiz bir başka çıkış olabilir miydi?</p>
<p>Silah seslerini duyduğum anda koridora çıktım. Merdivenin yakınında bir başka acemi İttifak askeri yerde yatıyordu. Greatorex’le diğerleri ise bir odada siper almıştı.</p>
<p>Merdivenin yukarısında bir Avcı’nın bağırdığını duydum. “Geride kalın. Peşimizden gelirseniz aranızdan daha fazla kişi ölecek. Elimizde rehineler var.”</p>
<p>Bir kez daha Gabriel’in nerede olduğunu düşündüm. Ama şu anda bunu düşünmemem gerektiğini biliyordum. “Yukarı çıkmam lazım,” dedim Greatorex’e.</p>
<p>“Sana zarar veremezler ama rehineleri öldürebilirler.” “Daha iyi bir fikrin var mı?”</p>
<p>Başını iki yana salladı.</p>
<p>“Birkaçının da bu kattaki odalarda olduğunu sanıyorum. Jessica’yla iki Avcı. Siz de onlara bakın.”</p>
<p>Görünmez olup basamakları çıkmaya başladım.</p>
<p>Bir üst kattaki ilk odada bir grup Avcı vardı. Kaç kişi olduklarından emin değildim ama bir rehineyi kapı eşiğine dikmişlerdi. Bu kişi Gabriel değil, Adele’di. Kızın kafasına iki silah birden dayanmış, boynuna da ince bir ip dolanmıştı. İpin geçtiği noktada teninin metalimsi bir parlaklık taşıdığını fark ettim.</p>
<p>Görünmez olmama rağmen Adele’i kurtarmaya kalktığım takdirde onu vururlardı.</p>
<p>Avcılarla konuşmam gerekiyordu.</p>
<p>Görünür duruma geçtiğim anda ateş sesleriyle bağrış-malar bir kez daha başladı. Sahanlıkta, olduğum yerde durup bekledim. En sonunda ateş sesleri kesildi ve kata sessizlik hâkim oldu.</p>
<p>“Bana zarar veremezsiniz,” diye bağırdım. “Bina İttifak askerleriyle dolu. En iyi seçeneğiniz teslim olmak. Elinizdeki rehineyi öldürürseniz hepinizi öldürürüm. Bütün bunların sonunda burada hayatta kalacak tek kişi ben olurum.”</p>
<p>Önce alnıma, ardından göğsüme birer kurşunun çarptığını hissettim. “Soul’la Wallend öldü. Cadı şişelerini yok ettiğimden, artık görünmez olamazsınız. Ama sanırım bunu çoktan anlamışsınızdır. Artık kaybettiğinizi kabullenmeniz gerekiyor.”</p>
<p>Alnıma bir kurşun daha çarptı.</p>
<p>“Bunun sizin için sinir bozucu olduğunu biliyorum ama bana zarar veremezsiniz. Teslim olun. Hemen. Rehineyi serbest bırakın.”</p>
<p>“Teslim olmayacağız. Buradan gidiyoruz. Gitmemize izin verirsen bu rehineyi ya da diğerini öldürmeyiz. Bize saldırırsan ölürler.”</p>
<p>Ve diğer rehineyi Adele’in yanma ittiler. Üzerinde kapkara Avcı üniforması olsa da, artık kendisi gibi görünüyordu. Öne düşen saçları yüzünün bir kısmını kapatmıştı; bir kulağından yanağına doğru kan akıyordu. Onun da kafasına bir silah namlusu dayanmış, Adele gibi onun da boynuna ince bir ip dolanmıştı. Arkasındaki Avcı onu kendine siper etmişti. Bana baktığında, onu kurtarmak için her şeyi yapacağımı biliyordum. Eğer gerçekten oysa.</p>
<p>“Konuş benimle Gabrieldedim. “Gerçekten sen olduğunu bana kanıtla.”</p>
<p>Sırtını arkasındaki Avcı’ya dayayıp bana baktı. Sesi boğuk olduğundan onu zar zor anlayabildim. “Uzun zamandır yoktun. Kayıp mı oldun?” Asıl kendisi kaybolmuş</p>
<p>gibiydi. Bilincini kaybetmemek için direniyordu sanki.</p>
<p>“Kaybolmadım, yaralıydım,” dedim. Ama kendimi kaybolmuş gibi hissediyordum.</p>
<p>“Bir geçitten geçeceğiz,” diye bağırdı Avcılardan biri. “Herhangi bir hamlede bulunacak, aramızdan birinin canını yakacak olursan rehineleri vururuz. Hep birlikte geçitten geçeceğiz; rehineler de bizimle gelecek. Peşimizden gelirsen onları öldürürüz.”</p>
<p>Avcılar koridora çıktığında sekiz kişi olduklarını gördüm. Rehineleri araya alarak gerilemeye başladılar.</p>
<p>Herhangi bir şey yapabilmek için deliriyordum. Gab-riel’in kafasına silah dayamışlardı. Silahı tutan Avcı’nm parmağı birazcık titrediği anda Gabriel ölürdü. Zamanı durdurmak zorundaydım. Ancak o zaman Gabriel’le Adele’e zarar gelmeden Avcıları ayıklayabilirdim.</p>
<p>Odaklanmalıydım. Ellerimi ovup hareketsizliğe odaklandım. Ama Gabriel ve kafasına dayanmış silahtan başka bir şey göremiyordum. Avcılar bağırıyordu. “Bir şey yapıyor! Ne yapıyor?” Koridorun en ucundaki odaya kadar gerilemişlerdi. Zamanı durduracak kadar odakla-namıyordum ama görünmez olup koridoru koşarak aşabilirdim. Girdikleri odanın karşı duvarı kitap raflarıyla doluydu. Avcılardan ikisi geçitte kaybolmuştu bile. Bir kez daha odaklanmaya çalışarak ellerimi ovup hareketsizliği düşündüm ama gözlerim halen Avcılardaydı. Arkadaki iki Avcı daha geçitte kayboldu. Geriye yalnızca iki Avcı kalmıştı. Biri Gabriel’i, diğeri Adele’i tutuyordu.</p>
<p>Ellerimi ovmaya devam ettim. Hareketsizliğe odaklanmaya çalıştım. Sakinleştim, nefesimi verdim. Olmuyordu. Odaklanamıyordum. Bu şekilde yapamazdım.</p>
<p>Gabriel’i tutan Avcı geçide uzanmak üzereydi. Artık riske girmek zorundaydım. Görünmez olup Avcı’ya doğru koştum ve elindeki silaha vurarak Gabriel’den uzaklaştırdım. Silah yana fırlarken, Fairborn’u Avcı’nın boynuna sapladım. Aynı anda Adele’i tutan Avcı’ya da bir şimşek yolladım. Gabriel yere düşmüştü. Hayattaydı. Boynundaki ipi kestiğimde soluk almaya çalıştı. Adele’e baktım. Kız da, onu tutan Avcı da baygındı.</p>
<p>Gabriel’in boynu ip yüzünden kızarmıştı. “Sen iyi misin?” diye sordum.</p>
<p>“Vuruldum,” dedi.</p>
<p>“Ne?” Ceketini yırtarak açtım. Gömleği kana bulanmıştı.</p>
<p>“Kendini iyileştirebiliyor musun?”</p>
<p>“Deniyorum.”</p>
<p>“Greatorex, Arran’a ihtiyacımız var!” diye bağırdım. Greatorex’in beni duyabileceğinden emin değildim ama Gabriel’i bir saniye olsun bırakmak istemiyordum. “Gre-atorex!” diye bağırdım bir kez daha. “Arran’ı bulun!” Gabriel’e dönerek gömleğini açtım. Çok fazla kan olsa da yarası çok kötü görünmüyordu. Uzun ama derin olmayan bir yaraydı. Kurşun da vücudunda değildi.</p>
<p>“iyileşeceksin. Sıyırmış. Kurşun vücudunda değil. Yalnızca biraz Avcı zehri.”</p>
<p>“Yaşayacak mıyım?”</p>
<p>“Elbette.” Hissettiğim rahatlamayla titremeye başlamıştım. Gabriel’in halen yardıma ihtiyacı vardı ama bu zehir onu öldürmezdi.</p>
<p>“Greatorex! Arran’ı buraya getirin! Hemen!” diye bağırdım çıkarabildiğim en yüksek sesle.</p>
<p>Yanıt gelmiyordu. Bir süre kulak kabarttıktan sonra</p>
<p>bir kez daha bağırmak üzereyken, koridordan gelen silah seslerini duydum.</p>
<p>Adele ayağa kalkmıştı. Gerçi biraz sendeliyordu. Silah sesleri kesildi.</p>
<p>Gabriel doğrulmaya çalışırken “Durumum o kadar kötü değil,” dedi.</p>
<p>“Adele gidip Arran’ı bulabilir. Sen yalnızca uzan. Gre-atorex gelmezse Adele’i göndereceğim.”</p>
<p>“Bana mı seslendin?” Bu Arran’m sesiydi. Sırtım kapıya dönüktü; Arran içeri girerken dönerek ona baktım. Gözleri endişe doluydu. Ama üzerinde Avcıların siyah üniforması olduğunu fark ettim. Birdenbire arkasına sakladığı elini çıkardı ve Adele’in arkasına geçerek bana ateş etti.</p>
<p>Jessica!</p>
<p>Şimşek gönderdim. Arada kalan Adele hızla kendini sola atarken Jessica’ya ateş etti. Odaya iki Avcı daha daldı. Soluk soluğa kalmışlardı ve gelişigüzel ateş ediyorlardı. Geçide girmek istiyorlardı. Gabriel’i korumaya çalışırken, Jessica’ya bir şimşek daha gönderdim. Jessica yere düşerken, Avcılardan biri geçitte kayboldu. Diğeri ise -son Avcı- son anda öndekinin çizmesini yakalamayı başardı. İkisi de yok oldu. Jessica yerdeydi. Ona şimşek göndermeme rağmen ateş etmeye devam ediyordu. Göğsümde oluşan baskıyı hissettiğimde Gabriel’i korumak için önüne geçtim. Aynı anda ardı ardına birkaç şimşek daha gönderdim. Jessica yeniden ateş ettiğinde kurşunların omzuma değdiğini hissettim. Üzerine isabet eden şimşekler yüzünden Jessica alev almıştı. Kıyafetlerinden ve saçlarından duman yükseliyordu. Bir süre sonra Arran’dan kendi görünümüne geçti ve kıpırtısız kaldı.</p>
<p>Adele ayağa kalktı, iyi görünüyordu.</p>
<p>“Nathan,” dedi Gabriel yumuşak bir sesle. Ona döndüm.</p>
<p>Yattığı yerden bana bakıyordu. Gözlerimiz kesiştiğinde, çatışmada onu koruyamadığımı fark ettim. Vücudundan kan boşalıyordu. Jessica’nm kurşunları benden sekerek Gabriel’in göğsüne girmişti. Arran’a, gerçek Arran’ı-ma bağırdıktan sonra Gabriel’e kendini iyileştirmesini söyledim. Arran gelene dek Gabriel’in bunu yapması gerekiyordu. Arran zamanında gelebilirse Gabriel iyileşirdi. Gözleri halen açıktı; bana bakıyordu. Ona doğru eğilip iyileşeceğini, Arran’ın gelmek üzere olduğunu söyledim. “Yapamam...” diye mırıldandı. Bunu yapabileceğini, bunu yapmak zorunda olduğunu, Arran’ın az sonra geleceğini söyledim. Gözleri artık odaklanamıyordu. Etrafında kan gölü oluşmuştu. Beni bırakmamasını, buna dayanamayacağımı, bunu bildiğini söyledim. Parmaklarımı parmaklarına geçirerek elini sımsıkı tuttum ama buna karşılık veremedi. Açık gözlerinde altından kıvılcımlar dönmeye devam ediyordu. Ama yavaşlıyorlardı. Bir kez daha Arran’a bağırdım.</p>
<p>En sonunda Arran yanımıza geldi. Gabriel’in göğsü kan içindeydi. Arran, kurşunları çıkarması gerektiğini söyledi. Ben GabrieFe bunun uzun sürmeyeceğini, çok yakında iyileşeceğini söylerken, Arran Gabriel’in göğsünü yarıp parmaklarını vücudunun içine soktu. Gabriel geri çekilmeye bile çalışmadı. Ama gözlerindeki kıvılcımlar artık çok daha yavaş dönüyordu. Ölmemesi için ona bağırıyor, çığlıklar atıyordum. Arran kurşunlardan birini çıkardıktan sonra, Gabriel’in göğsünün bir başka noktasını deldi. Bu defa Gabriel’den acı dolu bir ses çıktı. Adımı</p>
<p>söylemişti. Bana bakarken gözlerindeki altın kıvılcımlar yavaşlamaya devam etti. Arran kurşunu bulamadığını ve bulsa bile, Gabriel’in göğsünde bir kurşun daha olduğunu söyledi.</p>
<p>Zamanı durdurmak zorundaydım. Zamanı durdurabilirsem, Arran kurşunu çıkarabilirdi. Bir kez daha ellerimi ovarak hareketsizliği düşündüm ama hiçbir şey olmadı, işe yaramıyordu. Bir daha denedim. Hiçliği, hareketsizliği düşündüm. Bunu yapmalıydım. Sakinleşip bunu yapmak zorundaydım. Ellerimi ovarak hareketsizliğe, hiçliğe odaklandım. Birdenbire etrafım sessizleşti. Her şey hareketsizdi. Ama Arran da hareketsizdi. Onu büyünün etkisinden nasıl çıkarabileceğimi bilmiyordum. Kurşunu nasıl çıkaracağımı da bilmiyordum. Gabriel’in gözlerine baktığımda, geriye yalnızca iki kıvılcım kaldığını gördüm. Belli belirsiz olsalar da halen oradaydılar. Gabriel’e onu sevdiğimi, ona ihtiyacım olduğunu söyleyip sarıldım. Onu öptüm. Zamanı daha uzun süre durduramazdım. Bir kez daha onu öptüm. Zaman yeniden akmaya başladı. Gabriel bana bakarken, gözlerindeki son kıvılcımlar da sönerek yok oldu.</p>
<p><a id="bookmark5"></a>tepeden atlayış</p>
<p>Galler’deydik. Arran da yanımızdaydı. Zamanının çoğunu iksir yaparak, geri kalan zamanını ise bana bu iksirleri içirmeye çalışarak geçiriyordu. İksirlerin beni sakinleştirip uyumama yardımcı olacağını söylese de, tek istediğim Gabrierie birlikte olmaktı. Gabriel yanımdayken sakindim; uykuya ihtiyacım yoktu. Gabriel zamanını yüzerek, tırmanarak geçiriyordu; uyuduğum takdirde onunla olamazdım. Bugün hava güneşliydi; Gabriel’e bahsettiğim küçük gölün kıyısındaki çimenlerde, güneşin altında oturuyordum. Gabriel yüzüyordu. Burayı sevmişti. Burası güzel bir yerdi. Hava çok sıcak değildi belki ama bahar gelmek üzereydi. Arran ve Gabrierie birlikte buraya geleli iki gün olmuştu. Arran çadırda uyuyordu. Bense, babam gibi çalılardan bir in yapmıştım. Gabriel’le birlikte ateş yakıyorduk; koyun postumuz vardı. Güzeldi. Zamanında babamın dediği gibi, göründüğü kadar yoksul bir hayat değildi. Artık çalıları hiç olmadığı kadar hızlı büyütebiliyordum. İni birkaç dakikada hazırlamıştım. İstediğimde babamın bütün yeteneklerini kolaylıkla kullanabileceğimi biliyordum</p>
<p>ama bir daha şimşek yeteneğini kullanmak istemiyordum. Ya da alevleri. Bunun için ne kadar zaman gerekirse gereksin, ateşi kibritle yakıyordum. Gabriel buna gülüyordu. Gabriel her zaman gülüyordu.</p>
<p>Çimenlerin üzerinde oturmuş Gabriel’i izliyordum. Gölün karşı kıyısında kayadan bir duvar vardı. Sudan çıkıp kayaya tırmandı. Bence bana hava atmaya çalışıyordu. Ama onu izlemeyi seviyordum.</p>
<p>Gabriel’e bakarken titremeye başladım. Ellerimi cebime attığımda bir taş buldum. Taşı çıkardığımda, bunun Annalise’in beyaz taşı olduğunu gördüm.</p>
<p>Annalise’e ne yapmam, onu nasıl cezalandırmam gerektiğini düşündüğüm ayların ardından, aklıma gelen hiçbir şey doğru görünmemişti. Benim yerimde babam olsaydı onu hiç düşünmeden öldüreceğini biliyordum ama Marcus, benim bunu neden yapamadığımı anlardı. Babamı seviyor, Annalise’den ise nefret ediyordum. Ama gene de onu öldürememiştim.</p>
<p>Celia’yla Bob, Clay ve Annalise’den bütün gerçekleri öğrendiler. Annalise hiçbir zaman casus olmamıştı. Gerçi onu casus olarak kullanmak istemişlerdi ama Annalise bunu reddetmişti. Clay, Cenevre’deki apartman dairesinin adresini Oscar adındaki bir Melez’den öğrenmişti. Ardından geçitleri saptayabilen bir Avcı’mn yardımıyla ve biraz da talihle Mercury’nin kulübesine ulaşmışlardı. Bunun Annalise’le ilgisi yoktu.</p>
<p>Gabriel kayalığın tepesine ulaşmak üzereydi. Tırmanmayı sevdiği küçük bir çıkıntıya yönelmişti. Cebimden çıkardığım beyaz taşı bütün gücümle fırlattım ve suya girişini izledim.</p>
<p>Gabriel tepeye ulaştı. Bana el salladığında ben de ona el salladım. Çıkıntının ucundan aşağı baktı ve dengesini kaybederek düşmek üzereymiş gibi hareketler yaptı. Ama çıkıntıdan boşluğa adımını attığı anda düşüşünü güzel bir dalışa çevirerek suya girdi. Kesinlike bana hava atıyordu. Gözlerimi üzerinden bir an olsun ayırmak istemiyordum. Su yüzeyine çıktığında kayalık tepeye doğru yüzmeye başladı. Sanırım bunu bir daha yapacaktı.</p>
<p>“Birileri geliyor,” dedi Arran. Gelenlerin kim olabileceğine ya da bizden ne istediklerine dair hiçbir şey düşünemedim. Kaçmamız mı, yoksa önce Gabriel’e seslenmemiz mi gerekiyordu? Arran bana yaklaştı. “Panik yapma. Her şey yolunda. Sanırım gelen Adele. Yanında biri var.” Arran koluma dokunduğunda önce ona baktım, sonra arkama döndüm. Vadinin aşağısında, halen epey uzaktaydılar.</p>
<p>“Adele’in yanındaki kişi Ledger,” dedim Arran’a. Ledger’la Adele’den başka hiç kimseyi göremiyordum.</p>
<p>Yaklaşırlarken ben yeniden normal bir şekilde nefes almaya başlamıştım ve Gabriel de yanımda oturuyordu.</p>
<p>Aramızdaki mesafe iyice kısaldığında Arran ayağa kalktı ama ben Gabriel’in yanında oturmaya devam ettim. Bir şeylerden konuştular ama onları dinlemeye yeltenmedim. Bir süre sonra Ledger yanımıza oturdu. Onunla ilk karşılaşmamızda olduğu gibiydi. Karşımda aynı genç çocuk vardı.</p>
<p>“Gabriel için üzgünüm,” dedi.</p>
<p>Başımı iki yana salladım çünkü bu doğru değildi. “Bu doğru değil,” dedim. Arran da yanıma gelmişti. “Sakinleşmeye çalış Nathan.”</p>
<p>“Gabriel benden her zaman sakin olmamı ister,” dedim Ledger’a.</p>
<p>Gabriel’e döndüm. Ama gitmişti. “Gabriel nereye gitti?” Arran içmem için bir iksir verdi. Ama bunu istemediğimden iksiri yere döktüm. Tek istediğim Gabriel’i bulmaktı. Sakin olmam gerektiğini biliyordum. Yoksa Arran bir kez daha bana iksir içirmeye çalışacaktı. O zaman kendimi yorgun hissediyordum. İksir içtiğimde Gabriel’i göremiyordum.</p>
<p>Normal görünmeye çalışarak Arran’ın gözlerinin içine baktım.</p>
<p>“Seni bir kez daha görmek istedim Nathan,” dedi Ledger. “Şişeyi yok ettim. Parmağını sana geri vereceğimi söylemiştim.”</p>
<p>“Güzel,” dedi Arran.</p>
<p>Gabriel’e bakınmamak için kendimi tutmam gerekiyordu. Sanırım gene yüzmeye gitmişti. Arran’la Ledger parmağımdan konuşmaya devam ettiler. “Celia’yı gördüm,” dedi Adele. “İşleri yoluna koymaya çalışıyor. Gerçekler ve Uzlaşma Meclisi’ni kuruyorlar.”</p>
<p>Arran güzel bir gelişme olduğunu söylese de, bunun ne demek olduğuna dair hiçbir fikrim yoktu.</p>
<p>“Celia kaçak durumda birkaç Avcı olduğunu ama çoğunun kontrol altına alındığını söyledi. Yeni yönetim doğru düzgün çalışmaya başlayana dek Meclis’in başında Celia olacak. Yeni Avcı Ittifakı’nın başına ise Greatorex geçmiş. Bu küçük ölçekli bir örgüt olacakmış ve en başında düşünüldüğü şekilde, polis gücü olarak çalışacaklarmış. Ayrıca Kara Cadılarla Melezlerin de îttifak’ta olmasına izin verilecekmiş.”</p>
<p>“Celia artık yola çıkmanız gerektiğini söyledi,” diye ekledi Adele. “Nathan için bir yer bulmuş. Galler onun için uygun değil. Halen Nathan’a zarar vermek isteyecek birileri olabilir. Onu burada bulmak çok kolay.” “Gideceğiz,” dedi Arran. “Çok yakında.”</p>
<p>Ledger dizlerinin üzerine çökerek bana yaklaştı. “Burada olmamın asıl nedeni, Nathan, benimle birlikte gelmen için seni ikna etmek.”</p>
<p>Buna ne söyleyebileceğime dair aklıma hiçbir şey gelmedi. Elbette onunla gitmeyecektim.</p>
<p>“Bu fikri düşünebilirsin Nathan,” dedi Arran.</p>
<p>Bu fikri düşünmek istemiyordum.</p>
<p>“Şu anda doğru zaman değil,” dedi Ledger. “Bunu anlıyorum ama kapımın her zaman size açık olduğunu bilmenizi istiyorum.”</p>
<p>“Teşekkürler,” dedi Arran.</p>
<p>Ledger uzanarak elimi tuttu. Eli serindi. “Nathan, ihtiyacın olduğunda toprak sana yardımcı olacak.”</p>
<p>Artık onları dinlemiyordum. Gabriel’in kayalığın dibinde olduğunu gördüm. Sudan çıkmıştı. Bir kez daha tepeye tırmanıp suya atlayacaktı ve bu atlayışı da çok güzel olacaktı.</p>
<p>Ertesi gün Galler’den ayrıldık. Trenle Fransa’ya, ardından başka bir yere gittik. Gabriel, Avustralya’ya giderek Nesbitt’i ziyaret etmemiz gerektiğini söylüyordu. Bundan bahsettiğimde, Arran elimi tutup “Gabriel öldü Nathan,” dedi. “Artık bunu kabullenmen gerek.” Ama bunun hiçbir anlamı yoktu. Gabriel yanımdaydı. Parmaklarının ucuyla elimi okşuyordu.</p>
</body>
</html>