<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><span style="font-weight:bold;">SALLYfGREEN</span></p>
<p>Nathan Byrn bir kez daha kaçıyor.</p>
<p><a id="bookmark0"></a>Avcı Ak Cadılar saldırıyor! Anık hiçbir Kara Cad. güvende değil!</p>
<p><a id="bookmark1"></a>Nathan hiç olmadığı kadar güçlü ama aynı zamanda aklını kaybetmenin eşiğinde.</p>
<p>İttifak t savunmak için. İttifak ın elindeki en güçlü silah olmak zorunda.</p>
<p>Ve kendisinden nefret eden ad. »plumunu kurtarmak için sevdig her şeyi riske atması gerekiyor.</p>
<p><span style="font-style:italic;">Bela</span> ile başlayan ve Viıhşi ile devam eden Nathan uı öyküsü, serinin son kitabı <span style="font-style:italic;">Kayıp</span> ile okuru sarsacak vc akıllardan uzun süre çıkmayacak!</p><div></div><br clear="all"/>
<p>&quot;Nete* nelese okuyara*ınıı bir hikâye | Marrv Pıxirr'ın çok daha karanlık olduğunu *t (irimi)) <span style="font-style:italic;">Ohmı\aıt</span> Adam ılc hulu&gt;tu£unu du&gt;unun'</p><div>
<p>METRO</p></div><br clear="all"/>
<p>&quot;Stcphcnie Mcycr'ın tabımın varisi sonunda belli oldu-</p><div></div><br clear="all"/>
<p>facebook.comiDEXpub</p>
<p>wrww.dexkitap.com</p>
<p><a id="bookmark2"></a><sup>Kay</sup>'<sup>P</sup> <span style="font-style:italic;">JiUAL</span></p>
<p><span style="font-weight:bold;">özgün adı: </span><span style="font-style:italic;">HalfLost </span>© Half Bad Books Ltd, 2016 <span style="font-weight:bold;">Yazan: </span>Sally Green</p>
<p><span style="font-weight:bold;">Kapak tasarımı: </span>Tim Green, Faceout Studio <span style="font-weight:bold;">Kapak illüstrasyonu: </span>Justin Metz Tüm hakları saklıdır.</p>
<p><span style="font-weight:bold;">Çeviri: </span>Taylan Taftaf <span style="font-weight:bold;">Yayına hazırlayan: </span>Sibel Doğru <span style="font-weight:bold;">Kapak uygulama: </span>Serkan Yolcu <span style="font-weight:bold;">Grafik uygulama: </span>Havva Alp</p>
<p>Yazar ve tasarımcı tüm haklarını saklı tutar.</p>
<p><span style="font-weight:bold;">1. Baskı </span>/ İstanbul, 2016 <span style="font-weight:bold;">ISBN: </span>978-605-09-3465-6 <span style="font-weight:bold;">Sertifika no: </span>11940</p>
<p><a id="bookmark3"></a><span style="font-weight:bold;">Doğan Egmont Yayıncılık ve Yapımcılık Tic. A.Ş.</span></p>
<p>19 Mayıs Cad. Golden Plaza No: 1 Kat: 10 Şişli 34360 Tel: (0212) 373 77 00 / Faks: (0212) 246 66 66 <a href="http://www.dexkitap.com"><span style="font-weight:bold;">www.dexkitap.com</span></a><span style="font-weight:bold;"> / </span><a href="mailto:satis@dogankitap.com.tr"><span style="font-weight:bold;">satis@dogankitap.com.tr</span></a></p>
<p><span style="font-weight:bold;">Basım yeri: </span>Yıkılmazlar Basın Yayın Prom. ve Kağıt San. Adres: Evren Mah. Gülbahar Cad. No: 62/C Güneşli-Bağcılar Tel: (0212) 515 49 47 <span style="font-weight:bold;">Sertifika no: </span>11965</p>
<p><span style="font-weight:bold;font-style:italic;">Babamın anısına...</span></p>
<p>“Aynı insan, farklı yaşlarda, farklı şartlar altında bütünüyle farklı bir insandır. Bazen iblisliğe, bazen azizliğe yaklaşır. Ama adı asla değişmez ve bizler, iyi ve kötü olmak üzere, her şeyi bu ada yükleriz.”</p>
<p><span style="font-style:italic;">Gulag Takımadaları</span>, Aleksandr Soljenitsin</p>
<p><a id="bookmark4"></a>kaybolmadım, yaralıydım</p>
<p>“Parola belirlemeliyiz.”</p>
<p>“Öyle mi? Neden?”</p>
<p>“Çünkü bir gün şu gezintilerinden birinde ölüp gideceksin. Kılık değiştirme yeteneğine sahip bir Avcı senin görünümünü alacak ve kampa gelip beni öldürecek.” “Kampı bulup seni öldürdükten sonra ıslık çala çala eve dönmemi beklemeleri daha muhtemel.”</p>
<p>“Islık kısmından emin değilim ama bu da olası.”</p>
<p>“O halde parola ne olacak?”</p>
<p>“Tek bir sözcük değil, cümle olmalı. Ben belli bir şey söylediğimde, sen de doğru yanıtı vermelisin.”</p>
<p>“Anladım. Öyleyse ben, ‘Islık çalıyorum çünkü on Avcı öldürdüm,’ dediğimde, sen de Ama Eiger Dağı’na tırmanmayı tercih ederdim,’ dersin.”</p>
<p>“Gerçekten sorabileceğim bir soru düşünüyordum.” “Ne gibi?”</p>
<p><span style="font-style:italic;">“Uzun zamandır yoktun. Kayıp mı oldun?”</span></p>
<p>“Peki yanıtım ne olacak?” *<span style="font-weight:bold;font-style:italic;">Kaybolmadım, yaralıydım.”</span></p>
<p>“Böyle bir şey söyleyeceğimi hiç sanmıyorum.”</p>
<p>“Gene de... Deneyelim mi? Doğru anladığına emin olmak için?”</p>
<p>“Hayır.”</p>
<p>ıo</p>
<p>birinci bölüm <span style="font-weight:bold;">kime güveneceğim?</span></p>
<p><a id="bookmark5"></a>taşlar</p>
<p>Babam yirmi sekiz yaşma girdiği yıl otuz iki kişi öldürmüştü. Celia bana Marcus’la ilgili gerçekleri öğretirdi. Bu ölü sayısı da onlardan biriydi. Soul’un liderliğindeki Meclis ve Özgür Cadılar ittifakı arasındaki savaştan önce, bu Marcus’un en çok cinayet işlediği yıldı. Eskiden otuz iki kişinin çok fazla olduğunu düşünürdüm.</p>
<p>On yedisine bastığında, yani bağış töreninin gerçekleştiği yıl, Marcus yalnızca dört kişinin canını almıştı. Bense halen on yedi yaşındaydım. Babamın öldüğü, Ittifak’ın neredeyse yarısının can verdiği, bugün artık o günden bahsetmeye cüret edebilecek biri çıkarsa ancak “BS” olarak anabileceği Bialowieza Savaşı’ndan önce, yirmi üç kişi öldürdüm.</p>
<p>BS aylar önce gerçekleşti ve artık ölü sayım ellilere ulaştı.</p>
<p>Net olmak gerekirse, bugüne dek elli iki kişi öldürdüm.</p>
<p>Bu türden konularda net olmak önemliydi. Pilot (o zaten ölecekti) ve Sameen listemde yer almıyordu. Sameen’i öldürerek ona merhamet gösterdim. Sameen’i öldürenler</p>
<p>Avcılardı. Cepheden kaçarken onu sırtından vurdular. Peki ya Marcus? O da kesinlikle elli iki kişilik listemde yer almıyordu. Babamı ben öldürmedim. Babamı, <span style="font-style:italic;">o</span> öldürdü.</p>
<p><span style="font-style:italic;">Annalise.</span></p>
<p>Onun adını andığımda bile kusmak istiyordum. Onunla ilgili her şey midemi kaldırıyordu. Sarı saçları, mavi gözleri, altın rengi teni. Onunla ilgili her şey tiksinti verici ve kötüydü. Beni sevdiğini söylemişti. Ben de onu sevdiğimi söylemiştim ama ben dediğimde ciddiydim. Onu sevmiştim. Ne aptallık! Ona, bir O’Brien’a âşık olmak! Bana onun kahramanı, prensi olduğumu söylemişti ve ben de budala gibi ona inanmak istemiştim. Ona inanmıştım.</p>
<p>Şimdiyse tek istediğim onu öldürmekti. Vücudunu parçalamak, ona çığlık attırmak istiyordum. Ama bu bile kâfi değildi; kâfi olmaya yakın bile değildi. Yaptığım şeyin ne kadar zor olduğunu anlaması gerekiyordu. Elini kesip ona kendi elini yedirmeliydim. Ya da gözlerini çıkarıp ona kendi gözlerini yedirmeliydim. Ama bunlar bile, yapmak zorunda kaldığım şeyin yanında daha kolay olurdu.</p>
<p>Elli iki kişi öldürdüm. Ama aslında bundan sonra tek istediğim onu elime geçirmekti. Elli üç rakamıyla sonsuza dek mutlu olabilirdim. Bir tane daha ve tatmin olabilirdim.</p>
<p>“Yalnızca o.”</p>
<p>Savaş alanıyla eski kampı santim santim aramıştım. Karşılaştığım bütün Avcılar’ı öldürmüştüm. Bazıları savaşın sonrasındaki pisliği temizliyordu. Bazılarının izini sürmüştüm. Ama onu görememiştim. Ona dair bir ipucu bile yoktu! Günler ve haftalar boyunca onu aramıştım. Hiçbir işaret, hiçbir ayak izi beni ona götürememişti.</p>
<p>“Hiçbir şey.”</p>
<p>Bu sesle başımı kaldırdım ve dinledim. Sessizdi.</p>
<p>Sesin kaynağı bendim. Gene kendi kendime konuşuyordum.</p>
<p>“Siktir!”</p>
<p>Annalise! Bana bunu o yaptı.</p>
<p>“Sikeyim Annalise’i.” Başımı kaldırıp etrafıma baktım ve ağaçlara haykırdım. “Annalise’i sikeyim!”</p>
<p>Ardından alçak sesle “Tek istediğim onu öldürmek,” dedim taşlarıma. “Yok etmek. Ruhunu ortadan kaldırmak. Onu yeryüzünden silmek istiyorum. Sonsuza dek. Sadece bu. Bundan sonra duracağım.”</p>
<p>Elime aldığım küçük bir taşa “Belki de öyle değil,” dedim. “Belki de durmam.”</p>
<p>Marcus hepsini öldürmemi istiyordu. Belki de bunu yapabilirdim. Marcus bunu yapabileceğimi biliyordu. Yoksa böyle bir şey söylemezdi.</p>
<p>Taşlarımdan küçük bir yığın oluşturmuştum. Elli iki taş vardı. Kulağa çok gelse de, aslında önemsiz bir rakamdı. Babamın bana öldürteceği kişilerin rakamının yanında hiçbir şeydi. Annalise yüzünden can verenlerin rakamının yanında da hiçbir şeydi. BS’de yüzün üzerinde kişi ölmüştü. Annalise’in katliam düzeyine çıkmak istiyorsam kendimi geliştirmem gerekiyordu. Onun yüzünden ittifak yok olmuştu. Onun yüzünden Marcus ölmüştü. Saldırdıkları esnada Avcılar’ı geride tutabilecek, hatta onları mağlup edebilecek tek kişiydi Marcus. Ama onun yüzünden, o Marcus’u vurduğu için, İttifak yok olmuştu. Ve zihnimde, en başından beri Annalise’in Soul’un casusu olduğuna dair sinir bozucu bir düşünce dönüyordu. Soul onun amcasıydı. Gabriel asla Annalise’e güvenmemiş ve Cenevre’de Mercury’nin apartman dairesinin yerini Avcılar’a bildiren kişinin Annalise olabileceğini söylemişti. Buna bir an olsun inanmamıştım ama belki de Gabriel haklıydı.</p>
<p>Ağaçların içinde bir hareket sezmemle, Gabriel’in ortaya çıkması bir oldu. Ateş yakabilmemiz için odun toplamaya gitmişti. Sanırım az önce bağırdığımı duymuştu. Beni duymamış da, zaten geri dönüyormuş gibi gelip odunları yere bıraktı ve taşlarımın önünde durdu.</p>
<p>Gabriel’e taşların ne olduğunu söylemedim. O da sormadı. Ama sanırım anlamıştı. Tırnağım kadar bir taşı elime aldım. Bunlar küçük ama her biri farklı taşlardı. Her biri öldürdüğüm bir kişi içindi. Aslında bu taşların her birinin kimi temsil ettiğini biliyordum. Kastım bu kişilerin adları filan değildi. Bunların çoğu yalnızca Avcı’ydı. Ama esasen taşlar bana ölüm anlarını, dövüşlerimizi, nasıl öldüklerini hatırlatıyordu. Artık dövüşler birbirine karışmış, her şey tek bir kan gölüne dönüşmüştü. Ama yığınımda elli iki taş vardı.</p>
<p>Gabriel’in çizmeleri doksan derece döndükten sonra bir süre hareketsiz kaldı. Ardından “Daha çok oduna ihtiyacımız var,” dedi. “Yardıma gelecek misin?”</p>
<p>“Birazdan.”</p>
<p>Çizmeler kırk beş derece daha döndükten sonra, dört, beş, altı, yedi saniye bekledi ve yeniden ağaçların arasına döndü.</p>
<p>Cebimdeki beyaz taşı çıkardım. Oval şekilli, bembeyaz bir taştı bu. Kuvars. Yüzeyi pürüzsüzdü ama parlamıyordu. Bu, Annalise’in taşıydı. Bir gün Annalise’i ararken</p>
<p>bir ırmağın kıyısında bulduğum bu taşın iyi bir işaret olduğunu düşünmüştüm. Bir gün onun izini bulacağıma emindim. Henüz bulamamıştım ama bulacaktım. Onu öldürdüğümde taşını diğer taşların arasına eklemeyecek, fırlatıp atacaktım. Yok olacaktı. Onun gibi.</p>
<p>Belki o zaman rüyalar kesilirdi. Bundan şüpheliydim ama asla bilemezdiniz. Rüyalarımda Annalise’i çok fazla görüyordum. Bazen rüyalar güzel başlasa da bu uzun sürmüyordu. Bazı rüyalarımda Annalise babamı vuruyordu ve bu, tıpkı BS’de olduğu gibi oluyordu. Şanslıysam bu anın öncesinde uyanıyordum. Ama bazen devam ediyordu ve her şeyi en başından itibaren bir daha yaşıyordum.</p>
<p>Rüyalarımda Gabriel’i görmeyi tercih ederdim. Bunlar güzel rüyalar olurdu. Eskiden olduğu gibi birlikte dağlara tırmandığımızı görürdüm. Eskiden olduğu gibi arkadaş olurduk. Halen arkadaştık. Her zaman da arkadaş olacaktık. Ama artık bir şeyler farklıydı. Çok fazla konuşmuyorduk. Bazen ailesinden, bütün bunlardan önce, yıllar önce yaptığı şeylerden ya da tırmanmaktan, okuduğu kitaplardan... Ne bileyim işte, sevdiği şeylerden konuşuyordu. Gabriel konuşmakta iyi olsa da ben dinlemekte çok kötüydüm.</p>
<p>Geçen gün bana Fransa’da yaptığı bir tırmanıştan bahsediyordu. Bir nehrin tepesindeydi ve çok güzeldi. Gabriel’i dinlerken, oraya ulaşmak için geçtiği ormanları hayal ediyordum. Ama Gabriel dağ geçidini ve nehri anlatırken, birdenbire hikâyeden kopup Annalise'in özgür olduğunu düşünmeye başlıyordum, içimdeki bir parça, <span style="font-style:italic;">Gabriel’i dinle! Hikâyesini dinle!</span> deyip dursa da, Annalise’i düşünmeye devam etmek isteyen diğer bir parçam, <span style="font-style:italic;">Gabriel konuşurken, Annalise bir yerlerde özgürce dolanıyor</span>, diyordu. Babam ölmüştü ve bedeninin nerede olduğunu bile bilmiyordum. Elbette onun bir kısmı benim içimdeydi. Çünkü babamın kalbini yemiştim ve bu, hayatımda yaptığım en hastalıklı şey olmalıydı. Buradaydım işte. Babasını yiyen çocuk buradaydı. Gabriel’in yanına oturmuş, siktiğim tırmanışını, tırmanışına başlamadan önce nehri nasıl geçtiğini dinliyordum. Bense kendi babamı nasıl yediğimi, son nefesini verirken onu kollarımın arasında nasıl tuttuğumu, Annalise’in özgürce bir yerlerde dolandığını ve bütün bunların nasıl normal olabileceğini düşünüyordum. Bu yüzden en sonunda, mümkün olabildiğince sakin bir sesle, “Gabriel, siktiğim tırmanışından bahsetmeyi keser misin?” dedim. Bunu gerçekten çok alçak sesle söyledim çünkü aksi takdirde çığlık atmaya başlayacağımı biliyordum.</p>
<p>Gabriel bir müddet sustuktan sonra “Elbette,” dedi. “Peki sen de küfretmeden tek bir cümle kuramaz mısın?” Benimle dalga geçiyor, daha fazla gerilmememiz için çabalıyordu. Farkmdaydım ama nedense bu beni daha da sinirlendirdiğinden, ona siktirip gitmesini söyledim. Ama siktirip gitmesi dışında başka şeyler de söyledim. Kendimi durduramıyordum. Ona ağza alınmayacak küfürler savururken, Gabriel de bana sarılmaya çalışıyordu. Kolumu tuttuğunda onu ittim ve benden uzaklaşmasını, yoksa canını yakacağımı söyledim. Gabriel de gitti.</p>
<p>Gabriel gittikten sonra sakinleştim. Yalnız olduğum için muazzam bir rahatlama yaşadım; yalnız olduğumda daha rahat nefes alabiliyordum. Bir müddet iyiydim ama tam manasıyla sakinleştiğimde kendimden nefret</p>
<p>ettim çünkü Gabriel’in koluma dokunmasını, hikâyesini dinlemeyi istiyordum. Benimle konuşmasını, normal olmayı istiyordum. Ama ben normal değildim. Normal olamazdım. Bütün bunlar Annalise yüzündendi.</p>
<p>Yan yana oturmuş, ateşe bakıyorduk. Gabriel’le konuşmak için kendimi zorlamam gerektiğini düşünüyordum. Normal bir insan gibi konuşmalı, dinlemeliydim. Ama aklıma söyleyebileceğim hiçbir şey gelmiyordu. Gabriel de pek konuşmuyordu. Sanırım taşlar yüzünden canı sıkılmıştı. Ona, dün eklediğim iki yeni taştan bahsetmemiştim. Gabriel’e bu taşlardan... Onlardan bahsetmek istemiyordum. Ekmeğimle sıyırdığım ince kâsemi bir kez daha sıyırdım. Kâsenin içinde hiçbir şey kalmamıştı. Yemeğimiz peynirle konserve çorbadan ibaretti; çorbayı sulandırmıştık ama hiç yoktan iyiydi. Halen açtım, Gabriel’in de doymadığını biliyordum. Gabriel aşırı ölçüde zayıflamıştı. Aslında artık sıskanın teki olduğunu söylemek daha doğruydu. Zamanında biri de bana sıska olduğumu söylemişti ve o zamanlar ne kadar aç olduğumu hatırlıyordum.</p>
<p>“Et yememiz gerekiyor,” dedim.</p>
<p>“Evet, bu güzel bir değişiklik olurdu.”</p>
<p>“Yarın tavşan yakalamak için tuzak kuracağım.” “Yardım etmemi ister misin?”</p>
<p>“Hayır.”</p>
<p>Başka bir şey söylemeyen Gabriel, bir dalla ateşi karıştırdı.</p>
<p>“Tek başıma daha hızlıyım,” dedim.</p>
<p>“Evet, biliyorum.”</p>
<p>Gabriel ateşi bir kez daha karıştırırken, ben de kâsemi bir kez daha sıyırdım.</p>
<p>Bana sıska olduğumu söyleyen Trev’di. Bunu ne zaman söylediğini hatırlamıyordum. Liverpool’da, elinde plastik bir torbayla yolun yukarısına doğru yürüdüğünü hatırlıyordum. Bir süre düşündüğümde, oradaki fersiz kızı ve peşime takılmış Avcılar’ı da hatırladım. Bunlar bambaşka bir dünyada, bambaşka bir hayatta olmuştu sanki.</p>
<p>“Liverpool’da karşıma bir kız çıkmıştı,” dedim Gabriel’e. “Fersizdi ama sağlam kızdı. Bir erkek kardeşi, tabancası... Ve köpekleri vardı. Belki de o çocuk kızın erkek kardeşi değildi. Hayır, köpeklerin sahibi de bir başkasıydı. Erkek kardeşinin tabancası vardı. Bana bunu kız söylemişti ama çocuğu hiç görmedim. Liverpool’a Trev’le buluşmak için gitmiştim. Trev tuhaf bir tipti. Uzun boylu ve... Sessizdi. Havada süzülüyormuş gibi yürüyordu. Ak Cadı. Ama iyi biriydi. Bileğimdeki dövmeden örnek almıştı. Kan, deri ve kemik örneği. Dövmelerin işlevini çözmeye çalışıyordu. Her neyse, bir anda Avcılar ortaya çıktı ve kaçmaya başladık. Ama Trev’in bana geri getirdiği örneklerin olduğu plastik torbayı düşürdüğüm için geri dönmek zorunda kaldım. Torbayı fersiz kız bulmuştu. Kız bana torbayı geri verdi ve ben de içindeki örnekleri yaktım.”</p>
<p>Gabriel bana hikâyemin gerisini duymak istiyormuş gibi baktı. Hikâyenin geri kalanının nasıl olduğundan emin değildim ama biraz düşününce hatırladım.</p>
<p>“îki Avcı vardı. Bizi neredeyse yakalayacaklardı. Yani benle Trev’i. Ama şu kız, yani erkek kardeşi olan, bir fersiz çetesinin üyesiydi. Avcılar bizi yakalayacakken, bu</p>
<p>çete Avcılar’ı yakaladı. Oradan ayrıldım. Avcılara ne yaptıklarını bilmiyorum.” Gabriel’e baktım. “O zaman aklımdan Avcılar’ı öldürmek gibi bir düşünce geçmemişti. Şimdiyse onları öldürmemeyi düşünemiyorum.”</p>
<p>“Artık savaştayız,” dedi Gabriel. “Durum farklı.”</p>
<p>“Evet. Farklı olduğuna şüphe yok,” dedikten sonra ekledim. “O zamanlar sıska olan bendim. Şimdiyse sensin.”</p>
<p>“Sıska mı?”</p>
<p>Gabriel’in sorusuyla, bu hikâyeyi anlatmaya neden başladığımı ona söylemediğimi fark ettim. Aslında şu anda ikimiz de sıskaydık ve bunu açıklayacak halim yoktu. “Boş ver.”</p>
<p>Bir müddet ateşe bakarak sessizce oturduk. Kilometreler boyunca tek ışık kaynağı bu ateşti. Hava kapalıydı. Ay yoktu. Trev’le kankası Jim’in şu anda nerelerde olabileceğini düşündüm. O anda, bana sıska diyenin Trev değil Jim olduğunu hatırladım.</p>
<p>“Greatorex’i görmeye gittim,” dedi Gabriel.</p>
<p>“Evet, biliyorum.” Zaten konserve çorbalarla peyniri oradan dönerken getirmişti.</p>
<p>Greatorex’e gitmek geçidin her iki tarafında bir saat kadar yürümeyi gerektiriyordu. Gabriel, ben taşlarımı sayarken onun yanına gitmiş ve belki de sonra odun toplamaya çıkmıştı. Herhalde saatlerdir taşlarımı sayıyordum.</p>
<p>“Yeni haber pek yok,” dedi. Bunu da biliyordum.</p>
<p>Savaştan canlı çıkan ittifak üyeleri, Avrupa’nın farklı bölgelerindeki gözden uzak yedi kampa dağılmıştı. Gabriel’le, Greatorex’in kampındaydık. Polonya’da küçük bir gruptuk. Ama biz onlarla birlikte değildik. Herkesten uzaklaşmak istemiştim. Burada kendi kampım vardı. Kamplar numaralandırılmıştı. Greatorex’inki Üçüncü Kamp’tı. Bu durumda bizimkisine Üçüncü Kamp B Blok ya da Üç Buçuğuncu Kamp denebilirdi. Her neyse, Üçüncü Kamp’ın başında olan Greatorex, Celia’nm kontrolündeki Birinci Kamp’la iletişimden de sorumluydu. Ama anladığım kadarıyla iletişim kurmayı gerektirecek bir durum yoktu. Greatorex’in elinden gelen yalnızca, bir gün bu eğitimin işe yarayabileceği umuduyla savaştan canlı çıkmış genç cadıları eğitmekti.</p>
<p>Üçüncü Kamp’a son uğrayışımda eğitimdeki cadıları izlemiştim. Greatorex’den hoşlansam da, aynı şeyi genç cadılar için söyleyemezdim. Cadılar, ben onlara bakarken asla bana bakmıyorlardı. Başımı başka yöne çevirdiğimdeyse, bütün gözlerin üzerimde olduğunu hissediyordum. Bir kez daha onlara döndüğüm anda, zeminin çok ilginç olduğunu düşünüyormuş gibi gözlerini yere dikiyorlardı.</p>
<p>Sanırım babam için de durum aynıydı. Kimse onunla da göz göze gelmek istemiyordu. Ama eskiden ben diğerleriyle böyle bir şey yaşamazdım. BS’nin öncesinde, savaşçıların oluşturduğu ekibin bir parçasıydım. Ben Nesbitt’le, Gabriel de Sameen’le eşleşirdi ve diğerlerinin yanında Greatorex’le birlikte çalışırdık. Esaslı bir ekiptik. Şakalaşıp güler, birbirimize takılır, birlikte dövüşür, yemek yer, konuşurduk. Bu hissi özlemiştim. Bu his yok olmuştu ve bunu bir daha asla yaşayamayacağımı biliyordum. Gene de Greatorex sorumlu olduğu genç cadılarla halen çok iyiydi.</p>
<p>“Acemileri eğitmekte iyi,” dedim.</p>
<p>“Greatorex’ten mi bahsediyorsun?”</p>
<p>“Onun hakkında konuşuyoruz, değil mi?” Gabriel’e neden çıkıştığımı bilmiyordum.</p>
<p>“Benimle birlikte kampa gelmelisin. Greatorex seni gördüğüne memnun olacaktır.”</p>
<p>“Evet, belki.” Ama ikimiz de bunun hayır demek olduğunu biliyorduk.</p>
<p>Greatorex’i ya da Gabriel dışında herhangi birini son görüşümün üzerinden haftalar geçmişti. Hatta Gabriel’i saymazsam son gördüğüm kişiler şu iki Avcı’ydı ve onları da öldürmüştüm. Şimdi bunun üzerine düşündüğümde, karşılaştığım kişileri genellikle öldürdüğümü fark ettim. Kampından uzak durduğum için Greatorex’in bana minnettar olması gerekirdi.</p>
<p>“Eğittiği acemilerin neler yapabileceğini sana göstermek istiyor. Çocuklar çok ilerledi.”</p>
<p>Buna ne diyeceğimi bilemiyordum. Ne demem gerekirdi ki? “Ah?” “Güzel.” “Bu hiçbir şeyi değiştirmeyeceğinden kimin sikinde ki?”</p>
<p>Gerçekten de ne diyeceğimi bilemiyordum.</p>
<p>O anda aklıma bir şey geldi. “Bugün günlerden ne?” diye sordum.</p>
<p>“Bunu bana dün de sormuştun.”</p>
<p>“Yani?”</p>
<p>“Bilmiyorum. Greatorex’e soracaktım ama unuttum. Bunun önemi var mı?”</p>
<p>Başımı iki yana salladım. Hangi günde olduğumuzun esasında hiçbir önemi yoktu ama kafamı toparlamaya çalışıyordum ve her gün bir öncekinden farksızdı burada. Aradan haftalar geçmişti ama aylar da olabilirdi. Zihnimdeki her şey birbirine karışmıştı. Odaklanmam, ipin ucunu kaçırmamam gerekiyordu. îki Avcı’yı dün öldürmüştüm. Ardından buraya gelmiştim ama aradan çok daha uzun zaman geçmişti sanki. Geri dönüp cesetlere bakmalıydım. Ölü arkadaşlarının peşinden daha da çok Avcı gelecekti. Belki de aralarından birini yakalayıp sorgulayabilirdim. Belki de Annalise hakkında bir şeyler biliyorlardı. Annalise gerçekten casussa muhtemelen Soul’un yanma dönmüştü. Bu durumda Avcılar’ın onu görmesi olasıydı.</p>
<p>Sırtüstü uzanıp kolumla yüzümü kapadım.</p>
<p>Öldürdüğüm iki Avcı’dan Gabriel’e bahsetmemiştim. Bunu yapsaydım o da bundan Greatorex’e bahsedecek ve Greatorex kampın yerini değiştirmek isteyecekti. Bu olmadan önce Avcılar’a bakmalıydım. Ama öncelikle uyumam gerekiyordu. Marcus öldüğünden beri doğru düzgün uyuyamıyordum. Biraz uyuduktan sonra gidip Avcılar’a bakabilirdim. Belki de bunu bir gün sonra yapardım. Yarın güney yönünde keşfe çıkabilirdim. Annalise’e dair bir iz arar ve buraya dönüp Avcılar’m cesetlerine bakardım. Biraz da yiyecek bulmak zorundaydım. O halde, yarın güney keşfi ve tavşan tuzaklarını halledip, bir gün sonrasında da ölü Avcılar’a bakacaktım. Şansım varsa birkaç canlı Avcı da bulabilirdim.</p>
<p>Kendi koluma baktığımı fark ettim; halen gözlerim açıktı. Gözlerimi kapatmayı bile hatırlamam gerekiyordu. Uyumam lazımdı.</p>
<p>Yan yana oturmuştuk. Bacaklarımızı kaya çıkıntısından aşağı sarkıtmıştık. Havada yapraklar uçuşuyordu. Annalise’in yanık tenli bacağı bacağımın çok yakımnday-</p>
<p>dı. Uçuşan yapraklardan birine uzandığında, yaprakla gömleğimin kolunu aynı anda yakaladı. Bana dönerek dikkatimi çekmek için yaprağı yüzümün tam önünde tuttu ve yaprakla burnuma dokundu. Parıldayan gözlerinde gümüş şekiller hızla dönüyordu. Teni pürüzsüz, kadifemsiydi. Ona dokunmak istiyordum. Ona doğru eğilmeye çalıştığımda hareket edemediğimi fark ettim. Bir banka bağlanmıştım. Tepemde dikilen Wallend “Bu biraz tuhaf bir his verebilir,” dedikten sonra boğazıma metal bir şey dayadı. Bir anda kendimi ormanda buldum. Dizlerimin üzerine çökmüştüm. Biraz ilerimde, yerde yatan babamın karnından kan akıyordu. Fairborn elimdeydi. Canlıymış ve bir an önce işe koyulmak istiyormuş gibi, bıçağın elimde titreştiğini hissedebiliyordum. Sağ elim Marcus’un omzunu tutmuştu. Ceketini hissediyordum. Babam “Bunu yapabilirsin,” dedi ve başladık. îlk kesikle gömleği yırtıldı ve etine girdik. Ardından derinlere ilerledik. Üçüncü kesik daha da derine inerek, Marcus’un kaburgalarını kolayca kırıp geçti. Marcus’un teni de ellerim de kanla kaplanmıştı. Kan sıcaktı ama hızla soğuyordu. Parmaklarımı babamın kalbine doladım. Öne eğilirken kalbinin attığını hissediyordum. Isırdım. Ağzımdan kan fışkırdı. Öğürmeme rağmen yutuyordum. Bir başka ısırık aldım ve babamın gözlerinin içine baktım. Kanı ağzıma dolarken o da bana baktı.</p>
<p>Öksürerek, kusarak, ter içinde uyandım. Gabriel dönerek bana sarıldı. Ben de ona sarıldım. Gabriel tek kelime etmeden, yalnızca bana sarıldı. Bu iyiydi. Uzun müddet bu şekilde kaldıktan sonra “Rüyanda ne gördüğünü anlatır mısın?” dedi.</p>
<p>Bunu düşünmek istemiyordum. Bu konuda kesinlikle tek kelime etmeyecektim. Gabriel ne yaptığımı, babamın yeteneklerini almak için ne yapmam gerektiğini biliyordu. Sonrasında beni kanlar içindeyken görmüştü. Ama en azından bunu yaparken görmemişti. Bu konuda konuşursam daha iyi hissedeceğimi düşünüyordu ama konuşmak, ne yaptığımı biraz olsun değiştirmeyeceği gibi, Gabriel de bunun ne denli tiksinti verici olduğunu...</p>
<p>“Nathan, konuş benimle lütfen.”</p>
<p>Ardından ekledi. “Bu yalnızca bir <span style="font-style:italic;">rüyaydı</span>, değil mi? Başka bir görü görseydin, bundan bana bahsederdin, değil mi?”</p>
<p>Gabriel’i iterek kendimden uzaklaştırdım. Görüler görmeye başladığımı ona söylememiş olmayı isterdim.</p>
<p><a id="bookmark6"></a>idman</p>
<p>Sabah saatleriydi. Koşarak kampıma dönüyordum. Artık kendimi çok kötü hissetmiyordum. Uzun bir koşuya çıkmıştım. Uykumdan uyanıp Gabriel’in görü görüp görme^ diğime dair beni sıkıştırmasının ardından, hava halen karanlıkken birkaç saat durmadan koşmuştum. Koşmak iyi geliyordu. Koştuğumda ormana, ağaçlara, zemine odaklanabiliyor ve çok daha iyi düşünüyordum. Ve yeteneklerimi de deneyebiliyordum.</p>
<p>Görünmez oldum. Artık bu yetenekte ustalaşmıştım ama bunun için çok çalışmıştım. Görünmez olmak için saydam olduğumu, havanın kendisi olduğumu düşünmem gerekiyordu. Derin nefesler alıp havaya dönüştüğümü hissetmeliydim. Bir kez görünmez olduktan sonra, nefes alışıma odaklanabildiğim sürece bu şekilde kalabiliyordum.</p>
<p>Ellerimden şimşekler de yollayabiliyordum. Bunu yaparken, kıvılcım yaratmak için taşları birbirine sürtüyormuş gibi ellerimi birbirine sürtmem gerekiyordu. Bunu denediğim ilk sefer ancak bir kıvılcım çıkarabilmiştim ama artık on metreye kadar uzanan şimşekler yollayabiliyordum.</p>
<p>En son geliştirdiğim yetenek ise ağzımdan alev topları fırlatmaktı. Bunun için dilimi ağzımın tepesine sürtmem ve nefesimi dışarı vermem gerekiyordu. Bu ölümcül bir silah değildi ve havaya odaklanıp görünmez olduğum zamanlarda alev yaratamıyordum. Gene de kıyak bir yetenekti.</p>
<p>Her gün yeteneklerim üzerinde egzersizler yapıyor ve babamdan aldığım diğer yetenekleri keşfetmeye çalışıyordum. Marcus düşünce gücüyle nesneleri hareket ettirebiliyor, Gabriel gibi kılık değiştirebiliyor, bitkileri büyütüp öldürebiliyor, diğerlerini iyileştirebiliyor, metal nesneleri bükebiliyor, geçitler açabiliyordu. Bunlar harika yeteneklerdi ama en iyisi, zamanı durdurabilmesiy-di. Bütün bu yeteneklerin artık bende olduğuna şüphem yoktu. Bu yeteneklerden herhangi birini kullanabilmem, diğerlerini de kullanabileceğim anlamına geliyordu ama şu ana dek yeteneklerin tamamına erişim sağlayamamıştım. Babamın ölmeden önce zamanı nasıl durdurduğunu görmüştüm ve bu yetenek üzerinde diğerlerine nazaran daha çok çalışmama rağmen henüz hiçbir şey olmamıştı. En çok istediğim yetenekti bu. Bu yetenekle neler neler yapardım! Ama henüz başaramamıştım. Diğer taraftan, sahip olmayı istemediğim yetenek, geleceğe dair görüler görme yeteneği, bunu isteyip istemememden bağımsız olarak kendiliğinden gelmişti.</p>
<p>Görü, bir yetenekten çok lanetti. Görüler hayatımı mahvetmişti. Babamla ilişkim ve diğer her şey bir görü yüzünden mahvolmuştu. Babam, kendisini öldüreceğime dair görüyü görmeseydi hayatımın nasıl olacağını merak ediyordum. Demek istediğim, Marcus hayatımın ilk on</p>
<p>yedi yılı boyunca benden uzak durmasına rağmen, en sonunda bu görü doğru çıkmıştı. Bu görü yüzünden çocukluğumu babam olmadan geçirmiş, onu tanıyamamış, Ak Cadılar’a esir düşmüştüm. Ak Cadılar’dan kaçtığımda ve nihayet babamla bir araya geldiğimizde, yalnızca birkaç ay içinde görü gerçekleşmişti. Bu görü olmasaydı babamın beni ninemin yanında bırakacağını sanmıyordum. Herhalde yanında olmamı isterdi. Yani lanet bir görü yüzünden on yedi yıl ayrı kalmıştık. Daha da tuhaf olanı, görüden haberim olmasaydı, babam bana görüsünde kalbini yiyerek yeteneklerini aldığımı söylemeseydi, yaptığım şeyi yapabileceğimi hiç sanmıyordum.</p>
<p>Görüler rüyalardan farklıydı. Öncelikle, görüleri yalnızca uyanıkken görebiliyordum. Bir anda gökyüzünde tepenizden geçen bir bulut gibiydi bu görüler. Hissettiğim ürpertiyle birlikte, her şey daha donuk bir hal alıyordu. Ne olacağını ve bunu istemediğimi bilmeme rağmen, bir bulutun güneşin önüne geçmesini engelleme şansım ne kadarsa, görüleri durdurma şansım da aynıydı.</p>
<p>Elbette, bir görüyü gördükten sonra bunu unutmanız imkânsızdı.</p>
<p>Şu ana dek altı-yedi görü görmüştüm ve her seferinde görüler biraz daha detay kazanmıştı. Görülerin birinde, bir ormanın sınırındaydım. Arkamda ağaçlar, önümde ise bir çayır vardı. Güneş gökyüzünde alçalmıştı. Hava altın rengindeydi. Her şey çok güzel ve huzurluydu. Arkama dönüp baktığımda, Gabriel’in ağaçların arasında durduğunu gördüm. Ona gitmem için bana el salladı. Son bir kez çayıra baktıktan sonra Gabriel’e geri döndüm ve bir anda kendimi geriye doğru uçarken buldum.</p>
<p>Bu ilk görümdü ve Gabriel’e bundan bahsettim. Ama bunun ardından başkaları da geldi. Birinde, ağaçların arasında yürüyen karanlık bir figür gördüm. Ve Gabriel’in elinde bir tabanca vardı. Bir kez daha kendimi geriye doğru uçarken buldum. Bir an gerçekten uçtuğumu düşünsem de, sırtüstü yere düştüm. Gökyüzüne, ağaçların tepesine bakıyordum. Karnımdaki acıyı hissettiğimde vurulduğumu anladım ve her şey birdenbire karardı. Görünün sonuydu bu.</p>
<p>Görülerin en fazla iki dakika kadar sürdüğünü sanıyordum ve bittiğinde, kendimi ter içinde buluyordum. Karnımda yakıcı bir acıya eşlik eden kramplar oluyordu. Görülerin önemli olduğunun farkındaydım. Aksi takdirde bunları görmeyeceğimi biliyordum. Ayrıca vurulmak da hoş bir şey değildi. Ama bu görüleri anlamlandırmıyordum. Gabriel neden beni vurulacağım bir duruma itiyordu? Ve soruların en kötüsü, düşünmek istemediğim soru şuydu: Beni vuran Gabriel miydi? Gabriel’in böyle bir şeyi asla yapmayacağını, beni ne kadar sevdiğini bilmem, görülerin ne kadar sikik olduğunun kanıtıydı. Bildiğiniz gerçekler yerine görülere inanmaya başlıyordunuz.</p>
<p>Kampa dönüp ateşin başına çöktüm. Neden geri döndüğümden emin değildim. Güneye doğru koşmaya devam edip tavşan tuzaklarını kuracaktım ama ancak kampa döndüğümde bunu yapmam gerektiğini hatırladım.</p>
<p>“Gideli çok oldu. Kayıp mı oldun?” diye sordu Gabriel bana doğru gelerek.</p>
<p>Gabriel ve lanet olası parolaları.</p>
<p>“Yanlış anlamışsın,” dedim. “Beni gördüğünde, ‘Uzun zamandır yoktun,’ demen gerekiyordu ve ben de yalnızca</p>
<p>birkaç saattir burada değildim. Yani bütün bu parola olayı çok aptalca.”</p>
<p>“Sözcüğü sözcüğüne parolayı kullanmak yerine, işin ruhunu korumaya çalışıyorum.”</p>
<p>“Avcı olsaydım şu anda çoktan ölmüş olurdun.”</p>
<p>“Sen de bu kaderi daha tercih edilir bulmam için elinden geleni yapıyorsun.”</p>
<p>Ona küfrettim.</p>
<p>Ayaklarını yere sürterek biraz toz kaldırdı. Fairborn’la biley taşımı çıkarıp işe koyuldum.</p>
<p>Gabriel yanımda dizlerinin üzerine çöküp “Bunu belli bir nedenden mi yapıyorsun?” diye sordu.</p>
<p>“Biraz etrafa bakmayı düşünüyorum.”</p>
<p>“Bugün tavşan tuzaklarını kuracağını sanıyordum.” Başımı kaldırıp ona baktım. “Kendimi şanslı hissediyorum. Bugün birkaç Avcı bulabilirim.”</p>
<p>Bugün tuzakları kurup Avcılar’a yarın bakacağımı söylediğimin farkmdaydım ama fikrimi değiştirmiştim. Avcılar’ın cesetlerine bakıp, daha fazlasının gelip gelmediğini anlamak istiyordum.</p>
<p>“Yemeğe ihtiyacımız var. Tuzakları bugün kuracağını söylemiştin.”</p>
<p>“Tuzakları da kurarım o zaman.”</p>
<p>“Öyle mi? Gerçekten mi? Yoksa gene günlerce ortadan kaybolup, beni burada ölüp ölmediğini düşünür bir halde mi bırakacaksın?”</p>
<p>Bıçağı bilemeye devam ettim.</p>
<p>Uzanarak koluma dokundu. “Konuş benimle Nathan. Lütfen.” Bıçağı bırakıp Gabriel’e dönerek gözlerinin içine baktım. “Dedim ya, ikisini de yapacağım.”</p>
<p>Başını iki yana salladı. “Neden bana ne olduğunu anlatmıyorsun?”</p>
<p>“Ne olduğunu biliyorsun, Gabriel. Babamı öldüren cadıyı bulmaya çalışıyorum. Ama bu cadı ortalıktan kayboldu. işin iyi tarafı, onu ararken Avcılar’la karşılaşıyorum. Etrafta onlardan çok var. Burası büyük bir ülke ama gene de onları bulup öldürebiliyorum.”</p>
<p>“Gerçekten de hepsini bulup öldürebileceğini düşünüyor musun?”</p>
<p>Bu içten bir soru olmasına rağmen, Gabriel’in yeteneğimden çok akıl sağlığımı sorguladığını hissettim.</p>
<p>Gülümseyerek, mümkün olduğunca deli gibi görünmeye çalıştım. “Babam bunu yapabileceğimi düşünüyormuş gibiydi.”</p>
<p>Gabriel bir kez daha başını iki yana sallayarak “Bazen kendini öldürmek istediğini düşünüyorum,” dedi.</p>
<p>Bazen ben de bunu düşünüyordum ama dövüşürken aklımdan kesinlikle böyle bir arzu geçmiyordu. O anlarda hayatta kalmayı ne kadar istediğimi çok iyi biliyordum.</p>
<p>Gabriel devam etti. “Her saldırında hayatını tehlikeye atıyorsun. Seni öldürebilirler Nathan.”</p>
<p>“Görünmez oluyorum. Artık bunun için çok geç olana dek orada olduğumu anlayamıyorlar bile.”</p>
<p>“Gene de vurulabilirsin. Her yerde kurşunların uçuştuğu onca yerde bulunduk; şu ana dek bunun gerçekleşmemesi bir mucize. Cenevre’de az kalsın bir Avcı kurşunuyla can verecektin. Kurşundaki zehir seni az kalsın öldürüyordu. Yaran...”</p>
<p>“Dikkatliyim ve onlardan daha iyiyim. Çok, çok daha iyi.” “Onlar da görünmez olabilir. Onlar da...”</p>
<p>“Sana dikkatli olduğumu söyledim.”</p>
<p>Gabriel kaşlarını çattı. “Bu yalnızca seninle ilgili değil. Saldırıların buraya ve Greatorex’in kampına daha çok Avcı’mn çekilmesine neden oluyor. Herkesi daha tehlikeli bir durumda bırakıyor.”</p>
<p>“Greatorex’le çetesi bunun için eğitimde. Gerçi kampı taşıdığımız son iki sefer Avcılarla herhangi bir karşılaşma yaşanmadığı gibi, birilerini öldüren de yalnızca ben oldum. Ellerine kan bulaşan benim. O tayfa yalnızca eğitime devam edip bir yerlerde saklanmak istiyormuş gibi...” “Bunun doğru olmadığını biliyorsun.”</p>
<p>“Ve bu benim için de doğru değil.”</p>
<p>Parmağımı Fairborn’un metal kısmında kaydırarak ince bir kesik açtım. Ardından kanayan parmağımı emip yaramı iyileştirdim. Biley taşını çantama, Fairborn’u da kılıfına soktum.</p>
<p>“Nathan, birkaç ölü Avcı savaşın gidişatını değiştirmeyecek. Bu hiçbir şeyi değiştirmeyecek.”</p>
<p>“Bunu onlara ben bağırsaklarını deşerken söylesene.” “Ama bu Avcıların çoğunun çocuk olduğunu sen de benim kadar iyi biliyorsun. Soul’un davasına inanmaları için bu çocukların beyni yıkanmış. Bizim savaşımız bu çocuklarla değil, Soul’la. Ak Cadı Meclisi’ni yöneten de, sapık büyülerini yapması için Wallend’i kullanan da Soul. Savaşman gereken kişiler onlar. Savaşı başlatanlar da onlar. Bu savaş, ancak onlar öldürüldüğünde sona erecek.”</p>
<p>“Çok yakında onları da bulacağım. Bu saldırıları idman olarak düşün. Babamdan aldığım bütün yeteneklerde uzmanlaştığımda, Soul’un karşısına çıkmaya hazır olacağım.”</p>
<p>“Şu anda da çocukları öldürerek idman yapıyorsun, öyle mi?”</p>
<p>Bir anda görünmez oldum, Fairborn’u kılıfından çıkardım ve yeniden göründüğümde bıçağın ucu Gabriel’in boğazına dayanmıştı.</p>
<p>“Bunlar Avcı, Gabriel. Bizi avlayıp öldürmek için Soul’la birlikte çalışıyorlar ama ben de onları avlayıp öldürmenin peşindeyim. Gerekirse hepsini öldüreceğim. Genç ya da yaşlı. Acemi ya da eski kurt. Bunlar bir arada. Onlar kendi tercihlerini yaparken, ben de kendi tercihimi yaptım.”</p>
<p>Gabriel koluma vurarak Fairborn’u elimden düşürdü.</p>
<p>“Bu şeyi bana doğrultma. Ben senin düşmanın değilim Nathan.”</p>
<p>Küfrettim.</p>
<p>“Tek yapabildiğin bu mu?” Bir adım gerileyerek elli iki taşlık yığınımın üzerine bastı. “Küfredip öldürmek mi?” Taşlara bakarak “Bu yığında kaç taş olmasını istiyorsun Nathan?” dedi. “Bunlardan bir dağ yaratmak mı istiyorsun yoksa?” Ayağının kenarıyla taş yığınına bir tekme savurdu. “Bu kendini daha iyi hissetmeni mi sağlayacak? Geceleri daha iyi mi uyuyacaksın?”</p>
<p>“Birkaç Avcı fazla değil de, birkaç Avcı az olmalarını bilmek kendimi daha iyi hissetmemi sağlıyor. Geceleri daha iyi uyuyabilmeme gelirsek, dürüst olalım, durum bundan daha kötü olamaz zaten.” Bunları söylerken araya bildiğim bütün küfürleri eklemeyi de ihmal etmedim.</p>
<p>Sırt çantamı aldığımda, Gabriel kolumu yakalamak için hamle yaptı. Ama kendimi ondan kurtardım ve hızlı adımlarla kamptan uzaklaşmaya başladım. Arkama bakmadım.</p>
<p><a id="bookmark7"></a>basit bir tuzak</p>
<p>Bu defa koşarken Annalise’i düşündüm. Onu kovaladığımı, nefesimi ensesinde hissettiğini hayal ettim. Şartlar ne olursa olsun hiç durmadan saatlerce koşabilirdim ama onu düşünürken sanki zaman daha da hızlı geçiyordu. Fakat Annalise üzerine çok fazla düşünmemem gerekiyordu. Kendime karşı katı olmalı; yalnızca Avcılar’ı avlamaya odaklanmalıydım. Gabriel bir konuda haklıydı. Çok tehlikeli bir iş yapıyordum ve ne kadar iyi olursam olayım halen şansları yaver gidebilirdi. Şansın her zaman benden yana olması için kendimi geliştirmek zorundaydım. Daha iyi, daha hızlı, daha güçlü olmalıydım. Zayıf yönlerim üzerinde çalışmalıydım. Bana bunu Celia öğretmişti. <span style="font-style:italic;">Hatalarından ders al ama düşmanlarının da kendi hatalarından ders alacağını unutma.</span> Bu yüzden bir Avcı grubuna saldırdığım her sefer öğrenmeye ve yeni yeteneklerimi geliştirmeye devam ediyordum.</p>
<p>Koşarken bir yandan yeteneklerim üzerinde çalışıyordum. Görünmez oluyor; önce sol, ardından sağ elimden şimşekler yolluyor; ağzımdan alev çıkarıyordum. Şu ana dek Avcılar’la karşılaşmalarımda babamdan aldığım yetenekler içinde yalnızca görünmezliği kullanmıştım ama buna rağmen en son çarpışmada bir kurşun beni sıyırıp geçmişti. Elbette bundan Gabriel’e bahsetmemiştim. Kurşunun tenimi sıyırıp geçtiği yere bulaşan zehri dışarı akıtmam birkaç saatimi almıştı. Ama bu deneyimden ders almıştım; yani Celia buna memnun olurdu. Kurşunu yememin nedeni yavaş kalmamdı. Aynı yerde yarım saniye daha uzun kalmıştım. Bu bir daha asla yaşanmayacaktı. Artık görünmez durumdayken ellerimden şimşek yollamaya çalışıyordum. Bunda ustalaşabildiğim zaman Avcılar’a çok fazla yaklaşmam gerekmeyecekti. Şimşekler nerede olduğumu Avcılar’a göstereceğinden, bir yandan şimşek yollarken bir yandan da hareket halinde olmak zorundaydım. Sol elimden bir şimşek yollayıp kendimi yere attım ve hızla dönerek sağ elimden ikinci bir şimşek çıkarıp ilerlemeye devam ettim.</p>
<p>Ardından bunu bir daha yaptım. Bu defa daha hızlı ve güçlüydüm.</p>
<p>Ve bir daha yaptım.</p>
<p>Hava kararana dek koşmaya devam ettim. Bir ırmağın kıyısında durup kampımı kurdum. Yere uzandım. Açtım. Geceki peynirle çorbayı kustuktan sonra hiçbir şey yememiştim. Ama yemeği düşünmeden önce yapmam gereken bir şey vardı. Bir kez daha zamanı durdurmayı deneyecektim. Marcus’un ellerini nasıl çevirdiğini ve avuçlarını birbirine nasıl sürttüğünü düşündüm. Aynı tekniği deneyerek, etrafımdaki her şeyin yavaşladığını ve durduğunu hayal ettim. Orman kıpırtısız bir hal aldığında nefesimi</p>
<p>tutup, başarıp başaramadığımı merak ettim. Başaramamıştım. Zaman durduğunda yaşanan hareketsizlik çok daha farklıydı. Babama bu yeteneği nasıl kullanabileceğimi sormayı isterdim. Aslına bakılacak olursa, ona sormak istediğim çok şey vardı. Her şeyden önemlisi, onunla daha çok zaman geçirmeyi isterdim.</p>
<p>Babamın bana verdiği altın yüzük parmağımdaydı. Dudaklarıma yaklaştırdığım yüzüğü öptüm. Ne denli kısa olursa olsun, Marcus’la birlikte geçirdiğimiz zaman harikaydı. Babamın hareketlerini taklit ederek birçok şey öğrenmiştim. Bir kartala dönüşmüştüm; birlikte uçmuş, birlikte avlanmıştık. Bu günler benim için çok kıymetliydi. Onunla birlikteyken, konuşmadan yan yana otururken, onu tanıdığımı ve onun da beni tanıdığını hissetmiştim.</p>
<p>Bir kez daha zamanı durdurmayı denesem de gene başaramadım. Artık yemek yemem gerekiyordu. Hayvana dönüşmeliydim. En azından bu yetenek, yani benim kendi yeteneğim, artık bana çok doğal geliyordu. Gerçi son zamanlarda bu yeteneği çok sık kullanmıyordum. Eskiden olduğu gibi yeteneğimden korkmuyordum ama bunun beni farklı bir yere götürdüğünü anlamıştım. Dönüştüğüm hayvan, insanlarla ilgili hiçbir şeyi umursamıyordu. Annalise’i, hatta babamı bile... Yeteneğimi keşfettiğim ilk günlerde dönüştüğüm hayvana nasıl bağırdığımı, beni anlamasını nasıl beklediğimi çok iyi hatırlıyordum. Aslında benim onu dinlemem, benim onu anlamam gerekiyordu. Artık içimdeki hayvana, diğer benliğime saygı duyuyordum. O gaddar, hızlı ve vahşiydi. Ama bu özellikleriyle ve dünyayla barış içindeydi.</p>
<p>Hayvana dönüşmeden önce kıyafetlerimi çıkarmam gerekmiyordu. Ayağa kalktım, derin bir nefes aldım ve kurdu düşündüm...</p>
<p>Porsuk yakaladık. Ben ve içimdeki hayvan. Güzel yemekti. Yaklaşık dört saat uyudum. Rüya görmedim. Ve yeniden insana dönüşmüş olarak yola koyuldum. Bir yandan yeteneklerimi denerken kendimi zinde ve hızlı hissediyordum. Öğleden sonra iki Avcı’yı öldürdüğüm yere ulaştım. Açıklık alana yaklaşırken yavaşlayıp etrafından dolandım.</p>
<p>Burada zemin düzdü. Ağaçlar olgun, altlarındaki toprak ise çıplaktı. Açıklık alan doğal bir şekilde oluşmuştu; büyük bir ağaç devrilirken yanında iki ağacı daha götürmüştü. Zeminde üç büyük ağaç gövdesi uzanıyordu. Avcılar buraya ilk geldiğinde sonbahar zamanları olmalıydı. Artık kış olmuştu. Açıklık alan geniş ve aydınlık olsa da, bir şekilde daha soğuktu. Avcılar’m cesetleri gitmişti.</p>
<p>Hemen açıklık alana girmedim. Alanın etrafından dolanarak, ne olur ne olmaz diye arama ağaçları koydum. Alanın etrafında attığım turda hiçbir şey bulamadım. Burada yalnız olduğuma artık epey emindim. Yani, oldukça emindim. Yüzde doksan beş emindim.</p>
<p>Sessiz, ağır adımlarla, götürülmelerinden önce cesetlerin durduğu yere yaklaştım. Çok fazla ayak izi vardı. Bu izler ölü Avcılar’a değil, daha sonra gelen canlı olanlara aitti. İzler kuzeye doğru yöneliyordu. Cesetleri götürmüşlerdi. Ayak izlerini incelediğimde, ikiden çok, sekizden az Avcı’nın buraya geldiğini tahmin ettim. Her zaman eşli çalıştıklarından en fazla dört Avcı grubu olmalıydı. Ama</p>
<p>ayak izlerini okumakta çok iyi olmadığımdan bu yalnızca bir tahmindi. Dahası, izlerin ne zamandan kaldığını anlayabilecek kadar iyi değildim ama iki Avcı’yı üç gün önce öldürdüğümden, herhalde cesetler yakın bir zamanda götürülmüştü. Çok yakın bir zamanda.</p>
<p>İzleri takip etmeye çalışsam da bir müddet sonra kaybettiğimden, geri dönüp bir daha denemem gerekti. Bu defa çizme izlerinden birinin üzerinde bir başka ayak izi saptadım. Bu farklı bir izdi. Bir spor ayakkabıydı sanki. En azından bir Avcı çizmesine ait olmadığı belliydi. Kalbim daha hızlı atmaya başladı.</p>
<p>Annalise?</p>
<p>Bu aptalca bir fikirdi. Annalise neden burada olacaktı ki? Onun burada bulunması çok, çok düşük bir ihtimaldi.</p>
<p>Gene de çok, çok düşük, sıfırdan daha yüksek bir ihtimaldi.</p>
<p>Avcıların ayak izlerini bir kez daha takip etmeye başladığımda ormanın daha derinlerine girdim ve çok geçmeden, spor ayakkabı izlerini bir daha gördüm. Bu izleri takip etmeye koyuldum. Ama bu çok yavaş bir süreçti. Gözümden hiçbir şey kaçmaması için bu işi yavaş yapmak zorundaydım ve önümde belli bir patika da yoktu. Bu bana ne denli tuhaf gelirse gelsin, Nesbitt’in yanımda olmasını istediğimi fark ettim. Nesbitt, Ittifak’m sahip olduğu en iyi iz sürücüydü ama ihtiyacım olduğu hiçbir zaman Nesbitt yanımda olmazdı.</p>
<p>Ormanın içinde ilerleyerek izleri öğleden sonra saatleri boyunca takip ettim. Güneş gökyüzünde alçalmaya başladıktan sonra ayak izlerini görmek zorlaşmıştı ama artık ışığa ihtiyacım yoktu. Çok yüksek olmayan bir bayırın tepesinden bir sonraki vadiye baktığımda çok daha ilginç bir şey gördüm: ağaçların arasından yükselen ince bir duman.</p>
<p>Kendilerini ateş yakacak kadar rahat hissediyorlardı demek.</p>
<p>Ya da bu bir tuzaktı.</p>
<p>Zihnimde Celia’nın sesi yankılandı. <span style="font-style:italic;">Avcılar, iki yoldaşlarını kaybettikleri bir yerin bu kadar yakınında kendilerini açık etmezler.</span></p>
<p>Kaç kişi olduklarını bilmemin imkânı yoktu. Dahası, Wallend ve büyüleri sayesinde görünmez de olabilirlerdi. BS’de görünmezlik yeteneklerini kullanmalarının ötesinde, savaşın ardından yakaladığım Avcılar’m çoğunun bu yeteneğe sahip olduğunu görmüştüm. Ama ben de aynı yeteneğe sahiptim. Ve kamplarına girmek istiyordum. Yanlarında biri vardı. Buna emin sayılırdım. Bu kişi Annalise olabilirdi. Altı kişiden daha kalabalık olduklarını sanmıyordum. Altı Avcı’yla başa çıkabilirdim.</p>
<p>Altı Avcı artı Annalise. Avcılar Annalise’i bulmuşsa, herhalde onu tutsak almışlardı. Ama belki de öyle değildi. Belki de Marcus’u vurup öldürdüğü için Annalise Avcılar’ın gözünde artık bir kahramandı. Belki de Gabriel haklıydı. Annalise en başından beri onların casusuydu. Belki de Cenevre’deki apartman dairesinin yerini ve Mercury’nin kulübesine ulaşan geçidi Avcılar’a bildiren Annalise’ti.</p>
<p>Daha yakından bakmam gerekiyordu.</p>
<p>Ağaçların arasında yavaş ve sessiz bir şekilde zikzaklar çizerek vadiye inmeye başladım. Zemin belli kesimlerde çıplakken, ince ağaçlar ve dikenli çalıların önümü kesti-</p>
<p>ği yerler de oluyordu. Nihayet vadinin tabanına indiğimde hava iyice kararmıştı ve cep telefonlarının zihnimde neden olduğu çınlamalar yükselmişti. Bu yüzden görünmez olup çok daha sessiz ilerlemeye başladım.</p>
<p>Çok geçmeden ilk Avcı’yı gördüm. Bu Avcı nöbette olmalıydı. Birkaç dakika onu izledim. Olduğu yerde durmuş, ormana bakıyordu.</p>
<p>Tahmin ettiğim gibi kampta altı Avcı varsa, diğerleri dinlenirken, yemek yerken ya da uyurken, ikisinin nöbette olacağını sanıyordum.</p>
<p>Geriye çekildim ve diğer nöbetçiyi bulmak için kampın etrafından dolandım. İkinci nöbetçi küçük bir açıklık alanın smırmdaydı. Tahmin ettiğim gibi iki nöbetçi vardı. İlk nöbetçinin bulunduğu yere dönerken bir cep telefonu sesi yakaladım. Üçüncü bir nöbetçi! Onu göremiyordum. Görünmez durumdaydı.</p>
<p>Demek ayakta üç Avcı vardı. O anda bir tıslama sesi daha aldım. Bir başka görünmez nöbetçi... Dört oldular.</p>
<p>İkinci görünmez nöbetçiyi bırakıp gördüğüm ilk Avcı’nm bulunduğu yere döndüm. Avcı’yı izleyebileceğim uygun bir nokta bulup yeniden görünür duruma geçtim. Bir saat kadar sonra yaklaşan ayak seslerini duydum. İlk Avcı’nm arkasında beşinci bir Avcı belirdi. Bu daha yaşlı bir Avcı’ydı. İlk Avcı’ya bir şeyler söyledi. Daha genç olan kadm başını salladıktan sonra kampa doğru yürümeye başladı. Yaktıkları ateşin alevlerini ya da dumanını göremiyordum ama aramızda en fazla otuz metre olduğunu sanıyordum. Yaşlı Avcı rahat görünmesine rağmen, uyuşuk biri olmadığı belliydi. Bunu daha önce bin kere yapmış gibi görünüyordu. Gece yarısı olmuştu, muhtemelen çok yorgundu ama gene de etrafı taramaya devam ediyordu. Bir an için beni gördüğünü sandım. Kalp atışlarım hızlandı, adrenalin pompalamaya başladım. Beni görmüş müydü?</p>
<p>Hareketsiz kaldım. Beni gördüğünü sanmıyordum. Kendimi açık edecek bir şey yapmamış; geride bir yerlerde, gayet iyi saklanmıştım. Ama görünmez değildim. Kıpırdamadan durmaya devam etmem gerekiyordu. En ufak hareketim Avcı’nm yerimi anlamasını sağlardı. Şu anda görünmez duruma geçmem bile gölgelerde değişikliğe neden olarak yerimi açık edebilirdi.</p>
<p>Nefeslerimin aşırı sesli olduğunu fark ettiğimde, kendimi sakinleştirmeye çalıştım.</p>
<p>Bekledim.</p>
<p>En sonunda Avcı bakışlarını başka bir tarafa çevirdi. Yavaş ve dikkatli bir şekilde ormanı taramaya devam etti ama beni görememişti. Durduğum yöne bakması yalnızca tesadüftü.</p>
<p>Ne yapacağıma karar vermem gerekiyordu. Dört nöbetçi vardı. Dört nöbetçi, kampta toplamda en azından altı Avcı olduğunu gösterirdi ama sayıları daha da kalabalık olabilirdi elbette. Birinin, iki arkadaşlarını öldürdüğünün farkındaydılar. Ayak izlerime bakarak saldırıyı tek bir kişinin gerçekleştirdiğini ve katilin bıçak kullandığını anlamışlardı. Benim olduğumu anlamış olabilirler miydi? Şu anda Celia’nm kafasını duvarlara vuracağına emindim. <span style="font-style:italic;">Elbette katilin sen olduğunu anladılar!</span></p>
<p>Geri döneceğimi umut ediyorlardı. O halde bu bir tuzaktı. Bir kez daha Celia’nın sesini duydum. <span style="font-style:italic;">Sen aptal mısın?! İki görünür, iki görünmez nöbetçi. Sana sayılarını daha az göstermek istiyorlar.</span></p>
<p>Bu epey basit bir tuzaktı. Ama gene de tuzaktı. Benimle ilgili farkında olmadıkları gerçeklerden biri, cep telefonlarını sezebilmemdi.</p>
<p>Hakkımda ne biliyorlardı? Babamın kalbini yediğimi biliyorlardı. Marcus’un cesedine ulaştıklarında muhtemelen bunu anlamışlardı. Yani babamın yeteneklerinin artık bende olduğunun farkındaydılar. Elbette Marcus’un sahip olduğu yetenekleri biliyorlardı ama henüz hangilerinde ustalaştığımı bilemezlerdi. Herhalde henüz hiçbirinde ustalaştığımı düşünmüyorlardı. Zaman içinde ustalaşacağımı bildiklerinden, beni ne kadar erken yakalarlarsa onlar için o kadar iyiydi. Peşime düşmekten-se benim onlara gelmemi istiyorlardı. Bu kesinlikle bir tuzaktı.</p>
<p>Peki kamptaki diğer kişi kimdi? Annalise olabilir miydi? Onu istediğimi biliyor olabilirlerdi. Belki de onu kurtarmak istediğimi düşünüyorlardı. Savaşın ardından onu yakalamış olabilirlerdi.</p>
<p>Bu bir tuzaksa bir an önce buradan uzaklaşmam gerekiyordu. Ama kamptaki kişi Annalise ise...</p>
<p>Aylardır onun peşindeydim. Bu şansı kaçıramazdım.</p>
<p>Bu durumda seçeneklerim şöyleydi:</p>
<p>Birinci seçenek: kamptan uzaklaşmak. Geri dönüp durumdan Greatorex’e bahsedebilir ve küçük ekibiyle sürdürdükleri eğitimin bir kez olsun işe yaramasını sağlayabilirdim. Hızlı davrandığımız takdirde iki gün içinde burada olabilirlerdi. Bu olasıydı. Ama iki gün içinde Avcılar’m buradan ayrılması da olasıydı. Bu durumda kamptaki kişi gerçekten Annalise ise, o da gitmiş olacaktı. Dahası, Greatorex buraya gelmeyi kabul etmeyebilirdi. Muhtemelen bu riske değmeyeceğine ve bunun yerine kampının yerini değiştirmeye karar verecekti.</p>
<p>İkinci seçenek: kampı izlemek ama saldırıya geçmemek. Annalise’in kampta olup olmadığını anlayabilirdim. Bu güzel bir seçenekti. Gerektiği takdirde, nöbetçileri aşıp kampa girecek ve ardından geri çıkacak kadar görünmez kalabilirdim. Kamptaki Avcı olmayan kişi Annalise değilse, geri dönüp Greatorex’le birlikte gelebilirdim. Ama Annalise ise...</p>
<p>Üçüncü seçenek: saldırmak. Şu ana dek aynı anda dört Avcı’dan daha kalabalık bir gruba hiç saldırmamıştım. Görünmezlik yeteneğine sahip olsalar da, kazayla birbirlerini vurabileceklerinden yakın dövüşte bu yeteneği kullanmaktan hoşlanmıyorlardı. Kolaylıkla birkaç Avcı öldürüp çıkabilirdim. Çok kalabalıklarsa kaçar, peşime düşmelerini sağlar ve onları birer birer avlardım. Bugüne dek yalnızca tek bir Avcı kız hızıma ayak uydurabilmişti. Ama bu bir tuzaksa kamptaki Avcılar bana karşı kullanabilecekleri güçlü yeteneklere sahip oldukları için seçilmişlerdi ve bunların nasıl yetenekler olduğunu bilmeme imkân yoktu. En çok korktuğum, Celia’nın sahip olduğu, sağır edici, tiz ses çıkarma yeteneğiydi. Bu ses beni aciz, savunmasız bırakıyordu ve böyle bir ses varken görünmez durumda kalabileceğimden emin değildim.</p>
<p>Bu durumda kampa saldırmak delilikti. Kampı izlemek ise riskliydi. Geriye tek bir mantıklı seçenek kalıyordu.</p>
<p>O halde... Kararımı verdim. Saldırıya geçecektim.</p>
<p><a id="bookmark8"></a>üçüncü seçenek</p>
<p>Deli olabilirdim belki ama intihara meyilli değildim. Gecenin en karanlık ve soğuk anında saldırıya geçecektim. Saldırı açık çarpışma şeklinde değil, gerilla tarzı olacaktı. Birkaç saat bekledikten sonra ellerim uyuşmaya başladı. Bu iyiye işaret değildi. Ağaçların arasında gerileyerek kamptan uzaklaştım ve ısınmak için on dakika kadar koştum. Ne yapmam gerektiğini biliyordum. Nöbetçileri birer birer haklayacak; bunu sessiz ama çok hızlı yapacaktım. Nöbetçilerden ikisi görünmez olduğundan bu kolay değildi ama kim kolay olmasını isterdi ki? Nöbetçilerin işini bitirdiğimde kampa girip, artık orada kimler varsa onlarla ilgilenecektim. Hızlı ama soğukkanlılıkla hareket etmek zorundaydım. <span style="font-style:italic;">Profesyonel davran ve düşün</span>, derdi Celia. <span style="font-style:italic;">Onları hemen öldüreceğim</span>, derdim ben de.</p>
<p>Ağaçların arasından kampı izlediğim noktaya döndüğümde, ilk nöbetçiye baktım. Bu, diğerlerine göre daha yaşlı olan Avcı’ydı. Sağlam dövüşeceğine emindim. Bu yüzden ona dövüşme şansı tanımamam gerekiyordu.</p>
<p>Derin bir nefes alıp soğuk havaya odaklandım ve gö</p>
<p>rünmez olduğumu anladığım anda, ses çıkarmamaya dikkat ederek yaşlı Avcı’ya doğru ilerlemeye başladım. Artık çok yakındım. Fairborn elimdeydi. Avcı tam önüm-deydi; farkında olmasa da dümdüz bana bakıyordu. Bir adım daha attım ve boğazını kestim. Boştaki elimle vücudunu tuttum. Bana vurmaya çalıştı. Kıpırdayan dudaklarının arasından sözcükler yerine kan döküldü.</p>
<p>Avcı’nın cesedini uykuya yeni dalmış bir bebekmiş gibi dikkatle yere bıraktım. Bunu yaparken etrafı dinledim. Hiçbir tedirgin edici ses duymadığımdan ağaçların arasına dalarak ikinci nöbetçiye yöneldim. Görünmez durumdaki iki nöbetçiden ilkiydi bu. Avcı’nm cep telefonunun tıslamasını duymaya başladığımda yavaşladım. Tıslama yükselse de Avcı’nın nerede olduğuna dair ipucu vermiyordu. Durup dinlemeye başladım. Nefesini ya da herhangi bir hareketini duymayı bekledim. Ama telefonunun tıslaması dışında hiçbir şey duyamıyordum.</p>
<p>ilerlemeye devam ettim. Karanlık olmasına rağmen ezilmiş eğrelti otunu ve Avcı’nm ayak izlerini gördüm. Küçük bir adım daha atarken kollarımı açtım. Bundan sonrası Fairborn’un işiydi. Fairborn onu hissedecekti. Fairborn onun kanını istiyordu.</p>
<p>Fairborn’un beni yönlendirmesine izin verdim. Bıçağın gerildiğini hissettiğimde Avcı’yla aramızda ancak milimetreler kaldığını anladım. Ve Fairborn’u serbest bıraktım. Bıçak göğüs hizasında ileri atıldı. O kadar keskindi ki, Avcı’nm ceketi, teni, hatta kemikleri bile hızını kesemedi. Parmaklarıma bulanan sıcak kanı hissettiğim anda, sağ elim Avcı’nın boynunu buldu. Kadın yüksek sesle hırlarken Fairborn’u aşağı çekerek etini yardım.</p>
<p>Sıcak, kaygan bağırsakları sol elime döküldü. Artık görünür durumda olan Avcı yerde kıvranıyordu. Yanında dizlerimin üzerine çöktüm, çenesini tuttum ve hırlamalarının duyulmaması için elimle ağzına kapadım. Yirmili yaşlarının ortasındaki bir başka genç kadındı bu.</p>
<p>Elimi Avcı’nın kıyafetlerine sildikten sonra Fairborn’u temizledim. Birkaç saniye için görünür duruma geçme riskine girmiştim. Artık çok daha hızlı hareket etmem gerekiyordu. Az önce gerektiği kadar hızlı davranamadı-ğımdan kadın ses çıkarmıştı. Belki çok yüksek bir ses değildi ama diğer nöbetçiler duymuş olabilirlerdi. Nöbetçilerin kamptakileri uyandırması gibi bir riske giremezdim.</p>
<p>Kampa girmem gerekiyordu.</p>
<p>Elimden geldiğince hızlı ve sessiz devam ettim. Kamp ateşi artık sönmek üzere olsa da alevler, ateşin etrafında yatan üç şekli görebileceğim kadar aydınlık sağlıyordu. Ateşin biraz ilerisindeki büyük bir ağacın dibinde bir başka Avcı ve bu Avcı’nın yanında, ağaca zincirlenmiş, başına kukuleta geçirilmiş bir tutsak vardı. Minyon bedenine ve zayıflığına bakarak tutsağın kadın olduğunu düşündüm. Odaklanmam gerekiyordu. Kamptaki Avcı sayısı dörttü, iki nöbetçi halen hayattaydı. Bir de tutsağımız vardı.</p>
<p>Hızla kampa dalıp en yakınımda uyuyan Avcı’nın boğazını kestim. Ama kadının debelenmesine engel olamadığımdan, bir sonrakine çok daha hızlı bir şekilde geçmem gerekti. Artık sessiz olmak zorunda değildim. Hızlı olmam yeterliydi. Uyuyan diğer Avcılar uyansalar da, ne olduğunu anlamamışlardı, ikinci Avcı tam ayağa kalkmak üzereyken onu yere ittim ve Fairborn’u boğazına sapladım. Hiç durmadan üçüncüye döndüm. Ama dövüşmeden pes etmek istemiyormuş gibi görünen ikinci Avcı, aşırı ölçüde kan kaybetmesine rağmen bacağıma sarıldı. Ne zaman çıkardığını anlamasam da, elinde tabanca olduğunu gördüm. Ateş etti. Halen görünmez durumdaydım ama dengemi yitirmiştim. Kurşun beni ıskaladı. Avcı’nın yüzüne bir tekme geçirip yuvarlanarak kendimi yana attım.</p>
<p>Artık Avcılar’dan dördü ölü, dördü canlıydı ve kamp kaosa teslim oldu. Tutsağın başında bekleyen Avcı artık görünmezdi. Ama nöbetçilere bağırdığını duyabiliyordum. Ateşin başındaki Avcılar’dan üçüncüsü tabancasını çıkarmıştı. Fairborn’u kılıfına soktum ve her iki elimden çıkardığım şimşekleri iki yanımdaki Avcılar’a gönderdim. Dumanın arasında, ateşin önündeki Avcı’nın çığlık attığını duyduğumda bu kadının üzerine atladım. Yeniden elimde olan Fairborn nereye gitmesi gerektiğini biliyordu. Bıçak kadının karnına girerek midesinden yukarı çıktı. Avcı son bir çığlık atarken Fairborn boğazına ulaştı ve Avcı sustu. Tabanca sesini duyduğum anda ölü Avcı’dan uzaklaşarak yerde yuvarlandım.</p>
<p>Beş Avcı ölmüştü. Olduğum yerde eğildim. Tutsağı bekleyen altıncı Avcı görünmez durumda ve hareket halindeydi. Durmaksızın ateş etse de tam olarak nerede olduğunu anlayamıyordum. Kendimi bir kez daha yere atıp bekledim.</p>
<p>Ateş sesi kesildi. Ellerim kanla kaplı olmasına rağmen Fairborn mutluydu. Titreşimini, daha çok iş görmek için nasıl arzu duyduğunu hissedebiliyordum. Üç Avcı hayattaydı. Bir de tutsak vardı. Tutsağa baktım. Halen aynı yerdeydi elbette ama tortop olmuştu. O anda artık görünmez olmadığımı fark ettim. <span style="font-style:italic;">Siktir! Odaklan! Nefes al. Ha</span></p>
<p><span style="font-style:italic;">vayı düşün!</span> Ellerime baktım. Yeniden görünmezdim. Beni görmedikleri için çok şanslıydım ama karanlıktı ve ben de yerdeydim. Öyle ya da böyle, yeniden görünmezdim işte.</p>
<p>Birinin “Leydi iki!” diye bağırdığını duydum. Sesin sahibi hızla sağımdan geçiyordu. Bu daha önceden planladıkları bir şeyin kodu olmalıydı. Buradan bir an önce çıkmam gerekiyordu!</p>
<p>Mümkün olduğunca hızlı ve sessiz soluma doğru koşmaya başladım ama kaslarıma kramp girmeden önce ancak üç adım atabildim. Önce bacak, ardından kol ve karın kaslarıma kramp girdi. Dizlerimin üzerine çöktüm. Başım yere düştü. Sessizce nefes almaya çalışıyordum. Kusmak istiyordum. Bir tür büyünün etkisi altına girdiğimi düşündüm. Kötüydü kötü olmasına ama gene de Celia’nın çıkardığı tiz ses kadar değildi. Kendimi iyileştirebildiğim takdirde dövüşebilirdim.</p>
<p>Kendimi iyileştirdiğim anda ağaçlara doğru koşmaya başladım ama bir kez daha kaslarıma kramp girdi. Dizlerimin üzerindeydim ve tabancalar yeniden ateşlenmişti. Yerde yuvarlanmaya başladım. Bir yandan da ellerimden şimşekler yolluyordum. Bir ağacın gövdesine çarptığımda durup kendimi iyileştirdim ve ayağa kalktım. Açıklık alan kurşun yağmuruna tutulmuştu. Avcılar birbirlerine bağırıyordu. Kendimi yana atarken bir kez daha ellerimden şimşekler yolladım. Mümkün olduğunca çok şimşeği mümkün olduğunca uzağa yollamaya çalışıyordum. Kendimi iyileştirmem iyi geliyordu ama aynı zamanda çok sinirlenmiş ve korkmuştum. Açıklık alanın etrafından koşarken şimşekler ve alevler yolladım. Avcılar’dan birinin attığı çığlığı tabanca sesleri izledi. Ama artık kramp yoktu. Bu bitmişti.</p>
<p>Açıklık alanı ve ağaçların başladığı sınır çizgisini taradım. Kıpırtısızdım. Zor nefes alıyordum. Paniğe kapılmıştım. Sakinleşmem gerekiyordu. Aynı zamanda görünmez kalmaya da devam etmeliydim. Kaslarıma kramp girmesine neden olan Avcıyı öldürdüğümü sanıyordum ama böyle düşünmemin tek nedeni artık kaslarıma kramp girmeme-siydi. Ve birden onu gördüm. Şaşırtıcı ölçüde yakınımdaydı. Bir ağaç vücudunun yarısını gizlemişti. Kollarından biri bana doğru uzanmıştı. Gözleri açıktı.</p>
<p>Bu durumda geriye iki Avcı kalmıştı.</p>
<p>Sağımdan gelen sesi duyduğum anda o tarafa bir şimşek gönderdim. Bugüne dek çıkardığım en güçlü şimşekti bu. Ardından ağaçların arasında birkaç adım attım. Tabanca sesleri yeniden başladı. Kendimi bir kez daha yere attım.</p>
<p>Ortalık sessizleşti.</p>
<p>Bekledim.</p>
<p>Bekledim.</p>
<p>Öldüklerinde görünür duruma geçerlerdi. Bakmak için başımı kaldırdım.</p>
<p>Hiçbir şey göremedim. Belki de gördüm. Duman. Ve yedinci Avcı’yı gördüm. Ölmemişti ama kararmış bir halde yere çökmüştü. Ceketinden dumanlar yükseliyordu. Sağ kolu vücudunun yanında sallanıyordu. Sol elindeki tabanca düşmek üzereydi. Etrafına bakıyordu. Serseme dönmüştü.</p>
<p>Geriye kalan son Avcı, bu Avcı’nm arkasında görünür hale geçti. Daha uzakta olmasına rağmen bir şekilde onu vurmayı da başarmıştım. Yüzünü göremiyordum. Yerde hareketsiz yatıyordu.</p>
<p>Görünmez durumda kalmak için odaklanmaya çalışırken zorlanıyordum. <span style="font-style:italic;">Yavaşça nefes al, havayı düşünmeye</span></p>
<p><span style="font-style:italic;">devam et.</span> Yerdeki kıza bakmak için biraz yaklaştım. Yanmış yüzü kapkaraydı. Gözleri açıktı. Ölü numarası yapmadığına emindim. Ve görünür duruma geçtim.</p>
<p>Yere çökmüş diğer Avcı zorlukla nefes alıyordu. Beni görmesi için ona doğru birkaç adım attığımda tabancasını kaldırmaya çalıştı. Fairborn kızın boğazını kestiği anda elime daha da çok kan fışkırdı. Yerde yatan bir ceset daha vardı artık.</p>
<p>Tutsak halen yerde tortop olmuş haldeydi. Ayak bileklerinden ağaca zincirlenmişti. Elleri önden bağlanmıştı. Başına geçirilmiş kukuleta çenesinden sımsıkı bağlanmış; sarı saçlarından birkaç tutam dışarı çıkmıştı.</p>
<p>Titriyordum. Derin bir nefes aldım. Ardından bir daha, bir daha aldım.</p>
<p>Ellerim Avcılar’ın kanıyla yapış yapış olmuştu. Fairborn’u daha sıkı kavrayarak, tutsağın omzunu tuttum. Kendini geriye atmaya çalışsa da ses çıkarmadı. Başındaki kukuletanın bağcığını keserken dikkatli davranmayı umursamadığımdan Fairborn’un ucu boynuna değdi. Annalise bundan çok daha fazlasını hak etmişti. Kukuletayı çektim.</p>
<p>Düşen sarı saçlar kızın yüzünün yarısını kapadı. Annalise’in saçları?</p>
<p>Karanlıkta görmek kolay değildi.</p>
<p>Kız başını arkaya attı. Ağzı tıkalı olsa da gözleri üzerimdeydi. Mavi gözleri korku ve gümüş parıltılarla doluydu. Ak Cadı gözleriydi bunlar.</p>
<p>Ellerimin titremesi artmıştı. Artık bunun nedeni hissettiğim yakıcı öfkeydi. Fairborn elimden kurtulmak için direniyordu. Bıçağı zemine doğrultarak kızdan uzaklaştım.</p>
<p><a id="bookmark9"></a>tutsak</p>
<p>Kamp ateşinden geriye kalanlara ve yerde duran sırt çantasıyla uyku tulumuna tekmeler atıp küfürler savurdum. Cesetlerden birini tekmelemek üzereyken kendimi durdurdum ama ona da, bu boktan kamptaki diğer her şeye de küfretmeye devam ettim. Tutsağın yanma geri döndüğümde halen öfkeliydim. Bu kızın kim olduğunu bilmiyordum ama Annalise olmadığı ortadaydı.</p>
<p>Kızın üzerime diktiği gözlerinde az önceki kadar korku yoktu. Konuşmaya çalışsa da, ağzı tıkalıydı ve ben de şu anda onun ağzını açmakla uğraşacak değildim. Sırtımı kıza döndüm. Ellerimi yıkayıp Fairborn’u temizlemek için bir su kabı buldum. Bütün bunları yaparken küfretmeye devam ettim. Küfretmek az da olsa iyi geliyordu.</p>
<p>îşime yarayacak bir şeyler bulabileceğimi düşünerek kampı aradım. Yani, benim ya da Greatorex için kullanışlı bir şeyler. Kampta bir sürü şey olmasına rağmen plan ya da emirlerin yazılı olduğu herhangi bir kâğıt yoktu. Sırt çantasına bir battaniye ve biraz suyla yemeğin yanı sıra, kamptaki bıçakları, tabancaları ve mermileri dol-</p>
<p>durdum. Bir ip, kablo bağı ve anahtar da bulmuştum. Bu, tutsağın zincirinin anahtarı olmalıydı. Bir ilk yardım çantası da vardı. Buna ihtiyacım olmasa da, Ittifak’taki bazıları benim kadar hızlı iyileşemiyordu.</p>
<p>Sırt çantasını kaldırmaya çalıştığımda ne kadar ağır olduğunu fark ederek, tabancalardan dördünü, battaniyeyi ve ilk yardım çantasını geri çıkardım. Suyun çoğunu döktüm ama su kabıyla birlikte mermilerin tamamını ve yiyecekleri çantada bıraktım. Uyku tulumlarından birinin yanında birkaç parça kıyafet vardı. Bir koyun postuyla ceket alıp tutsağa döndüm. Doğrulmuş olan kız beni izliyordu. Ceketle postu ayaklarının üstüne bıraktıktan sonra, önünde eğilip ağzındaki tıkacı çıkardım.</p>
<p>“Teşekkürler. Çok teşekkürler. Beni... Beni öldüreceklerini düşünüyordum.”</p>
<p>Anahtarı ayaklarına fırlatıp “Ayak bileklerindeki zinciri aç,” dedim.</p>
<p>“Evet, evet. Teşekkürler.” İşe koyulduğu anda durup bana baktı. “Ellerimi çözer misin?”</p>
<p>“Zinciri aç. Buradan gidiyoruz.”</p>
<p>Kız bununla uğraşırken aklıma yapmam gereken başka bir şey geldi. Üzerlerinde dövme olup olmadığını görmek için Avcılar’ın cesetlerini inceledim. İttifak, Avcılar’ın bedenlerindeki dövmeleri bundan aylar önce, BS’nin öncesinde fark etmişti. Bu dövmelere sahip Avcılar’ın görünmezlik yeteneğine sahip olduğu düşünülüyordu. Bunu sağlayan, Wallend’in sapkın büyülerinden biriydi. Kamptaki bütün Avcılar’ın bedenlerinde bu dövmelerden vardı. Göğüslerinde, tam kalplerinin üzerinde, küçük, siyah daireler.</p>
<p>Tutsağa baktığımda ayağa kalkmış olduğunu gördüm. El bileklerindeki bağı kestim. Bilekleri zedelenmişti. Üzerinde yalnızca ince bir tulum vardı. Şu ana dek herhalde çok üşümüştü.</p>
<p>“Teşekkürler,” dedi bir kez daha.</p>
<p>“Sende de bu dövmelerden var mı?” diye sordum, en yakınımızdaki ölü Avcı’nm göğsünü işaret ederek.</p>
<p>“Hayır.”</p>
<p>Bir şey demeden ona baktım.</p>
<p>“Ne? Kendin bakmak ister misin?”</p>
<p>Bekledim.</p>
<p>Mırıldanarak küfredip, tulumunu boynuna dek çekerek kaldırdı.</p>
<p>Cılız, kaslı ve solgundu. Ama üzerinde dövme yoktu.</p>
<p>“Onlardan biri değilim. Ben Ittifak’a katılmaya çalışıyordum,” dedi tulumunu geri indirirken.</p>
<p>“Artık gitmemiz gerekiyor. Şunları üzerine geçir.” Yerdeki ceketle koyun postunu işaret ettim. “Seni sıcak tutarlar.”</p>
<p>Dediğimi yaptı. Ceket ona çok büyük gelmişti.</p>
<p>Sırt çantasından yeni bir kablo bağı çıkarıp ellerini arkasından bağladım. Elleri buz gibiydi.</p>
<p>îlk başta hiçbir şey söylemese de, birdenbire başını kaldırdı ve çok alçak sesle “Bunu neden yapıyorsun?” dedi. “Ben senin tarafmdayım. Ben onların tutsağıydım.”</p>
<p>“Böyle diyorsun diye sana inanacak değilim.”</p>
<p>Bir adım gerileyerek “Pekâlâ,” dedi. “Kim olduğumu bilmediğini görüyorum. Ama bana bir baksana. Benden sana zarar gelmez.”</p>
<p>“Böyle diyorsun diye sana inanacak değilim.”</p>
<p>Nasıl bir yeteneğe sahip olduğunu merak ettim. Kamptan ayrılmadan önce ip, ağız tıkacı ve kukuletayı alıp kızın ceket cebine soktum.</p>
<p>“Bunlara ihtiyacın olmayacak,” dedi paniğe kapıldığını belli eden bir sesle.</p>
<p>Bir kez daha kampı inceledim. Hava aydınlanmaya başlamıştı ama daha önce görmediğim bir şey çarpmadı gözüme. Çantayı sırtıma asıp kıza doğru yürüdüm. “Tamam, gidelim.”</p>
<p>“Nereye gidiyoruz?”</p>
<p>“Bu taraftan,” diyerek kızı ileri doğru ittim. Sendelese de, dengesini sağlayıp önümde yürümeye başladı.</p>
<p>“Daha hızlı.”</p>
<p>Adımlarını hızlandırdı. Vücudu gerilmişti. Elleri bağlı olduğundan zorlandığını görebiliyordum. Eh, bu çok kötüydü gerçekten.</p>
<p>Yarım saat sonra yavaşlamaya başlayan kızı itmek zorunda kaldım. “Sen îttifak’tansın değil mi?” dedi. “Onların yanına mı gidiyoruz? Ben de aranıza katılmak istiyordum ama Avcılar’a yakalandım.”</p>
<p>“Hızlanmazsan seni bir daha yakalayacaklar.”</p>
<p>“Ellerimi çözemez misin?”</p>
<p>“Daha iyi hissedeceğini düşünüyorsan ağzını tıkayabilirim.”</p>
<p>Bir süre sessiz kaldıktan sonra hızlandı.</p>
<p>Bir saat kadar sonra bir kez daha yavaşladı. Ama bu defa onu ne kadar itersem iteyim, ne kadar küfredersem edeyim, bir adım daha atacak gücü kalmamış gibiydi. Durduk. Çantadaki bütün suyu ona içirdikten sonra bir çikolata uzattım. Çikolatayı öylesine açgözlü bir şekilde</p>
<p>ısırdı ki az kalsın parmaklarımdan birini kaybedecektim.</p>
<p>Ağzı halen çikolatayla doluyken “Bana neredeyse yiyecek hiçbir şey vermediler,” dedi.</p>
<p>On dakika kadar dinlenmesine müsaade ettikten sonra “Kalk,” dedim. “Yola devam etmemiz gerek.”</p>
<p>“Daha fazla yürüyebileceğimden emin değilim.”</p>
<p>Doğru motivasyona ihtiyaç duyduğunu düşündüğümden başka bir taktik denemeye karar verdim.</p>
<p>“Ben yola devam edeceğim. îttifak’ın üssüne gidiyorum. Benimle gelip bana ayak uydurabilir ya da burada kalabilirsin. Avcılar’ın seni kısa süre içinde bulacağına eminim.” Ve yürümeye başladım.</p>
<p>Tahmin ettiğim gibi arkamdan koştuğunu duydum. Bana ayak uydurmaya çalışırken arada bir sendeliyordu. Çok hızlı yürümüyordum; adımlarımı az çok ona göre ayarladım. Ama kızın bilinçli olarak ayak izleri ya da işaretler bırakıp bırakmadığını anlamak için bir çember çizip yürüdüğümüz patikayı kontrol ettim. Ardında özellikle iz bırakmaya çalışmıyordu.</p>
<p>Birkaç saat sonra, kız bir kez daha geride kalmaya başladı. Birkaç dakika sonrasında da onu göremediğimi fark ettim. Durup beklesem de görünmedi.</p>
<p><a id="bookmark10"></a><span style="font-style:italic;">Siktir.</span></p>
<p><span style="font-style:italic;">Geri mi dönsem?</span></p>
<p>Geri döndüm.</p>
<p>Çok uzakta değildi. Yere çökmüştü. Yaklaştığımda başını kaldırıp bana baktı. Yanaklarından gözyaşları süzülüyordu. “Çok yoruldum.”</p>
<p>“Ama yola devam etmemiz gerekiyor.”</p>
<p>Ayağa kalkmaya çalıştığında dizleri büküldü ve elleri</p>
<p>bağlı olduğundan dengesini sağlayamadı.</p>
<p><span style="font-style:italic;">Siktir!</span></p>
<p>Gidip onu ayağa kaldırdım. Tüy gibi hafifti.</p>
<p>“Biraz ileride küçük bir dere var. Orada su içip dinlenebiliriz.” Ellerindeki bağı çözdüm. “Herhangi bir şeye... Herhangi bir sıkıntıya neden olursan boğazını keserim.” Başını salladı. “Teşekkür ederim.”</p>
<p>Aslında ırmakla aramızda ne kadar mesafe olduğuna dair hiçbir fikrim yoktu. Yolda iki dereyi geçtiğimizi ve birini de kısa bir süre takip ettiğimizi biliyordum. Yürümeye başladık. Yavaştık ama en azından kız ayağa kalkmıştı.</p>
<p>Sonunda ırmağa ulaştık. Su yavaş akıyordu ama temizdi. Su kabını doldurdum ve kızın suyu lıkır lıkır içmesini izledim. Çantadan bir başka çikolata çıkarıp ona uzattım.</p>
<p>Bu defa daha yavaş yedi. Çikolatayı bitirdiğinde “Adım Donna,” dedi.</p>
<p>“Selam, Donna. Ben de Freddie.”</p>
<p>Dudaklarında ince bir gülümseme belirdi. Adımın Freddie filan olmadığını anlamıştı sanırım. Ama gerçekte kim olduğumu biliyor olabilir miydi?</p>
<p>Ayağa kalktım. “Yola çıkma zamanı, Donna.”</p>
<p>“Geceyi burada geçireceğimizi sanmıştım.”</p>
<p>“Daha birkaç saat hava kararmaz. Yola devam ediyoruz.”</p>
<p>Hava kararırken Donna’ya “Burası güzel bir nokta. Burada kamp kuracağız,” dedim.</p>
<p>Buna herhangi bir yanıt vermeden olduğu yere çöktü. Çok uzun bir yol yürüsek de, bu Avcılar’ın bir gün içinde kat edebileceği mesafenin yanında hiçbir şey değildi. Donna’nın normalde formda bir bedene sahip olduğunu görebiliyordum ama gerçekten zayıf düşmüştü.</p>
<p>Hava soğumuştu. Enerjisini kendini ısıtmak değil, yürümek için saklamak durumunda olduğundan, ateş yakıp Avcılar’m kampından aldığım suyu çıkarılmış hazır yiyecek paketlerinden ikisini pişirdim, ikisini de Donna yedi. Ellerini yeniden bağlamak konusunda kararsızlığa düşsem de, en sonunda bağlamaya karar verdim. Buna itiraz etmedi. Yerde tortop olup uykuya daldı. Ateşe birkaç odun attıktan sonra, takip edilip edilmediğimizi anlamak için etrafı kontrol etmeye çıktım.</p>
<p>Geldiğimiz yönde koşmaya başladım. Herhangi bir ses ya da cep telefonu tıslaması duymak için arada bir duruyordum. Karanlık olmasına rağmen hızlı koşuyordum. Önümü çok iyi göremesem de zemini hissedebiliyordum.</p>
<p>Avcılar’ın kampına giden yolun yarısına dek koştuğumda ne bir şey duymuş ne de görmüştüm. Bu bir tuzaksa ve ben de Avcılar’m lideri, yani üvey kardeşim Jessica olsaydım, tuzağın işe yaramadığını öğrendiğimde ne yapardım?</p>
<p>Kampta ne olduğunu öğrendiğinde, Jessica tek başıma sekiz Avcı’yı öldürebileceğimi bildiğinden, daha kalabalık bir grupla peşime düşecekti. Ittifak’m kamplarından birine gideceğimizi tahmin ederek sekizden çok daha fazla Avcı isteyecekti, istediği bölgede yeterli sayıda Avcı’yı bir araya getirmesi zaman alırdı. Belki bir gün kadar sürerdi bu. Bariz izler bırakmasak da bunlar Avcılar’dı. izimizi bulurlardı. Muhtemelen onların bir gün önündeydik. Ta-lihliysek, bir buçuk gün olabilirdi bu süre. Ama bu yeterli</p>
<p>değildi. Donna’yı Üçüncü Kamp’a götürmek zorundaydım. O zaman Greatorex kalıp savaşmaya ya da kampın yerini değiştirmeye karar verebilirdi. Greatorex’in kampı taşımak isteyeceğini sanıyordum.</p>
<p>Hava halen karanlıkken Donna’nın yanma dönüp ateşi canlandırdım. Donna uyuyordu. Orman sessizdi. Uzanıp gözlerimi kapadım. Bir-iki saat uykuya ihtiyacım vardı.</p>
<p>Annalise’le birlikte bir ormandaydım. Annalise koşuyordu ve ben de onu kovalıyordum ama bu bir oyundu. Kahkahalar atıyor, zikzaklar çiziyordu. îlk başta ona ye-tişemiyormuşum gibi davransam da, bir süre sonra gerçekten yakalamaya çalıştığımda bunu bir türlü başaramadım. Çok hızlıydı. Ona yaklaşıp da her yakalayamayı-şımda kahkahalarla gülüyordu bana. Ben de öfkelenerek ona yetişmek için kendimi zorluyordum ama her seferinde ellerimden kurtulup kahkahalar atmaya devam ediyordu. O kadar öfkelendim ki en sonunda Fairborn’un elimde olduğunu gördüm. Ona küfürler ediyordum. Ama Annalise gülmeye devam ediyordu. Bir süre sonra birdenbire durup önümde dikildi. “Sen benim prensimsin. Hayatımı kurtardın.” Ama öylesine öfkeliydim ki Fairborn’u göğsüne sapladım. Fairborn onu kesip biçerken kolum yoruldu.</p>
<p>Uyandım ve gözlerimi açtım. Sabahın erken saatleriydi. Kolum uyuşmuştu.</p>
<p>Başımı yana çevirdiğimde Donna’mn beni izlediğini gördüm.</p>
<p>“Kötü bir rüya mıydı?”</p>
<p>“Başka türlü rüya var mı?”</p>
<p>Yüzünden hızlı bir gülümseme geçerken başını aşağı eğdi ve çok alçak sesle “Yok,” dedi.</p>
<p>Yola koyulduk. Donna bugün daha güçlü görünüyordu. Avcılar’ın elinde dehşete düşmüş bir tutsak olarak çok iyi uyuyabilmiş olduğunu sanmıyordum. Bu kızın gerçekte kim olduğu (özenti bir özgürlük savaşçısı, casus ya da ebeveynleri Soul’a boyun eğmiş, üzgün bir yeni yetme Ak Cadı) umurumda bile değildi. Bununla Greatorex ilgilenebilirdi.</p>
<p>Gün boyunca gayet iyi bir tempoda, epey uzun bir mesafe kat ettik. Arada bir dursak da molalarımız birkaç dakikadan uzun sürmedi. Molalarımızın birinde Donna’ya son çikolatayı verdim. Çikolatayı ikiye bölüp yarısını bana uzattı.</p>
<p>“Hepsini yiyebilirsin,” dedim.</p>
<p>“Teşekkür ederim.”</p>
<p>“Nazik davranmaya değil, pratik olmaya çalışıyorum. Bu geceye dek yemek yiyemeyeceğiz ve yola devam etmek için kaloriye ihtiyacın var.”</p>
<p>ince gülümsemelerinden biriyle bana bakıp “Tamam,” dedi.</p>
<p>Ardından “Beni yakalayan Avcılar... Çok korkunçtu,” diye devam etti. “Başıma kukuleta geçirip ağzıma tıkaç soktular. Sonrasında orada olduğumu bile unuttular. Kendi aralarında konuşup durdular. Nathan adındaki şu cadı için kurdukları tuzaktan konuştular. O ünlü biri. Marcus’un oğlu. Yarı Kara, yarı Ak Cadı. Onun bir sürü Avcı öldürdüğünü ama ünlü olsun ya da olmasın, onlara karşı şansının olmadığını söylediler. Anladığım</p>
<p>kadarıyla Avcılar’dan ikisi özel tiplerdi. Tuzaklarını kurarken planları, kampta yalnızca dört Avcı varmış gibi göstermekti. Böylelikle Nathan, dört Avcı’yı tek başına haklayabileceğini düşünerek kampa gelecekti. Ama hepsi görünmez olabiliyordu ve aralarından biri de insanı acıyla kıvrandıracak bir yeteneğe sahipti. Bir diğeri de adamı kör edebiliyordu. Amaçları bu cadıyı yakaladıktan sonra ikimizi birden Meclis’e götürüp infaz etmekti.” Bir an bana baktıktan sonra başını çevirdi. “Her neyse. Bu Nathan denilen tip gerçekten acayip biri olmalı ama ittifak için çalıştığı için Avcılar’m tuzağına düşmediğine sevindim. Beni bulup kurtardığın için sana çok ama çok minnettarım, Freddie.”</p>
<p>Gülümsememi gizlemek için elimle yüzümü kapadım. “Evet.”</p>
<p>“Neyse. Bana güvenmediğini biliyorum ama dert değil. Bunu anlayabiliyorum. Ama bu, sana minnettar olmadığım anlamına gelmiyor.”</p>
<p>“Yakınlarda başka Avcılar olduğundan konuştular mı?” “Hayır. Demek istediğim, ne olduğundan ne de olmadığından bahsettiler. Ama bir ‘üs’ten konuştular. Bu üsse bilgi götürmekten bahsediyorlardı ama üssün ne kadar yakın olduğunu bilmiyorum.”</p>
<p>“Devam edelim. Üs her neredeyse, yakınımızda olduklarına şüphem yok.”</p>
<p>Yeniden yola koyulduk. Öğle sonrasının erken saatleri olmasına rağmen hava kapalıydı. Başlayan yağmur kısa sürede sulu sepkene döndü. Ağaçlar bizi yağmurdan korusa da zemin çamurla kaplandı. Islak ve soğuktu. Yanımda Donna olmasaydı çoktan Gabriel’in yanına ulaş-tmş olurdum ama bu hızımızla bir sonraki günün akşamında kampa varsak kendimizi şanslı sayardım. Dahası bu çamurda iz bırakmamak imkânsızdı.</p>
<p>Hava karardığında kamp kurmak için bir yer buldum. Yağmurun hızı azalmıştı ama artık her yer ıslaktı. En az ıslak ve çamurlu yer büyük bir ağacın altındaydı. Ağacın altına oturup bir süre soluklandık. Ama Donna titremeye başlamıştı.</p>
<p>“Ateş yakmak için odun toplamamız lazım. Hadi.” Donna’yı ayağa kaldırdım.</p>
<p>“Çok yorgunum. Ben burada beklesem olmaz mı?” “Hayır. Ateşi yakana dek bana yardım etmen lazım. Hem ısınmak için de hareket halinde olmalısın.”</p>
<p>Birlikte kuru odun toplamaya çıktık. Donna da bir kucak dolusu odun toplayarak bana yardımcı oldu. Ama ona baktığımda “Bunların çoğu ıslak,” dedim.</p>
<p>“Hiç yoktan iyidir,” dedi boş kollarıma bakarak. “Tamam, kurularına bakacağım.”</p>
<p>Onu bırakıp aramaya devam ettim. Yeniden başlayan yağmur artık çok daha şiddetliydi. Bir müddet sonra kuru odun bulmamızın imkânsız olduğunu anladım.</p>
<p>Büyük ağacın altına geri döndüm. Donna sırt çantasının üzerine eğilmiş; bir kolunu çantanın içine sokmuştu. Çantanın içindekilerin bir kısmı dışarı dökülmüştü ve Donna’nın yanında bir tabanca vardı. Ona doğru koşmaya başladım ve aynı anda, hemen yanma isabet eden bir şimşek gönderdim. Kız anında siper aldı.</p>
<p>“Ne yapıyorsun?” diye bağırdım.</p>
<p>“Yiyecek bir şeyler arıyordum! Açlıktan ölüyorum.” Soluk soluğa kalmıştım. Donna bana bakıyordu. “Yal-</p>
<p>nızca acıktım. Bunların hepsi suyu çıkarılmış hazır yiyecekler. Çantada enerji barı, çikolata gibi bir şeyler olabileceğini düşünmüştüm.”</p>
<p>Küfürler savurarak bileklerini yakaladım ve ellerini arkadan bağladım. “Sakın bir daha eşyalarımı karıştırma.” Üzerlerine bulaşmış çamuru elimden geldiğince temizlemeye çalışarak her şeyi çantaya geri doldurdum. Neyse ki mermilerin tamamı çantanın en dibindeydi. Tabancalardan hiçbiri dolu değildi. Donna dolu bir tabanca mı yoksa mermi mi arıyordu? Ya da gerçekten yiyecek bir şeyler bulmaya mı çalışıyordu?</p>
<p>Topladığımız odunlar içinde en kuru olanları seçip ağzımdan çıkardığım alevlerle ateşi yaktım. Bunu izlerken Donna kendini korumaya almıştı. Yaktığım ateş yeterince güçlü değildi. Ilık su eklediğim hazır yiyecekleri pişirdim. Tatları iğrençti ama birini ben yerken, diğerini de Donna’ya yedirdim.</p>
<p>Donna çok konuşmadı. Yalnızca birkaç kere özür diledi. Konuşmak yerine onu bir ağaca bağlayıp, takip edilip edilmediğimizi anlamak için geldiğimiz yönde ilerlemeye başladım. Hiçbir şey yoktu. Ateşin başına geri dönüp gece boyunca nöbet tuttum. Yağmur bir başlayıp, bir kesiliyordu. Hava aydınlanırken güçsüz ateşte suyu mümkün olduğunca ısıtıp hazır yemeklerden birini daha pişirdim. Kahvaltıda sığır eti güveci vardı. Donna’nm ellerini çözüp onunla yemeği paylaştım.</p>
<p>“Teşekkürler.” Bana kaçamak bir bakış attı. “Bir daha aptalca bir şey yapmayacağım. Üzgünüm.”</p>
<p>“Kapa çeneni.”</p>
<p>“Freddie, ben gerçekten...”</p>
<p>“Sana çeneni kapamanı söyledim.”</p>
<p>Sustu. Ona baktığımda bir kez daha ağlamaya başladı. Ateşi söndürdüm, eşyaları toparladım, Donna’yı ayağa kaldırdım ve yola koyulduk. Hava soğuk ve nemliydi. Donmamak için yürümeye devam etmekten başka şansımız yoktu. En azından Donna makul bir tempoda yürümeyi başarıyordu ve konuşmuyordu.</p>
<p>Üç Buçuğuncu Kamp’a ulaştığımızda akşamüstü olmak üzereydi. Gabriel ortalıkta değildi ve birkaç gündür buraya gelmemişti sanki. Ateş uzun zaman önce sönmüş, Gabriel’in tekmelediği elli iki taşım etrafa saçılmıştı. Üçüncü Kamp’ta Greatorex’le birlikte olmalıydı. Ona gelmemi umut ettiğinden beni orada bekleyecekti. Greatorex’i görmem için Gabriel’in kurduğu plandı bu. Eh, ben de öyle yapacaktım gerçekten.</p>
<p>Donna sönmüş ateşin başında oturuyordu. “On dakika içinde yola çıkıyoruz,” dedim.</p>
<p>“Geceyi burada geçireceğimizi düşünüyordum.”</p>
<p>“Yanlış düşünmüşsün.”</p>
<p>“Çok yoruldum.”</p>
<p>“Ben de yoruldum.”</p>
<p>“Gideceğimiz yere çok yaklaşmadık mı?” Gülümseyerek bana baktığında, küçük bir çocuk gibi konuştuğunu fark ettim.</p>
<p>“Çok yakında Ittifak’m kampında olacağız.” “Gerçekten mi?” Bir an için canlanmış gibi görünse de, bana şüpheyle baktı. “Bir saat kadar mı yakın, bir gün kadar mı?”</p>
<p>“Benim hızımda bir saat. Senin hızında üç gün bile olabilir.”</p>
<p>Omuzları biraz düştü. “Teşekkürler Freddie. Yani, beni kampa götürdüğün için. İsteseydin beni bırakabileceğini biliyorum.”</p>
<p>Biraz su içip kabı ona uzattım. “Kapa çeneni de su iç.” Sudan bir yudum alıp “Freddie...” diye söze girdi yeniden. “Bana Freddie demekten vazgeçer misin?”</p>
<p>Yüzünden hızlı bir gülümseme geçti. “Elbette. Bu isim gerçekten sana yakışmıyor. Freddie olmadığın kesin.” Birkaç yudum daha su içtikten sonra alçak, temkinli bir sesle, “Ama kendine daha iyi bir isim seçseydin bile senin kim olduğunu anlardım,” dedi. “Sen gerçekten ünlüsün. Dediğimde ciddiyim. Seninle karşılaştığıma ve beni kurtardığına çok memnunum... Nathan.”</p>
<p>“Peki.”</p>
<p>Başım iki yana salladı. “Marcus’un oğlu olduğun için ünlüsün. Yarı Kod olduğun için. Fena halde... Kötü biri olduğun için. Dehşet vericisin.”</p>
<p>“Beni kızdırmaya mı çalışıyorsun?”</p>
<p>“Seninle konuşmaya çalışıyorum.” Bunu dedikten sonra bir kez daha gülümsedi.</p>
<p>“Ama ben konuşmaktan hoşlanmam. Evet, gerçekten kötüyüm. Bazen çok kötü şeyler yapabiliyorum. Bence senin asıl dikkatini vermen gereken de, kendini sana böyle şeyler yapacağım bir durumda bırakmamak olmalı. Bu yüzden sana tavsiyem çeneni kapatıp yürümek olacak.” “Kötü olmayı tercih ediyorsun değil mi? Bu senin için daha kolay.”</p>
<p>“Babam olsa Avcılar’ın kampında senin boğazım keserdi. Avcılar ise seni Ak Cadılar’a götürüp işkenceden geçirdikten sonra öldürürdü.”</p>
<p>“Yani şimdi de iyi çocuk olduğunu mu söylüyorsun?” “Evet ve bunu aklından çıkarmamanı.”</p>
<p>“Çıkarmam. Kabul ediyorum. Beni kurtardın ve sana minnettarım. Ama kötü olmak sana yakışıyor.”</p>
<p>“Bak, ağız tıkacının halen bende olduğunu unutma. O tıkaç da sana çok yakışıyor.”</p>
<p>Buna içten bir şekilde gülerek “Bak, tam da bunu söylüyordum. Sen kötü olmaktan hoşlanıyorsun,” dedi. “Bence nefesini yola sakla. Hadi, gidiyoruz.”</p>
<p>Onu ayağa kaldırdım ve yürümeye başladık.</p>
<ul><li><a href="main-1.xhtml">kampta</a></li><ul><li><a href="main-2.xhtml">altın</a></li></ul><li><a href="main-3.xhtml">muska</a></li><ul><li><a href="main-4.xhtml">iki namlu birden mi?</a></li><li><a href="main-5.xhtml">kule</a></li><ul><li><a href="main-6.xhtml">son</a></li></ul></ul></ul>
</body>
</html>