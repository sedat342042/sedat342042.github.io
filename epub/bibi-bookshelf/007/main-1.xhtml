<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>kampta</p>
<p>Üçüncü Kamp’a yaklaşırken hava kararmış, yağmur başlamıştı. Nöbetçiyi gördüğümde “Benim, Nathan,” diye seslendim. “Parola, ‘Orion Kuşağı’.”</p>
<p>Bir el ateş edildi ve. kurşun solumda kalan ağaca isabet etti.</p>
<p>Donna’yı yere itip kendimi sağa attım. Görünmez hale geçip nöbetçiye doğru koştum, bir tekmeyle silahını düşürdüm ve kızı yere devirdim. Kalkmaya çalışırken silahın kabzasını sertçe yüzüne geçirdim. Burnundan kan fışkırırken sırtüstü yere serildi.</p>
<p>Soluk soluğa kalmıştım. Artık görünür haldeydim. Nöbetçi kız bana baktı. Eğitimdeki acemilerden biriydi.</p>
<p>Koşarak bize doğru gelen Greatorex silahını bana doğrultmuştu ama ateş etmeden önce nöbetçilerine bağırdı. “Ne oldu?”</p>
<p>Sağımda ve solumda iki acemi daha belirdi. Hepsinin silahı bana dönüktü. Elimdeki silahı yerdeki nöbetçiye doğru tutmaya devam ettim. Kız, burnu kırılmasına rağmen “Yanlış parola! Yanlış parola!” diye bağırdı.</p>
<p>(ıivatorex yanıma gelerek silahını kafama dayadı. “Parola ne?”</p>
<p>“Bilmiyorum. Belli ki değiştirmişsiniz ve kimse bana bundan bahsetmedi.”</p>
<p>“O halde neden nöbetçime saldırdın?”</p>
<p>“Bana ateş etti!”</p>
<p>“Bana gerçekten Nathan olduğunu kanıtlayamazsan seni vurmak zorunda kalacağım.”</p>
<p>“Ne yani, görünmez olmamı, şimşekler fırlatmamı, ağzımdan alev çıkarmamı, kamptakilerin yarısını öldürmemi mi istiyorsun? Bu yeterli bir kanıt olur mu?”</p>
<p>Koşarak yanımıza gelen Gabriel “Burada neler oluyor?” diye sordu.</p>
<p>“Bu kişi Nathan olduğunu söylüyor ama kılık değiştirmiş bir Avcı da olabilir,” dedi Greatorex.</p>
<p>“Siktir git, Greatorex!” Ciddi olduğuna inanamasam da silahı halen kafama dayalıydı.</p>
<p>“Nathan gibi küfrediyor,” dedi Gabriel. “Gerçi eğitimsiz herhangi bir aptal bunu yapabilir.”</p>
<p>Şaka yapıp yapmadığından emin değildim ama Gabriere küfretmeyi de ihmal etmedim. “Ona benim Nathan olduğumu söyler misin Gabriel?”</p>
<p>Gabriel bana yaklaştı, elini göğsüme koydu ve gözlerimin içine bakarak “Ama gerçekten sen misin?” dedi. Ardından bana daha da sokuldu. Artık vücutlarımız birbirine değiyordu. Dudaklarını kulağıma yaklaştırdı. Fısıldarken nefesini hissettim. “Uzun zamandır yoktun. Kayıp mı oldun?” Gahnel’e döndüm. Dudaklarım saçlarına değerken mırıldandım. “Yaralandım, kan kaybettim ve sikik Eiger’i tırmandım.”</p>
<p>“Yakın ama tam...”</p>
<p>“Sözcüğü sözcüğüne parolayı kullanmak yerine, işin ruhunu korumaya çalışıyorum.”</p>
<p>Gabriel, Greatorex’e dönerek “Bu Nathan,” dedi. “Ama istersen gene de vurabilirsin.”</p>
<p>“Çekici bir teklif,” dese de Greatorex silahını indirdi. Ayaklarımın dibindeki nöbetçi kızın kalkmaya çalıştığını fark ettiğimde çizmemle onu yere ittim. “Sen olduğun yerde kal. Az önce beni öldürebilirdin.”</p>
<p>Greatorex aramıza girerek “Parolayı yanlış söyleyen sensin, Nathan. O yalnızca görevini yerine getirdi,” dedi.</p>
<p>Elimdeki silahı Greatorex’in eline tutuşturup “Eh, o zaman nöbetçine söyle de silahını bana değil ona çevirsin,” dedim. Arkama dönerek yüzünde gergin bir gülümsemeyle bize doğru yürüyen, elleri arkasında bağlı Donna’yı işaret ettim. “Avcı kampmdaydı. Onu zincirle-mişlerdi. Ittifak’a katılmak istediğini söylüyor ama aramıza sızması için gönderilen bir casus da olabilir. Her neyse. Onunla sen ilgilen. Ben bir şeyler yiyip uyumak istiyorum.”</p>
<p>“Bekle! Avcılar’m kampında miydin? Nerede?”</p>
<p>“iki günlük mesafede.”</p>
<p>“Peşine düşeceklerdir.”</p>
<p>“Kamptakilerin tamamı öldü. Ama evet, daha fazlası da gelecektir.”</p>
<p>Bunu istediğine emin olsam da Greatorex küfretmedi. Gelirken bıraktığımız ayak izlerini kontrol etmeleri için acemi askerlerine bağırarak birkaç komut verdikten sonra, Donna’nın yanma gitti. Ben de Gabriel’le birlikte kampa doğru yürüdüm.</p>
<p>Artık rahatlayıp dinlenmem gerekiyordu ama kampa girdiğimizde yeniden gerildim. Kamptaki sıra sıra çadırların her birinin önünde, ellerinde silahlarla bekleyen acemiler bana bakıyorlardı. Adımlarım yavaşlarken bana yaklaşan Gabriel “Silah seslerini duyduklarından tedirgin oldular,” diye mırıldandı.</p>
<p>“Tamam da ateş edilen kişi benim. Sence ben nasıl hissediyorum?”</p>
<p>“Gel de biraz ateşin önünde oturalım.” Gabriel beni çekerek yere oturttu. “Sorun yok. Yalnızca gerildin.”</p>
<p>Alevleri izlerken Gabriel bana sokulmuştu. Kollarımız birbirine değiyordu. “Avcılar’m kampındaki kişinin Annalise olduğunu sanmıştım,” dedim alçak sesle. “Ama o değildi. Donna’ydı.” Bir araya toplanmış olan acemilere baktım. Birkaçı halen beni kesiyordu.</p>
<p>“Titriyorsun Nathan.”</p>
<p>“Acıktım. Pestilim çıktı.” Bu bir açıdan doğruydu. “Sana yiyecek bir şeyler getireyim mi?”</p>
<p>“Birazdan.” Gabriel yiyecek getirmek için kalkmadan önce bir süre daha ateşin önünde oturduk. Geri döndüğünde elinde konserve çorba olduğunu gördüm. Ama tadı fena değildi ve sıcaktı. Titremem geçmişti.</p>
<p>“Uyumaya çalış,” dedi Gabriel. “Ben yanında olacağım.” Yere uzanıp bir süre daha ateşi izledim.</p>
<p>Ben olduğum yerde dururken etrafımdaki kamp sökülüyordu. Acemiler oradan oraya koştururken, uyandığım yerde yulaf lapası yiyordum. Yani en azından, yüzeyi vuruklarla dolu tavanın dibinde kalan, neredeyse katılaşmış gri öbeğin lapa olduğunu sanıyordum.</p>
<p>“Kısa süre içinde yola çıkıyoruz” dedi yanıma gelen Gabriel. Güneş daha yeni doğuyordu ama Greatorex’in şimdiden işleri ağırdan aldığımızı düşünmeye başladığına emindim.</p>
<p>Tavayı Gabriel’e uzatıp “Biraz ister misin?” dedim. “Tadı iğrenç.”</p>
<p>Başını iki yana salladı. “Daha önce yedim.” “Neredeydin?” Sesimin bir velet gibi değil de, yalnızca meraklı çıkmasını istemiştim. Ama Gabriel yanımda kalacağını söylemesine rağmen uyandığımda yoktu. Onun yerine Greatorex vardı.</p>
<p>“Greatorex, Donna’yla konuşmamı istedi.”</p>
<p>“Peki bunun karşılığında sen Greatorex’ten ne istedin?” Gabriel’in Greatorex’ten yanımda kalıp, ilgilenil-mesi gereken bir çocukmuşum gibi gözünü üzerimde tutmasını istediğine dair, rahatsız edici bir his vardı içimde.</p>
<p>Buna hemen yanıt vermeyen Gabriel, bir süre gözlerimin içine baktı. “Ona kâbuslar gördüğünü söyleyip, çığlık atmaya ya da ağlamaya başladığın takdirde seni dürtmesini istedim.”</p>
<p>Gabriel’e küfrettiğimde, bana daha da sokularak “Yalnızca uyandığında bana haber vermesini istedim,” dedi.</p>
<p>Tavayı ateşe fırlattım. Rüya görmüştüm ama bu ağlayarak uyanacağım bir rüya değildi. Ama Gabriel’in bunu bilmesine gerek yoktu.</p>
<p>“Bana bıçak çekip kampımızı terk ettikten sonra neler olduğunu anlatacak mısın?”</p>
<p>“Bunu yapmamam gerekirdi.”</p>
<p>“Evet.”</p>
<p>“Ben... Ben bundan birkaç gün önce iki Avcı bulmuştum. Onları öldürdüm.&quot; Gabriele Avcılar’ın cesetlerinin bulunduğu yere döndüğümü, bana kurulan tuzağı, Avcı kampında olanları ve Donnayı nasıl bulduğumu anlattım. Avcılarla dövüşümüz hakkında çok fazla detaya girmedim. Zaten Gabriel orada neler olduğunu tahmin edebilirdi.</p>
<p><sup>u</sup>Greatorex, bilgi almak için Donna’yla konuşmamı istedi.” dedi Gabriel.</p>
<p>“Ve?”</p>
<p>“Bana doğruyu söylüyormuş gibi geldi. Sence casus mu?”</p>
<p>Omuz silktim. “Casusların ortalıkta casus olduklarını sö\<sup>r</sup>leyen kocaman pankartlarla dolaşmadığını söyleyen şendin.”</p>
<p>“Evet, bunu ben dedim değil mi? Çok akıllıca bir laf etmişim.”</p>
<p>“Peki Donna neler anlattı akıllı arkadaşım?”</p>
<p>“İşler iyice kötüye gittiği için İngiltere’den birkaç hafta önce kaçtığını, annesinin tutuklandığını, babasının ise yıllar önce öldüğünü. Buraya Fransa üzerinden gelmiş.”</p>
<p>“Bu kadar mı?”</p>
<p>“Kısa versiyon bu. Aslında epey geveze bir tip. Aklındaki her şeyi söylüyor. Senin hakkında da epey konuştu. Senden hoşlanmış.”</p>
<p>“Hayatını kurtardım. Onu iblislerin elinden aldım.”</p>
<p>Bir süre konuşmadan oturduktan sonra “Donna, kampta sekiz Avcı olduğunu söyledi,” dedi Gabriel. “İkisi güçlü yeteneklere sahip seçkin Avcılarmış.”</p>
<p>“Belli ki o kadar da güçlü değilmiş yetenekleri.”</p>
<p>“Öldürülebilirdin,” dedi Gabriel, mutsuz, endişeli bir sesle.</p>
<p>“Asıl dün gece bu kampa girerken öldürülebilirdim.” Ama Gabriel’in haklı olduğunu biliyordum. Kaslarıma kramp girmesini sağlayarak beni acıdan iki büklüm hale getiren Avcı’nın yeteneği soruna neden olmuştu. Yeteneğinde henüz tam anlamıyla ustalaşmamış olduğunu ya da dövüşün ortasında bunu doğru düzgün kullanamadığını sanıyordum. Diğer taraftan, bunun gibi daha çok Avcı’yla karşılaşacağıma şüphem yoktu. Şanslıydım. Adamı kör etme yeteneğine sahip diğer Avcı’yı ise herhalde ilk başlarda öldürmüştüm.</p>
<p>“îki dakika içinde yola çıkıyoruz,” diye bağırdı Greato-rex. “Toparlanın.”</p>
<p>Gabriel ayağa kalkmak üzereyken söylemek istediğim bir şey olduğundan onu durdurdum. “Hepsi kadındı. Bazılarını uykularında öldürdüm. Kaçmaya çalışan birinin boğazını kestim. Bazılarının karınlarını deştim. îkisi ise fırlattığım şimşeklerle yanarak öldü.”</p>
<p>Gabriel yere oturup elini bacağıma koydu. “Savaştayız.” “Yani ben psikopat bir katil değil, savaş kahramanı mıyım?”</p>
<p>“Sen psikopat da değilsin, katil de... Sen kötü biri değilsin. Kötülükle uzaktan yakından ilgin yok. Sen yalnızca kendini kanlı bir savaşın ortasında bulmuş birisin ve bu durum içini kemiriyor. Sırf bu halin bile, aklının başında olduğunu kanıtlayan bir şey.”</p>
<p><a id="bookmark1"></a>normal birine karşı ölümcül olabilirler</p>
<p>Greatorex’in liderliğinde kamptan ayrıldık. Yirmi kişi kadardık. Herkes bir şeyler taşıyordu. Donna’nın sırtında bile büyük bir çanta vardı. Ama halen elleri önünde bağlıydı. Tek sıra haline yürüyorduk. Plan, daha önceden açılmış bir geçitten geçmek ve bu geçidi arkamızdan kapatmaktı. Böylelikle terk ettiğimiz kampla diğer kamplar arasında herhangi bir geçit ya da bağlantı olmayacaktı. “Bu kamp miadını doldurdu,” demişti Greatorex.</p>
<p>Greatorex’i seviyordum. Kamptaki bazıları suçu bana atarak “Nathan olmasaydı burayı terk etmek zorunda kalmazdık,” diyordu belki ama Greatorex böyle düşünmüyordu. Durumların her zaman değişeceğini ve sürekli hareket halinde olmanın işinin bir parçası olduğunu biliyordu.</p>
<p>Yavaşlayarak kafilenin en arkasına geçtim ve Avcılara dair bir işaret olup olmadığını anlamak için durdum. Başka şeylere odaklandığımız bu savunmasız anımızda bize saldırmaları onlar için iyi bir fırsat olabilirdi. Ama</p>
<p>şüpheli hiçbir şey yoktu. Yükümü yere bırakıp ayak izlerimizi takip etmek için geldiğimiz yönde birkaç dakika koştum. Greatorex’in, bunu askerlerine iki kere kontrol ettirdiğini biliyordum ama son bir kontrolden zarar gelmezdi.</p>
<p>Hiçbir şey yoktu.</p>
<p>Geri dönüp yükümü sırtlandım ve geçide girmek üzere olan kafileye yetiştim. Hepimizin geçmesini bekleyen Greatorex en sona kaldı. Çok az cadı geçit açabilirdi ve şu anda İttifak’ta bu yeteneğe sahip tek bir kişi vardı. Marcus bu yeteneğe sahipti ama buna nasıl erişim sağlayacağımı bilemiyordum. Geçitleri kapatmak yetenek ya da özel bir büyü gerektirmiyordu. Küçük bir patlama ye-terliydi.</p>
<p>Kafile geçitten geçtiğinde Greatorex bir el bombasının pimini çekti. Gabriel’le birlikte Greatorex’in sol kolunu tuttuk ve Greatorex de sağ eliyle el bombasını geçide soktu. Geçit onu içeri çekmeye çalışsa da, Greatorex el bombasını içeri bırakırken ayaklarımızı yere sağlam bir şekilde basıp onu tuttuk. El bombası geçidin içinde patlayacak ve birkaç saniye içinde geçit büyüsünü kaybederek hiçliğe karışacaktı.</p>
<p>Patlamanın ardından kontrol ettiğimizde geçidin ortadan kalktığını gördük.</p>
<p>Yeni Üçüncü Kamp birkaç saat içinde kuruldu ve her şey, günlerdir buradaymışız gibi düzenlendi. Greatorex’le Celia yeni kampın nerede kurulacağını önceden kararlaştırmışlardı zaten. Greatorex profesyonel ve soğukkanlı olmasına rağmen, gergin acemi askerlerin beni suçluyormuş gibi bir halleri vardı. Bir araya toplanıp kendi aralarında fısıldaşırken bana attıkları kaçamak bakışlardan çıkarmıştım bunu. Sanırım Greatorex de bu durumun farkındaydı. Bu yüzden, çadırların kurulması, çevre bölgenin taranması, yemek pişirilmesi gibi işlerle onları meşgul tutmaya çalıştı. Öğleden sonra ise biraz dövüş eğitimi yapmaya karar verdi.</p>
<p>Gabriel’le birlikte yakın dövüş dersini izledik. Karşımızda oturan Donna da dersi takip ediyordu. Elleri halen bağlıydı.</p>
<p>Greatorex mola verip öğrencilerini izlemek için yanımıza geldiğinde, “Donna’yla ilgili gelişme var mı?” diye sordum.</p>
<p>“Ittifak’a katılmak istediğini söylüyor ama BS’den bu yana Celia, aramıza katılmak isteyen herkesin bir gerçeklik iksirinin etkisi altındayken sorgulanmasına karar verdi.”</p>
<p>“Sonuç ne oldu?”</p>
<p>“Elimizde hiç iksir yok. Birinci Kamp’a haber yolladım, iksir elimize ulaşana dek kız tutsağımız olarak kalacak.” “Peki ama içgüdülerin ne diyor? Sence doğruyu mu söylüyor yoksa casus mu?”</p>
<p>“Ondan hoşlandım. Olumlu bir tavrı var. Akıllı, hızlı. Hiç de burnu havada bir tip değil. Gerçi senden hoşlanması, muhakeme yeteneği hakkında şüpheye düşmeme yol açtı.”</p>
<p>“Çok komik.”</p>
<p>“Şaka bir yana, aslında muhakeme yeteneğinin güçlü olduğunu düşünüyorum. Seni savunduğunu gördüm.” Donna’nın beni kime karşı savunduğunu merak ettim.</p>
<p>Greatorex acemi askerlerine doğru başını sallayarak “Daha iyi görünüyorlar, değil mi?” dedi.</p>
<p>“Evet, daha iyiler. Ama halen yavaş ve yumuşaklar.” “Bence artık düz dövüşte seni alt edebilirler.”</p>
<p>Başımı iki yana salladım.</p>
<p>“Denemek ister misin? Onlar için de iyi olur. Elimdeki en iyi dört öğrenciye karşı sen olacaksın. Kimseyi öldürme, yeter.”</p>
<p>“Bu dördü beni alt ederse kendimi öldürürüm.” Greatorex gülümsedi. “O halde dört öğrencimin yanında ben de olacağım.”</p>
<p>Greatorex iyi bir savaşçıydı. Hatta neredeyse Celia kadar iyiydi. Başımı iki yana sallayıp “Canını yakmak istemiyorum, Greatorex,” dedim.</p>
<p>“Kendimi iyileştirebilirim. Sen de öyle. Birkaç acemiyle eski bir Avcı’dan korkmuyorsun, değil mi?” Greatorex ince ve kırılgan biri gibi görünse de, hızlı, sert, ölümcül ve çok akıllıydı.</p>
<p>Gabriel’e döndüm. “Sen ne düşünüyorsun?”</p>
<p>“Umarım kıçını tekmelerler.”</p>
<p>“Pekâlâ, ekibini seç,” dedim Greatorex’e.</p>
<p>Greatorex ellerini ovarak “Sophie, Scott, Adele, Kirsty,” diye seslendi.</p>
<p>Eğitimdeki acemilerden dördü Greatorex’e doğru yürümeye başladı. Kirsty cüsseli bir cadıydı. Yavaş ama güçlüydü. Scott’la Sophie kaslı vücutlara sahiplerdi ve hızlılardı. Daha önce görmediğim Adele ise, herhalde îttifak’ın diğer kamplarının birinden gelmişti. Greatorex öğrencilerini cesaretlendirmek için kısa bir konuşma yaptı. Bana önce Greatorex saldıracak ve ben onunla meşgulken, öğrencileri de sahip oldukları her şeyle hocalarına destek vereceklerdi. Greatorex konuşmasını tamamladığında, herkesin duyabileceği kadar yüksek bir sesle “Onlara seni öldürdüğümde ne yapacaklarını söylemedin,” dedim.</p>
<p>Greatorex gülümseyerek “Merhamet için yalvardığında sana bunu hatırlatacağım,” dedi. Başlarını sallayan acemiler, sert bir hava takınmaya çalışarak bana baktılar.</p>
<p>Eğitim alanının ortasına doğru yürümeye başladım. Arkamdan gelmeleri için onları cesaretlendirmek istemiştim; bunun kendi lehlerine olduğunu düşüneceklerini sanıyordum. Beni alt etmek için en doğru yolun arkadan saldırmak olduğunu düşüneceklerdi ama ne kadar hızlı olduğumun farkında değillerdi. Düşündüğüm esas konu, kimseye ciddi bir zarar vermemekti.</p>
<p>“Yetenek kullanmak yok,” dedi Greatorex. “Görünmez olmak yok.” Yeteneklerimizi kullanmadan çok fazla idman yapmıştık ve bu benim için halen çok kolaydı.</p>
<p>“Tabanca ya da bıçak da yok,” dedim. “Cop da yok.” Greatorex’in numaralarını biliyordum.</p>
<p>“Elbette yok. Sen bizim ne olduğumuzu sanıyorsun?” dedi Greatorex, silahsız olduğunu göstermek istermiş gibi kollarını iki yanına açarak.</p>
<p>Öne çıkması için Greatorex’e el salladığımda diğerleri de alana yayıldı.</p>
<p>Dövüş tekniğimi bana kazandıran Celia’ydı ve Greatorex’i eğiten de oydu. Ama Greatorex’den daha güçlü, daha cüsseli, daha hızlıydım. Greatorex’i hızlıca indirebildiğini takdirde öğrencileri de patır patır düşerdi.</p>
<p>Kimsenin kaçmaya çalışmayacağını umuyordum. Kaçanlara karşı her zaman daha sert oluyordum.</p>
<p>Greatorex’in geriye doğru bir adım attığını gördüğümde öne çıktım ve dört öğrencisi birden üzerime atladı. Greatorex’in yaptığı konuşma tezgâh olmalıydı; bunu daha önceden planlamışlardı. Yüzüne indirdiğim sert bir yumrukla Scott’ı devirdikten sonra, dirseğimi Adele’in yüzüne geçirdim. Aynı esnada aldığım sert bir darbeyle böbreklerimde korkunç bir acı duydum. Yere düştüğüm anda kendimi iyileştirdim. Yuvarlanarak onlardan kaçmak istesem de biri bacaklarımın üzerine oturdu ve Gre-atorex yüzüme bir tekme geçirdi.</p>
<p>Ağzıma dolan kanın tadını aldım. Dişlerimden biri de sallanıyordu. Kendimi hızlı bir şekilde iyileştirerek Greatorex’in bacağını yakalamaya çalıştım. Ama Grea-torex uzaklaşarak kendini kurtardığından, bacaklarımı tutan kıza bir şahmerdan darbesi indirdim. Birinin sırtımı tekmelediğini fark ettiğimde dönerek bu bacağı yakalayıp büktüm. Duyduğum kemik sesi ve çığlıkla bacağı kırdığımı anladım. Ayağa kalktığımda karşımda yalnızca Greatorex’le, öğrencilerin en cüsselisi olan Kirsty kalmıştı. Adele de ayaklanmak üzereymiş gibi görünüyordu. Kirsty’ye saldıracakmışım gibi gösterip, birdenbire Greatorex’e dönerek bir tekme savurdum. Ama kadın hızlıydı. Kendini yana attığından tekmem ancak yüzünün kenarını sıyırıp geçti. Kirsty akıllıca bir hamle yaparak arkamdan geldi ve hiç de akıllıca olmayan bir hamle yaparak kollarını vücuduma doladı. Kafamı hızla geriye atarak burnunu kırdım. Gene de beni bırakmadığından, bir kez daha başımı geriye attım ve aynı anda topuğumu kavalkemiğine geçirdim. Bu defa beni bıraktı. Arkama döndüğümde artık ayağa kalkmış olan ve üzerime yürüyen Adele’le karşı karşıya kaldım. Adele’in yüzüne bir yumruk indirirken kızın yüz renginin değiştiğini gördüm. Ve yumruğumu metal gibi sert çenesine indirdiğim anda elimde korkunç bir acı duydum. Sanırım birkaç parmağım kırılmıştı. Gerileyip kendimi iyileştirdim. Bana sırıtarak bakan Adele’in yüzünün parlak griden her zamanki soluk tonuna geri döndüğünü gördüm.</p>
<p>“Hani yeteneklerimizi kullanmayacaktık?” diye bağırdım.</p>
<p>Adele buna omuz silkmekle yetindi.</p>
<p>Ben de omzumu silkerek “O halde sana şimşek gönderdiğimde ne olacağına bakalım,” dedim.</p>
<p>Greatorex bağırarak aramıza girdi. “Hayır! Yetenek kullanmak yok. Adele halen kendi yeteneklerini kontrol etme sürecinde. O...”</p>
<p>Yüzünün yan tarafına indirdiğim bir tekmeyle Greatorex’i devirdim. “Ama yetenekleri kullanmak üzerine konuşmak hakkında bir kural yok, değil mi?”</p>
<p>Ayakta yalnızca Adele’le ben kalmıştık. Hızla etrafımda dönerek bir tekme çıkardığım anda kızın yüz renginin bir kez daha değiştiğini gördüm ve bir arabaya tekme atmışım gibi ayağımda felaket bir acı duydum. Kendimi iyileştirdikten sonra, yeteneğini bir daha kullanıp kullanmayacağını görmek için Adele’e vuracakmış gibi yaptım. Yüzü gene griye dönerken bana vurmaya çalıştı ama çok yavaştı. Kolunu yakalayıp onu yere indirdim ve saçlarından tutup kafasını geri çektim. Teni metal gibi sertleşmişti ama birkaç saniye sonra parlak gri renk soluklaştı</p>
<p>ve kız ellerimde savunmasız durumda kaldı. Ellerimi boğazına sardığımda yüzü gene renk değiştirdi ama bu defa aldığı renk kırmızıydı. Yeteneği artık çalışmıyordu.</p>
<p>Teslim olduğunu anlamam için yeri yumruklamaya başladığında ayağa kalktım. “Yerde kal,” dememe rağmen ayaklanmaya çalıştığında, gerçekten öfkelendiğini gördüm. Bunu daha önce fark etmemiştim ama Kara Cadı gözlerine sahipti ve aşırı ölçüde öfkelendiği belliydi. Ten rengi griye dönerken üzerime atladı ama yeteneği ancak birkaç saniye etkili olduğundan, normale döndüğü anda yüzüne sert bir yumruk çaktım. Sendeledi ve sırtüstü yere devrildi. Burnundan kan fışkırıyordu.</p>
<p>“Yeteneğini kontrol etmeyi öğrenebilirsen çok işine yarayacaktır,” dedim kıza.</p>
<p>Arkama dönerek etrafıma baktım. Ayağa kalkmış olan Greatorex, mağlubiyeti kabul etmiş bir halde ellerini kaldırdı. “Tamam sen kazandın, Nathan. Dur artık.” Yere serilmiş, inleyen öğrencilerine bakarak “Gene de kendilerini geliştirdiklerini düşünüyorum,” diye ekledi.</p>
<p>“Evet, normal birine karşı ölümcül olabilirler.”</p>
<p>Bunu söyleyen kişinin sesi ağaçların arasından gelmişti. Omzumun üzerinden baktığımda, Nesbitt’in bana sırıttığını gördüm.</p>
<p><a id="bookmark2"></a>kana susamışlık</p>
<p>Güzeller güzeli, sarışın Kara Cadı, sigarasını yaktıktan sonra çakmağı bana attı. Arada bir sigara içmek güzeldi. Özellikle de onun sigaralarından içmek. Ciğerlerime çektiğim lezzetli, yoğun duman yaban mersini aromasını taşıyordu. Dışarı bıraktığım mor renkli dumanın bir süre başımın üzerinde asılı kaldıktan sonra yok olmasını izledim. Özel sigaralarını içecek kadar Van’a güvenmesem de, bunlar normal tütünden daha sert değildi ve tatları da çok daha iyiydi.</p>
<p>“Bir Avcı grubuna saldırmışsın Nathan,” dedi Van.</p>
<p>“Onlar düşman. Yapmamız gereken bu değil mi?”</p>
<p>“Yapman gereken emirlere uymak. Saldırı emri almamıştın.”</p>
<p>“Onlarla tesadüfen karşılaştım. Bana iyi bir fırsat gibi göründü. Saldırı izni alacak zamanım yoktu.”</p>
<p>“Zamanın olsaydı ve sorsaydm da izin alamayacağını biliyordun.”</p>
<p>Nesbitt, Gabriel ve Greatorex’le, yeni Üçüncü Kamp’m ortasında oturmuştuk. Van iksirlerde uzman olduğun-</p>
<p>dan, buraya Donna için bir gerçeklik iksiri hazırlamaya geldiğini tahmin ediyordum. Gerçi şu ana dek iksirin hiç mevzubahis olmadığı konuşma daha çok benim üzerimde ilerliyordu.</p>
<p>Van devam etti. “Birkaç Avcı için kendi hayatını da, diğerlerinin hayatlarını da tehlikeye atıyorsun. Saldırıların kana susamışlığını dindirmek dışında pek bir işe yaramıyor.”</p>
<p>“O susamışlığı hiçbir şey dindiremez,” diye mırıldandı Nesbitt.</p>
<p>“Riske girdim ve karşılığını da aldım.”</p>
<p>“Bu riske girmemeni tercih ederiz.”</p>
<p>“Herhangi bir anda öldürülme riskiyle karşı karşıya-yız. Yarın sabah bu saatlerde hepimiz ölmüş olabiliriz. Birkaç Avcı’ya saldırmayı tercih etmişsem, bu yalnızca bana kalmış bir karar.”</p>
<p>Başını iki yana sallayan Van, Gabriel’e baktı. “Nathan, hesaplı riskler alıyor ve bunu yaparken başka kimsenin hayatını tehlikeye atmıyor,” dedi Gabriel. Saldırılarımı tasvip etmediğini bildiğimden, Gabriel’in bana arka çıkması kendimi daha da kötü hissetmeme neden oldu.</p>
<p>“Hesaplı ya da değil,” dedi Van. “Bu saldırılar devam ettiği takdirde, muhtemelen öldürüleceksin Nathan. Ve çok daha büyük amaçlar için sana ihtiyacımız var.”</p>
<p>“Öyle mi?” dedim. Belki de Van’ın ziyaretinin asıl nedeni buydu.</p>
<p>“Savaş uzadıkça Soul güç kazanıyor. Avrupa’daki Ak Cadı meclisleri birer birer nüfuzuna geçiyor. Cadı cemaatinin her kesiminden asker toplamaya çalışsak da Bialowieza’da yaşadığımız hezimetin ardından... Bu kolay değil” Bana bakan Van, sigarasından derin bir nefes çekti ve leylak kokulu dumanı bıraktı. “Aramıza katılmak konusunda cadıları tereddütte bırakan bir unsur daha var. Her halükarda senin Soul’u öldüreceğine inandıklarından, savaşa katılmayı manasız buluyorlar. Bazı cadıların görülerinde senin bunu yaptığını gördüklerine dair söylentiler dolanıyor. Kişisel fikrimi soracak olursan, bunların görü mü yoksa çaresiz umutlar mı olduğundan emin değilim. Ama herkes babanın yeteneklerini aldığını biliyor.”</p>
<p>“Yani her şey benimle mi ilgili? Sen de buna mı inanıyorsun, Van?”</p>
<p>“Babanın yeteneklerini kontrol etmeyi başarırsan, Soul’dan daha güçlü olacaksın.”</p>
<p>“Yalnızca Soul’dan,” dedim. “Soul ve beraberindeki yüzlerce Avcı’dan değil.”</p>
<p>“Soul, kendisi için son ciddi tehdidin sen olduğunun farkında,” dedi Nesbitt. “Bu yüzden genel af mesajları yollayıp duruyor. Gerçi kimsenin Soul’un sözlerini tutacağına inandığı yok.”</p>
<p>“Ne affı?”</p>
<p>Nesbitt sırıttı. “Duymadın mı? Gören de taşın altında yaşadığını düşünür birader.”</p>
<p>“îki hafta önce Soul, îttifak’taki herkes için af ilan etti ve ellerindeki bütün îttifak tutsaklarının serbest bırakılacağını söyledi,” dedi Van. “Seni ona teslim etmemiz şartıyla.”</p>
<p>“Çekici bir teklif,” dedi Nesbitt. “Ama seni ona teslim ettikleri takdirde bir daha kimseyle tek kelime konuşmayacağımı söyledim ve bu çıkışım şu ana dek îttifak’taki-leri durdurmuş gibi.”</p>
<p>Yıllar önce Celia’nm beni öldürmek ya da ölüme terk etmek konusunda ikinci bir kez düşünmeyeceğini bildiğim bir zamandan geçmiştik ama şu anda onun böyle bir şeyi asla yapmayacağını biliyordum. Diğer taraftan, Nesbitt’in az önce yaptığı türden yorumların beni sinirlendirdiği bir zaman da yaşamıştım. Şimdiyse sinirlenmek yerine, yalnızca sigaramın dumanıyla halkalar yapıyordum.</p>
<p>Acemilerden biri, Soul’un elindeki İttifak tutsaklarının yaşamak zorunda bırakıldıkları şartlarla ilgili bir şeyler mırıldandı. O anda, kamptaki bütün acemilerin etrafımızda toplanmış olduğunu ve bizi dinlediklerini fark ettim. Bunlardan kaçının, af hakkı karşılığında beni memnuniyetle Soul’a teslim edeceğini düşünmeden edemedim.</p>
<p>Nesbitt de aceminin yorumunu duymuştu. Genç cadılara dönerek herkesin duyması için yüksek sesle “Elbette gidip Soul’a teslim olabilirsin Nathan,” dedi. “Tutsaklara yardım etmekten, acılarını hafifletmekten memnun olacağını biliyorum.”</p>
<p>Sigaramı zeminde söndürerek “Bu hiçbir şeyi hafifletmez,” dedim. Belki tutsaklar serbest bırakılırdı. Ama bundan gerçekten şüpheliydim. Çünkü Soul’un iktidarda olması, diğer herkesin acı çekmesi anlamına geliyordu. Kara Cadılara ya da kendisine karşı çıkan diğerlerine zulmetmekten asla vazgeçmeyecekti.</p>
<p>Meclis binasının bodrum katındaki hücrelere atılmış tutsakların şartlarını tahmin edebiliyordum. Bunlardan bazıları, vücudumdaki dövmeler yapılmadan önce tutulduğum hücrede olmalıydı. Orada, zifiri karanlıkta, duvara zincirlenmiştim. Geceleri kapalı yerde ne kadar acı çektiklerini bildiğimden, tutsakların arasındaki Kara Cadılar için gerçekten üzülüyordum. Ama teslim olmam, Soul’un zulmünü sona erdirmeyecekti.</p>
<p>Ayağa kalkan Van “Biraz yürüyelim Nathan,” dedi. “Bunun için etrafımızda seyircilerin olması gerekmiyor.” Ben de kalktım. Van koluma girdi ve kamptan uzaklaşmaya başladık. Gabriel’le Nesbitt de peşimizden geliyordu.</p>
<p>“Soul seni istiyor Nathan. Ama seni ölü değil, canlı ele geçirmeyi tercih edeceğine inanıyorum. Meclis seni bir kafeste tutup, babanı öldürmen için eğitti. Bu hastalıklı bir plandı ama artık Soul’un daha da hırslandığını düşünüyorum. Bence seni özel suikastçısına dönüştürmek ve böylelikle dilediği kişiyi öldürebilmek istiyor.”</p>
<p>“Görülerde böyle bir şey de var mıymış?”</p>
<p>“Ben duymadım. Ama bu, Soul’un dünyanın dört bir yanındaki bütün cadıları kontrol etme arzusuyla örtüşü-yor. Onun uşağı, sağ kolu olmandan memnuniyet duyacaktır. Bugüne dek Soul’la hiç karşılaşmadım ama Celia onu tanıyor ve sen de onunla karşılaştın. Sence böyle bir şeyin peşinde olabilir mi?”</p>
<p>içgüdülerim bunun doğru olabileceğini söylüyordu. “Soul, on yedinci doğum günümde bana üç armağanımı vermek istemişti. Bunun çok tuhaf olduğunu düşünmüştüm. Sanki bunu kişisel bir şeye dönüştürmek istiyormuş gibiydi.”</p>
<p>“Evet, ben de bunun Soul için kişisel bir mesele olduğunu düşünüyorum. Sana ihtiyacı olduğunu sanmasam da, seni istiyor. Bunun nedeni kısmen egosu, kısmen de...” Omuz silkerek devam etti. “Kısmen de saplantı. Ondan</p>
<p>kaçtın ve seni geri istiyor. Ama en çok istediği şey güç. Seni ele geçirmenin gücünü açıkça ortaya koyacak bir sembol olacağına inanıyor.”</p>
<p>“O halde iyi ki beni ele geçirememiş.”</p>
<p>“Aynen öyle. Ama Soul’un aksine, İttifak zayıf ve korunmasız. Celia morali yüksek tutmak için didinirken, elimizdeki az sayıdaki askeri eğitmeye devam ediyor. Fakat şu anda asıl önceliğimiz güvenliğimiz. Başımızı aşağıda tutacağız. Avcılara saldırmayacağız. Ve seni kaybetmek gibi bir riske katiyen girmeyeceğiz. Sana ihtiyacımız var, Nathan. Sen ölürsen İttifak yıkılır. Küçük Avcı gruplarına saldırarak hayatını tehlikeye atamazsın; Soul’u mağlup etmenin yolu bu değil.” Van durup bana baktı. “Ama şu anda senin için önceliğin bu olmadığını hissediyorum.” Omuz silktim.</p>
<p>Durumun üzerine giderek “Annalise’i mi arıyorsun?” diye sordu.</p>
<p>“Sence? Onun yüzünden babam öldü. Onun yüzünden Ittifak’ın yarısı öldü.”</p>
<p>“Onu bulursan ne yapacaksın?”</p>
<p>Homurtuyla güldüm. “Onu hızlı mı yoksa yavaş bir şekilde mi öldüreceğim? Sorun bu mu? Şu an için hızlı bir ölümü tercih ederim ama göreceğiz.”</p>
<p>Van derin bir nefes alıp ceketinden sigara tablasını çıkardı. Bana bir sigara verdikten sonra kendisi de bir tane aldı. Bir süre sessizce sigara içtikten sonra “Babandan aldığın yeteneklerin herhangi birini kullanmaya başladın mı?” diye sordu.</p>
<p>“Bir Ak Cadı’ya yeteneğini sormanın ayıp olduğunu biliyorsun ve ben de yarı Ak’ım, Van.”</p>
<p>Dumanım yüzüme üfürüp “Senin yarımdayken terbiyemi unutuyorum Nathan,” dedi.</p>
<p>Nedense bu beni güldürdü. “Halen üzerlerinde çalışıyorum. Demek istediğim, terbiyemin değil, yeteneklerimin üzerinde.”</p>
<p>Sırıtmasını bastırmaya çalışıyormuş gibi bir ifadeyle “Şu anda durum ne peki?” diye sordu.</p>
<p>“Görünmez olabiliyorum. En çok geliştirdiğim yetenek bu. Ellerimden şimşekler yollayıp ağzımdan alev çıkarabiliyorum.” Bunu göstermek için, sigaradan nefes çekmeden ağzımdan küçük bir duman halkası çıkardım.</p>
<p>“Peki zamanı kontrol etme yeteneği?”</p>
<p>“Onun üzerinde de çalışıyorum ama kolay değil. Ama bilirsin, dumandan halka yapmak da kolay değildir.”</p>
<p>Bu, Van’ı gerçekten güldürdü. Ağzından kocaman bir duman halkası çıkarıp bunun içinden daha küçük halkalar geçirdi.</p>
<p>Halen bu konuşmanın nereye gittiğinden emin değildim. “Soul’u öldürdüğüm görülere inanıyor musun Van?” “Elimde, Soul’u öldürmeni ve îttifak’ın bu savaşı kazanmasını sağlayacak daha iyi, daha somut bir şey varken görülere inanmam gerekmiyor.” Sigarasından uzun bir nefes aldıktan sonra devam etti. “Babanın bütün yeteneklerini alsan bile halen zarar görmeye açık olacaksın. Babanın ölümü sana bunu gösterdi. Ondan aldığın yeteneklerde ustalaşmaktan daha önemlisi, korunmaya ihtiyacının olması. Zarar görmemeni, her zaman güvende kalmanı sağlayacak bir şeye ihtiyacın var. Sana gereken Vardian Muskası.” “Bunun ne olduğuna dair hiçbir fikrim yok.”</p>
<p>“Bu kadim zamanlardan kalma, çok güçlü bir büyüdür.</p>
<p>Tarihinin, cadılığın ilk günlerine dek uzandığına inanılır. Bir muska, onu taşıyan kişiyi korur. Fakat bu çok özel, benzersiz bir muska. Vardia adında bir Kara Cadı tarafından yaratılmış. O zamanlar her şey daha farklıymış; Aklarla Karalar bir arada yaşarmış.” Dediğine kendisi de inanamı-yormuş gibi güldü. “Vardia, Linus adında güçlü bir adama âşık olmuş. Bazıları Linus’un bir prens olduğunu söyler ama o da bir Ak Cadı’ymış. Ama Linus çok az büyü gücüne sahip olduğundan, Vardia tarafından korunabilmek istemiş. Vardia’ya onu sevdiğini söylemiş ve Vardia da Linus’u koruyacak bu muskayı yaratmış. Linus, tam kalbinin üzerinde duran bu muskayla birçok savaştan galip çıkmış. Kendisinden çok daha güçlü olan düşmanlarıyla çarpışırken bile asla zarar görmemiş. Gün geçtikçe daha da güçlenmiş. Fakat Linus, Vardia’ya minnettar olsa da onu gerçekten sevmemiş. Hiçbir zaman sevemeyeceğini de biliyormuş. En sonunda bu yalandan sıkılmış ve Vardia’ya gerçeği, yani onu sevmediğini söylemiş. Ve kadını uzaklara yollamaya karar vermiş. Ama ihanetine rağmen, kadın gene de Linus’u sevmeye devam etmiş. Bu yüzden, Vardia yola çıkmadan önce, hissettiği çaresizlikle muskayı ikiye ayırmış ve bir yansını Linus’a verip, diğer yarısını kendisi almış. Linus’a, kendisi tarafından korunmak istediği takdirde geri dönebileceğini, o zaman muska yeniden birleşeceği için Linus’un bir kez daha güvende olacağını söylemiş. Ama Linus asla Vardia’dan geri dönmesini istememiş ve girdiği bir sonraki savaşta ölmüş ” Daha önce yarım bir muska görmüştüm. Bu, beklediğim gibi metalden ya da mücevherlerle kaplı, süslü bir nesne değil, üzerinde daireler içine yazılmış tuhaf yazıların olduğu, aşırı ölçüde yıpranmış, eski bir parşömendi.</p>
<p>Gerçi parşömenin yalnızca varışını gördüğümden, yarım daireler demek daha doğruydu.</p>
<p>&quot;Bu, sana Gabrielmyarısını verdiği muska mı?” diye sordum. &quot;Bahsettiğin muskanın iki parçasından biri miydi o?” &quot;Evet.&quot;</p>
<p>&quot;Ama diğer yarısı olmadan pek bir işe yaramaz.” &quot;Öyle. Ama muskanın diğer yarısının kimde olduğunu yıllar önce öğrenmiştim ve o günden bu yana Ledger adındaki bu cadıyı arıyorum.”</p>
<p>“Ve şimdi onu buldun mu?'</p>
<p>&quot;Evet.&quot;</p>
<p>“Yani muskanın diğer yarısını ele geçirdin, öyle mi?” &quot;Bu o kadar kolay değil. Ama bu muskayı kullanarak Soulu yenebileceğimize inanıyorum. Bu muska sende olduğu takdirde, sen de Linus gibi korunacaksın. Yok edilemez olacaksın.”</p>
<p>&quot;Tamam da muska ikiye ayrıldıysa, bunun işe yarayacağını nereden biliyorsun? Bunların Vardian Muskası’nm parçaları olduğunu nereden biliyorsun? Bu aptalca, eski bir hikâye olamaz mı?”</p>
<p>Mavi gözlerinde safir kıvılcımlar çakarken “Bunun garantisi yok,” dedi Van. “Ama Ledger’ın bu muskanın nasıl çalışacağını bildiğini düşünüyorum. O güçlü bir cadı. Belki de bugüne dek görülen en güçlü cadı.”</p>
<p>“Babamdan bile daha mı güçlü?”</p>
<p>Van bir kez daha koluma girip “Ledger, babandan çok farklı bir cadı,” dedi. “Bir Kara Cadı olarak sıra dışı biri. Cadıların çoğu onun adını bile duymamıştır. Aşırı ölçüde münzevi bir hayat sürse de, birkaç gün önce onunla tanışma onuruna sahip oldum. Birçok yeteneğe ve büyü üzeri-</p>
<p>ne muazzam bir bilgi birikimine sahip. Babandan aldığın bütün yeteneklere erişmen için sana yardım edebileceği gibi, muskanın nasıl çalışacağını da çözebilir.”</p>
<p>“Ama neden bana yardım etmek istesin ki? Dahası, yardım etmek istese bile muskanın yarısını karşılık beklemeden vereceğini hiç sanmıyorum.”</p>
<p>“Ledger ikna edilebilir. Ona senden bahsettiğimde, seninle tanışmak aşırı ölçüde ilgisini çekti.”</p>
<p>Van’a baktım. Her zamanki gibi etkileyici ve soğukkanlıydı. Mercury’yle çarpışmasından kalan yaralar silinip gitmişti. Üzerinde eskiden giydiği türden pastel renkli şık takımlarından biri değil, koyu renk, sıradan bir pantolon, kazak ve kalın bir ceket vardı. Ve her zamanki gibi, yüzüne bakıp da aklından neler geçtiğini anlamak imkânsızdı. Ona güveniyordum ama her zaman kendine sakladığı başka planları olduğunu da biliyordum.</p>
<p>“Ledger neden benimle tanışmak istiyor?”</p>
<p>“Bunu anlamak için ona gitmen lazım.”</p>
<p>“Bana boş yere risk aldığımı söylüyorsun. Ama Ledger o kadar güçlü bir cadıysa, Gabriel’den gelen muskanın diğer yarısını elimden alıp beni öldürmeyeceğini nereden biliyorsun?”</p>
<p>Van’ın yüzünden belli belirsiz bir gülümseme geçti. “Cinayetin onun tarzı olduğunu sanmıyorum. Hem zaten ona muskanın diğer yarısını verdim.”</p>
<p>“<span style="font-weight:bold;font-style:italic;">Ne?”</span></p>
<p>“Bu bir iyi niyet göstergesiydi. Ledger, muskayı nasıl birleştireceğini çözecektir. Bunu doğru kişi için yapacağını söyledi. Doğru kişinin sen olduğunu umut etmekten başka bir şey yapamayız Nathan.”</p>
<p><a id="bookmark3"></a>korku</p>
<p>Van, Nesbitt’le birlikte kampa dönerken, ben de Gabriel’le koşuya çıktım. “Van’ın muskanın yarısını vermesine canın sıkıldı mı?”</p>
<p>“Hayır, tabii ki. Sonuçta muskanın yarısını bana yardım ettiği, hayatımı kurtardığı için ona vermiştim. Yani onunla canı ne istiyorsa yapabilir. Hem sana o günlerde de söylemiştim, Nathan. Bu türden şeylerle artık ilgilenmiyorum. Aslında hiçbir zaman da ilgilenmedim.”</p>
<p>“Peki muska için o cadının yanına gitmeli miyim sence?” “Ben de bunu düşünüyordum.”</p>
<p>Ben de düşünüyordum. Ledger da muska da kulağa ilginç gelmesine rağmen, bu işe giriştiğim anda Annalise’i aramaktan vazgeçmiş olacaktım. Diğer taraftan, Annalise’in buradan çok uzaklarda olduğunu kabullenmeye başlamıştım. Belki de haftalardır içten içe bildiğim bir gerçekle artık yüzleşiyordum. Annalise şu anda herhangi bir yerde olabilirdi.</p>
<p>Gabriel’le iki saat kadar koşup kampa döndüğümüzde, Donna’nm yanında oturan Greatorex, Van ve Nesbitt’e</p>
<p>katıldık. Nesbitt, bayılmak üzereymiş gibi görünen Donna’yı tutuyordu.</p>
<p>Yerde, Van’ın küçük taş kâselerinden biri duruyordu. Kâsenin içindeki tortunun gerçeklik iksiri olduğunu tahmin ettim.</p>
<p>Bana bir bakış atan Van, Donna’ya dönerek “Neden îttifak’a katılmak istiyorsun?” diye sordu.</p>
<p>“îttifak’a katkıda bulunabilirim.” Donna sarhoş gibi konuşuyordu.</p>
<p>“Nasıl bir katkı?”</p>
<p>“Kötüleri öldürebilirim.”</p>
<p>“Kötüler kim?”</p>
<p>“Şeytanlar. Kötüler.”</p>
<p>“Ama kimlerden bahsediyorsun. Birinin adını ver.” “Kötüler...” Donna uyumak üzereymiş gibi görünüyordu. Van üsteledi. “Avcılar kötü mü?”</p>
<p>“Onlar Ittifak’ı öldürdü.”</p>
<p>“Evet ama kötü olanlar Avcılar mı?”</p>
<p>“Beni bağladılar. Aç bıraktılar. Ağzımı kapadılar.” Kısacık bir an bana baktığını sandığım Donna “Onları o öldürdü,” dedi.</p>
<p>“Bu kişinin adını biliyor musun?” diye sordu Van, beni göstererek.</p>
<p>“Nathan. Freddie olarak da tanınıyor.”</p>
<p>Van tek kaşını kaldırarak bana baktı. “Freddie mi?” Başımı salladım.</p>
<p>“Nathan kötü mü?”</p>
<p>“O, Avcıları öldürdü.”</p>
<p>“Peki bu onu iyi mi yapıyor, kötü mü?”</p>
<p>“Herkes onun kötü olduğunu söylüyor.” “Sence?”</p>
<p>“O bütün çikolataları bana verdi.”</p>
<p>Van yanaklarını şişirdi. Yorgun görünüyordu. “Sen casus musun?”</p>
<p>“Hayır.”</p>
<p>“Suikastçı mısın?”</p>
<p>“Kötüleri öldürmek istiyorum.”</p>
<p>“Kötüler kim?”</p>
<p>“Şeytanlar. Kötüler.”</p>
<p>Sorgunun kısır döngüye girdiği ilk seferin bu olmadığını tahmin ettiğimden yanlarından ayrıldım.</p>
<p>Günün geç saatlerinde Van’a sorgunun nasıl gittiğini sorduğumda başını iki yana salladı. “Kolay değil. Gerçeklik iksiri etkili şekilde çalışması için, üzerinde kullanılacak kişiye özel olarak hazırlanmalıdır. Benim kullandığımsa genel bir gerçeklik iksiriydi. Gene de, kızın söylediği her şey doğru olabilir.”</p>
<p>“Yani? Karar ne?”</p>
<p>“Hep aynı yanıtları vermesinden hoşlanmadım, içten yanıtlardı belki ama açık değillerdi. Karar vermek kolay değil. Kıza özel bir gerçeklik iksiri yapmam lazım.”</p>
<p>Van’ın uzattığı sigarayı aldım. Dumanı içime çekip geri bıraktığımda, bunun sıradan bir fersiz sigarası olmasına şaşırdım.</p>
<p>“Amerikan sigarası,” dedi Van, aklımdan geçeni okumuş gibi. “Elinde, uyumama yardımcı olan şu diğer iksirden olduğunu sanmıyorum.”</p>
<p>Tereddütte kalan Van “Kötü rüyalar mı görüyorsun?” diye sordu.</p>
<p>Omuz silktim. “Yalnızca rüya işte.” Ona görülerimden bahsedip bahsetmemeyi düşündüm. Ama belki de bunu başka bir zaman yapardım.</p>
<p>“Elimde bunlar var.” Ceketinin cebinden birkaç parça kâğıt çıkardı. Daha doğrusu, birkaç kere katlanmış birkaç ayrı kâğıt parçasıydı bu. Kâğıtlardan üçünü bana uzattı. “Kuvvetlidir. Geceleri bir tanesini alman kâfi gelecektir. Daha fazla alırsan bir daha hiç uyanamazsın.” Kâğıtları avcuma bıraktı. “Hepsini aynı anda almanın cazibesine kapılmazsın, değil mi Nathan?”</p>
<p>Masmavi gözlerinin içine bakarak “Çoğu zaman bir şeylerin cazibesine kapılıyorum Van,” dedim.</p>
<p>Beni asıl durduran şey Annalise’in bir yerlerde canlı ve özgür olduğunu bilmekti ama Van’a bunu söylemedim. Annalise hayattayken ben ölürsem, bu adaletsizliğin körüklediği alevler içinde tükenir giderdim. Ancak Annalise öldüğünde pes edebilirdim.</p>
<p>Ledger’a gitmeye az çok karar vermiş sayılırdım ama Greatorex, öncelikle Nesbitt, Gabriel ve benden kampın güvenliğiyle ilgilenmemizi istedi. Greatorex, gündelik olarak kampın yakın çevresinin ve haftalık olarak daha geniş bir alanın kontrol edileceği yeni bir güvenlik rutini oluşturmuştu. Bütün İttifak kampları birbirleriyle bir geçitle bağlanmıştı. Bir de, uzaklarda bir yerlere açılan bir kaçış geçidi vardı. “Geçitler kampları küçük ve daha az görünür kılmamızı sağlasa da, geçitlerin kendisi sorun teşkil ediyor,” demişti Greatorex. “Bu geçitlerin nerelerde olabileceğini sezecek en azından bir Avcı olduğunu biliyorum.”</p>
<p>“Babam en iyi yolun dünyayı geçitlerle doldurmak olduğunu düşünüyordu. Böylelikle Avcılar geçitlere dair sonsuz bir bilgi yükünün altında kalabilir.”</p>
<p>“Güzel fikirmiş ama şu an için saklanmaya ve sık sık yer değiştirmeye devam edeceğiz.”</p>
<p>Gündelik güvenlik turlarına acemi askerler gönderilse de, Avcı faaliyetlerine dair herhangi bir işaret görmek için, Nesbitt ve Gabrierie birlikte daha geniş bir alanı taramaya başladık.</p>
<p>Birkaç gün için bile olsa kamptan uzaklaşmak iyi geldi. Nesbitt ve Gahnel’le her gün kimin nereyi araştıracağında anlaştıktan sonra sabahları ayrılıp akşam yeniden buluşuyorduk. Üçüncü Kamp’m etrafındaki geniş bir bölgeyi taradığımız üç gün içinde şüpheli herhangi bir şeyle karşılaşmadık. Aksine, burası sakin bir yere benziyordu.</p>
<p>Her gün yeteneklerim üzerinde çalıştım. Görünmezlik, ağızdan alev çıkarma ve ellerimden şimşek fırlatma yeteneklerim güçlenirken, bunları daha da iyi kontrol edebilmeye başlamıştım. Hatta zamanı durdurabilmenin eşiğine geldiğimi bile hissettim. Aslında babamın yaptığı zamanı durdurmak değildi. Marcus, zamanın durduğunu hissettirecek kadar dünyayı yavaşlatıyordu. Babamın hareketlerini taklit ederek, avuçlarımı birbirine sürtüp daireler çiziyor, bu esnada dünyanın döndüğünü düşünüyor ve ardından avuçlarımı başıma dayayıp, dünyanın durduğunu ama benim hareket etmeye devam ettiğimi düşünüyordum. Bunu son kez denediğimde başımı kaldırıp baktım ve etrafımı saran her şeyin donduğunu gördüm. Gabriel’e döndüm. Kıpırtısız bir halde beni izliyordu. Birkaç saniye sonra her şey normale döndü. Gabriel gözlerini kırpıştırdı.</p>
<p>“Bir şey fark ettin mi?” diye sordum.</p>
<p>“Başının hareketi tuhaftı. Başka bir tarafa bakıyordun ama birdenbire bana baktığını fark ettim.”</p>
<p>Sırıttım. “Sanırım az önce ilk kez zamanı durdurdum.” “Bunu bir daha yapabilir misin?”</p>
<p>Bir kez daha denediğimde yapamadım ama artık bana tek gereken, bunun üzerinde çalışmaya devam etmekti.</p>
<p>Kampa dönmeden önceki son gecemizde ateşin önüne uzanmıştık. Nesbitt horladığından uyuyamamıştım. Olduğum yerde doğrulup ateşi karıştırdım.</p>
<p>Gece boyunca pek konuşmamış olan Gabriel, Van’dan aldığını tahmin ettiğim sigaralardan birini yakıp içine çekti ve bana uzattı. “Yeteneklerin üzerindeki kontrolün gelişti. Halen baban kadar güçlü değilsin ama çok daha iyi olduğun ortada.”</p>
<p>Halka şeklinde bir duman üfleyip ağzımdan çıkardığım alevi halkanın içinden geçirdim.</p>
<p>“Kıyak numaraydı,” dedi Gabriel.</p>
<p>Bir başka halka üfleyip içinden çok daha ince bir alev geçirdim.</p>
<p>“Yeteneklerini geliştirmek için Ledger’m yardımına ihtiyacın olduğunu sanmıyorum. Sana birkaç tavsiyede bulunabilir belki ama esasen sana gereken yalnızca biraz zaman ve idman.”</p>
<p>Ağzımdan halka şeklinde alev çıkardım. “Gene de muskayı almak için gidebilirim.”</p>
<p>“Muska çalışabilir. Diğer taraftan, çalışmayabilir de.” “Ledger’a gitmemem gerektiğini mi söylüyorsun?”</p>
<p>“Ben yalnızca başka seçenekler üzerinde de düşünmemiz gerektiğini söylüyorum.”</p>
<p>“Ne gibi seçenekler?”</p>
<p>Sigarasını zeminde söndürüp bana döndü. “Her şeyi terk edebiliriz. Bu savaşı, her şeyi...”</p>
<p>“Diğer Kara Cadıların yaptığı gibi mi? Sen de mi usandın yoksa?”</p>
<p>“Elbette usandım! Soğuktan usandım. Sürekli aç olmaktan usandım. Korkmaktan usandım. Kamptan uzakta olduğumuz son birkaç gün bana eskiden nasıl olduğumuzu hatırlattı. Eskiden eğlenceliydi. Sen de kendi tarzında eğlenceli biriydin.”</p>
<p>“Şu anda savaştayız. Bunu sen söylemiştin.”</p>
<p>“Evet, savaştayız ve bu savaştan usandım. Ve... Ve senden de usanmaya başladım Nathan. Asla böyle bir şey söyleyeceğimi sanmazdım ama bu doğru. İntikam arzundan, öfkenden, nefretinden usandım. Bu savaş seni öldürüyor. Bedenini değil belki ama zihnini, ruhunu öldürüyor. Değiştin. Seni kaybettiğimi hissediyorum. Belki... Belki de sen kendini kaybediyorsun. Ledger’a da, muskaya da ihtiyacın yok. Annalise’i öldürmen gerekmiyor. Bunların hiçbirine ihtiyacın yok. Sana gereken bütün bunlardan uzaklaşmak. Son birkaç gündür yaptığımız gibi doğaya karışmalısın. Savaş seni başka bir şeye... Kötü bir şeye dönüştürmeden önce.”</p>
<p>“Kötüye karşı iyi hikâyesine inanmadığını sanıyordum. Bu savaşta iyi ya da kötü olmadığını söylemiştin.” “Bunu söylerken kastım asıl yeteneğindi. Dönüştüğün hayvanın iyi ya da kötü bir tarafı yok.”</p>
<p>“Hayvana dönüştüğümde... Hayvan kontrolü aldığında insanları öldürdüm.”</p>
<p>“Karnını doyurmak ya da hayatta kalmak için öldürdün. O günlerde insanları uykularında öldürmüyordun.” Başımı iki yana salladım. “Hayır. Hayvana dönüştüğümde öldürdüğüm insanları yiyorum, Gabriel. Sana bir şey daha söyleyeyim: İnsanları yemek güzel bir şey değil. Bunun hiçbir parçası güzel değil. İster hayvan ister insan olarak birilerini öldürdüğümde sonuç değişmiyor. Her seferinde ayaklarımın dibinde yeni bir ceset buluyorum.” “Ama hayvana dönüştüğünde nefretle öldürmüyorsun.” “Avcılar benim düşmanım. Onları sevmemi mi istiyorsun?”</p>
<p>Gabriel başını iki yana salladı. “Bütün bunlar başlamadan önce Ittifak’ın yalnızca kaç kişiyi öldürdüğünle ilgileneceğini söylemiştim ve sen de çok fazla kişiyi öldürdün. Halen bu fikrimde diretiyorum. Senden muskayı almanı ve onlar için Soul’u öldürmeni istiyorlar. Ve bu olana dek önüne çıkan diğer birçok kişiyi de öldürmeni isteyecekler.”</p>
<p>“Soul’un yaptıklarına devam etmesini mi istiyorsun?” “Hayır. Ama ondan çok sen aklıma takılıyorsun ” “Muskayı alabilirsem ve bu işe yararsa, bana hiçbir şey zarar veremeyecek.”</p>
<p>“Zaten beni endişelendiren de bu ya... Sana söylediğim bir başka şey de, Annalise’in en sonunda senin Kara Cadı tarafını göreceği olmuştu. Nasıl öldürdüğünü, nasıl değiştiğini göreceğini ve senden korkacağını söylemiştim. Bu sözümün de halen arkasındayım. Gerçi bunu hiç kafama takmadığımı itiraf etmeliyim. Ondan asla hoşlanmadım, ona asla güvenmedim ve ona karşı beslediğin sevgiyi asla anlamadım. Annalise’in senin diğer tarafını görmesini istediğimi de kabul ediyorum. Birbirinize uygun olmadı-</p>
<p>ğınızı görmesini istedim. Ama... Seni bu kadar özel kılan şey, Nathan, hem Ak hem Kara olman. Hem karanlık hem aydınlıksın. Bu yönünü seviyorum. Her zaman da sevdim. Seni halen çok seviyorum, Nathan ve her zaman seveceğimi de biliyorum. Ama sen değişiyorsun. Ve artık... Artık muskayı ele geçirmenden ve babandan aldığın yeteneklerde ustalaşmandan korkuyorum. Bu olduğunda artık yenilmez olacaksın ve çok daha fazla insan öldüreceksin. Duramayacağından, sonunda kendini tamamen kaybedeceğinden korkuyorum. İşte o zaman ben de senden korkacağım.”</p>
<p><a id="bookmark4"></a>tükürük</p>
<p>Doğrulup ateşi izlemeye başladım. Gabriel’in bana söylediklerini düşünüyordum. Elbette Gabriel’in benden korkmasını istemiyordum ama elinde silahla üzerime geldiği görüyü de aklımdan çıkaramıyordum. Gabriel beni vurur muydu? Buna inanmam mümkün değildi. Benden korksa bile böyle bir şey yapmazdı. Kendimi kaybetmemle ilgili söylediklerine gelince... Uzun yıllar boyunca kim olduğumu bilmediğimi hissetmişken, gittikçe babama benzediğimi anladığım son zamanlarda kim olduğumu çok daha iyi biliyor ve bu açıdan kendimi iyi de hissediyordum. Yapmam gerekeni yapmak, Soul’la Wallend’i öldürüp bu korku ve dehşet iktidarına son vermek için Marcus kadar sert ve acımasız olmak zorundaydım.</p>
<p>Ertesi gün son kez keşfe çıktıktan sonra dönüş yoluna koyulduk ve hava kararırken Üçüncü Kamp’a ulaştık. Nesbitt kampa adımımızı atar atmaz Van’ı bulmaya yöneldi ama Greatorex, Birinci Kamp’ta kendisine ihtiyaç olduğundan Van’ın gittiğini söyledi.</p>
<p>“Bir şey mi oldu?” diye sordum Greatorex’e.</p>
<p>“Saç tıraşına ihtiyacın var,” dedi bir başka ses, Greato-rex yanıt vermeden önce.</p>
<p>Arkama döndüğümde, tepeden tırnağa beni inceleyen Celia’yla karşılaştım. Birbirimizi aylardır görmediğimizden, ben de onu inceledim. Yorgun görünüyordu ve zayıflamıştı. Ama bunun dışında her zamanki gibi tertipli ve çirkindi.</p>
<p>“Halen onun yanında olduğunu görmek beni memnun etti Gabriel,” dedi Celia.</p>
<p>Kamp ateşinin etrafına oturduğumuzda Celia bana yeteneklerimle ilgili sorular sormaya başladı. Ona çok yakında zamanı durdurabileceğimi düşündüğümü söyledim. Avcı kampına saldırdığım için beni eleştirmesini bekliyordum ama kızgın değil, ilgiliydi. Dahası, tek başıma sekiz Avcı’yı alt ettiğim için memnun olmuş gibi görünüyordu. “Ama elbette sekiz önemsiz bir rakam,” dedi. “Soul’a ulaşmak istiyorsan seksen Avcı’yı aşman gerekecek.”</p>
<p>Bu lafının ardından Celia’nm muskadan bahsetmesini beklesem de, o konuya değinmedi.</p>
<p>“Soul’un karşısına çıkacaksam, orada sırtımı kollayacak kaç ittifak askeri olacak?”</p>
<p>“Dürüst olmak gerekirse, istediğim kadar çok olmayacak. Ama Soul, cadı cemaatini korkuyla yönetiyor. Soul’u mağlup edebilirsek, şu ana dek ona karşı koyup savaşmaya korkanların çoğunun bizim tarafımıza geçeceğini düşünüyorum, işte o zaman Aklar, Karalar ve Melezler olarak bir arada çalışma şansına kavuşacağız. Bu kolay olmayacak elbette. Her zaman sıkıntıya neden olan biri-leri çıkacaktır. Ama bütün cadılar eşit sayılır ve yasalar altında eşit muamele görürse, adil bir topluma sahip olabiliriz. Hepimiz için çok daha iyi bir toplum kurabiliriz.”</p>
<p>Celia’nm böyle bir şey söylediğine inanamıyordum. Beni bir kafeste zincirli tutan kadın şimdi Aklarla Karaların barış içinde birlikte yaşayabileceği bir dünyadan bahsediyordu. Ve ben, bir Yarı Kod olarak onunla (bir Ak Cadı) Gabriel (bir Kara Cadı) arasında oturuyordum.</p>
<p>Celia’yla konuşmamız bana tuhaf gelmişti. Celia, Karalarla Aklardan konuşurken muskadan bir kez olsun bahsetmemişti. Muskayı ele geçirmem için delirdiğini sanıyordum. Benden bir şey saklayıp saklamadığını düşünmeden edemedim.</p>
<p>Celia’ya Arran’ın nasıl olduğunu sormadığımı fark ettim ve konuşmamız başladığından beri kardeşimin aklıma gelmemesi beni şoka uğrattı. BS’den sonraki günlerin ardından onu hiç görmemiştim. Savaşın ardından Celia’yla birlikte olan Arran, elinden gelen her şeyi yaparak yaralılarla ilgilenmişti. Gerçi ilgilenilmesi gereken çok fazla yaralı da yoktu. Ittifak’taki cadıların çoğu ölmüştü. Celia’nm benden sakladığı şeyin onunla ilgili olup olmadığını merak ederek, Arran’m nasıl olduğunu sormak için kendimi hazırladım. Ama Celia aklımdan geçeni okumuştu sanki. “Arran iyi. O iyi bir şifacı. îttifak’ta olması bizim için şans. O makul biri. Çoğunlukla sessiz kalsa da, konuştuğunda Aklar da Karalar da onu dinliyor.”</p>
<p>Bir kez daha Ak Cadılarla Kara Cadılar meselesine dönmüştük işte.</p>
<p>Celia uyumak için çadırına giderken, Üçüncü Kamp’a gelmesinin asıl nedeninin ne olabileceğini düşündüm. Beni görmek için mi gelmişti? Yoksa Greatorex’i mi? îttifak’la ilgili bir sorun mu vardı? Ve bana Ledger’ı nasıl bulacağımı söyleyecekken Van neden ortalıktan kaybolmuştu?</p>
<p>* * *</p>
<p>Ertesi sabah, Gabriel’le birlikte acemilerin eğitimini izlemeye gittik. Kadınlarla güreşme şansına sahip olduğu bu eğitimleri çok seven Nesbitt de bize katıldı. Gabriel’le eğitimdeki cadılara bazı tavsiyelerde bulunduk. Hatta aralarından biri tavsiyelerimizi uygulayarak Nesbitt’in taşaklarına bir tekme geçirmeyi bile başardı.</p>
<p>Donna da eğitimdeydi. Geçen sefer olduğu gibi karşımıza oturmuştu. Ellerinin halen bağlı olduğunu gördüm.</p>
<p>Gabriel’e dönerek “Sanırım Donna hayatının geri kalanını elleri bağlı geçirecek,” dedim.</p>
<p>“Nesbitt, Van’ın Donna’ya özel bir gerçeklik iksiri yapmaya başladığını ama bitiremeden Birinci Kamp’a gitmek durumunda kaldığını söyledi. Yani, evet, kız bir süre daha böyle kalacak gibi.”</p>
<p>“Ona güvenmemekte haklı olduğumu düşünüyorum. Standart iksirin etkisi altındayken verdiği yanıtlar tuhaftı.” Ama eğitimdeki acemileri izlerken, bu cadılara kıyasla Donna’dan daha çok hoşlandığımı fark ettim. Şakayla karışık, “Bunları yere indirmeye devam ettiğim sürece hiçbirine güvenmem,” dedim.</p>
<p>Nesbitt yanımıza gelip kendini yere attı. Gözleri halen eğitimdeki acemilerdeydi. “Kimi yere indirmek istiyorsunuz?”</p>
<p>Gabriel, Nesbitt’e döndü. “Nesbitt, buradaki acemilerin tamamının yaşlarını toplayıp, bu toplamı onlarla bugüne dek kaç kere boğuştuysan o rakamla çarptığında, sonuç tahmin ettikleri yaşının yarısı çıkacaktır, bunu biliyor muydun?”</p>
<p>Kahkaha atan Nesbitt “Evet ama burada ne kadar</p>
<p>az herif olduğunun farkında mısınız?” dedi. “Her erkeğe karşılık en azından iki kız var ve bu kızların bazıları...”</p>
<p>“Çaresiz mi?”</p>
<p>“Daha olgun erkeklerden hoşlanıyorlar.”</p>
<p>“Ne!”</p>
<p>“Hem ben de kendimi bugünlerde formda tutmak istiyorum.” Nesbitt karnına bir şaplak attığında, eskiden biraz yağ birikmiş olan karnında artık kastan başka bir şey olmadığını gördüm. Gerçi kamptaki kimse kilolu sayılmazdı; öğünlerimizin çok zengin olduğu söylenemezdi. “Tamam, ben size göre biraz yaşlı sayıla...”</p>
<p>“Biraz mı?!” dedik Gabriel’le aynı anda.</p>
<p>“Sizler yaş faşistisiniz, evet, siz busunuz!”</p>
<p>“Aslında burada senden hoşlandığını duyduğum bir kız var Nesbitt,” dedi Gabriel. “Ak Cadı. Sarışın.”</p>
<p>“Burada bir sürü sarışın var,” dedi Nesbitt sızlanarak.</p>
<p>“Akıllı da biri. Ve süper formda,” diye devam etti Gabriel.</p>
<p>Nesbitt, eğitim alanındaki acemileri inceledi. “Hmm... Hangisi?”</p>
<p>Gabriel’den yanıt gelmeyince, Nesbitt ona döndü. “Hangisi? Hadi ama birader. Söylesene!”</p>
<p>“Kampa dün gece geldi.”</p>
<p><span style="font-style:italic;">“Celia?”</span> Nesbitt önce yüzünü buruşturdu, ardından kahkahayı koyverdi.</p>
<p>Tam o anda Adele yanımıza gelerek “Celia seninle konuşmak istiyor Nesbitt,” dedi.</p>
<p>“Ha! Gerçekten de benim peşimde olabilir, çocuklar.” Nesbitt ayağa kalkarak üzerini silkeledi. “Eh, çaresiz zamanlardayız.”</p>
<p>Adele, “Seninle de konuşmak istiyor,” dediğinde başımı kaldırdım. Ama kız bunu bana değil, Gabriel’e söylemişti.</p>
<p>Adele, Gabriel ve Nesbitt’le birlikte uzaklaştı. Eğitim alanında olmayan Greatorex de Celia’nın yanındaydı herhalde. Beni ne zaman çağıracaklarını merak ettim.</p>
<p>Aradan yarım saat geçmeden dönen Adele, kendisiyle gelmemi istedi. Ateşin başındaydılar. Greatorex, Celia’nm sağında oturuyordu. Nesbitt’le Gabriel ise Celia’nın solunda ayakta duruyordu. Onlara doğru yürürken hepsi de beni izliyordu. Gergin görünen Nesbitt’in, Gabriel’in kulağına bir şey fısıldadığını fark ettim.</p>
<p>Ateşin başına gelmek üzereyken Gabriel bana doğru bir adım attı. Yüzünde öylesine ciddi bir ifade vardı ki anında dikkat kesildim. Ne olduğuna dair hiçbir fikrim olmasa da, bunun iyi bir şey olmadığı belliydi.</p>
<p>Durdum. Karşımda dikilen Gabriel, Celia’nın önünü kapatmıştı. Yakınımdaydı. Beni tutmaya kalkışmadı ama vücuduyla koluma dokundu.</p>
<p>“Ne oluyor?” diye sordum.</p>
<p>“Celia açıklayacak ama lütfen Nathan, soğukkanlılığını korumaya çalış.”</p>
<p>“Otur Nathan,” dedi Celia. “Konuşmamız lazım.” “Ayakta da konuşabilirim.”</p>
<p>Celia’yla birlikte Greatorex de ayağa kalktı. “Sana açıklamam gereken bazı gelişmeler oldu,” dedi Celia. “Birinci Kamp’ta mutlu olmayan bazı Kara Cadılar var. Gus’la birkaç Kara Cadı sorunlara neden oluyor.”</p>
<p>Gus’la birkaç kere karşılaşmıştım ve bunlardan birinde, bana saldırdığı için babam herifin kulağını koparmıştı. Gus’ın soruna neden olması beni şaşırtmamıştı.</p>
<p>“Bu yüzden Van’dan kampa dönmesini istedim,” diye devam etti Celia. “Van, hem Aklar hem de Karalar tarafından saygı gören bir cadı. Kampı yatıştıracaktır.” “Sadede gelecek misin?”</p>
<p>“Kamptaki gerginliğin nedeni elimizdeki bir tutsak.” “Tutsak mı?”</p>
<p>Bir an nefes alamadığımı hissettim. Celia’nm ne söyleyeceğini zaten biliyormuş gibiydim. Ama yanılıyor olabileceğimden bunu düşünmeye bile cesaret edemiyordum. Celia’nın yüzündeki ifade de bana ipucu vermiyordu. Celia, “Annalise,” dediğinde bile yanlış duymuş olabileceğimi düşünerek tekrarladım. “Annalise?”</p>
<p>“Evet, Annalise elimizde. Birinci Kamp’ta.”</p>
<p>Kafamı toparlamak için birkaç saniyeye ihtiyacım vardı. Annalise ellerindeydi. Demek ki kaçamamıştı. “Birinci Kamp’a gitmem gerek,” derken buldum kendimi.</p>
<p>“Az sonra o konuya geleceğiz. Öncelikle durumu anlaman lazım Nathan.” Bir an tereddütte kalan Celia devam etti. “Annalise’i BS’den birkaç gün sonra yakaladık. O...” “Ne? Ne yani... O haftalardır elinizde mi? Aylardır?” “Üç aydır.”</p>
<p>“Ve kimse bana bunu söylemedi, öyle mi?”</p>
<p>“Şimdi söylüyorum işte.”</p>
<p>Celia alçak sesle konuşsa da, hiç de alçak olmayan bir sesle “Onu bulmak için bunca zamandır siktiğimin ülkesini karış karış aradım!” dedim.</p>
<p>“Evet, biliyorum.”</p>
<p>Küfürler savurdum.</p>
<p>“Peki onun elinizde olduğunu başka kim biliyordu?” diye sordum, ateşin etrafındakilere bakarak.</p>
<p>Bakışlarını kaçırmayan Nesbitt’in bunu bilmediğini düşündüm. Halen yakınımda olan Gabriel ise gözlerimin içine baktı. Bakışı her şeyi anlatıyordu.</p>
<p>“Biliyordun, ha?” dedim Gabriel’e. “Biliyordun ve bana söylemedin?”</p>
<p>“Kulağıma bir söylenti çalındı. Ne olduğuna dair bir fikrim vardı ve...”</p>
<p>“Ama bu söylentiyi benimle paylaşmadın, öyle mi? Aklındaki fikri benimle paylaşmadın?” Gabriel’e küfürler ederek arkama döndüm. “Yani bunca zamandır ben onu ararken ve sen de bana Avcılara saldırarak hayatımı tehlikeye atmamamı söylerken, aslında beni istediğin zaman durdurabilirdin, öyle mi?”</p>
<p>“Avcılara saldıracağını bilmiyordum.”</p>
<p>Gabriel’i dinlemeye devam edemezdim. Hiçbir şey an-layamıyordum. Gabriel’in bana neden Annalise’in yakalandığını söylemediğini bilmiyordum. Annalise’i bulamamamın beni delirttiğini biliyordu. “Yakalandığını biliyordun ve bana hiçbir şey söylemedin!”</p>
<p>“Ben...”</p>
<p>“Bana hiçbir şey söylemedin.” Ona dönerek bağırdım. “Hiçbir şey söylemedin!”</p>
<p>“Ben...”</p>
<p>“Sana güvenmiştim.”</p>
<p>Bu defa Gabriel bana yaklaşarak “Hayır, bana artık güvenmiyorsun,” dedi. “Neler yaptığını bana söylemiyorsun. Günlerce ortalıktan kayboluyorsun. Nerede olduğunu, kimleri öldürdüğünü bilmiyorum. Zorunda kaldığında ise mümkün olduğunca az şey anlatıyorsun.”</p>
<p>Beni suçladığına inanamıyordum. Annalise’in yaka-</p>
<p>landığım saklamış olduğu halde beni suçluyordu! Suratına tükürdüm. Tükürüğüm yanağına isabet etti.</p>
<p>Gabriel gözlerini üzerime dikti. Onu daha önce hiç bu kadar öfkeli görmemiştim. Aramıza giren Nesbitt, benden uzaklaştırdığı Gabriel’e “O yalnızca Nathan’lık yapıyor,” dedi. “Aslında bu yüzden onu sevmelisin.”</p>
<p>“Nathan sakinleşmen lazım!” diye bağırdı Celia. Celia’ya dönerek küfürler savurduktan sonra derin bir nefes aldım. “Anladığım kadarıyla bunu benden başka herkes biliyordu, ha?”</p>
<p>“Greatorex biliyordu. Birinci Kamp’tan uzak durman için kimsenin seninle bu konuda konuşmamasını emretti. Gerçi Üçüncü Kamp’ta çok fazla kalmadığından bu haberin senden saklanması sorun olmadı.”</p>
<p>“Peki bunu neden şimdi söylüyorsunuz?”</p>
<p>“Dün gece de dediğim gibi, ittifak bütün cadılara eşit davranılmasmı sağlamalı. Yasaların üstünlüğü esas olmalı. Savaşta olsak da halen kurallarımız var ve bu kurallara uymak zorundayız. Annalise bizim tutsağımız. O artık savaşın içinde olmak istemiyor. Soul’u desteklemiyor, asla da desteklemeyecek ama Soul’a karşı verilecek yanıtın savaş olduğuna inanmıyor.”</p>
<p>“Onun neye inandığı sikimde bile değil. Bilmek istediğim tek şey onunla ne yapacağınız.”</p>
<p>“Onu, şu anda kurulmakta olan yeni mahkememize çıkaracağız. Bu mahkemede kararı Kara ve Ak Cadılardan oluşan bir heyet verecek. Annalise bir Ak Cadı ve Ittifak’m değerli bir üyesi olan Marcus’u vurdu. Annalise’in yaptıklarının sonucunda ittifak korkunç bir hezimet yaşadı. Gus’m başını çektiği bir grup Kara Cadı, Annalise’in cezalandırılmasını istiyor. Bizse îttifak’ın adil olduğunu ve ister Ak ister Kara olsun, bütün cadılara eşit davranıldı-ğını göstermek istiyoruz. Ittifak’ın, Ak Cadı Meclisi’nden farklı olduğunu ancak bu şekilde ortaya koyabiliriz. Ayrıca adil bir yargılama, Annalise’in de kendini savunabilmesi anlamına gelir/’</p>
<p>“Neymiş bu savunma?”</p>
<p>“Olayların etkisinde kalarak düşünmeden hareket ettiği. Annalise yalnızca erkek kardeşine yardım etmeye çalıştığında diretiyor.”</p>
<p>Artık Annalise’e karşı öfke değil, tiksinti hissediyordum. Yalan söylüyordu. “Annalise Marcus’u vurduğunda Connor çoktan ölmüştü.”</p>
<p>“O halde bu durum mahkemede açıklık kazanacaktır. Bütün tanıklar gerçeklik iksiri alacak. Güven bana Nathan. Gerçek ortaya çıkacak.”</p>
<p>“O halde gerçeği sana açıklayayım. Babam bir Avcı olan Connor O’Brien’ı silahına uzanmak üzereyken öldürdü. Annalise babamı, Connor öldükten sonra vurdu ve ardından kaçıp, bizi bunun sonuçlarıyla ilgilenmek zorunda bıraktı. Babam onun yüzünden öldü. Babam öldüğü için Avcıları durduracak kimse kalmadı ve îttifak’m yüz üyesi öldü. Bütün bu ölümlerin sorumlusu Annalise’tir.”</p>
<p>“Seni tanık olarak dinleyecekler Nathan. Seni dinlemeleri lazım.” Celia bir an duraksadıktan sonra “Ayrıca Annalise’in yargılanmasını mahkemeye bırakman en doğru karar olacaktır,” diye ekledi. “Kendi intikamının peşine düşmemelisin.”</p>
<p>“Mahkeme Annalise’i serbest bırakırsa canımın istediğini yaparım.”</p>
<p>“O zaman mahkeme seninle de ilgilenmek zorunda kalır.” “Denesinler de görelim.”</p>
<p>“Annalise’in yeteneğinin ne olduğunu biliyorsun herhalde,” dedi Celia.</p>
<p>Annalise’in yeteneğinin ne olabileceği üzerine çok kafa patlatmıştım ve bu konuda şüphelerim vardı. Annalise Marcus’u vurduktan sonra felaket bir silahlı çarpışma başlamıştı. Gabriel, vurulmamam için beni yere çekmişti ve başımı kaldırıp baktığımda Annalise gitmişti. Kaçıp ağaçların arasına saklandığını düşünmüştüm ama sanırım o anda bile Annalise’in kelimenin somut anlamıyla yok olduğunu biliyordum.</p>
<p>“Görünmez olabiliyor,” dedi Celia, aklımdan geçeni onaylayarak.</p>
<p>“Saygıdeğer babası ve görkemli kardeşiyle aynı yeteneğe sahip olması ne kadar da uygun düşmüş. Ne kadar da mükemmel. Artık onun da ailesi gibi olduğunu biliyoruz.” “Evet, Gus’m öne sürdüğü de bu ama bazıları da senin tıpkı baban gibi olduğunu söylüyor.”</p>
<p>“Bununla gurur duyarım.”</p>
<p>“Ama dikkatli ol, Nathan. Ittifak’ta çok fazla Ak Cadı var. Sayıları Kara Cadılara göre çok daha kalabalık. Bu Ak Cadılar O’Brien ailesini sevmeseler de, Annalise’in avantajı, yeteneğine rağmen, zayıf ve önemsiz görünmesi. Sense ne zayıf ne de önemsizsin. Senin baban gibi olduğunun farkındalar. Babanın yeteneklerini almak için ne yaptığını biliyorlar.”</p>
<p>“Ne yapmam gerekiyorsa onu yaptım!”</p>
<p>“Senden korkmaları iyi bir şey değil Nathan. Birçok Ak Cadı olduğun ya da olabileceğin kişiden korkuyor. Yanlış</p>
<p>nı</p>
<p>yönlendirilmiş erkek kardeşine duyduğu sevgi ve bağlılıkla hareket ettiği için Annalise’e sempati beslerlerken, sana baktıklarında katil bir Kara Cadı’yı, Marcus’un oğlunu, kalp yiyen birini görüyorlar. Marcus’u öldüren sen-sin. Yargılanması gereken asıl kişinin sen olduğunu söyleyenler de yok değil.”</p>
<p>“Onu kurtarmaya çalıştım! Durumu umutsuzdu. Ölüyordu. Bunu yapmak istemedim!”</p>
<p>“Sakin ol Nathan,” dedi Celia alçak sesle.</p>
<p>Ona küfrettim.</p>
<p>“Annalise’i destekleyen bazı Ak Cadılar, onu savunmak için en iyi yolun sana odaklanmak olduğunu düşünüyor. Yasaların herkese eşit bir şekilde uygulanması gerektiğini söylüyorlar.”</p>
<p>“Ne yani, beni tutuklamak mı istiyorsun? Bu mu? Annalise onu vurduktan sonra babamın kalbini yediğim için mi?” “Sana daha farklı davranılamaz. Suçlamaları yanıtlamak için seni de götürmek zorundayım. Orada açıklayabilirsin. Sanmıyorum ki...”</p>
<p>“Beni lanet olası bir kafese mi koyacaksın?”</p>
<p>Buna bayılacaklarını, bütün Akların beni zincirlenmiş görmekten memnun olacağını biliyordum. Ama bana bunu bir daha yapmalarına asla, asla izin vermeyecektim. Ben daha ne yaptığımı fark edemeden, ellerimden çıkan şimşekler Celia’nın ayaklarının iki yanına indi. Ağzımdan bir alev topu çıkarken Celia benden uzaklaşmaya başlamıştı bile. Alev topu aramızda patladı.</p>
<p>Ve kafamın içinde Celia’nın çıkardığı tiz sesi duydum. Istırap içinde dizlerimin üzerine çöktüm. Bundan nefret ediyordum.</p>
<p>Ama Celia sesi birkaç saniye içinde kesti.</p>
<p>“Canını yakmak istemiyorum Nathan. Yeteneğimi senin üzerinde kullanmak istemiyorum ama sakinleşmezsen bunu yapmak zorunda kalacağım.”</p>
<p>Başımı kaldırıp bir süre Celia’ya baktıktan sonra ayağa kalktım. Bu kadının çıkardığı sesten o kadar nefret ediyordum ki, tek bildiğim onu da, diğer her şeyi de durduracağımda Bu sesi bir daha asla üzerimde kullanamayacaktı.</p>
<p>Asla.</p>
<p>Avuçlarımı birbirine sürterken dünyanın hareket ettiğini hissettim. Ellerimi hızlandırdım, hızlandırdım ve birdenbire durdum. Avuçlarımı başıma yaklaştırıp hareketsizliğe odaklandım.</p>
<p>Artık hiç ses yoktu. Her yer sessiz, hareketsizdi.</p>
<p>Önümde duran Celia’nm yüzünde sakin, odaklanmış bir ifade vardı. Gabriel halen öfkeyle bana bakıyordu. Nesbitt, geri geri gitmek üzereymiş gibi, tek ayağının üzerinde yakalanmıştı. Greatorex ise bana silahını doğrultmuştu. Bu grubun ilerisinde ise acemiler vardı. Herhalde bağırdığımı duyup ne olduğunu anlamak için gelmişlerdi. Çoğu korkmuş gibi görünürken, aralarından birinin yüzünde neşeli bir ifade vardı. Donna da araların-daydı. Elleri halen bağlıydı. Ciddi görünüyordu.</p>
<p>Onlardan uzaklaştım. Zamanın ne kadar duracağını bilmiyordum. Umurumda da değildi. Beni asla bir kafese koyamayacaklardı.</p>
<p>Yürürken arkamdan bağırdıklarını duydum. Zaman yeniden akmaya başlamıştı. Koşmaya başladım.</p>
<p><a id="bookmark5"></a>ilaçlar</p>
<p>Ormanda oturuyordum. Saat epey ilerlemişti. Ne yapacağımdan emin değildim. Kimsenin canını yakmamış-tım. Ama yakabilirdim. Buna çok yaklaşmıştım. Dahası, Gabriel’in suratına tükürmüştüm. Böyle bir şeyi nasıl yapabilmiştim?</p>
<p>Ayak seslerini duyduğumda hava neredeyse kararmak üzereydi. Bir an için duran sesler, ardından daha da yükseldi. Gelen her kimse, geldiğini bilmemi istiyordu belli ki. Ayak sesleri yaklaşırken gelen kişi bir kez daha durdu. “Orada esaslı bir büyü işi çıkardın birader,” diye seslendi.</p>
<p>Yanıt vermedim. Bir dakika sonra Nesbitt gelip yanıma oturdu.</p>
<p>“ilk başta kimse ne olduğunu anlayamadı. Sanki bir anda ortalıktan yok oldun. Gab, zamanı durdurma numarasını çekmiş olduğunu söyledi.”</p>
<p>“Öyle.”</p>
<p>“Kıyak!”</p>
<p>“Öyle.”</p>
<p>“Neyse, birkaç kişiyle seni aramaya çıktık. Ve... işte</p>
<p>buradayım. Seni bulmanın hiç zor olmadığını da söyleyeyim. Her zamanki gibi bir millik alanda iz bırakmışsın.” “Saklanmaya çalışmıyordum. Yalnızca biraz düşünmeye ihtiyacım vardı.”</p>
<p>“Evet, bu gayet anlaşılır.” Nesbitt ancak yarım dakika kadar sessiz ve kıpırtısız kalmayı başardıktan sonra “Seni kafese filan koymayacaklar,” dedi. “Celia böyle bir şeye izin vermeyecek. Bunu kendisi söyledi.”</p>
<p>Neye inanacağımı bilmiyordum. Gerçi Celia’nm bana yalan söyleyeceğini de sanmıyordum.</p>
<p>“Hem Van buna izin vermez. Ben de. Ve kesinlikle âşık çocuk da. Greatorex’in de buna memnun olacağını sanmam. Yani sandığından daha çok arkadaşın var birader.” Bunun doğru olup olmadığını düşündüm. Arkadaşlarım varsa neden kendimi her zaman yalnız hissediyordum?</p>
<p>“Gabriel bana halen kızgın mı?”</p>
<p>Bir an tereddüt eden Nesbitt “Birden ona kadar bir ölçekte, dokuz buçuk kadar,” dedi.</p>
<p>“Yani daha da kötü olabilir.”</p>
<p>“Sakinleşecektir.” Ardından beni dürterek “Tartışmaların en iyi yanı sonrasında gelen barışma seanslarıdır,” diye ekledi. “Üç vakte kadar barışacağınızı görüyorum. Özür dileyeceksin, o seni kollarına alacak ve...”</p>
<p>“Nesbitt, kapa çeneni.”</p>
<p>Bir süre konuşmadan oturduk. “Peki plan ne?” diye sordum.</p>
<p>“Planımız, seni sakinleştirip kampa döndürmek için cazibemi ve karizmamı kullanmam üzerine kurulu. Ardından Celia, Annalise’i şimşek ya da öyle bir şeyle öldürmeyeceğinden emin olduğunda, asrın davasında kanıtlarını ortaya koyacağın Birinci Kamp’a gideceğiz. Demek istediğim, Annalise’in davasında. Yargılanacak olan sen değilsin. En azından şimdilik. Celia en iyi şartlarda işin asla o noktaya gelmeyeceğini söylüyor. Elbette bunun anlamı, en kötü şartlarda işin o noktaya gelebileceği. Ama Annalise suçlu bulunursa senin kendini savunmanı gerektirecek bir dava da kalmayacak. Celia, kanıtlarını sunup tanıklık yapmak için senin gönüllü olarak geldiğini herkesin bilmesini sağlayacağını söylüyor. Seni bulduğumda, tutuklanmadığını ve şu ana dek sana yöneltilen suçlamalar olmadığını özellikle vurgulamam gerektiğini de söyledi.”</p>
<p>“Beni tutuklamaya kalkışmasa iyi olur. Yargılanmayacağım. Bu asla olmayacak. Herhangi bir şey için beni yargılayamazlar ve babamı öldürdüğüm içinse bunu hiç yapamazlar. Kendimi onlara açıklamak zorunda değilim. Ve bundan sonra asla bir kafeste, hücrede, kilitli bir kapının arkasında kalmayacağım.”</p>
<p>“Pekâlâ, bu yeterince açık.” Bir dakika kadar sonra “Dürüst olmak gerekirse birader, seni tutuklamak isteseler bile bu onlar için çok zor olur,” dedi. “Dahası, bir şekilde bunu başardıkları takdirde, artık kendini kolayca kurtarabileceğin yeteneklere sahip olduğunu düşünüyorum. Yani yerinde olsam bu konuda endişelenmezdim.” Dirseğiyle beni dürttü. “Aklında olsun diye söylüyorum, seni bir yere kapatsalar bile senin için bir kek pişirir ve bu kekin içinde sana bir şeyler yollayabilirim. Ya da Gab terli, şişko bir gardiyan kılığına girerek anahtarları çal...” “Nesbitt, kapa çeneni.”</p>
<p>“Yalnızca diyordum ki...”</p>
<p>“Daha on dört yaşımdayken boynuma tasma taktılar. Kafesten çok uzaklaştığım takdirde tasma açılıyor ve içindeki asit dışarı çıkıyordu. Bunu bir kez daha deneyebilirler.”</p>
<p>Nesbitt bir süre sessiz kaldıktan sonra “Bu kadar si-kik halde olmana şaşmamak gerek,” dedi.</p>
<p>“Sağ ol.”</p>
<p>“Her neyse. Bunun da senin için sorun olacağını düşünmüyorum. Ciddi yeteneklere sahip bir sürü cadının arasından çıkmayı başardın. Demek istediğim, Celia şu ses çıkarma numarasını yaparken bir anda ortalıktan kayboldun. Greatorex’le acemiler...”</p>
<p>“Nesbitt, susamaz mısın? Yalnızca bir dakika için bile olsa?”</p>
<p>Bir dakika kadar sessiz durduktan sonra “Yanında yiyecek bir şeyler var mı birader?” dedi. “O iğrenç lapanın ardından hiçbir şey yemedim.”</p>
<p>Yiyeceğim yoktu. Ateş yakıp etrafında oturduk. Alevlere bakıp arada sırada ateşle oynarken Nesbitt gece boyunca gevezelik etti. En sonunda uyuyakaldığında, bir kez daha her şeyin üzerinden geçtim. Annalise’in bundan yakasını sıyırmasına izin veremezdim. Marcus onun yüzünden ölmüştü. Onu öldüreceğimi söylemiştim ve belki de şu anda yapmam gereken buydu. Ama onu yargılanırken görmek istiyordum. Sorgulanmasını izlemek istiyordum. Onu bir kafesin içinde, bir daha dışarı çıkıp çıkamayacağını düşünürken görmek istiyordum. Bu yüzden gidip tanıklık yapacaktım. îttifak’ın adil bir dava götürüp götüremeyeceğini görecektik. Bunu yapamazlarsa, ne yapacağıma o zaman karar verirdim.</p>
<p>Van’ın bana verdiği iksir paketlerini açtım. Belki de Annalise’le ilgili haberi duyduğumda bunlara ihtiyacım olacağını biliyordu. Herhalde. Üçünü birden almak gibi bir isteğe kapılmadım. Annalise’i görmek istiyordum. Onun da beni görmesini ve suratına tükürmek istiyordum. Bir kez daha Gabriel’i düşündüm. Bunu ona nasıl yapabilmiştim?</p>
<p>Paketlerden birini açtım. İçinde sarı bir toz vardı. Parmağımın ucunu toza değdirip tadına baktığımda, belli belirsiz naneyi andıran bir tat aldım. Paketin içindeki tozun tamamını ağzıma döktüğümde, ağzım nane aromasıyla doldu. Ama kısa süre sonra kuru bir acılık duydum. Yanımda biraz su olmasını isterdim ama birkaç saniye içinde buna ihtiyacım olmadığını anladım. Vücudum karanlığın içinde süzülmeye başlamıştı bile.</p>
<p>Bu karanlık boş ve sessizdi. Mükemmeldi. Bütündü.</p>
<p><a id="bookmark6"></a>sakin</p>
<p>“Sakinleştin mi?” diye sordu Celia.</p>
<p>“Evet ama senin sayende değil.”</p>
<p>Ama bunu sessiz bir şekilde söyledim. Artık sakindim; zihnim berraklaşmıştı. Van’ın bana verdiği o tozun içinde ne olduğundan emin değildim ama uyumamı sağlayacak bir iksirden daha fazlası olduğunu sanıyordum. Aklımın başımda olduğunu, kendimi yeniden kontrol edebildiğimi hissediyordum. Gene de günün büyük kısmında kamptan uzak durup akşam saatlerinde dönmüştüm. Benimle birlikte yürüyen Nesbitt nispeten sessiz kalmasını bilmişti.</p>
<p>“İşlerin kontrolden çıkabileceğini düşündüğüm için yeteneğimi üzerinde kullandım,” dedi Celia. “Acemiler seni benim kadar tanımıyor. Bana zarar vereceğini düşünebilirlerdi. Ama sana güveniyorum Nathan.”</p>
<p>Zamanın içinde donduğu esnada Celia’nm yüzündeki ifadeyi hatırlıyordum. Her zamanki gibi dürüst olduğunu da biliyordum. Bir şeyleri hesaplıyormuş gibi sakin bir hali vardı.</p>
<p>Başımla kamp ateşinin diğer tarafında oturan acemileri gösterdim. “Herhalde herkesin kalbini söküp akşam yemeğinde yiyeceğimi sanıyorlardı.”</p>
<p>“Asıl soru, Annalise’i gördüğünde ne yapacağın.” “Ondan nefret ediyorum. Onun ölmesini istiyorum. Babamın öcünü almak istiyorum. Ama aynı zamanda onu yargılanırken görmek de istiyorum. Adalet istiyorum. Onun suçlu bulunmasını istiyorum. Cezalandırılmasını. Ağır bir şekilde cezalandırılmasını. Bence karnından vurulması ve ardından ağır, acı dolu bir ölüme terk edilmesi uygun olabilir.” “Ama onu gördüğün anda öldürmeye çalışmayacaksın, öyle mi?”</p>
<p>“Hayır, onu gördüğüm anda böyle bir şeye kalkışmayacağım. Ama suçlu bulunmazsa ya da hafif bir cezayla yakasını kurtarırsa... O zaman, bilemiyorum.” Başımı iki yana salladım. “Mahkemede suçlu bulunursa ona ne yapacaklar?”</p>
<p>“Sanırım hapse atılır. Herhalde yıllarca hapis cezası alır.” “O Marcus’u öldürdü. Ölmeli. Vurulmalı.” “Mahkemeden onun vurulmasına dair bir kararın çıkacağından şüpheliyim. Bunu sen yapmaya, adaleti kendin uygulamaya kalkışacak olursan seni tutuklamaktan başka seçeneğim kalmaz, ittifak bu şekilde çalışmak zorunda Nathan. Herkese adil davranmak durumundayız.” “Pekâlâ.” Celia’ya gülümsedim. “Ama böyle bir şey olursa öncelikle beni yakalaman gerekecek.”</p>
<p>“Umarım iş oraya gelmez.”</p>
<p>Celia’yla konuşmamız tamamlandığında hava kararmıştı. Gabriel’i hiçbir yerde göremedim. Nesbitt’e sorduğumda “Çadırına baksana,” dedi.</p>
<p>Gabriel’in çadırı olduğunu bile bilmiyordum. Nesbitt sıranın sonundaki çadırı gösterdiğinde, içinden gelen yeşil ışığı fark ettim.</p>
<p>Çadıra giderek parmaklarımı kanvasta tıkırdattım. “Gabriel?”</p>
<p>Yanıt gelmese de çadırda olduğunu gördüğümden başımı içeri uzattım. Çadırın içi, Gabriel’in baş ucuna koyduğu gecedumanı kasesinden yükselen yeşil dumanla dolmuştu. Yere attığı bir şiltenin üzerine uzanmış olan Gabriel’in yanında açık bir kitap vardı. Başını kaldırıp bakmadı.</p>
<p>“Selam,” dedim.</p>
<p>Bir şey demedi. Bana bakmıyordu.</p>
<p>“Umarım okuyormuş gibi yapıyor sundur,” dedim. “Ağzımı burnumu kırmaktan başka bir şey düşünemediğin için önündeki kitaba odaklanamadığını umuyorum.”</p>
<p>“Tam olarak ne istediğimden emin değilim ama çok kötü bir tahmin değil.”</p>
<p>Gabriel artık bana baktığından ciddi olduğunu görebiliyordum. Beni gerçekten dövmek istiyordu. Çadırın içine girip boynumu eğdim. Ama büyük bir çadır olmadığından dizlerimin üzerine çökmek zorunda kaldım.</p>
<p>“Bir şey mi istiyorsun?” Sesi zehir yüklüydü.</p>
<p>“Ah... Evet... Konuşmamız gerekiyor.”</p>
<p>“Ha! Bunu senden duymak komik. Ama nedense eğlenecek havada değilim.”</p>
<p>“Keşke bana Annalise’in yakalandığını düşündüğünü söyleseydin.”</p>
<p>“Keşke sen de bana Avcılara saldırılarından bahset-seydin.”</p>
<p>“Ama bahsettim.”</p>
<p>“Bana çok sonrasında ve zorunda kaldığında bazı şeylerden bahsettin. Yani artık daha fazla gizleyemeyeceğini anladığında.”</p>
<p>“Ama sen gene de benden Annalise konusunu sakladın. Avcılarla ilgili anlattıklarım belli ki seni hiç etkilememiş.”</p>
<p>“Beni etkilememiş mi? Kampımıza bu kadar yakın sekiz kişilik bir Avcı grubu? Greatorex’le acemilere bu kadar yakın bir grup?”</p>
<p>“Ama...”</p>
<p>“Seni öldürebilirlerdi. Yaralanabilirdin. Seni ararken muhtemelen ben de öldürülürdüm.”</p>
<p>“Ama ben...”</p>
<p>“Bitirmedim,” diyerek sözümü kesti. “Düşüncelerimi senden sakladığımı kabul ediyorum. Annalise’in yakalanmış olabileceğine dair şüphelerimden sana bahsetmedim. Çünkü seni korumak istiyordum. Ondan nefret ettiğimi en iyi sen biliyorsun. Onun geberdiğini görmek istediğimi de. Bir tarafım onu parçaladığını görmekten çok memnun olur. Ama bir diğer tarafım bunun yanlış olduğunu biliyor. Benim ya da onun için değil, senin için yanlış olduğunu. Şu anda aklın başında değil Nathan. Annalise’i öldürmeni ve sonrasında pişman olmanı istemiyorum. Yaptığım her şeyi senin için yaptım. Senin kendi düşüncelerini ve yaptıklarını benden saklamanın nedeni ise, kendin için istediğin şeylerdi. Her zamanki gibi yalnızca kendini düşünüyordun.”</p>
<p>Gabriel’le konuşma fikrim hiçbir işe yaramamıştı. “Bence artık gitmelisin,” dedi.</p>
<p>Kıpırdamadım. Gitmek istemiyordum. Halen onunla konuşmak istiyordum. Özür dilemem gerekiyordu. Bütün öğleden sonra ne söyleyeceğimi düşünmüştüm. Yalnızca bunu söyleyebilmem gerekiyordu.</p>
<p>Derin bir nefes alıp, alçak ve içten bir sesle “Gabriel, suratına tükürdüğüm için çok üzgünüm,” dedim.</p>
<p>Bir süre bana baktıktan sonra homurtuyla güldü. “Va-aay! Özür diliyorsun, ha?”</p>
<p>Pekâlâ, beklediğim böyle bir tepki değildi. “Öfkeliydim,” dedim. “Bunu yapmamam gerekirdi. Keşke yapma-saydım.”</p>
<p>“Hayır, suratıma tükürmemeliydin. Suratıma... Tü-kürmemeliydin. Evet, ben de öfkeliyim. Ve içten bir özür dilediğini düşünsem de, bu yeterli değil.”</p>
<p>“Ne yeterli olur?”</p>
<p>“Hiçbir şey. Yalnızca git buradan.” Kitabına döndü.</p>
<p>Bir süre konuşmadan durduk. Yumuşayacağını sanıyordum. Yumuşamak zorundaydı. Dediklerinde ciddi olamazdı. Oturmaya devam ettiğimi gördüğünde kitabını kapatıp bana baktı. “Halen burada mısın?” Sesinde düşmanca bir ton vardı.</p>
<p>“Gabriel, ben...”</p>
<p>“Nathan, sana çok, çok kızgınım. Gitmeni istiyorum.” Ciddi olduğunun farkındaydım.</p>
<p>Kalkıp çadırdan çıktım, kampı terk ettim ve yürümeye devam ettim.</p>
<p>Koşmaya başladım. Saatlerce koşabilirdim. Vücudumun kontrolü ele almasına izin verebilirdim.</p>
<p>Sonraki gün kamptan uzak durdum. Ve ertesi gün. Sonra birkaç gün daha. Bu zamanın çoğunu hayvan olarak geçirsem de, düşünebilmek için insan halime geri döndüğüm de oldu.</p>
<p>GabrieFin daha şimdiden benden korkmaya başladığından çekiniyordum. O da bundan çekiniyordu. Kara Cadılar’ın hikâyelerini, kişisel ilişkilerinin nasıl yolundan çıktığını ve çoğu zaman kanlı bir şekilde bittiğini düşündüm. Ve Gabriel’in bana nasıl baktığını, bana nasıl da kızgın olduğunu hatırladım.</p>
<p>Babamı düşündüm. Onun gibi güçlü olmak istiyordum. Marcus birçok açıdan onurlu ve tam anlamıyla dürüst biriydi. Marcus’un beni sevdiğini biliyordum. Ama aynı zamanda zalim, sert, dehşet verici de olabiliyordu. Mercury’nin günlüğündeki, Marcus’un Toro adındaki cadıyı öldürmesini anlattığı hikâyeyi hatırladım. Babama bunu sormamıştım. Ondan bunu duymak istememiştim çünkü Mercury’nin haklı olduğunu düşünüyordum. Marcus’un Toro’yu öldürmesinin tek nedeni Toro’nun onu gıcık etmesiydi. Onun için Toro’nun hayatıyla bir sineğin hayatı arasında zerre fark yoktu. Babamı sevsem de böyle biri olmak istemiyordum. İnsanların benden korkmasını istemiyordum.</p>
<p>Gabriel babama saygı duyuyordu. Ama aynı zamanda annemden aldığım Ak tarafıma da saygılıydı. Annemi tanımamıştım ve tanıdığım Ak Cadılar, hepsi de nazik ve düşünceli insanlar olan ninem, Deborah ve Arran’dı. Onlardan çok uzaklaştığımın farkındaydım ama bu yarımı kaybetmek istemiyordum.</p>
<p>Yarı Kod olmak istiyordum. Kara ve Ak olmak istiyordum. İki tarafın en iyi özelliklerini kendimde taşımak istiyordum.</p>
<p>Ve artık Gabriel’i görmek; ona kaybolmadığımı, kim olduğumu bildiğimi söylemek istiyordum. Üçüncü Kamp’a dönmek için yola çıktım. Kaç gündür kamptan uzakta olduğumdan emin değildim. Dört-beş gün olmuştu herhalde. Uzun bir yoldu. Hızlı koşmama rağmen hava şartları kötüleşti. Kar yağmaya başladı, dondurucu bir rüzgâr çıktı. Geri dönmem iki günümü aldı. Kampa yaklaşırken hava karanlıktı ve hafif de olsa kar yağışı devam ediyordu. Ama rüzgâr dinmişti.</p>
<p>Bitkin, kirli ve açtım ama tek istediğim Gabriel’i görmekti. Bu defa nöbetçiye doğru parolayı söyledim ve ağır adımlarla kampa girdim.</p>
<p>Gabriel’in çadırına doğru yürürken attığım her adımla endişem daha da arttı. Ya gene benimle konuşmak istemezse? Ya benden nefret ediyorsa?</p>
<p>Uzaktan çadırına baktığımda yeşil ışığı göremedim. Hissettiğim acıyla midem düğümlendi. Çadırın içine baktım. Gabriel yoktu. Uyku tulumu ya da kitabı bile yoktu. Beni yanma almadan ittifaktan ayrılmış olabilir miydi? Nesbitt’in nerede olduğunu merak ettim. O Gabriel’in nerede olduğunu bilirdi. Ama saat çok geçti, kar yağıyordu ve etrafta kimse yoktu. Midemin bulandığını hissettim. Bu defa fena sıçıp batırmıştım. Kampın ortasındaki ateşe doğru yürüdüm. Nesbitt belki orada olabilirdi. Ateşin yanında tek başına yatan biri vardı. Uyku tulumu karla kaplanmıştı. Gabriel olabilir miydi? O olduğunu düşünerek hızlandım. Yanılmaktan korkuyordum.</p>
<p>Gabriel’di. Uyuyordu.</p>
<p>Ayaklarının dibinde yere oturdum. Öylesine rahatlamıştım ki, hissettiğim gerginlikle karnıma saplanan acıyı yeni</p>
<p>fark ediyordum. Kar incecik taneler halinde yağıyordu. Korların üzerine birkaç odun atsam da ateş sönmek üzereydi. Hastalanmak üzere olduğumu hissediyordum. Uyanıp kıpırdanan Gabriel yattığı yerde doğruldu. Belki de uyumuyordu. Uyku tulumunu omuzlarına sardı ama bana yaklaşmadı. Aramızda bir metrelik filan bir boşluk vardı.</p>
<p>Ateşe bakarken ne diyeceğimi düşünmeye çalıştım. Belki bir kez daha özür dilerdim. Belki de halen burada, kampta olduğu için nasıl sevindiğimi söylerdim.</p>
<p>“Uzun zamandır yoktun,” dedi. “Kayıp mı oldun?” Benimle halen sert bir ses tonuyla konuştuğu için ağlamak istedim.</p>
<p>“Kaybolmadım, yaralıydım,” dedikten sonra ekledim. “Belki de kayboldum. Bilmiyorum.” Ona döndüm. “Ama senin yaralanmanı istemiyorum. Kimse tarafından yara-lanmamalısın. Özellikle de benim tarafımdan.”</p>
<p>“O halde bana yalan söyleme. Benden bir şeyler saklama.”</p>
<p>“Peki”</p>
<p>“Ve sakın bir daha suratıma tükürme.”</p>
<p>“Peki.” Bunların hiçbirini ona yapmayacaktım. Yapamazdım. Geçmişe dönüp yaptıklarımı düzeltemezdim ama bundan sonra doğru düzgün davranabilirdim. Bunu becerebilmeyi çok istiyordum.</p>
<p>“Seni sevdiğimi biliyorsun,” dedi Gabriel. “Halen seviyorum. Sonsuza dek seveceğim.”</p>
<p>“Yani... Affettin mi beni?”</p>
<p>“Öyle bir şey söylemedim.”</p>
<p>Bir süre, yeniden canlanan ateşi izledik. “Sen beni farklı şekillerde yaraladın Nathan.”</p>
<p>Ona bıçak çektiğim, küfürler ettiğim, çok kötü davrandığım anları düşündüm.</p>
<p>“ilk tanıştığımızda bana kendin hakkında her şeyi anlatmıştın,” diye devam etti. “Son zamanlarda ise neredeyse hiçbir şey anlatmıyorsun. Demek istediğim, gevezenin tekine dönüşmeni beklemiyorum ama bana arkadaşın olduğumu söylüyorsun. Arkadaşlarınla konuşmalısın.”</p>
<p>Bu doğruydu. Tanıştığımızda ona kendimi, hayatımı, her şeyi anlatmıştım.</p>
<p>Ona yaklaşarak “Pekâlâ,” dedim. “Ne hakkında konuşmamı istersin?”</p>
<p>“Bana kendinle ilgili önemli şeylerden bahset.”</p>
<p>“Ne gibi?” Babamı ya da görülerimi mi kastediyordu? “Bana Galler’den bahset. Bir gün seninle oraya gitmek istiyorum.”</p>
<p>Aynı anda hem gülmek hem ağlamak istedim. Ona bir yaz mevsiminde gittiğim, Galler’in dağlarındaki özel yerimi anlattım. Orada küçük bir göl vardı. Gölün ardındaki tepeye tırmanıp suya dalabiliyordum. Savaş bittiğinde onu oraya götüreceğimi söyledim. Bazen alevlere, geri kalan zamanda da Gabriel’e bakarken, bir daha asla onun canını yakmak istemediğimi biliyordum.</p>
</body>
</html>