<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>son</p>
<p>Artık burada yaşıyordum. Yalnızdım. Çok daha iyiydim. En azından Arran böyle diyordu ama ben o kadar emin değildim. Gabriel nehrin kıyısından yirmi metre kadar yukarıda, çayırın başladığı noktada yatıyordu. Burayı sevmişti. Güneye dönük, korunaklı bir noktaydı. Mezarı kazmaya çok zaman harcadım; derin bir mezar açtım. Ağırdı ama beklediğim kadar uzun boylu değildi. Onu mezarına itinayla götürmek için elimden geleni yapsam da, sürüklemek zorunda kaldığım da oldu. Gabriel sürüklenmemeliydi. Gabriel bir deliğin içinde olmamalıydı. Ona verdiğim yüzük halen parmağındaydı. Yüzük sonsuza dek onun olacaktı.</p>
<p>Bir süre onunla oturup neler olduğundan bahsettim. Yüksek sesle konuşmuyordum; bu bana tuhaf, gürültülü, doğal değilmiş gibi geliyordu. Bunun üzerine düşündüğümde bir süredir, belki de aylardır yüksek sesle konuşmadığımı fark ettim. Denediğimde sesim boğuk çıktı. Gabriel’e olan biten üzerine düşüncelerimden bahsettim. Bahsettiklerim çoğunlukla gökyüzünün mavi mi yoksa</p>
<p>gri mi olduğu, nehrin her geçen gün nasıl hızlandığı ya da daha berrak olduğu üzerineydi. Ona bir su sıçanıyla bir susamuru ailesi gördüğümü söyledim. Kendi hakkımda pek konuşmadım. O zaten beni tanıyordu. O her zaman beni benden daha iyi tanımıştı.</p>
<p>Bunu özledim. Beni tanımasını, bilmesini. Onunla ilgili her şeyi çok özledim. Bana bakışını, diğer insanlara bakışını, gülümseyişini, kahkahalarını, yürüyüşünü, duruşunu. Bana takılmasını, benimle dalga geçmesini. Şiir okuyuşunu. Konuşmasını. Ona yaklaşırken başını kaldırıp bana baktığını, beni gördüğünde gülümseyişini bir daha göremeyecektim. Bana iyi olup olmadığımı sorduğunu bir daha asla duyamayacaktım. Ona dokunamayacaktım. Bir daha bana sarılamayacak, beni öpemeye-cek, benimle konuşamayacak, beni güldüremeyecekti. Bu düşünceler benim için çok fazlaydı. Hayvana dönüştüm. En azından hayvan benliğimdeyken Gabriel’i ve insani olan her şeyi unutuyor; yalnızca yaşıyor, karnımı doyuruyor, nefes alıyordum. Ama sonunda en derinlerimden gelen bir dürtüyle gene insana dönüşmek, gene Gabriel’i düşünmek istiyordum. Çünkü ancak o zaman, bu yalnızca kafamın içinde olsa bile, onun bir yerlerde hayatta olduğunu hissedebiliyordum.</p>
<p>Kâbuslar geri döndü. Genellikle Jessica’yı görüyordum. Silahını önce bana doğrultuyor, ardından Gabriel’e çevirip onu vuruyordu. Bunu yapmaması için çığlıklar atarken uyanıyordum. Gabriel ölmesine rağmen, halen kâbuslarımda onun öldüğünü görüyordum. Bu her seferinde beni şoka sokuyordu.</p>
<p>Gabriel’e bunlardan bahsetmedim. Ona hayvana dö-</p>
<p>nüştüğüm, bir kartal olduğum zamanları anlattım. En iyisi buydu. Balık da olabiliyordum. Ama bu tuhaf bir his verdiğinden şu ana dek yalnızca iki kere yapmıştım, ikinci seferi yalnızca balık olmaktan korkmadığımı kendime kanıtlamak için yapmıştım ama belki de korkuyordum. Çünkü bunu bir daha yapmamıştım.</p>
<p>Buraya gelmemin üzerinden çok zaman geçti. Gabriel’in mezarı çimlerle kaplandı. Mezarının başında bir ağacın büyümesini istiyordum.</p>
<p>Meşe ya da fındık ağacı.</p>
<p>Bir keresinde, halen eğitimde olduğumuz Ittifak’ın ilk günlerinde, Greatorex’le fındık ağaçlarının arasına saklanmıştık. Acemilerin izlerimizi takip ederek bizi bulup saldırıya geçmesi gerekiyordu. Bunu yapmaları çok zaman aldı. Greatorex’le ağaçların arasında durup etrafımızı dinleyerek bekledik, iki sincap etrafımızdaki ağaçlarda koşturuyordu.</p>
<p>Sonunda acemilerden biri izimizi buldu. Yaklaştıklarını duyabiliyorduk. Yaptıkları işte iyi değillerdi. Acemiler neredeyse tepemize binmek üzereyken ve biz de saldırmaya hazırlanırken Greatorex, “Hazır mısın?” der gibi bana baktı. O anda sincaplardan biri bacağımdan omzuma tırmandı ve saçlarımı çekip ağaçlardan birine sıçradı. Bunu gören Greatorex kahkahalarla gülmeye başladı. Neredeyse yerimizi açık edecekti. Elbette acemileri alt ettik. Kampa geri dönerken Greatorex bana ağaç görünümü alıp alamayacağımı sordu. Şaka yapıyordu. “Bu konuda doğal bir yeteneğin var,” dedi.</p>
<p>Buna yanıt vermedim.</p>
<p>“Bu konuyu düşündüğünü görüyorum,” dedi. “Gerçekten de ağaca dönüşebilir misin?”</p>
<p>“Hayvanlara dönüşebiliyorum; bunu biliyorsun.”</p>
<p>“Ama ağaçlar da hayvanlar gibi canlı. Yani belki de...?” Gecelerin tamamında ve gündüzlerin büyük kısmında, avlanmadığım zamanlarda Gabriel’in mezarının üzerine uzanıyordum. Bazen ağaçların mutlu olup olmadığını, toprağın derinlerine inen köklerini, toprağın kendisini, hayatı düşünüyordum. Belki de en mutlusu ağaçlardı. Belki benim köklerim de toprağın derinlerine yayılıp Gabriel’i bulabilirdi. O zaman ben de mutlu olurdum. Bir şekilde onun vücudu da bana ulaşmanın bir yolunu bulabilir ve Gabriel’e ait olan bir şeyler benim içimde de olabilirdi. Kalbimden ve Gabriel’in elinden geçerek toprağa giren kazığı düşünüyordum. Kenetlendiğimiz o anlar mükemmeldi.</p>
<p>Ziyaretime geldiler. Arran’la Adele. Bana yiyecek (reçel, fıstık ezmesi, meyve) ve kıyafet (iki kot pantolon, iki tişört, bir de ceket) getirdiler. Ceket biraz büyüktü ama sorun değildi.</p>
<p>Arran iyi görünüyordu. Çok yakışıklı bir erkek olmuştu. Halen çok nazikti. Geldiklerinde, Arran sevdiğim gülümsemelerinden biriyle bana baktı ve sarılmak istiyormuş gibi yaklaştı. Bunun nedenini anlamasam da paniğe kapıldım. Arran buradayken paniğe kapılmamam gerekirdi. Neden bunu yaptığımı bilmiyordum. Gabriel öldüğünde Arran’m bana verdiği iksirleri düşündüm, iksir istemiyordum; Gabriel’i istiyordum. Elimin Fairborn’a kaydığını fark ettim. Arran olduğu yerde durdu; Adele’in kafası karışmış gibiydi. Onlara asla zarar vermezdim; bu</p>
<p>yalnızca kendiliğinden bir tepkiydi. Sakinleşmem gerektiğini biliyordum. Çoğu zaman sakindim.</p>
<p>Arran bana nerede yaşadığımı sordu. Bir önceki gelişinde de bunu sormuştu. Sanırım benim için endişeleniyordu.</p>
<p>inim Gabriel’in mezarına yakındı. Ne yağmurun ne de rüzgârın içeri giremeyeceği kadar sık çalılardan bir in yapmıştım kendime. Yağmur yağdığında içeride kalıp ateş yakıyordum ama çoğu gece dışarıda uyuyordum. Ateşi inin ikinci giriş-çıkış noktasına yakın bir yerde yakıyordum. Kaçmak için üç tünelim vardı. Biri kısa, diğer ikisi çok uzundu. Ana giriş-çıkış noktası ise daha genişti.</p>
<p>“Bize nerede yaşadığını söyler misin Nathan?” dedi Arran bir kez daha.</p>
<p>“Hayır.” Bu konunun kapanmasını istiyordum. Çekip gitmelerini istiyordum. Ama gitmediler. Bana kendi dünyalarında neler olduğunu anlattılar. Yeni kurulan Birleşik Cadı Meclisi, Ak, Kara ve Melezlerden oluşuyordu. Artık çok daha küçük bir örgüt olan yeni Avcı ittifakı, polis gücü gibi çalışıyordu. Faaliyetlerini Meclis’e raporlamak zorundaydılar. Avcı ittifakı Kara Cadılara da açıktı ama şu ana dek tek bir Kara Cadı bile katılmamıştı. Arran sonunda bir Kara Cadı’nın katılacağını düşünüyordu. Avcı Ittifakı’nda üç Melez vardı. Liderleriyse Greatorex’ti. Artık güney Fransa’da yaşayan Bob yeniden resim yapmaya başlamıştı. Nesbitt evlenmişti. Onlara hiçbir şey sormasam da bana anlattılar.</p>
<p>Araya uzun bir sessizlik girdi. Nesbitt’e sinirlendiğim ve Gabriel’in aramıza girdiği günü hatırladım. Fairborn elimdeydi ve Gabriel, Nesbitt’e gitmesini söylemişti. Bunun nerede gerçekleştiğinden emin değildim. Küçük bir kaledeydi sanırım. Gabriel yeteneğine geri kavuşmadan önceydi. Kendi yeteneğimi kontrol etmeyi öğrenmemden de önceydi. Saçlarımda kan ve hayvan parçaları vardı. Gabriel bana sokularak saçlarıma dokunmuştu.</p>
<p>“Annalise hakkında da haberlerimiz var,” dedi Arran.</p>
<p>Onu neredeyse unutmuştum. Bir şey demeden ağaçlara bakarak bekledim. Ağaçların rüzgârda sallanmasını ve güneşin sıcaklığını toplamalarını izledim.</p>
<p>“Evleniyor.”</p>
<p>Şaka yapıp yapmadığını anlamak için Arran’a baktım. “Adamın adı Ben. Bir fersiz.”</p>
<p>Annalise’in bu adamı ne kadar zamandır tanıdığını merak ettim. Ne kadar zamandır burada olduğumu bilmiyordum. Gabriel’in ölümünün üzerinden ne kadar zaman geçmişti? Ellerime bakıp ne kadar yaşlı göründüklerini düşündüm. Arran yaşlanmış görünmüyordu.</p>
<p>“Ben bir Amerikalı. New York’ta tanışmışlar. Annalise cezasını çektikten sonra oraya taşındı. Bir yıl hapiste kaldı.” Arran duraksadı. Bu ceza konusunda ne düşündüğümü merak ettiğini biliyordum. Ama nasıl bir ceza çektiği umrumda değildi. Annalise umrumda değildi. Arran devam etti. “Annalise bize önümüzdeki eylül ayında evleneceklerini söyledi. Hiçbirimiz katılmayacağız. Bir fersiz töreni olacak. Cadı yok.”</p>
<p>Ağaçlarla nehre bakarken, okuldan sonra Annalise’in gelmesini beklediğim kaya çıkıntısını hatırladım. Onunla evlenmeyi, hayatımın geri kalanını onunla geçirmeyi nasıl hayal ettiğimi, imkânsız olduğunu bilmeme rağmen bunu hayal etmenin beni nasıl mutlu ettiğini. Annalise’le birlikte burası gibi bir yerde yaşayacağımızı düşünüyordum. Bir nehrin kıyısında, burası gibi güzel bir yerde son-</p>
<p>suza dek mutlu olacaktık. Şimdiyse Annalise New York’ta bir fersizle yaşıyordu.</p>
<p>“New York’a gitmiştim,” dedim Arran’a. “Gabriel’le birlikte. Tren istasyonuna yürümüştük.” Gabriel’in beni bir ara sokağa sokup sarıldığını, öptüğünü hatırladım. İstasyonda treni beklerken bana ailesinden bahsetmişti. Onu dinlerken küçük şeker paketlerini parçalıyordum. Gergindim. Ledger’la buluşacağım için çok gergindim ve Gabriel bunun farkındaydı. Sessiz olduğumda elini elimin üzerinde hissedebiliyordum.</p>
<p>Arran kotunun cebinden bir kâğıt çıkardı. “Annalise bana düğünüyle ilgili bu mektubu gönderdi. Sana bahsetmem gereken başka bir şey var.”</p>
<p>Başımı kaldırıp Arran’a bakarak “Gabriel’le New York’a gitmiştim ” dedim. “Trene binmiştik.”</p>
<p>“Evet, bunu biliyorum Nathan. Ama seninle başka bir konuda konuşmam gerekiyor.” Arran bana yaklaştığında, elimi tutmak ya da onun gibi bir şey yapmak istediğini anlasam da kıpırdamadım. “Bence buradan gitmelisiniz,” dedim. “Çok geçmeden hava kararacak.”</p>
<p>“Nathan, Annalise’le ilgili bir şeyden bahsetmem gerekiyor.”</p>
<p>“Artık gitmelisiniz. Çok geçmeden hava kararacak. Sen yavaşsın. Karanlıkta yolunuzu bulamazsınız.” “Annalise’in bir bebeği oldu. Bir erkek.”</p>
<p>“Gitmelisiniz.”</p>
<p>“Babası sensin.”</p>
<p>“Arran lütfen.”</p>
<p>“Adı Edge.”</p>
<p>Başımı iki yana salladım. Edge, babamın ailesinin adıydı. Aynı zamanda, Annalise’le buluştuğumuz tepenin adı da Edge’di.</p>
<p>“Annalise hapisteyken bebeğini görmesine müsaade edilmedi. Ama bebeği artık onda. Oğluna senden bahsedeceğini söyledi. Oğlunun seni tanımasını istiyor.”</p>
<p>Annalise’in bunu yapacağını da, oğlumun beni tanımamasının daha iyi olacağını da biliyordum. Ama oğlumun yerinde olsaydım ben de babamı tanımak isterdim.</p>
<p>“Ona benden bahsedebilir,” dedim. “Ona öldürdüğüm ve canını yaktığım insanlardan bahsedebilir. Benim yüzümden kimlerin öldüğünü anlatabilir. Ama ona, büyükbabasının da kendi yüzünden öldüğünü anlatmalı. Onun yüzünden babamı öldürmek zorunda kaldığımı. Onun yüzünden tam olarak ne yapmam gerektiğini.”</p>
<p>Arran başını salladı. Bir süre konuşmadan oturduktan sonra “Altı ay sonra gene geleceğiz,” dedi. “Seni özlüyorum Nathan. Seni sürekli özlüyorum.”</p>
<p>Bana sarıldığında buna izin verdim. Ne Annalise’i ne de onunla ilgili herhangi bir şeyi düşünmek istiyordum. İstediğim, New York’taki istasyonda Gabriel’le olduğumuz zamanı, Gabriel’in parmaklarının ucuyla elimi nasıl okşadığını düşünmekti. Ne kadar nazik olduğunu hatırladım. Gözlerimi açtığımda hava kararmıştı. Arran’la Ade-le gitmişlerdi, izlerini takip ettim. Uzun bir yoldu ama sonunda onları gördüm. El ele tutuşmuş, yavaş adımlarla yürüyorlardı. Geride kaldım. Onlara görünmedim. Tek istediğim yolu bulduklarından emin olmaktı.</p>
<p>Arran’la Adele yılda iki kere beni görmeye geliyordu, ilkbaharda ve sonbaharda. Şu ana dek altı kez gelmişlerdi. Yan-</p>
<p>larında yiyecek, kıyafet ve çizim malzemeleri getiriyorlardı. Bana Birleşik Cadı Meclisi’nin nasıl çalıştığından, Meclis’e katılan Kara Cadılardan, sorunlarla nasıl başa çıkıldığından bahsediyorlardı. Oğlumla ilgili haberler de getiriyorlardı. Annalise, Arran’a mektuplar yazıyor, fotoğraflar gönderiyordu. Arran da fotoğrafları bana getiriyordu. Oğlumun, Edge’in bana benzediğini düşünüyordum. Aynı siyah saçlar ve koyu tene sahipti ama gözleri o kadar kara görünmüyordu. Fotoğraflarda her zaman gülümsüyordu; mutlu görünüyordu. Benimle tanıştığı takdirde bu gülümsemenin yüzünden silineceğini biliyordum. Marcus’u, çocukken onu görmeyi ne kadar istediğimi düşünüyordum. Ama ne zaman bunu düşünsem, onun kalbini yemek zorunda kaldığımı ve yaptığım diğer korkunç şeyleri hatırlıyordum. Oğlumun asla benim gibi hissetmesini istemiyordum.</p>
<p>Arran’la Adele’i görmeyi seviyordum. Sanırım artık onlarla doğru düzgün konuşmaya da başlamıştım. Arran çok daha iyi olduğumu söylese de, ben öyle hissetmiyordum. Yaşadığım her gün Gabriel’i özlüyordum. Gabriel’in bana ne dediğini hatırlıyordum. Yeteneğimi kullanmalıydım. Bunu yapmak iyi geliyordu. Çok sık hayvana dönüşüyordum. Vahşi bir köpek olarak aylar geçiriyor ve kendimi iyi hissediyordum. Son zamanlarda bir gün kadar sürelerle hayvana dönüşüyordum. Avlanıp karnımı doyuruyordum. Ama Gabriel’siz geçen her gün benim için ıstırap doluydu. Ledger’m bana dediği şeyi de hatırlıyordum. Toprağın bana yardımcı olabileceğini. Bunun doğru olduğunu biliyordum. Öz’e ulaşabileceğimi; bu Öz’ün toprakta ve bende olduğunu biliyordum. Ne yapmam gerektiğini biliyordum ama buna henüz zaman vardı.</p>
<p>* * *</p>
<p>Arran’m son ziyaretinin birkaç hafta sonrasında, başka bir ziyaretçim oldu. Aslında beni ziyarete gelmemişti. Birdenbire ortaya çıktı ve kendine lanet olası bir ahşap kulübe inşa etmeye başladı. Neyin peşinde olduğunu anında anladım. Ağaçları kesip, koca koca kütükleri buraya üzerinde geldiği devasa atla kulübeyi inşa edeceği yere taşıyordu. Onu taşıyacak atın elbette büyük olması gerekiyordu.</p>
<p>Uzaktan onu izlerken, kendisini izlediğimin farkında olup olmadığını merak ediyordum. Onu tanıdığım kadarıyla, ilk andan itibaren bunun farkında olduğunu sanıyordum. Halen aynı şekilde, cüssesine göre uçarcasına, adeta bir dansçı gibi hareket ediyordu.</p>
<p>Bir ay içinde kulübenin inşasında epey ilerledi. Büyük bir kulübe olmayacaktı ama zaten orada bir tek kendisi yaşayacaktı. Sanırım iki odalı bir kulübe olacaktı. Her akşam kulübesinin önünde bir şeyler pişiriyordu. Yanında bir sürü konservelenmiş ve paketler içinde yiyecek getirmişti. Galiba kulübe inşa etmek yeterince zamanını aldığından, bir de avlanmakla, balık tutmakla filan uğraşmak istemiyordu.</p>
<p>Onunla henüz konuşmadım. Onu görmeye gitmedim. Yarın ona bir, belki de iki tavşan götüreceğim.</p>
<p><span style="font-style:italic;">Yanlış ve doğru hakkmdaki fikirlerin ötesinde bir alan var, sizinle orada buluşacağım.</span></p>
<p><span style="font-style:italic;">Ruh, çimenlerin arasına uzandığında, dünyanın konuşmak için çok fazla dolu olduğunu</span></p>
<p><span style="font-style:italic;">göreceksiniz.</span></p>
<p><span style="font-style:italic;">Fikirler, dil, hatta birbirimiz kelimesi bile artık anlam taşımayacak.</span></p>
<p><a id="bookmark1"></a>Mevlânâ Celâleddîn-i Rûmî</p>
<p>Benim hiç çocuğum olmadı. Hiçbir zaman çocuk sahibi olmak istemedim. Ama Nathan benim oğlum olmasa da, onun sorumluluğunu üzerimde hissediyordum. Bunu her zaman hissedecektim. Hatta Nathan gerçek oğlum olsaydı bile bunu bu kadar hissedemeyebilirdim. Her zaman onun hocası ve gardiyanı olacaktım. Onu, Meclis yönetimini yeni liderine teslim ettiğim Londra’dan buraya geldikten birkaç gün sonra yakından gördüm. Onu görmeyeli üç yıl olmuştu. Değişmişti. Elbette büyümüştü ama bunun ötesinde, çok daha vahşi ve uzaktı. Onu ilk kez tanıdığım zamanları, nasıl bücür bir oğlan olduğunu hatırlıyordum. Ama bunca zaman içinde gözleri hiç değişmemişti. Halen aynı kara, tuhaf gözlere sahipti.</p>
<p>Beni burada ilk kez ziyaret ettiğinde yanında iki tavşan getirdi. Bana doğru gelirken tavşanları kaldırıp gösterdi. Tavşanları bana sunmaktan çok hava atıyordu sanki. Ben de onların pişirildiğinde daha çok işe yarayacaklarını söyledim. Tavşanları yere bıraktı, ateş yaktı ve inşaatı yarılanmış kulübenin önüne oturup hayvanların derilerini yüzmeye başladı. Yanımda getirdiğim soğan, havuç gibi sebzeleri de ekleyerek yahni yaptı. Yabani sa-rımsakla kekik de koydu. Tadı güzeldi. Onu kafeste tuttuğum zamanlarda pişirdiği ekmeği hatırladım. O ekmeğin tadı da çok iyiydi.</p>
<p>Çalışırken gömleğinin kollarını sıvadı. Yara izlerinin ne kadar kötü olduğunu neredeyse unutmuştum. Korkunç yara izleriyle çirkin, kara dövmeler. Yahni pişerken çalışmamı izledi. Ardından yemeğimizi yedik ve gitti. Bütün bu süre boyunca hiç konuşmadı.</p>
<p>Bu, geçen yılın ilkbaharında olmuştu. Artık yaz günlerini yaşıyorduk. Kulübenin inşası tamamlandı, içine bir ocakla yatak koydum. Ayda bir erzak alışverişine gidiyordum. Bu seferlerin birinde Nathan benden kâğıt ve kalem istedi. Arran’m kendisine çizim malzemeleri getirdiğini ama daha çok istediğini söyledi. Beni, kulübeyi, tavukları çizdi. Her gün birkaç resim yapıyordu. Buranın gündelik hayatını kayda geçiyormuş gibiydi. Benden resimlerini saklamamı istediğinde, ilk başta onları kulübede tutmamı istediğini düşündüm. Yağmurda ıslanmamaları için. Ama kastettiği bu değildi. “Bunlar oğlum Edge için,” dedi.</p>
<p>Daha önce oğlundan hiç bahsetmemişti. Onu görmek isteyip istemediğini sormaya çalıştığımda yalnızca “Yapamam,” demişti. O günlerde portreler çizmeye başladı. İlk başta beni çizdi. Ardından elbette Gabriel’i. Gabriel her zamanki gibi yakışıklıydı. Sonra bütün ailesini çizdi. Arran, Deborah, ninesi, hatta Jessica. Her bir portrenin üzerine, elinden gelen en dikkatli ve düzgün şekilde portre sahibinin adını ve alt köşeye “Edge için. Nathan’dan,” yazıyordu.</p>
<p>Artık elimde çok fazla portre birikti: Van, Nesbitt, Pilot, Bob, Ellen, Greatorex, Adele, hatta Mercury ve diğerleri. Hafızasından yaptığı bu portrelerin hepsi mükemmeldi. En sonunda Marcus’u çizdiğinde, bunun Nathan’ın yaşlı görünümü olduğunu düşündüm. Ama asla kendini çizmedi. Bir gün ona kendini çizmesini önerdiğimde, bunun yerine bir manzara resmi yaptı. Manzara resimlerinde her zaman daha zayıf olmuştu ama bu çok güzeldi. Buradaki nehri ve ötesindeki tepeleri çizdi. Ön planda çayır ve tek başına duran, küçük, boğumlu bir ağaç vardı.</p>
<p>Yaşadığı yeri uzaktan görmüş olsam da oraya hiç gitmedim. Beni orada istemediğini biliyordum. Tavuklardan yumurta aldığım bir gün, belki de bu yumurtalarla yaşadığı yere yaklaşmama müsaade edeceğini düşündüm ama ona doğru giderken dışarı çıkıp, evini koruyormuş gibi dikildi. Duruşundan, oraya, kendi alanına giremeyeceğimi anladım. “Yumurta!” diye bağırıp yumurtaları yere bıraktım. Ne yapmam gerektiğini kestiremediğim-den, Avcı olduğum zamanlarda yaptığım gibi eski tarz bir selam verdim. Bunu yıllardır yapmamıştım. Selamıma karşılık vermedi. Nathan bunu asla yapmazdı. Ama elini kaldırdı. Bu hareketinin, buraya geldiğimden beri bana kurduğu cümlelerin tamamından daha fazla şey anlattığını düşündüm.</p>
<p>Yaz gündönümünde bana geldi. Bu onun doğum günüydü. Tavuk yedik. Tavuğu kesip tüylerini yolarken her zaman olduğu kadar etkin bir şekilde çalıştı. Yemeğimizi yerken tavuklardan, yumurtalardan, yeni domuzlarımdan konuştuk. îki küçük Gloucester domuzum vardı. Bunlardan birini kış olmadan kesecektim. Nathan arılarımın olmasını önerdi. Ben de bunu düşünmüştüm ama ancak gelecek yıl yapabilirdim. îki kovan alacaktım.</p>
<p>Nathan’ın hangi günde olduğumuzu bildiğinden emin değildim. Bu yüzden yemeğin ardından çay demlerken ona ne diye bileceğimi düşündüm. Ama benden önce o konuştu. “Bugün en uzun gün. Benim doğum günüm.”</p>
<p>“Evet.”</p>
<p>“Yirmi iki yaşma girdim.” Çayından bir yudum aldı. “Bazen kendimi elli iki yaşındaymış gibi hissediyorum.”</p>
<p>Şaka yaptığını düşündüm. Bugüne dek olmadığı kadar mutlu görünüyordu. Hiç olmadığı kadar formda ve sağlıklıydı. İnceydi, kaslıydı, öldürücüydü.</p>
<p>“Bense elli iki yaşında biri olarak kendimi yirmi iki gibi hissediyorum,” dedim. Aslında kendimi kırk iki gibi hissediyordum. Sağlam bir kırk iki.</p>
<p>Bana o bakışını attı. Kahkaha atmak üzereymiş gibiyken ifadesiz bir suratla bana bakıyordu. “Çok heyecanlanma. Bence altmış iki gibi görünüyorsun,” dedi. Ardından iğneleyici gülümsemesiyle “Ben de her zamanki gibi aşırı ölçüde naziğim,” diye ekledi.</p>
<p>Gitmek için ayağa kalktığında “Biraz egzersiz yapmalısın,” dedi. “Koşuya çık, biraz şmav çek. Hoşuna gidebilir.”</p>
<p>“Sen de.”</p>
<p>Birkaç adım attıktan sonra durup bana döndü. “Ledger bana Öz’ün toprakta olduğunu düşündüğünü söylemişti. Bence haklı. Ama Öz aynı zamanda bizim içimizde, ikisini bağlantılandırdığımızda Öz’e ve bu Öz’e bağlı olan herkese ulaşabiliriz.” Ardından çok alçak sesle “Kaybolmadım, yaralıydım,” gibi bir şey söyledi.</p>
<p>Ertesi sabah onu görmedim. Gece ve sonraki gün de. Arada bir günlerce ortalıktan kaybolduğundan, bunu kafaya takmadım. Ama bir hafta geçtiğinde, ne olur ne olmaz diye bir bakayım dedim. Gerçi ne olup ne olamayacağından da emin değildim, ininin arkasında kalan çimenlik bayıra gittim. Daha önce burada hiç bulunmamıştım. Manzara mükemmeldi. Nehrin kıvrıldığı kesirm-de çok yüksek olmayan tepeler vardı. Yeşilin sayısız tonu arasında, nehrin, ağaçların ve kuşların sesleri çok netti. Burası resminde çizdiği yerdi. O anda ağacı gördüm ve ne yaptığını anladım.</p>
<p>Artık her gün oraya gidip, eskiden olduğu gibi yüksek sesle ona bir şeyler okuyorum. Son zamanlarda şiirleri tercih ediyorum. Fındık ağacının altındaki çimenlere oturuyorum. Bu, diğerlerinden farklı ve ayrı bir ağaç. Çok yaşlı ya da çok uzun değil. Ama korkunç yara izlerine sahip.</p>
<p><a id="bookmark2"></a><span style="font-weight:bold;">SON-</span></p>
<p><a id="bookmark3"></a>teşekkürler</p>
<p><span style="font-style:italic;">Bela</span> üçlemesinin son kitabı olan <span style="font-style:italic;">Kayıp</span>'m sonundaki bu sözcükleri yazdığıma inanmakta güçlük çekiyorum. <span style="font-style:italic;">Bela’y</span>ı yazmaya başladığımda, yazdıklarımın yayınlanma olasılığı öylesine düşüktü ki, ne yaptığımdan aileme ve arkadaşlarıma bahsetmenin düşüncesi bile saçma görünmüştü. Şimdiyse, üçlemenin son kitabı baskıya girmek üzere ve aradan hiç zaman geçmemiş gibi. Teşekkür etmem gereken çok kişi var ve burada ancak birkaç kişinin adına yer verebileceğimden, bütün bu insanlara yüz yüze konuşarak teşekkür etmeye çalışacağım. Yazınsal tavsiyelerden yüreklendirici Twitter mesajlarına, insanlardan çok farklı şekillerde destek aldım ve bunların hepsi için müteşekkirim.</p>
<p><span style="font-style:italic;">Bela</span> üçlemesinin en başından sonuna dek harika insanların oluşturduğu bir ekibin desteğini aldım. Bu insanlar beni yüreklendirdiler, tavsiyelerde bulundular. Her zaman çok soğukkanlı ve sakin biri olan, RCW’den Claire Wilson; anlayışlı editörüm Ben Horslen ve Pen-guin Random House İngiltere’deki bütün ekip; ABD’deki</p>
<p>editörlerim Ken Wright ve Leila Sales; ve ABD Viking’de-ki herkes. Ayrıca, dünyanın her yerindeki editörler, çevirmenler ve yayıncılar. Hepinize çok teşekkürler.</p>
<p>Üçlemenin nefis kapaklarını yaratan bütün tasarımcılara (özellikle de <span style="font-style:italic;">Kayıp</span>*m kapak tasarımı için Faceout Studio’dan Tim Green ve Deborah Kaplan, Dani Delaney, Jacqui McDonough’a) teşekkür etmeliyim.</p>
<p>Dünyanın dört bir yanındaki <span style="font-style:italic;">Bela</span> takipçilerine teşekkürler; <span style="font-style:italic;">Bela</span> dünyasına gösterdiğiniz sevgi harikaydı. Adele’in yeteneğinin, teninin geçici olarak metale dönüşmesi olabileceğini tavsiye eden Damien Glynn’e (Twitter: @damog7) ve önerileri için diğer herkese çok teşekkürler.</p>
<p>Son olarak, bilgisayarın başına geçtiğimde bana katlanan Indy’ye teşekkürler.</p>
<p>Mevlânâ Celâleddîn-i Rûmî’nin şiiri, Coleman Barks tarafından çevrilen <span style="font-style:italic;">The Essential Rumi</span> kitabından alınmıştır.</p>
<p>Ledger’m “Doğru diye bir şey yoktur, yalnızca bakış açısı vardır,” cümlesi Flaubert’ten alıntılanmış gibi görünse de, Nietzsche’nin “Doğru diye bir şey yoktur, yalnızca algı vardır,” sözünün biraz değiştirilmiş halidir.</p>
<p>“Şeytani güçlerin zafere ulaşmasının tek yolu, iyilerin hiçbir şey yapmamasıdır,” alıntısı Edmund Burke’e aittir.</p>
<p><span style="font-style:italic;">Bela’nm</span> dünyasını yazmaktan çok keyif aldım. Son dört yıldır Nathan hayatımın büyük bir parçasını oluşturdu ve muhtemelen bundan sonra da öyle olacak. Ama şu an için, başka bir şey hakkında yazmaya başlayacağım.</p>
</body>
</html>