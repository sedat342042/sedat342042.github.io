<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta http-equiv="content-type" content="text/html; charset=UTF-8"/><title></title><link rel="stylesheet" href="main.css" type="text/css"/>
</head>
<body>
<p><a id="bookmark0"></a>altın</p>
<p>Tan vaktinden biraz önce uyandım. Hava yavaşça aydınlanmaya başlarken Gabriel yanımda uyuyordu. Kamp halen sessizdi. Ateşi canlandırdım. Kemiklerimin ürperdiğini ve gözlerimin önündeki her şeyin gri bir ton kazandığını fark ettiğimde, yulaf lapası çıkacak kahvaltıyı gerçekten de beklemeye başlamıştım. Bir kez daha görü görecektim.</p>
<p>Orman, gökyüzüne hâkim olan altın renkli parıltıyla parlıyormuş gibi görünüyordu. Ağır adımlarla ağaçların arasında yürüyordum. Yeni doğmuş ve dünyayı ilk kez görüyormuş gibi hissediyordum. Etrafımı saran hava canlı gibiydi. Her şey büyüleyiciydi. Her şey çok güzeldi. Her detay beni hayrete düşürüyordu. Detaylar çoğalarak devam ediyordu. Renkler, şekiller, sesler, sıcaklık, hava... Arkama döndüğümde Gabriel’i gördüm. O da çok güzeldi. Yanına gelmem için bana el salladı. Elindeki tabancanın namlusu yere dönüktü. Gabriel’in ilerisinde kaybolan karanlık figür Nesbitt’ti. Güzel çayıra, ağaçlara, güneşe bir</p>
<p>kez daha baktıktan sonra yeniden Gabriel’e döndüm. Birdenbire kendimi havada, geriye doğru uçarken buldum. Ve dünya gürültülü, acı dolu, kaos içinde bir yere dönüştü. Yere düşüp de başımı kaldırdığımda, önce gökyüzünü, ardından GabriePin yüzünü gördüm. Karnımdaki yakıcı acı kalbime doğru ilerliyordu. Bu beni öldürüyordu. Bunu biliyordum.</p>
<p>Ölüyordum.</p>
<p><a id="bookmark1"></a>birinci kamp</p>
<p>Gabriel, Nesbitt, Celia, Adele, Kirsty ve Donna’yla birlikte Birinci Kamp’a gitmek üzere yola çıktık. Celia, Adele’i kişisel asistanı olarak almış gibi görünüyordu. Donna ise, Van’ın gerçeklik iksirini yapması ve böylelikle kızın doğruyu söyleyip söylemediğinin anlaşılması için Birinci Kamp’a götürülüyordu. Donna’nın elleri bağlı değildi ama Kirsty kızın yanından ayrılmıyordu. Kirsty’nin, cüsse olarak iki kat büyük olduğu Donna’yla ilgilenebileceğine şüphem yoktu. Gerçi Donna’nın kaçmayı filan deneyeceğini hiç sanmıyordum.</p>
<p>Birinci Kamp’a ulaşmak için iki ayrı geçitten geçecektik. Bu iki geçit arasında biraz koşmamız gerekecekti. Gene de birkaç saat içinde Annalise’i görecektim. Sabırsızlık dışında ne hissettiğimden emin değildim.</p>
<p>Birinci geçitte, sağ eliyle sol elimi tutan Gabriel’le parmaklarımızı kenetlerken, Gabriel’in sol elini tutan Celia bizi geçide yönlendirdi. Gabriel içeri çekilirken derin bir nefes aldım. Gabriel’in arkasından geçide girip karanlıkta süzülürken nefesimi bıraktım. Geçit öylesine kısaydı ki,</p>
<p>içine girer girmez sonunda beliren ışığı gördüm. Kendimizi geçidin diğer ucundaki ormanın zemininde bulduk. Diğerleri de geldiğinde Celia yeniden önümüzde yürümeye başladı. Tempomuz tercih edeceğimden daha yavaştı ama kısa süre içinde ritmimizi bulduk. Orman yerini çayırlık açık alanlara bıraktı. Zemin karla kaplıydı.</p>
<p>“Bir sonraki geçide ne kadar var?” diye sordum Celia’ya. “Nehrin bir mil kadar ilerisinde.”</p>
<p>Tam nehre ne kadar mesafe olduğunu soracakken zemin birdenbire eğim kazandı ve kendimizi buz gibi soğuk suyun içinde bulduk. Akıntı güçlüydü. Nehrin diğer yakasındaki ağaçların arasına çıktığımızda dizlerimize dek ıslanmıştık.</p>
<p>Bir sonraki geçitte herkesi içeri yönlendiren Celia beni en arkada tuttu. “Nathan, bekle. Seninle birlikte gireceğiz.” Diğerleri geçtiğinde “Annalise’i gördüğünde ne yapacağına dair net olman gerekiyor,” dedi Celia. “Endişelenme. Netim.”</p>
<p>“Peki ne konuda netsin?”</p>
<p>“Dedim ya. Onu yargılanırken görmek istiyorum.” Celia bir süre beni inceledi. “Akimda dönenlerin tamamı bu mu gerçekten?”</p>
<p>“Mahkeme adil olduğu sürece onu öldürmeyeceğim. Ama onu bırakırlarsa, o zaman... Adaleti ben sağlayacağım.”</p>
<p>“Peki mahkeme Annalise’in hapse atılmasına karar verirse?”</p>
<p>“Gerçekten aklımda ne olduğunu mu öğrenmek istiyorsun Celia? Ne yapacağımı bilmiyorum. Ama onu serbest bırakırlarsa bir şey yapacağıma emin olabilirsin.”</p>
<p>&quot;Serbest kalmayacak. Sistem doğru düzgün çalıştığı takdirde bu olamaz.”</p>
<p>Bir eliyle ceketimi tutan Celia, diğer elini geçidin içine soktu.</p>
<p>Geçidin diğer tarafında yağmur çiseliyordu. “Nathan, yakınımda kal. On beş dakikalık koşunun ardından kampta olacağız,” dedi Celia. Kolumu bırakması için “Tamam,” dememi bekledi. Ve hızla koşmaya başladı.</p>
<p>Kısa süre sonra Annalise’i görecektim. Onu görmek istiyordum. Zincirlenmiş olduğunu umuyordum. Gözlerimi üzerine diktiğimi görmesini istiyordum.</p>
<p>Celia önce yavaşlayıp, ardından durduğunda Birinci Kamp’a ulaşmak üzere olduğumuzu düşündüm. Ama etrafına bakan Celia’nm duruşundan ve temkinli hareketlerinden bir sorun olduğunu anladım.</p>
<p>“Ne oldu?”</p>
<p>“Burada bir nöbetçi olmalıydı.”</p>
<p>Diğerleri de yanımıza geldi. “Ne oluyor?” diye sordu Nesbitt.</p>
<p>“Emin değilim,” dedi Celia. “Kamp dört yüz metre ileride. Nathan, görünmez olup kampı kontrol eder misin? Nesbitt, Gabriel... Siz de sol taraftan kampın çevresini dolaşın. Ben de AdeleTe sağdan gideceğim. Kirsty, sen Donna’yla bekle. Beş dakika sonra burada buluşuruz.”</p>
<p>Görünmez olup dikkatli bir şekilde yürümeye başladım. Yüz metre kadar ilerledikten sonra belli belirsiz bir tıslama duydum. Bu, cep telefonlarının neden olduğu sesti. Ittifak’taki hiç kimse cep telefonu kullanmazdı. Siktir!</p>
<p>Yavaşça yürümeye devam ettim, ilerledikçe tıslama</p>
<p>güçlenmeye başladı. Kampla aramızda iki yüz metre kalmıştı. İleride Avcılar olmalıydı ama onlara dair hiçbir işaret göremiyordum. Kafamdaki tıslama dışında her şey hareketsiz ve sessizdi.</p>
<p>Siktir! Biraz fazla hareketsiz ve sessizdi.</p>
<p>Koşarak Donna’yla Kirsty’nin yanma döndüm. Gabriel de oradaydı ama diğerleri henüz dönmemişti. “Tıslama duyuyorum,” dedim Gabriel’e. “Avcılar burada ama kaç kişi olduklarını bilemiyorum. Kampın diğer tarafında saldırıya hazırlanıyor olabilirler. Kamptakileri uyarmalıyım. Celia’ya söylersin.”</p>
<p>“Hayır, Nathan. Bekle.”</p>
<p>Ama çoktan görünmez olup koşmaya başlamıştım bile. Hızla koşarken her şeyi dinleyip, her yere bakmaya çalışıyordum. Tek bir Avcı bile göremedim. Kampın sınırında yavaşladım. Birinci Kamp açık bir alanda değildi; çadırlar ağaçların arasına kurulmuştu. Hiç insan sesi yoktu. Kuş sesi ya da başka bir ses de yoktu. Kafamın içindeki cep telefonlarının neden olduğu tıslama dışında hiçbir şey duymuyordum. Ama Avcılar uzaklaşmaya başlamış gibi, tıslama gittikçe azalıyordu.</p>
<p>Etrafımı tarayarak ağır adımlarla çadırlara yaklaştım.</p>
<p>Ve birini gördüm. Kocaman açılmış gözlerini üzerime dikmişti. Ama boş bakıyordu. Biraz daha yaklaştığımda gözlerinde dönen parıltılar olmadığını fark ettim. Gerçi öldüğünü anlamam için bunu görmeme gerek yoktu. Kıpırtısız yatışından belliydi. Kafasından vurulmuştu. Kafatasının arkasına isabet etmiş kurşunun girdiği yeri görmek için onu çevirmem gerekti. Üzerine sinekler üşüş-müştü. Yüzüne bakarken onu daha önce görüp görmediğimi hatırlamaya çalıştım. Emin olamıyordum. Ama Avcı değil, îttifak’tan biriydi.</p>
<p>Yavaşça ve sessizce çadırlardan birine yaklaştım. Halen görünmez olsam da riske girmek istemiyordum.</p>
<p>Bu bir erzak çadırı olmalıydı. Parçalanarak devrilmiş çadırın etrafına konserveler, kutular, battaniyeler saçılmıştı. O anda tanıdığım birini gördüm. Bedeninin yarısı çadırın kanvasının altında kalmıştı. Gus. Göğsünde bir kurşun yarası vardı. Üzerinde karıncalar geziyordu.</p>
<p>Bir sonraki çadırda başka bir ceset gördüm.</p>
<p>Ve bir tane daha.</p>
<p>Her yerde cesetler vardı.</p>
<p>Kalp atışım hızlanmıştı. Burada her ne olduysa yakın zamanda olmuştu. Çok kısa süre önce değildi belki ama bu sabah olmuştu.</p>
<p>Sabah olmasına rağmen halen tıslamayı duyabiliyor-sam... Avcılar şu anda buradan uzaklaşıyordu. Ama acele etmiyorlardı. Geldiğimizden haberleri yoktu. Belki onları takip edebilirdik.</p>
<p>Kampın içinde dolaşarak tıslamanın nereden geldiğini anlamaya çalıştım. Ahşap bir kulübe gördüm. Tutsak burada tutuluyor olabilir miydi? Yavaş ve temkinli adımlarla yaklaştım. Kapı kırılmıştı. Annalise burada mıydı?</p>
<p>Başımı içeri uzattım.</p>
<p>İçeride zincirlerden başka bir şey yoktu. Zincirlerin kilitleri açılmıştı. Annalise burada tutuluyordu herhalde. Görünmez olup kaçmış mıydı? Avcıların onu götürmüş olması daha muhtemeldi.</p>
<p>Ayak seslerini duyup arkama döndüğümde koşarak kampın içinden geçen Nesbitt’i gördüm. Çıkardığı gürül-</p>
<p>tüye aldırmadığı belliydi. Paniğe kapılmış görünüyordu. Arkasında, daha uzakta Gabriel’le diğerlerini gördüm. Ağaçların arasına yayılmışlardı.</p>
<p>Görünür duruma geçerek “Sanırım Avcılar kısa süre önce ayrılmış,” dedim Nesbitt’e.</p>
<p>“Van’ı gördün mü?”</p>
<p>“Hayır.”</p>
<p>“O...”</p>
<p>Nesbitt’in arkasına bir patlama oldu. Nesbitt yerde siper alırken, Kirsty’nin havada savrulduğunu gördüm. Kızın bedeni birkaç metre yükseldikten sonra sert bir şekilde zemine çarptı.</p>
<p>Ben de yere eğildim.</p>
<p>Patlama sesi dinerken Avcıları görmek için etrafıma baktım. Sesleri dinledim. Hiçbir şey yoktu.</p>
<p>“Bubi tuzakları! Hiçbir şeye dokunmayın!” diye bağırdı Celia.</p>
<p>Kirsty’nin cansız bedeninin birkaç adım ilerisinde duran Donna bana baktı. Yüzünün rengi atmıştı. Yanlarına gelen Gabriel yere eğildi. “Kirsty öldü!’” diye bağırdı Celia’ya doğru.</p>
<p>Nesbitt yeniden harekete geçmişti. Burada zemin çıplaktı ve çok fazla ayak izi vardı. Bunlar Avcı çizmelerinin bıraktığı izlerdi.</p>
<p>Nesbitt’in peşinden kamptan çıkıp ağaçların arasına girdim “Kaç kişiler?” diye sordum.</p>
<p>“Kalabalıklar. Yirmi kişi. Belki daha da çok.” Nesbitt’in sesi titriyordu. “Yanlarında birini sürüklüyorlar,” dedi. “Belki iki kişiyi birden. Bunlar tutsak aldıkları kişiler olmalı. Belki de yaralanmış Avcılardır.”</p>
<p>Ağaçların arasında ilerleyerek kamptan uzaklaştık. Koşar adım giden Nesbitt, bir süre sonra yavaşladı ve ardından olduğu yerde durdu. Acıyla inlediğini duydum.</p>
<p>Nesbitt’i geçerek yerde yatan kişiye doğru yürüdüm. Saçları yağmur damlalarıyla parıldıyordu. Gözleri açıktı. Safir mavi renk halen yoğunluğunu korusa da, parıltılar yok olmuştu. Teni solgundu. Karnı kanla kaplıydı.</p>
<p>“Van!”</p>
<p>Öne doğru sendelediğini gördüğüm Nesbitt’i yakaladım. Van’a daha fazla yaklaşmasını istemiyordum.</p>
<p>Elinde sigara tablasını tutuyordu. Nesbitt’in tablayı almak istediğini fark ettiğimde “Ona dokunma,” dedim. “Bubi tuzağı olabilir.”</p>
<p>Nesbitt, Van’ın yanında dizlerinin üzerine çöktü.</p>
<p>Artık tıslama duyamıyordum. Avcılar gidiyordu. Ama halen çok uzaklaşmış olamazlardı.</p>
<p>“Nesbitt, Annalise’in onların elinde olduğunu sanıyorum. Devam edersek onları yakalayabiliriz.”</p>
<p>Nesbitt’in belli belirsiz inlemesi, ayağa kalkarken yükselerek bir kükremeye dönüştü. Hızla koşmaya başladı; öfkesi onu ele geçirmişti. Soluksuz kalıp zorlandığını görsem de koşmaya devam ettik. Küçük bir ırmağa ulaştığımızda Nesbitt artık soluk soluğa kalmıştı ve hırlıyordu. Gene de hiç durmadan ırmağı geçti ve karşı yakadaki, ince ağaçlarla kaplı yamacı tırmanmaya başladı. En sonunda fundalıklarla kaplı açık bir alana çıktığımızda durdu. Hırlayarak nefes alırken ağladığını fark ettim.</p>
<p>“Bu yönden,” dedi.</p>
<p>Hızla ilerlerken Nesbitt arkamda kaldı. Saldırıya geçtikleri ya da tehlike altında olduklarını düşündükleri za-</p>
<p>manlar haricinde Avcıların görünmez olacağını sanmadığımdan, kısa süre içinde onları görebilmeyi umuyordum. Nefeslerim ağır, kontrollüydü. Bir başka yamacı tırmanmaya başladık. Kolay değildi ama arayı kapatıyorduk. Ama Nesbitt epey geride kalmıştı.</p>
<p>Bir kez daha tıslamayı duydum.</p>
<p>Ve bir sonraki yamacın tepesinde onları gördüm. Uzakta siyah benekler. Çıplak kayaların önünde sıraya dizilmişlerdi. Kalabalıklardı. Bir geçitten geçmek üzereydiler.</p>
<p>Görünmez oldum ve elimden geldiğince hızlı koşmaya başladım. Hiçbir şey düşünmüyor; yalnızca koşuyordum. Gözlerim, ben arayı kapattıkça geçidin içinde kaybolduklarından sayıları azalan Avcılara kilitlenmişti.</p>
<p>Artık onları net bir şekilde görebiliyordum. Dokuz kişiydiler. Yedi oldular. Biri haricinde hepsi karalara bürünmüştü: Annalise!</p>
<p>Bütün gücümle koşuyordum. Soluk soluğaydım. Bacaklarımda yakıcı bir acı vardı.</p>
<p>Annalise’e bakıyordum. Ama bir başka Avcı’nın ardından Annalise de geçidin içinde yok oldu.</p>
<p>Dört kişi kalmışlardı... Üç... İki...</p>
<p>Bir.</p>
<p>Sonda kalan kişiyi tanıdım. Jessica’ydı bu. Ama onu ellerimden yollayacağım şimşeklerle vuramayacağım kadar uzaktaydı. Benden tarafa baksa da beni göremedi. Halen görünmezdim. Ve Jessica da geçidin içinde yok oldu.</p>
<p>Jessica’nın az önce önünde durduğu kayanın içindeki yarığa diktim gözlerimi. Bacaklarım pes etmek üzere olmasına rağmen koşmaya devam ettim. Ve kayaya ulaşarak geçidi hissedebilmek için elimi uzattım.</p>
<p>Hiçbir şey hissetmedim.</p>
<p>Bir daha denedim. Hiçbir şey.</p>
<p>Bir daha denedim.</p>
<p>Bir daha.</p>
<p>Tam olarak nerede olduklarını bildiğinizde bile geçitleri bulmak kolay değildi. Ve aradan çok zaman geçmişti. Büyük ihtimalle çoktan geçidi kapatmışlardı. Ama denemeye devam ettim. Elimi havada gezdirip durdum.</p>
<p>Onlara çok yaklaşmıştım. Annalise’e çok yaklaşmıştım.</p>
<p>“Siktir! Siktir!”</p>
<p>Bir daha, bir daha denedim.</p>
<p>Nesbitt arkamda yere çöktü. Zorlukla nefes alıyordu.</p>
<p>Enselerinde olmamız hiçbir şey ifade etmiyordu. Geçit kapanmıştı.</p>
<p>Gitmişlerdi.</p>
<p><a id="bookmark2"></a>her saniye çok değerli</p>
<p>Nesbitt’le kampa geri dönerken sağanak yağmur başladı. Kampa girdiğimizde Celia’yla Adele’in temkinli adımlarla etrafta dolandıklarını gördüm. Donna çadırlardan birinin önünde duruyordu. Çok üzgün görünüyordu. Herkes sessizdi. Karşı karşıya kaldıkları ölümü ve yıkımı hazmetmeye çalışıyorlardı. Zemin çamurla kaplanmıştı. Kirsty’nin cesedine doğru yürüdüm. Gabriel ceketiyle kızın vücudunun üst kısmını örtmüştü. Kanla kaplanmış bacaklarından biri korkunç bir şekilde bükülmüştü.</p>
<p>Gabriel bir ağacın altına sığınmıştı. “Van da ölmüş,” dedim.</p>
<p>“Evet. Ama onu yerinden oynatamayız. Onu gömeme-yiz. Üzerine battaniye bile örtemeyiz. Çünkü bubi tuzağı olabilir.” Başını kaldırıp bana baktı. “İnsanlar bunu nasıl yapabiliyor?”</p>
<p>Uykularında öldürdüğüm Avcıları düşündüm. “Bilmiyorum.”</p>
<p>Ama biliyordum. Vahşiliğin ne demek olduğunu çok iyi biliyordum. Gabriel de bu tür şeyler yapmıştı. O anda.</p>
<p>Gabriel’in de aynı şeyi düşündüğünü anladım. Bunu daha önce yapmıştık. Bunu daha önce yapmıştı. Arkamızda on ya da yirmi Avcı cesedi bıraktığımız olmuştu.</p>
<p>“Peki Annalise?” diye sordu Gabriel.</p>
<p>“Hayatta. Uzaktan gördüm. Onu tutsak olarak almışlar.”</p>
<p>“Ya da onu yalnızca buradan aldılar,” dedi Gabriel.</p>
<p>Gabriel haklıydı. Annalise ya zincirlenip işkenceden geçirilecek ya da övgülerle baş tacı edilecekti. Bir tutsak ya da kahraman. Ama ondan ne kadar nefret edersem edeyim, halen Soul’un casusu olduğuna inanmıyordum.</p>
<p>“Gidelim artık. Ayrılalım. Şimdi. Bizi burada tutan hiçbir şey yok,” dedi Gabriel.</p>
<p>Mantıklı olan, îttifak’ı bırakarak kendi yolumuza gitmekti. Ama nereye gidebileceğimi bilmiyordum. Bir nehrin kıyısında, sessiz bir yerde yaşamayı çok istesem de, Soul öldürmeye ve işkencelerine devam ederken bunu yapabilmem mümkün görünmüyordu. Burada Annalise’ten daha fazlası geçerliydi; bu Soul’la, onun zulüm ve dehşet düzeniyle ilgiliydi.</p>
<p>Yanımıza gelen Celia bana ne gördüğümü sordu. Ona Annalise’le Avcılara ne kadar yaklaştığımızdan bahsettim. “Sizi gördüler mi?”</p>
<p>“Hayır, görünmezdim. Ama Nesbitt değildi. Onu görmüş olabilirler. Gerçi gördüklerini sanmıyorum ama...” Celia yüzünü ovarak etrafına baktı. “Geri dönmeyi planladıklarını düşünmüyorum. Öyle olsaydı geçidi ka-patmazlardı. Ama Nesbitt’i gördülerse ya da patlamayı duydularsa... Bir an önce uzaklaşmalıyız. Burada yapabileceğimiz hiçbir şey yok.”</p>
<p>Gabriel’le birlikte Nesbitt’i bulduk. Van’ın cesedinin</p>
<p>yanına oturmuştu. Van’ın diğer tarafında yere çöküp Nesbitt’e baktım. Ağladığını düşünüyordum ama yüzünde gözyaşı yoktu. Yağmur yüzünden asıl Van ağlıyormuş gibi görünüyordu.</p>
<p>Van’ı Cenevre’deki evde ilk kez gördüğüm ve erkek sandığım anı hatırladım. Her zaman çok güzeldi. Çarpıcı, hatta bazen kelimenin tam manasıyla nefes kesiciydi. Çok akıllı, zekiydi. Gabriel’in fersiz bedeninden kurtulması için kullandığı kazıklarla iksirleri düşündüm. Bütün o süreç boyunca nasıl da soğukkanlı olduğunu. Ardından Pilot, Mercury ve Annalise’le de öyleydi. Her zaman soğukkanlılığını korumuş ve ne yapması gerektiğini hesaplamıştı. Ama aynı zamanda bilge ve eğlenceli biriydi. Şimdiyse hiçbir şeydi. Yattığı yerde kuşlar gözlerini oyacak, böcekler etini kemirecekti. İttifak bir başka önemli üyesini kaybetmişti. Bir Kara Cadı daha ölmüştü. İttifak ve dünya, çok fazla gücü olan bir cadı daha kaybetmişti. Elimizde çamurun içinde yatan bir ceset kalmıştı. Bunun için suçlanacak tek kişi Soul’du. Her şeyin suçlusu oydu. Babamın ölümünün, Annalise’le kopmamızın, sayısız Ak ve Kara Cadı’nm ölümünün sorumlusu oydu. Sorunun kaynağı Soul’du.</p>
<p>Yanımıza gelen Adele “Celia artık buradan ayrılmamız gerektiğini söyledi,” dedi. “Şimdi.” Nesbitt’i son kez Van’la baş başa bırakarak, Gabriel’le ayağa kalkıp Adele’in peşine takıldık. Celia, kampa girdiğimiz noktada bizi bekliyordu. Sabırsız bir hali vardı.</p>
<p>“Nesbitt birazdan gelecek,” dedi Gabriel. Ama Nesbitt’in Van’ı bırakmak istemeyeceğini biliyordum. Acele etmesi için onu zorlamak doğru değildi.</p>
<p>“Donna’yı gördünüz mü?” diye sordu Celia.</p>
<p>“Bir süredir görmedim,” dedi Gabriel.</p>
<p>Olduğumuz yerde durup bekledik. Kimse gelmedi. Celia disiplin hakkında bir şeyler mırıldanıyordu.</p>
<p>“Ne yapmak istiyorsun?” diye sordu Gabriel Celia’ya. “Bundan beş dakika önce buradan ayrılmak istiyordum.” Celia başını iki yana salladı. “Gabriel, gidip Donna’yı bulur musun? Çok uzaklaşmış olamaz. Nathan, sen de Nesbitt’e artık gitmemiz gerektiğini söyle. Gelirler ya da gelmezler ama on dakika içinde gidiyoruz.”</p>
<p>Van’ın cesedinin olduğu yere döndüğümde Nesbitt’in halen onun yanı başında olmasına şaşırmadım. “Gitmemiz gerekiyor,” dedim.</p>
<p>Van’a doğru eğilip ona mırıldanarak bir şeyler söyledi. Duymamak için geriye doğru birkaç adım attım. Nesbitt ayağa kalktı. Sırtı bana dönüktü. Ağlıyordu sanırım. “Donna ortalıkta yok,” dedim. “Onu bulmamız lazım.” “Onu birkaç dakika önce gördüm. Bu tarafta.”</p>
<p>Nesbitt ağaçların arasına dalarak zemini taramaya başladı. Donna’nın ayak izlerini arıyordu.</p>
<p>“Ne düşünüyorsun? Sence kaçmış mı?”</p>
<p>“Kaçtıysa onu suçlamam. Ittifak’a girmek için kıçını yırtarken, aramıza kabul edilme onuruna sahip olduğu takdirde kendisini neyin beklediğini gördükten sonra...” Ağaçların sona erdiği noktaya ulaştık. Avcıların gittiği yönde ilerliyorduk.</p>
<p>“Geri dönmezler, değil mi?” dedi Nesbitt uzaktaki tepeye bakarak.</p>
<p>“Geçidi kapattılar. Bu kadar hızlı geri dönemezler.” Ama buraya açılan başka bir geçitleri olabilirdi. Belki</p>
<p>de az önce girdikleri geçit onları yalnızca birkaç mil uzağa çıkarmıştı ve çoktan geri dönüş yoluna koyulmuşlardı.</p>
<p>Nesbitt mırıldanarak Avcılara küfretti.</p>
<p>“Donna’yı bulmamız lazım,” diye hatırlattım.</p>
<p>“Buradaymış.” Nesbitt’in işaret ettiği yerdeki spor ayakkabı izini gördüm. “Ama...” Nesbitt başını kaldırıp etrafına baktı. “Şu anda herhangi bir yerde olabilir.”</p>
<p>“Sen ne düşünüyorsun?” diye sordum.</p>
<p>“isterse bizimle gelir. Ona kalmış,” diyen Nesbitt kampa doğru yürümeye başladı. Önümde uzanan araziye bakarken Donna’nm îttifak’tan vazgeçerek kaçıp kaçmadığını düşündüm. Son birkaç haftayı tutsak olarak geçirmişti ve bugün de az kalsın bubi tuzaklarıyla havaya uçacaktı. Ben de kaçtığı için onu suçlayamazdım.</p>
<p>Nesbitt’in peşinden gitmek için tam arkama dönecekken, gökyüzünde alçalmış güneşin kısmen bulutların arkasında kaldığını fark ettim. Bulutlar güneşin Önünden çekilirken çayır sımsıcak bir ışıkla aydınlandı. Yağmurun ardından güneşi tenimde hissetmek iyi gelmişti. Etrafımdaki arazi çok canlı bir görünüme sahipti ve taze bir koku yayıyordu. Ölüm bu kadar yakınımızda olmasına rağmen dünyanın güzelliğini görmek harikuladeydi. Çok güzel ve çok vahşi bir yer olan dünya bu haliyle insana, hayatın her bir saniyesinin ne kadar değerli olduğunu hatırlatıyordu.</p>
<p>Arkama döndüğümde Nesbitt ağaçların arasında kaybolmuştu. Sağ tarafımda, biraz ileride durduğunu gördüğüm Gabriel ise yanma gitmem için bana el sallıyordu. Avcıların gittiği yöne son bir kez baktığımda, güneşin bir kez daha bulutların ardında kaldığını gördüm. Çimenler, ağaçlar, her şey kırmızı-turuncu tonlarda bir ışıkla yıkanırken, ben de bu ışıkla aydınlanmıştım. Her şey altın rengiydi artık. Çok güzeldi. Bu altın rengini daha önce nerede gördüğümü hatırlayarak Gabriel’e doğru döndüm.</p>
<p>Karnıma aldığım darbe sürpriz olmuştu. Aslında bu beni şaşırtmamalıydı. Havada geriye doğru uçtuğumu fark ettim. Silah sesi kulaklarıma ulaştığında halen havadaydım. Yere düştüğümde ise bir el daha silah sesi duydum. Ciğerlerimdeki hava dışarı çıkarken bir mi yoksa iki kere mi vurulduğumu anlayamamıştım.</p>
<p>Nefes almayı denediğimde ciğerlerimin çalışmadığını fark ettim.</p>
<p>Nefes alamıyordum. Görümde gördüğüm sahnenin aynısıydı. Ölmek üzere olduğumu biliyordum.</p>
<p><a id="bookmark3"></a>büyülü kurşun</p>
<p>Doğru düzgün nefes alamıyorum. Hava yetmiyor..</p>
<p>Silah sesleri duyuyordum. Bağrışmalar.</p>
<p>Nefes alamıyorum.</p>
<p>Gabriel tepemdeydi.</p>
<p>Nefes alamıyorum. Nefes alamıyorum... Nefes... Alamıyorum.</p>
<p>“Kendini iyileştir Nathan. Kendini iyileştirmeye devam et.”</p>
<p>Ciğerlerime odaklandım. Ciğerlerini iyileştir... Ciğerlerini havayla doldur.</p>
<p>Biraz daha iyiydi.</p>
<p>Gabriel gömleğimi yırttı. “İyileşeceksin. İyileşeceksin.”</p>
<p>Gene nefes alamıyordum.</p>
<p>Ciğerlerimi bir kez daha iyileştirdim.</p>
<p>Daha iyiydi.</p>
<p>Nefes al.</p>
<p>Nefes al.</p>
<p>Ama karnım yanıyordu.</p>
<p>Karnıma bakmak istedim ama başımı kaldıramadım.</p>
<p>Siktir! Siktir! Ellerimi karnıma götürdüm. Sıcak ve ıslaktı. Gabriel ellerimi iterek “Kıpırdamadan yat Nathan,” dedi.</p>
<p>“Sıcak.”</p>
<p>Karnım yanıyordu. Bunun bir Avcı kurşunu olduğunu biliyordum. Zehirliydi. Ama hiç olmadığı kadar kötüydü.</p>
<p>“Beni yakıyor. Çıkar şunu!”</p>
<p>Gabriel bileklerimi tutup Celia’ya seslendi.</p>
<p>Bir kez daha kendimi iyileştirdim. “İyileştirme yeteneğim yeterince güçlü değil.”</p>
<p>Yanma hissi geri dönüyordu.</p>
<p>Yumruklarımı sıkıp gökyüzüne baktım ve yanmayla ilgisi olmayan bir şeyler düşünmeye çalıştım.</p>
<p>Daha fazla dayanamayacağımı hissettiğimde kendimi bir kez daha iyileştirdim.</p>
<p>Yanma hissi yok oldu.</p>
<p>“Gabriel, eğer ben...” Karnım yeniden yanmaya başladı.</p>
<p>Bu defa yanma hissinin artması için bekledim. Belki bir kez daha kendimi iyileştirebilirdim.</p>
<p>Yanma hissi arttı.</p>
<p>Arttı.</p>
<p>Siktir!</p>
<p>Arttı.</p>
<p>Gabriel bana bakıyordu.</p>
<p>Kendimi iyileştirdim ve büyük bir rahatlama hissettim. Bu çok iyiydi.</p>
<p>“Gabriel, bunu daha fazla yapabileceğimi sanmıyorum.”</p>
<p>“Evet yapabilirsin. Celia geliyor. Kurşunu çıkaracak.”</p>
<p>“Gabriel... Yapamıyorum.”</p>
<p>“Nathan sakın pes etme. Bunu yapabilirsin. Lütfen.”</p>
<p>Yanma geri döndü.</p>
<p>Ve artmaya başladı. Daha hızlı, daha sıcaktı.</p>
<p>Neden gelmiyorlar?</p>
<p>Çok sıcak. Çok, çok sıcak.</p>
<p>Çığlık atmamaya odaklan.</p>
<p>Çığlık atma. Çığlık atma.</p>
<p>Nefes almaya odaklan.</p>
<p>Say.</p>
<p>Bir.</p>
<p>iki.</p>
<p>Siktir.</p>
<p>Siktir.</p>
<p>Kendini iyileştirmeyi dene.</p>
<p>Celia’nın sakin sesini duydum. “Hızlı olacağım. Kıpırdamamasını sağla. Bacaklarını tut.”</p>
<p>Celia’nın yüzünü gördüm. “Nathan, kıpırdamamaya çalış. Kurşunu çıkarmam gerek.”</p>
<p>Kollarımla bacaklarımı tuttuklarında karnımdaki yanma hissi daha da arttı.</p>
<p>Çığlık atmak istemiyordum.</p>
<p>“Sana onu tutmanı söyledim!”</p>
<p>Bıçağın karnıma girdiğini hissettim.</p>
<p>Çığlık atmak istemiyordum.</p>
<p>“Burada değil.”</p>
<p>“Kurşunu bulamıyorum!”</p>
<p>“Kurşun halen orada. Vücudundan çıkmadı.” “Biliyorum ama bulamıyorum.”</p>
<p>Yanma hissi göğsüme uzanmaya başladı.</p>
<p>“Sanırım kurşun hareket ediyor,” dedi Celia. “Kurşun içinde hareket ediyor.”</p>
<p>Siktiğimin büyülü kurşunu.</p>
<p>“Kurşunu çıkaracağız, iyileşeceksin,” diyordu Gabriel. Birbirimize baktık. Gabriel’e onunla kalmak istediğimi ama artık kendimi iyileştiremediğimi söylemek istedim. Ve çok sıcak olduğunu.</p>
<p>Karnımla göğsüm alev alev yanıyordu sanki.</p>
<p>Aldığım her nefes içimi yakıyordu.</p>
<p>Gözlerimi kapadığımda, Gabriel gözlerimi açıp kendimi iyileştirmeye devam etmem için bağırdı.</p>
<p>Acının kesilmesini istiyordum.</p>
<p>Celia, kalbimi deneyeceğini söyledi.</p>
<p>Gabriel’in bağrışları gittikçe duyulmaz oldu.</p>
<p>Tepemde Wallend belirdi. Buraya nasıl geldiğini bilmiyordum. Vücudumdaki dövmeleri yapan ve beni testlerden geçiren Wallend, daha fazlasını yapmak için geri dönmüştü. Üzerime eğildi. Yere bağlanmıştım. Wallend’in elinde, ucu sıcaktan beyazlaşmış bir dağlama demiri vardı. Kaldırıp bana gösterdiği demiri karnıma dayadı. Yanıyordum. Ondan uzaklaşmak için bütün gücümle debelenmeye başladım ama içime giren demir daha derinlere ilerledi. Ölmek istiyordum. Ama bunu Wallend’e söylemedim. Bu benim sırrımdı. Kısa süre sonra öleceğimi biliyordum.</p>
<p>Acele et. Öl artık!</p>
<p>Wallend gitmişti. Gitmişti! Beni öldürmesi gerekiyordu. Ona bağırdım. “Öldür beni!”</p>
<p>Zaten ölmüş müydüm?</p>
<p>Karanlıktı. Beni gömmüşlerdi herhalde. Bu iyiydi.</p>
<p>Soğuktu.</p>
<p>Öldüm mü?</p>
<p>Meclis binasındaki bir hücredeydim. Pencere yoktu, kapı betondandı, duvarlar tuğlaydı, içerisi karanlık olsa da, önümde dizlerinin üzerine çökmüş birinin olduğunu görebileceğim kadar ışık vardı. Ona doğru yürüdüm. Annalise’ti bu. Elleri bağlıydı. Fairborn’u kılıfından çıkardım. Annalise gözlerimin içine bakarak “Seni seviyorum. Sen benim prensimsin. Hayatımı kurtardın,” dedi. Fairborn kan istiyordu. Ne yapacağımı bilemiyordum. Annalise’i öldürecek miydim?</p>
<p>Karanlık. Huzur.</p>
<p>Canlı mıyım, ölü müyüm?</p>
<p>Ölü olduğumu umuyordum.</p>
<p>Üşüyordum. Hücredeydim. Zincirle duvara bağlanmamıştım. Annalise’e bakındığımda içeride olmadığını gördüm. Yerde dizlerinin üzerine çökmüş başka biri vardı. Soul. Soul’un yanında Wallend’in olduğunu gördüm. Ardından Jessica’yı fark ettim. Jessica’mn yanında tanımadığım bir Avcı ve o Avcı’nın yanında başka bir Avcı daha vardı. Bir sürü Avcı olduğunu fark ettim. Hücre hatırladığımdan çok daha büyüktü. Dizlerinin üzerine çökmüş tutsakların önünde yürüdüm. Hepsi karalara bürünmüştü. Hepsi de başlarını eğmişti. Hepsini öldürmem gerekiyordu. Ama tutsakların oluşturduğu hattın sonunu göremiyordum. Fairborn elimdeydi ama bunu Fairborn’la yapamazdım. Bana bir tabanca lazımdı. Nereden tabanca bulacaktım?</p>
<p>“Tabancaya ihtiyacım var.”</p>
<p>“Şşşttt, Nathan. Şşşttt.”</p>
<p>“Bana bir tabanca verin.”</p>
<p>“Şşşttt. Dinlen.”</p>
<p>Her şey bir kez daha karardı. Belki de ölmüştüm. Bu iyiydi.</p>
<p>Huzurluydu.</p>
<p>Kendimi yeniden hücrede buldum. Buraya geri dönmek istemiyordum. Soğuktu. Bundan hoşlanmıyordum. Dizlerinin üzerine çökmüş tutsakların elleri arkalarında bağlanmıştı. Yüzlerce, binlerce Avcı’nm oluşturduğu sonsuz hat boyunca yürümeye başladım. Ama artık elimde bir tabanca vardı. îlk Avcı’nın yanma dönüp kafasının arkasına bir kurşun sıktım. Avcı’nın vücudu yere düşerken silahımın namlusunu bir sonraki Avcı’nın kafasına dayadım. Tetiği çekerken “Öl,” dedim.</p>
<p>“Öl.”</p>
<p>“Öl.”</p>
<p>“Şşşttt Nathan. Yalnızca rüya görüyorsun. Şşşttt. Güvendesin.”</p>
<p>Ağlamak istiyordum. Karanlığa dönmek istiyordum. “Oraya geri dönmek istemiyorum.”</p>
<p>“Şşşttt. Güvendesin Nathan.”</p>
<p>Gabriel. Ona söylemek istediğim bir şey vardı ama unutmuştum. Kolumu oynatmaya çalıştığımda ne kadar ağır olduğunu fark ettim.</p>
<p>“Dinlen Nathan. Dinlen.”</p>
<p>Hareket etmem, bir şey yapmam gerekiyordu. Gitmeliydim.</p>
<p>“Nathan. Dinlen. Sakin olmaya çalış.”</p>
<p>Ölmemiştim. Ölmek isterdim. Hücreye dönmek istemiyordum.</p>
<p>Karanlıktı. Başımı kaldırıp baktığımda dolunayı gördüm.</p>
<p>“Gabriel?”</p>
<p>“Buradayım.”</p>
<p>“Gabriel.”</p>
<p>“Her şey yolunda. Hastalandın. Artık iyileşiyorsun.” “Neden kendimi iyileştiremiyorum?”</p>
<p>“İyileşiyorsun Nathan. Yavaşça iyileşiyorsun. O özel kurşunun içinde çok fazla zehir vardı. Sakin olmaya çalış. Lütfen.”</p>
<p>“Ben...” Ne yapabileceğimden emin değildim. Unutmuştum. Gökyüzü daha aydınlıktı artık.</p>
<p>“Gabriel?”</p>
<p>“Buradayım.”</p>
<p>Elini oynattığını hissettim. Parmaklarını parmaklarıma kenetledi.</p>
<p>“Beni bırakma.”</p>
<p>Elini nazikçe göğsüme koydu. Boynuma değen nefesi kendimi iyi hissetmemi sağlıyordu. Gabriel iyiydi. “Demek istediğim... Beni hiçbir zaman bırakma.” “Biliyorum Nathan. Bırakmayacağım.”</p>
<p>“Ölmek istemiştim.”</p>
<p>“Yalnızca dinlen,” diye fısıldadı.</p>
<p>Yakınımda kaldı. Nefesini hissetmek iyiydi.</p>
<p>Ne yapabileceğimi daha sonra hatırladım. Bu kolaydı. Hepsini öldürebilirdim.</p>
<p><a id="bookmark4"></a>yorgun</p>
<p>Uyandığımda uçuk mavi gökyüzüyle karşılaştım. Ağaçların tepeleri. Arran’m yüzü. Rüya değil, gerçekti. Hücrede değildim. Hiç Avcı öldürmemiştim. Bunların nedeni zehirdi. Cenevre’de vurulduğumda vücudumu ele geçiren kurşundakine kıyasla çok daha kötü bir zehirdi belki ama sonuçta yalnızca zehirdi.</p>
<p>“Hareket etmeye çalışma,” dedi Arran.</p>
<p>“Gabriel?”</p>
<p>“Buradayım.” Gabriel elime dokunduğunda, başımı çevirebilecek kadar bile gücümün olmadığını fark ettim.</p>
<p>“Daha iyi görünüyorsun,” dedi Arran. “Nasıl hissediyorsun?”</p>
<p>Bir süre düşündükten sonra “Daha iyi. Ama harika değil,” dedim. Konuşmak bile yorucuydu. “Yorgunum.”</p>
<p>“Bunu kontrol etmem gerekiyor.” Arran karnımdaki bandajı açtı. “İyileşiyor. Yavaşça. Kurşun çıktı ama zehir halen içinde. Zehri atman lazım. Kendini iyileştirmelisin. Bunu yapabilir misin?”</p>
<p>Kendimi iyileştirmeye odaklandım ama hiçbir şey olmadı.</p>
<p>“Olmuyor,” diye mırıldandım.</p>
<p>“Olacak. Yeteneğini kaybetmedin. Yalnızca bütün enerjini kullanmışsın. Daha çok dinlenmeye ve zamana ihtiyacın var.”</p>
<p>Arran yaralarımın, karnımın ve göğsümün üzerine soğuk, vıcık vıcık bir şey sürdükten sonra yeni bandajlar taktı. “Uyumasına yardımcı olması için ona bu gece biraz daha iksir vereceğim,” dedi Gabriel’e. “Kıpırdamamasını sağlamalısın.” Ardından bana dönerek “İyileşeceksin Nathan,” dedi. “Ama sabırsız davranma.”</p>
<p>Bir süre gözlerimi kapadım. Hayatımda hiç böyle hissetmemiştim. Cenevre’de vurulup Mercury’nin kulübesine yürüyerek gitmek zorunda kaldığımda bile bu kadar kötü değildi. Cenevre’deki de büyülü bir kurşundu. Bir Avcı kurşunu. Ama bundaki büyü daha güçlüydü.</p>
<p>“Seninle konuşmamı ister misin?” diye sordu Gabriel. “Yoksa sessizliği mi tercih edersin?”</p>
<p>“Konuş.”</p>
<p>“Pekâlâ. Ne hakkında konuşsam? Sana ne olduğunu anlatmamı ister misin?”</p>
<p>Başımı salladım.</p>
<p>“Başını mı salladın yoksa istemediğini mi söylüyorsun?” “Başımı salladım.”</p>
<p>“Tamam. Seni Donna vurdu. Bu kız aramıza sızmak isteyen bir casusmuş. Celia her şeyin en başından planlanmış olduğunu düşünüyor. Yani Donna’nın bir Truva Atı olduğu söylenebilir. Avcı kampını bulmanı istiyorlardı. Avcılar seni öldüremedikleri veya yakalayamadıkları takdirde, Donna’yı yanma alacağım ve Ittifak’a götüreceğini biliyorlardı. Donna’nın aramıza girmesi, güvenimizi kazanması ve seni öldürebileceği bir fırsat yakalaması gerekiyordu ama Birinci Kamp’a gelene dek bu olmadı. Kirsty öldüğünde, Donna onun bıçağıyla tabancasını almış. O zehirli, özel kurşun ise en başından beri baldırına bağlıymış.”</p>
<p>Gabriel küçük, kırmızımsı kahverengi bir bilyeyi havaya kaldırdı. Kurşun buydu. “Yeni büyü. Cidden kötü. Kurşun vücuduna girdikten sonra nereye gideceğini biliyor. Kalbine doğru giderken zehrini her yere saçıp iç organlarını yiyor. Kurşunu çıkarması için Celia’nın üç deneme yapması gerekti.”</p>
<p>“Iyk.”</p>
<p>“Aynen. Kurşun herkesin çok fazla ilgisini çekti. İstisnai ölçüde güçlü bir büyü. Celia’ya göre, Fairborn’un büyüsü gibi biraz. Kurşun öldürmek istiyor.”</p>
<p>Gözlerimi kapadım.</p>
<p>“İyi misin?” diye sordu Gabriel.</p>
<p>“Yorgun,” demek istesem de yovun gibi bir şey dedim.</p>
<p>“Konuşmaya devam etmemi mi yoksa dinlenmek mi istersin?”</p>
<p>“Konuş,” dedim, yalnızca dudaklarımı oynatarak.</p>
<p>Gabriel gülümsedi. “Sessiz ve kendisiyle konuşmamdan hoşlanan bu yeni Nathan’ı sevdim doğrusu.”</p>
<p>Gabriel’e aklimdakileri söylemek; onu dinlemekten de, yanımda olmasından da ne kadar memnun olduğumu anlatabilmek istiyordum. Bunu basit, tek bir sözcükle nasıl söyleyeceğimi bilemediğimden, yalnızca, “Güzel,” dedim, bir kez daha dudaklarımı kıpırdatarak.</p>
<p>“Hem bu yeni Nathan bana küfretmediği gibi, başını alıp gitmiyor da... Bu yeni durumun kendine özgü avantajları varmış.”</p>
<p>Gülümsemeye çalıştım ama o kadar yorgundum ki, gözlerimi kapatmak zorunda kaldım. Gabriel’in alnımı okşadığını hissettim.</p>
<p>“Pekâlâ. Nerede kalmıştım? Kurşun... Donna baldırındaki kurşunu silaha sokup seni beklemiş. Seni karnından vurdu. Sol ciğerinin hemen altından. Gövdene isabet ettirmesi yeterliydi; işin geri kalanını kurşunun yapacağını biliyordu.”</p>
<p>Gabriel birkaç saniye sessiz kaldı.</p>
<p>“Ardından her şey delice bir hal aldı. Donna’nın elinde, içinde sıradan Avcı kurşunları olan bir tabanca daha vardı. Nesbitt vuruldu. Ama yarası ciddi değil, kurşun koluna isabet etti. Ama senin için kurşun yediğini söyleyeceğine eminim. Yeteneğini kullanarak vücudunu metalle kaplayan Adele, Nesbitt’e siper olup Donna’yı vurdu. Donna öldü. Çoğunu göremedim. Yani, vuruşmanın çoğunu. Ben... Havada uçtuğunu, düştüğünü gördüm. Çığlık attın. Çok fazla çığlık attın”</p>
<p>Ben de çığlıklarımı bastırdığımı sanıyordum.</p>
<p>“Canım yandı,” dedim.</p>
<p>Bir an duraksadıktan sonra “Halen canın yanıyor mu?” diye sordu.</p>
<p>Bunu düşündüm. Vücudumu düşündüm. O kötü acı geçmişti. Bütün vücudum ağrısa da o kötü acı yoktu artık. Sesimin güçlü çıkmasına çalışarak “Yalnızca yorgunum,” dedim.</p>
<p>“O halde hikâyeyi bitireyim. Vuruldun. Nesbitt de vuruldu. Günün kahramanı Adele’di. Celia ancak bıçakla üç kere seni doğradıktan sonra kurşunu çıkarabildi. Berbat haldeydin. Kanla kaplanmıştın. Nesbitt’in kolundaki</p>
<p>kurşunu Adele çıkardı. Ama kızın ilk yardımda çok iyi olmadığını gördük; kurşunu çıkarırken Nesbitt’in kolundan da büyük bir parça kopardı. Gülmeyi keser misin! Nesbitt’in kolunda çok çirkin bir yara izi var.”</p>
<p>Kendi vücudumdaki yeni yara izlerinin nasıl olacağını merak ettim.</p>
<p>“Her neyse, Celia on saniyede ağaç dalları ve ceketlerimizden bir sedye yaptı ve seni geçide taşıdık. Bunu hatırlıyor musun?”</p>
<p>Bunu bir süre düşündükten sonra başımı iki yana salladım.</p>
<p>“Eh, o sıralar bilincini kaybetmiştin. Her neyse, geçitten çıktığımız noktada kamp kurduk. Halen aynı yerdeyiz. Buraya on gün önce geldik.”</p>
<p>“On?”</p>
<p>“On.”</p>
<p>“Iyk.”</p>
<p>“Celia, Arran’ı getirmesi için Adele’i gönderdi. Arran da haberi alır almaz zehre karşı bir tedavi üzerinde çalışmaya başladı. Büyü, kurşunun kalbine yönelmesini sağlıyor. Zehir normal bir zehir ama çok güçlü.”</p>
<p>Gabriel zehir hakkında konuşurken, ona odaklanama-dığımı fark ettim. Bir süre sonra susup “Artık uyumaksın,” dedi.</p>
<p>Ama uyumak istemiyordum. Hücreye geri dönmek istemiyordum. “Kötü rüyalar,” dedim Gabriel’e.</p>
<p>Gözlerimi kapadığımda, Gabriel’in alnıma düşmüş saçları okşadığını hissettim. “Yanında kalacağım,” dedi.</p>
<p>Ona teşekkür etmek istedim. Gözlerimi açtığımda bana baktığını fark ettim. Gözleri dolmuştu.</p>
<p>Üç yeni yara izim vardı. Gerçi Celia’nm elinden çıktıkları için bunlar derli toplu izlerdi. Yaralarım neredeyse iyileşmişti ama ayağa kalkıp kampın çevresinde ağır adımlarla biraz dolanabilmem için bile aradan dört gün daha geçmesi gerekti. Kamp benim etrafımda kurulmuş gibiydi. Kamptaki insanların bazılarını tanıyor, bazılarını tanımıyordum.</p>
<p>Oturduğum yerden acemilerin eğitimini izliyordum. Üşüyüp ellerimi ceketimin ceplerine soktuğumda, her cebimde birer tane kurşun buldum. Biri, Marcus’un İsviçre’de sırtımdan çıkardığı, yeşilimsi bakır rengindeki Avcı kurşunu; diğeriyse, Celia’nm göğsümden çıkardığı, kahverengiye çalan kırmızı renkteki büyülü kurşundu. Aynı büyüklükte ve ağırlıktaydılar. Fairborn gibi, büyülü kurşunun da canlı bir havası olmasını bekliyordum ama sıradan bir kurşundan farkı yoktu. Yalnızca ölü bir metal parçasıydı. Belki de sadece birinin vücuduna girdiğinde ve kanın tadını aldığında canlanıyordu. Fairborn’u yaratan kişinin nasıl şeytani biri olması gerektiğini düşünü-kurşunu Adele çıkardı. Ama kızın ilk yardımda çok iyi olmadığını gördük; kurşunu çıkarırken Nesbitt’in kolundan da büyük bir parça kopardı. Gülmeyi keser misin! Nesbitt’in kolunda çok çirkin bir yara izi var.”</p>
<p>Kendi vücudumdaki yeni yara izlerinin nasıl olacağını merak ettim.</p>
<p>“Her neyse, Celia on saniyede ağaç dalları ve ceketlerimizden bir sedye yaptı ve seni geçide taşıdık. Bunu hatırlıyor musun?”</p>
<p>Bunu bir süre düşündükten sonra başımı iki yana salladım.</p>
<p>“Eh, o sıralar bilincini kaybetmiştin. Her neyse, geçitten çıktığımız noktada kamp kurduk. Halen aynı yerdeyiz. Buraya on gün önce geldik.”</p>
<p>“On?”</p>
<p>“On.”</p>
<p>“Iyk.”</p>
<p>“Celia, Arran’ı getirmesi için Adele’i gönderdi. Arran da haberi alır almaz zehre karşı bir tedavi üzerinde çalışmaya başladı. Büyü, kurşunun kalbine yönelmesini sağlıyor. Zehir normal bir zehir ama çok güçlü.”</p>
<p>Gabriel zehir hakkında konuşurken, ona odaklanama-dığımı fark ettim. Bir süre sonra susup “Artık uyumaksın,” dedi.</p>
<p>Ama uyumak istemiyordum. Hücreye geri dönmek istemiyordum. “Kötü rüyalar,” dedim Gabriel’e.</p>
<p>Gözlerimi kapadığımda, Gabriel’in alnıma düşmüş saçları okşadığını hissettim. “Yanında kalacağım,” dedi.</p>
<p>Ona teşekkür etmek istedim. Gözlerimi açtığımda bana baktığını fark ettim. Gözleri dolmuştu.</p>
<p>Üç yeni yara izim vardı. Gerçi Celia’nm elinden çıktıkları için bunlar derli toplu izlerdi. Yaralarım neredeyse iyileşmişti ama ayağa kalkıp kampın çevresinde ağır adımlarla biraz dolanabilmem için bile aradan dört gün daha geçmesi gerekti. Kamp benim etrafımda kurulmuş gibiydi. Kamptaki insanların bazılarını tanıyor, bazılarını tanımıyordum.</p>
<p>Oturduğum yerden acemilerin eğitimini izliyordum. Üşüyüp ellerimi ceketimin ceplerine soktuğumda, her cebimde birer tane kurşun buldum. Biri, Marcus’un İsviçre’de sırtımdan çıkardığı, yeşilimsi bakır rengindeki Avcı kurşunu; diğeriyse, Celia’nm göğsümden çıkardığı, kahverengiye çalan kırmızı renkteki büyülü kurşundu. Aynı büyüklükte ve ağırlıktaydılar. Fairborn gibi, büyülü kurşunun da canlı bir havası olmasını bekliyordum ama sıradan bir kurşundan farkı yoktu. Yalnızca ölü bir metal parçasıydı. Belki de sadece birinin vücuduna girdiğinde ve kanın tadını aldığında canlanıyordu. Fairborn u yaratan kişinin nasıl şeytani biri olması gerektiğini diişünü-yorsam, bu kurşunu yaratan Wallend’in büyülerinin de şeytani olduğunu biliyordum.</p>
<p>Nesbitt gelip yanıma oturdu. O da iyileşmişti. Yani, en azından kolu iyileşmişti. Ama değişmişti. Sessiz, sönük bir hali vardı.</p>
<p>Birkaç dakika sonra “Ben gidiyorum,” dedi.</p>
<p>“Gidiyor musun?”</p>
<p>“Buradan gidiyorum. îttifak’ı bırakıyorum. Her şeyi bırakıyorum.”</p>
<p>îttifak’a girmesinin tek nedeninin Van olduğunu düşündüğümden buna şaşırmadım. Ama Nesbitt’i özleyecektim. İttifak da onun eksikliğini hissedecekti. O harika bir savaşçı ve elimizdeki en iyi iz sürücüydü. “Nereye gideceksin?”</p>
<p>“Memlekete dönüyorum. Avustralya’ya. Yıllardır gitmedim.” Kendi kendine güldü. “Siktir. Oraya en son gittiğimde sen doğmamıştın bile.”</p>
<p>Her zamanki gibi ne diyeceğimi bilemedim. “Seni özlemeyeceğim,” dedi Nesbitt.</p>
<p>Gülümseyerek omzunu dürttüm. “Ben de seni.”</p>
<p>Bir süre sessizce oturduktan sonra, “Ne zaman gidiyorsun?” diye sordum.</p>
<p>“Yakında. Artık burada kalmaya katlanamıyorum. Biraz manzara değişikliğine ihtiyacım var,” dedikten sonra alçak sesle ekledi. “Soul’un ve onunla birlik olan diğer şeytanların ölmesini istiyorum ama... Ama bunu Van olmadan yapamam. Ben...”</p>
<p>Başını iki yana sallayıp gözlerini ovdu ve cümlesini tamamlamadı.</p>
<p>Ertesi sabah nihayet kendimi iyi hissettiğimi fark ettim. İyileştirme yeteneğim en sonunda her zamanki gücünü kazanıyordu. Öğleden sonra kendimi iyileştirdiğimde gerçekten iyi hissettim.</p>
<p>“İyileştirme yeteneğim çalışıyor,” dedim Gahnel’e. “Eskiden olduğu gibi.”</p>
<p>“Güzel.”</p>
<p>“Düşünüyordum da... Demek istediğim, muskayı ve diğer şeyleri... Muskanın peşine düşeceğim.”</p>
<p>Gabriel kaşlarını çattı.</p>
<p>“Memnun olacağını düşünmedim ama bunun mantıklı olduğunu kabul etmelisin. Muska işe yararsa korunacağım. Ölümden sakınmak istiyorum. Senin de bunu istediğini sanıyorum.”</p>
<p>“Ölümden sakınmanın başka yolları da var ”</p>
<p>“Sen de halen gitmek mi istiyorsun? Nesbitt gibi? Avustralya’ya belki?”</p>
<p>“Bence bunu sen de düşünmelisin. Demek istediğim, etraflıca düşünebilirsin. İstediğimiz yere gidebiliriz Nathan. Bu savaştan uzak olduğu sürece neresi olduğunun hiçbir önemi yok.”</p>
<p>“Nereye gidersem gideyim savaşın beni takip edeceğine dair bir his var içimde.”</p>
<p>“Bunu söyleyip duruyorsun ama şu ana dek çekip gitmeyi hiç denemedin bile. Seni takip edeceklerini söylüyorsun. İzini süreceklerini. Eh, belki de bunu yapmazlar.” “Babam birkaç ayda bir yaşadığı yeri değiştirmek zorundaydı.”</p>
<p>“O babandı. Sen o değilsin.”</p>
<p>“Aynısı olacak, bunu biliyorum.” Marcus’u ve yaşadığı yeri, oranın huzurunu hatırladım. Babamla orada olmak beni çok mutlu etmişti. Ama Marcus asla tam anlamıyla rahatlayıp gevşeyemiyordu. Her zaman hareket halindeydi. Gene de, hayatta olsaydı Marcus’un onlardan kaçmayı başaracağına şüphem yoktu. Onu Ittifak’a getiren bendim. Marcus benim yüzümden ölmüştü. Onu vuran Annalise’ti ama Marcus’u Ittifak’a ben getirmiştim. Ondan yardım istemiştim. Ve o da benden bir şey istemişti. “Babam hepsini öldürmem gerektiğini söylemişti.”</p>
<p>“Ne yapacağına karar verecek olan sensin Nathan. Sana böyle bir şey söylememeliydi.”</p>
<p>“Benim bir parçam Marcus, Gabriel. Ona çok fazla benzeyen bu parçam hepsini öldürmek, intikam almak istiyor. Yarım yamalak değil, tam bir intikam. Ama diğer bir parçam, Ak Cadı parçam, mantıklı olan tarafım ise... Bunun yalnızca daha çok ölüm getireceğini ve asla sona ermeyeceğini söylüyor.”</p>
<p>“Babanın tarafı bu tartışmayı kazanıyor gibi. Ama annenin sana kendi tarafını göstermek için hiç fırsatı olmadı.”</p>
<p>Başımı iki yana salladım. “Annem buna karşı çıkar mıydı, bilemiyorum. Ak Cadılar, benim hayatım gibi onun da hayatını sikti bıraktı. Hatta benimkinden bile daha kötü oldu.”</p>
<p>“Yani?”</p>
<p>“Yani ben de onların hayatını sikmeye niyetliyim.” “Peki işin içinde Annalise olmasaydı gene de oraya gider miydin? Aslında bu yalnızca onu bulmakla mı ilgili?” Başımı iki yana salladım. “Annalise’ten nefret ediyorum ve babam için adalet istiyorum. Ama bu Annalise’le</p>
<p>ilgili değil. Annalise olmasaydı bile bunu yapardım. Çoktan ölmüşse bile. Savaşın, Soul rejiminin ve Soul’un yanında olan herkesin sonunu getirmek istiyorum.”</p>
<p>“Hepsini öldüremeyebilirsin Nathan. O kadar güçlü değilsin. Ve tek başmasın. Soul’un ise bir ordusu var.” “Bana zarar veremezse, ne kadar büyük bir ordusunun olduğunun da önemi kalmaz.”</p>
<p>“Savaş zarar verir Nathan. Yalnızca fiziksel zararlardan da bahsetmiyorum. Savaş senin içine eder. Herkesin içine eder.”</p>
<p>“Senin bile mi?”</p>
<p>“Elbette benim bile. Bir sürü insan öldürdüm. Arkadaşlarımızın ölümünü izledim. Sen bile gözlerimin önünde az kalsın ölecektin. Bu her gün canımı yakıyor... Senin canını nasıl yaktığını da görebiliyorum.”</p>
<p>“Bu yüzden mi gitmek istiyorsun?”</p>
<p>Gabriel’in buna doğrudan evet demesini beklediğimden, neden böyle bir soru sorduğumdan emin değildim. Ama Gabriel bir süre düşündükten sonra “Bilemiyorum,” dedi. “Bu sorunun benim için anlamlı olup olmadığından bile emin değilim. Bence asıl soru şu olmalı: Senin yerinde olsaydım ben ne yapardım? Bu insanlar yüzünden çok fazla şey yaşadığını, çok acı çektiğini biliyorum. Yerinde olsaydım muhtemelen aynı şeyi yapardım. Yapmak istediğin şeye karşı değilim Nathan. Sadece bundan emin olmanı istiyorum. Çünkü sonrasında aynı kişi olmayacaksın.”</p>
<p>“Eminim, Gabriel. Ama benim yanımda olmanı istiyorum. Bana yardım etmeni.”</p>
<p>“Elbette. Senin yanında olacağımı biliyorsun. Her zaman.</p>
<p>* * *</p>
<p>Planımı anlatmak için Celia’yı görmeye gittim. Gerçi her zamanki gibi, aklımdaki şey doğru düzgün bir plandan çok, muğlak bir niyetlenmeydi. Ama Celia’yla konuşmak istediğim başka bir şey daha vardı.</p>
<p>“Van, Soul’un beni canlı istediğini, beni bir silah olarak kullanmayı amaçladığını düşünüyordu,” dedim.</p>
<p>“Evet. Van’la ben de konuştum ve düşüncesine katılıyorum. Soul’u çok iyi tanımıyorum ama en azından, aklına bir şey koyduysa sonuna dek bunun peşinden gideceğini biliyorum. Aklındaki şeyin seni kontrol etmek olduğunu düşünüyorum. Seni kendi nüfuzuna almak istiyor.”</p>
<p>“Ama buna rağmen beni öldürmesi için Donna’yı gönderdi.”</p>
<p>Celia başını hafifçe iki yana salladı. “Hayır. Donna, Avcılarla çalışıyordu. Onu gönderen Jessica. Donna’yı bulup eğiten kişinin Jessica olduğunu sanıyorum. Soul’un Donna’dan haberinin olmadığını öğrenmek beni şaşırtmaz doğrusu.”</p>
<p>“O kurşunun Wallend tarafından yaratıldığını düşünüyordum.”</p>
<p>“Muhtemelen öyledir. Bilemiyorum. Ama Soul’un seni canlı ele geçirmeyi tercih edeceğine eminim. Aksine, Jessica da seni ölü istiyor. Avcılarla Meclis birlikte çalışsa da Avcılar kendilerini Meclis’ten üstün görür. Bu yüzden Meclis de onları her zaman dikkatli bir şekilde kontrol etmiş ve ellerine çok fazla güç vermemiştir.”</p>
<p>“Jessica Meclis’in kontrolünü ele geçirmeyi düşünüyor mu acaba?”</p>
<p>“O zeki ve hırslı biri. Bugüne kadar Avcıların başına</p>
<p>geçmiş en genç lider. Clay’in yerine Jessica atandığında buna memnun olmayan birkaç kişi vardı ve Jessica’nm ilk işi onlarla ilgilenmek oldu. Kendisini Avcılığa getiren ve yetiştiren Clay olduğu halde, Fairborn çalındığında ve Clay zorda kaldığında Jessica ona yardımcı olmak için kılını bile kıpırdatmadı. Jessica acımasız biri ve sapma kadar bir Avcı. Avcıların üstünlüğüne inanıyor.”</p>
<p>“Ha! Bence o yalnızca kendi üstünlüğüne inanıyor. Her zaman böyleydi.”</p>
<p>“O halde bu da, Jessica’nın hem Avcıları hem de Meclis’i kontrol etmek istediğine inanmak için bir başka neden. Bunun Jessica’nm uzun vadeli hedefi olmasına şaşırmam. Ama sen Soul’un eline geçersen, Jessica’nın hedefine ulaşması çok daha zorlaşacaktır.”</p>
<p>“Yani, Jessica’nm beni öldürmesi için bir başka neden.” “Ve Soul’un seni canlı istemesi için. Soul, koltuğunu ittifak kadar Avcılara karşı da korumak zorunda.”</p>
<p>“Eh, Soul’un ya da Jessica’nm hedeflerine ulaşmalarına izin vermeye niyetim yok.”</p>
<p>Celia’ya Ledger’a gidip muskayı almaya çalışacağımı söyledim. Bunu kısa bir süre tartıştıktan sonra, Gabriel’le birlikte gitmem gerektiğini kabul etti. Avustralya’ya doğru yola çıkmadan önce, Nesbitt de bizi Ledger’a götürecekti.</p>
<p>“Biz yokken sen de planın ikinci aşaması üzerinde çalışmalısın,” dedim. “Muskayı aldığımda Soul’a nasıl saldıracağımızı planlamalısın.”</p>
<p>“Elbette. Ama muskayı henüz almadın.”</p>
<p><span style="font-weight:bold;">€ </span>ikinci bölüm</p>
</body>
</html>