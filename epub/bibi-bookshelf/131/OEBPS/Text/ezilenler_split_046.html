<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ezilenler</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_45">IV</h2>

  <p class="normal">Sokağa çıkıp durumu kavramak için biraz durakladığım sırada, birden evimizin önünde bir araba durdu. Arabadan, Nelli’nin elinden tutarak Aleksandra Semyonovna çıktı. Kızın ikinci kere kaçmasından korkuyormuş gibi elinden sımsıkı tutuyordu. Onlara doğru koştum.</p>

  <p class="normal">— Ne yaptın Nelli? diye bağırdım. Nereye gittin, niçin?</p>

  <p class="normal">Aleksandra Semyonovna, kuş cıvıltısına benzeyen sesiyle:</p>

  <p class="normal">— Durun efendim, acele etmeyin, içeri girelim de her şeyi anlatırız, dedi.</p>

  <p class="normal">Yürürken acele acele:</p>

  <p class="normal">— Size neler anlatacağım bilseniz İvan Petroviç... diye fısıldadı. Şaşılacak şey...</p>

  <p class="normal">Yüzünden çok önemli haberleri olduğu anlaşılıyordu, içeri girince:</p>

  <p class="normal">— Sen git, azıcık yat Nelli, dedi. Yoruldun. Şaka mı, hastalıktan sonra dünyanın yolunu teptin. Hadi kızım yat biraz, yat. Biz dışarı çıkalım İvan Petroviç.</p>

  <p class="normal">Aleksandra Semyonovna göz kırparak beni mutfağa çağırdı. Nelli yatmadı, kanepeye oturarak yüzünü ellerinin arasına gömdü.</p>

  <p class="normal">Dışarı çıktık. Aleksandra Semyonovna ayaküstü meseleyi anlattı. Daha sonra başka ayrıntılar da öğrendim.</p>

  <p class="normal">Eve dönmeme iki saat kala mektup bırakıp kaçan Nelli, önce ihtiyar doktorumuza koşmuştu. Adresini biliyordu. Doktor, bana sonraları anlattığına göre, Nelli’yi görünce şaşkınlıktan neye uğradığını bilememişti. Olayı anlatırken, “Gözlerime inanamadım, hâlâ inanamıyorum ve bu olayı ömrüm oldukça unutamayacağım!” diyordu. Her neyse, Nelli ona gitmişti. Doktor çalışma odasında, sırtında schlafrock’u<sup class="calibre2"><a href="../Text/ezilenler_split_053.html#footnote-600-60" id="footnote-600-60-backlink">[60]</a></sup>, keyifli keyifli sabah kahvesini içerken Nelli içeri dalmış, ihtiyarın kendine gelmesine vakit bırakmadan boynuna atılmıştı. Ağlayıp onu kucaklıyor, yüzünü, ellerini öpüyor, kesik kesik konuşarak kendisini yanına alması için yalvarıyordu. Bende kalmak istemediğini, daha fazla oturamayacağını, dayanamadığı için kaçtığını söylüyordu. Doktorla bir daha alay etmeyeceğine, yeni elbise sözünü ağzına almayacağına, uslu olacağına, gömleklerini yıkayıp ütülemeyi öğreneceğine söz veriyordu. (Belki de bunları yolda ya da daha önce hazırlamıştı.) Sonunda, söz dinleyip verilen ilaçları içeceğini söyleyerek sözünü bitirmişti. Evlenmek istemesi de sadece şakaydı, aslında bunu düşündüğü yoktu.</p>

  <p class="normal">İhtiyar Almanın şaşkınlıktan ağzı açık kalmıştı. Konuşacak, hale gelince:</p>

  <p class="normal">— Matmazel, demişti. Anladığıma göre, sizi evime almamı istiyorsunuz. Ama buna imkân yok. Görüyorsunuz ki, ben pek dardayım, yeterli kazancım yok. Sonra böyle, durup dururken, düşünmeden... Olur iş mi bu! Hem anladığıma göre, siz evden gizlice kaçmışsınız. Bu ayıplanacak ve yapmamanız gereken bir şey. Ben sadece iyi havalarda büyüğünüzle birlikte biraz gezmeye çıkmanız için izin vermiştim. Oysa siz, velinimetinizi bırakıp bana geliyorsunuz. Kendinizi korumanız, ilaçlara devam etmeniz gerekirken. Doğrusu... doğrusu anlayamıyorum bunu! Ben...</p>

  <p class="normal">Nelli onun sözünü keserek yine ağlayıp yalvarmaya başlamış, ama bunlar fayda etmemişti. Doktor iyice bunalmış, şaşkına dönmüştü. Bunun üzerine Nelli, bir çığlık atarak yine dışarı fırlamıştı. Doktor hikâyesini:</p>

  <p class="normal">— Hastalanıp bütün gün yattım. Gece ilaç bile içtim, diye bitirmişti.</p>

  <p class="normal">Nelli oradan Masloboyev’lere koşmuştu. Daha önceden aldığı adresle evlerini oldukça zor bulmuştu. Masloboyev evdeydi. Aleksandra Semyonovna, Nelli’nin kendisini yanlarına almalarını istediğini duyunca ellerini havaya kaldırmıştı. Evimden neden ayrılmak istediğini sormuş, Nelli cevap vermemiş, hıçkırıklara boğularak kendini bir iskemleye atmıştı.</p>

  <p class="normal">Aleksandra Semyonovna, “Nasıl ağlıyordu, görmeliydiniz!” diyordu. “Ölecek sandım!”</p>

  <p class="normal">Nelli kendisini hizmetçi, aşçı, ne olursa olsun almaları için yalvarıyordu. Ortalığı süpürüp çamaşır yıkamayı öğreneceğini söylüyordu. En büyük umudunu çamaşır yıkamaya bağlıyor, kabul edilmek için başlıca koz olarak öne sürüyordu. Aleksandra Semyonovna’nın düşüncesi, Nelli’yi durum düzelene kadar yanlarında alıkoyup bir yandan da bana haber vermekti. Ama Filip Filipiç bunu kesin olarak reddetmişti. Küçük kaçağı hemen bana geri götürmesini emretmişti. Aleksandra Semyonovna yolda Nelli’yi öpmüş, sevmiş, o da daha çok ağlamaya başlamış, ona bakarak Aleksandra Semyonovna da ağlamıştı. Böylece yol boyu ağlamış durmuşlardı.</p>

  <p class="normal">Aleksandra Semyonovna gözyaşları arasında:</p>

  <p class="normal">— Niçin, ama niçin orada kalmak istemiyorsun Nelli? Seni hırpalıyor mu? diye sormuştu.</p>

  <p class="normal">— Hayır, hırpalamıyor...</p>

  <p class="normal">— Peki, neden öyleyse?</p>

  <p class="normal">— İşte. Evinde oturmak istemiyorum, yapamıyorum. Ona karşı fenayım, huysuzum. Oysa o iyi. Sizde fena davranmayacağım, çalışacağım.</p>

  <p class="normal">Nelli isteri nöbetine tutulmuş gibi ağlayarak konuşuyordu.</p>

  <p class="normal">— Neden ona huysuzluk ediyorsun Nelli?</p>

  <p class="normal">— İşte...</p>

  <p class="normal">Gözlerini silen Aleksandra Semyonovna:</p>

  <p class="normal">— Ağzından “işte”den başka bir şey alamadım, diye sözünü bitirdi. Ne zavallı çocuk bu. Sara yüzünden mi öyle, ne dersiniz İvan Petroviç?</p>

  <p class="normal">Nelli’nin yanına gittik. Yüzünü yastığa gömmüş, ağlıyordu. Yanına diz çöküp ellerini öpmeye başladım. Ellerini çekerek daha hızlı ağlamaya başladı. Ne diyeceğimi bilemiyordum. Tam o sırada:</p>

  <p class="normal">— Merhaba İvan, seninle biraz görüşmek istiyorum! diye İhmenev çıkageldi.</p>

  <p class="normal">Beni diz çökmüş halde görünce şaşırdı, hepimize baktı. İhtiyar son zamanlar hep hastaydı. Solmuş, çökmüştü. Ama birine meydan okurcasına kendini zorluyor, hastalığına önem vermiyordu. Anna Andreyevna’nın sözünü dinlemiyor, yatmaya bir türlü razı olmayarak, işlerinin peşinde koşuyordu.</p>

  <p class="normal">Aleksandra Semyonovna ihtiyarı dikkatli bir bakışla süzdükten sonra:</p>

  <p class="normal">— Şimdilik hoşça kalın, dedi. Filip Filipiç bir an önce eve dönmemi emretti, işimiz var. Akşam olunca yine uğrar, bir iki saat kalırım.</p>

  <p class="normal">İhmenev, aklının başka yerde olduğunu gösteren bir tavırla:</p>

  <p class="normal">— Kim bu? diye sordu.</p>

  <p class="normal">Kim olduğunu söyledim.</p>

  <p class="normal">— Yaa! Bir iş için geldim sana İvan.</p>

  <p class="normal">İşin ne olduğunu bildiğim için onu bekliyordum. Evine götürmek için Nelli’yi benden tekrar isteyecek, hem de onunla konuşacaktı Anna Andreyevna öksüz kızı evine almaya razı olmuştu. Gizli görüşmelerimizin sonucuydu bu: Babası tarafından reddedilen bir kadının çocuğunun gözü önünde bulunmasının Nikolay Sergeyiç’in düşüncelerinde değişiklik yapabileceğini söyleyerek Anna Andreyevna’yı ikna etmiştim. Bu planı öyle canla başla savundum ki, öksüzü evine almak için bu sefer Anna Andreyevna kocasını sıkıştırmaya başladı. İhmenev bu işi seve seve üzerine aldı. Bir kere Anna Andreyevna’sının isteğini yerine getireceğine seviniyordu. Ayrıca Nikolay Sergeyiç’in de kendine göre bazı düşünceleri vardı... Ama ileride bunlardan daha ayrıntılı söz açacağım...</p>

  <p class="normal">Nelli’nin ihtiyar İhmenev’i daha ilk görüşünde sevmediğini söylemiştim. Sonraları da adını duyar duymaz yüzünü nasıl nefretle buruşturduğuna dikkat etmiştim. İhmenev işe kestirmeden girdi. Yüzükoyun yatmaya devam eden Nelli’ye yaklaşarak elini tuttu, kendi kızları olarak evine gelmek isteyip istemediğini sordu.</p>

  <p class="normal">— Bir kızım vardı, dedi. Onu canımdan fazla severdim ama, aramızda yok artık. Öldü. Evimde ve... kalbimde yerini almak ister misin?</p>

  <p class="normal">Kuru, kızarmış gözlerinde bir damla yaş parladı. Nelli, başını kaldırmadan:</p>

  <p class="normal">— Hayır, istemem! diye cevap verdi.</p>

  <p class="normal">— Neden yavrum? Kimsen yok. İvan’ın yanında devamlı kalamazsın. Bizde kendi evindeymiş gibi olursun.</p>

  <p class="normal">— İstemem, çünkü siz kötü bir adamsınız.</p>

  <p class="normal">Başını kaldırdı, ihtiyarın karşısında yatağında doğrularak:</p>

  <p class="normal">— Evet, kötü, kötü bir adamsınız, diye tekrarladı. Ben de kötüyüm, herkesten kötüyüm ama, siz benden de kötüsünüz.</p>

  <p class="normal">Nelli bunu söylerken sarardı, gözleri alevlendi, titreyen dudakları bir anda soldu, hatta ağzı heyecandan çarpıldı, İhmenev ona şaşkınlıkla bakakaldı.</p>

  <p class="normal">— Evet, benden de kötüsünüz, çünkü kızınızı bağışlamak istemiyorsunuz. Onu büsbütün unutup başka bir çocuk almak istiyorsunuz, insan öz evladını unutabilir mi? Beni sevecek misiniz sanki? Bana her bakışta size yabancı olduğumu, şimdi unuttuğunuz kızınızın bir köşede yaşadığını hatırlayacaksınız. Acımasız adam! Acımasız insanların yanına gitmek istemiyorum ben, gitmeyeceğim.</p>

  <p class="normal">Nelli hıçkırdı, aceleyle beni süzdü.</p>

  <p class="normal">— Öbür gün Paskalya, insanlar o gün öpüşüp, kucaklaşıp, barışıp birbirlerinin suçlarını bağışlarlar. Ben her şeyi biliyorum. Yalnız siz... siz! Öff! Kalpsiz adam. Gidin buradan!</p>

  <p class="normal">Acı acı ağlamaya başladı. Nutkunu çok önceden hazırlamış olmalıydı. İhmenev kendisini bir daha çağırmaya gelecek olsa bunları bir bir söylemeye karar vermişti. İhtiyar şaşırdı, sapsarı kesildi. Yüzünde acı belirdi. Nelli çılgın bir öfkeye kapılarak:</p>

  <p class="normal">— Hem ne diye herkes benimle uğraşıyor? diye bağırdı, ne diye? İstemiyorum, istemiyorum! Sokağa çıkıp dileneceğim!</p>

  <p class="normal">Elimde olmadan:</p>

  <p class="normal">— Aman Nelli, neler söylüyorsun yavrum! diye atıldım, ama karışmam kızgınlığını büsbütün körükledi.</p>

  <p class="normal">Hıçkırıklar arasında:</p>

  <p class="normal">— Evet, sokak sokak dolaşır dilenirim de burada kalmam! diye bağırıyordu. Annem de dileniyordu. Ölürken bana, “Fakir ol, sadaka iste. Dilenmek ayıp değil. Yalnız bir kişiden isteme,” demişti. Herkesten isterim. Herkesten, bir adamdan değil. Daha küçüğüm ben, kendi kendime nasıl bakarım? Elimi açar, herkesten dilenirim, istemem, istemem! Kötüyüm, ben herkesten kötüyüm! Bu kadar kötüyüm, işte!</p>

  <p class="normal">Nelli birden masadan bir çay fincanını kaptığı gibi yere fırlattı.</p>

  <p class="normal">— Kırıldı işte! Oohh!</p>

  <p class="normal">Zafer ve küçümsemeyle bana bakarak:</p>

  <p class="normal">— Topu topu iki fincanınız vardı, diye ekledi. Öbürünü de kıracağım... O zaman çayınızı neyle içeceksiniz bakalım?</p>

  <p class="normal">Kudurgan bir hali vardı. Çılgınca öfkesinden zevk alırken, bir yandan da hareketlerinin ayıp ve çirkin olduğunu anlıyor ama, devam etmek için kendi kendini kışkırtıyordu sanki.</p>

  <p class="normal">— Bu kız hasta Vanya ya da... onun ne biçim bir çocuk olduğunu ben anlayamıyorum. Hoşça kal.</p>

  <p class="normal">İhmenev şapkasını alarak elimi sıktı. Bitkin bir hali vardı. Nelli’nin hakareti pek ağır gelmişti. Fena halde öfkelendim. Yalnız kaldığımızda:</p>

  <p class="normal">— Ona hiç acımadın mı Nelli! diye bağırdım. Utanmadın mı? Evet, iyi yürekli değilsin, gerçekten kötü bir çocuksun!</p>

  <p class="normal">Şapkamı almadan ihtiyarın peşinden fırladım. Sokak kapısına kadar geçirip bir iki avutucu söz söylemek istiyordum. Koşarak merdivenden inerken Nelli’nin azarladığım için sararan yüzünü görür gibiydim.</p>

  <p class="normal">İhmenev’e yetiştim. Acı acı gülümsedi.</p>

  <p class="normal">— Zavallı çocuğu pek incitmişler. Emin ol, onun da kendine göre bir acısı var İvan. Yetmiyormuş gibi ben de derdimi dökmeye başladım, yarasını deştim. “Tok, açın halinden anlamaz” derler. Ben, “Bazen aç olanlar da birbirini anlamaz” derim. Hadi hoşça kal.</p>

  <p class="normal">Konuşacak oldum ama, ihtiyar sadece elini salladı. Sinirli bir tavırla:</p>

  <p class="normal">— Beni avutmayı bırak da onu kolla, bir daha kaçmasın, diye seslendi. Kaçacağa benziyor çünkü.</p>

  <p class="normal">İhmenev, bastonunu kaldırım taşlarına çarparak hızlı adımlarla uzaklaştı. Sözlerinin bir kehanet gibi doğru çıkacağını tahmin etmemişti herhalde.</p>

  <p class="normal">Eve dönüp Nelli’nin yerinde yine yeller estiğini görünce ne hale geldiğimi anlatamam! Kapıya koştum, merdivenin her yanını arayıp seslendim, hatta komşulara uğrayıp sordum. Tekrar kaçtığına inanamıyor, inanmak istemiyordum. Hem nasıl kaçabilirdi? Evin bir tek sokak kapısı vardı, İhmenev’le konuşurken önümüzden geçmesi gerekirdi. Ama sonradan aklıma geldi, Nelli katlardan birine çıkarak merdivenin bir köşesinde saklanmış, ben içeri girince sokağa kaçmış olmalıydı. Bu yüzden karşılaşmamıştık. Henüz pek uzağa gitmiş olamazdı.</p>

  <p class="normal">Merak ve kaygı içinde sokağa koştum. Her ihtimale karşı kapıyı kilitlemedim, ilk olarak Masloboyevlere gittim. Evde yoklardı. Bıraktığım bir iki satırla başıma gelen yeni olayı haber verdim, Nelli gelirse hemen bildirmelerini rica ettim. Oradan doktora doğruldum. Onu da bulamadım. Hizmetçisi, Nelli’nin sabahki gelişinden sonra bir daha uğramadığını söyledi. Ne yapacaktım? Bubnova’ya bile gittim, ahbabım tabutçu karısından, ev sahibesinin bir sebeple üç gündür karakolluk olduğunu, Nelli’yi o zamandan beri görmediklerini öğrendim. Yorgun, bitkin bir halde yeniden Masloboyevlere koştum, durum değişmemişti, evde kimsecikler yoktu. Mektubum hâlâ masanın üzerindeydi. Ne yapacağımı bilemiyordum.</p>

  <p class="normal">Geç vakit, üzüntüden bitkin bir halde eve dönüyordum. Sabahtan bana haber yolladığı için o gece Nataşa’ya gitmem gerekliydi. Bütün gün ağzıma bir lokma yiyecek koymamıştım. Nelli aklıma geldikçe vicdan azabından bunalıyordum. “Nedir bu? Hastalığının garip bir etkisi mi? Yoksa delirdi mi, çıldırıyor mu? Tanrım, nerede şimdi, nerede bulacağım onu?” diye düşünüyordum.</p>

  <p class="normal">Kendi kendime bunları mırıldanırken ansızın, birkaç adım ötede, V. Köprüsü’nde Nelli’yi gördüm. Sokak fenerinin altında durmuştu. Beni görmüyordu. Ona doğru koşacak oldum, sonra durdum. Şaşkınlıkla, “Ne işi var burada?” diye kendi kendime sordum. Artık gözden kaybetmeyeceğime emin olduğum için ne yapacağını öğrenmeye karar verdim. On dakika kadar bekledim. Nelli durduğu yerde yoldan geçenlere bakıyordu. Sonunda, iyi giyimli bir ihtiyar görünce ona doğru sokuldu. Adam yürümeye devam ederken cebinden bir şey çıkarıp ona uzattı. Nelli başını eğerek teşekkür etti. O anda duyduklarımı tarif edemem. Kalbim acıyla sızladı, sanki çok sevdiğim, üzerine toz kondurmaya kıyamadığım bir varlık çamura düşürülmüş, hakarete uğramıştı. Gözlerimden yaşlar fışkırdı.</p>

  <p class="normal">Evet, bu gözyaşları talihsiz Nelli içindi ama öte yandan da içimde müthiş bir öfkenin kabardığını hissetmiştim: İhtiyacı olduğundan dilenmiyordu, kimsesiz, sokağa atılmış bir çocuk olmadığı gibi, kaçarak bıraktığı kişiler de ona eziyet eden insanlar değil, seven, gözünün içine bakan dostlarıydı. Yaptığı marifetlerle sanki birini incitmek ya da korkutmak istiyor gibi davranıyordu; birilerine gösteriş yapmak mı istiyordu acaba? Ruhunda hâlâ nüfuz edemediğim gizli köşeler vardı... İhmenev haklıydı, Nelli ağır bir hakarete uğramıştı, yaraları henüz pek tazeydi. Garip davranışlarıyla, bizlere cephe alarak gösterdiği güvensizlikle sanki yaralarını deşmek istiyordu. Deyim yerindeyse, acısını körüklemenin verdiği üzüntüden zevk alıyordu... Bu zevk bana da yabancı değildi. Kaderin baskısı altında ezilen daha niceleri uğradıkları haksızlığın üstüne üstüne gitmekten acı bir zevk duyarlar. Fakat Nelli’nin uğradığı haksızlık neydi acaba? Kaprisleriyle, delice davranışlarıyla bizi şaşırtmak, korkutup meydan okumak istiyordu sanırım... Ama hayır, bu da değildi! Şu anda yalnızdı, dilenirken bizlerden onu gören kimse yoktu. Bundan gerçekten zevk aldığı için mi yapıyordu? Dilendiği parayı ne yapacaktı acaba?</p>

  <p class="normal">Nelli bir süre sonra köprüden indi, pırıl pırıl aydınlık bir pencerenin önüne gelip topladığı parayı saymaya başladı. On adım öteden onu seyrediyordum. Elinde epey para vardı, besbelli sabahtan beri dileniyordu. Parayı avucunda sımsıkı tutarak sokağın karşı tarafına geçti, bir bakkal dükkânına girdi. Ben de dükkânın kapısına yaklaştım, Nelli’nin ne yapacağını beklemeye başladım.</p>

  <p class="normal">Tezgahın üzerine parayı bıraktığını, ona bir çay fincanı uzattıklarını gördüm. Demin İhmenev’le bana ne kadar huysuz olduğunu göstermek için kırdığı fincana çok benzeyen sade bir fincandı bu. Üç beş kapik değerinde, belki daha da ucuz bir şeydi. Satıcı, fincanı kâğıda sarıp bağladı, Nelli’ye verdi. O da memnun bir halle dükkândan acele acele çıktı.</p>

  <p class="normal">Durduğum yere geldiğinde:</p>

  <p class="normal">— Nelli! diye seslendim. Nelli!</p>

  <p class="normal">Titreyerek yüzüme baktı, fincan elinden kayarak kaldırıma düştü, kırıldı. Nelli’nin yüzü solgundu, ama bana bakıp her şeyi gördüğümü, bildiğimi anlayınca birden kızardı. Dayanılmaz bir utancın yol açtığı bir kızarmaydı bu. Elinden tutarak onu eve götürdüm, yolumuz uzun değildi. Eve varıncaya kadar hiç konuşmadık. İçeri girince iskemleye oturdum. Nelli, yüzü deminki gibi soluk, başı önünde, düşünceli düşünceli karşımda duruyordu. Utancından yüzüme bakamıyordu.</p>

  <p class="normal">— Demek dileniyordun, öyle mi Nelli?</p>

  <p class="normal">— Evet, diye fısıldadı, başını büsbütün eğdi.</p>

  <p class="normal">— Demin kırdığın fincanı almak için mi yaptın?</p>

  <p class="normal">— Evet...</p>

  <p class="normal">— Peki ama, bu fincan için sana bir şey söyledim mi, azarladım mı seni? Ne kadar kötü hareket ettiğinin farkında mısın Nelli? Ayıp değil mi? Hiç mi...</p>

  <p class="normal">Duyulur duyulmaz bir sesle:</p>

  <p class="normal">— Ayıp, diye mırıldandı.</p>

  <p class="normal">Yanaklarından aşağı iki damla yaş süzüldü.</p>

  <p class="normal">— Ayıp ya, diye tekrarladım. Sana karşı bir suçum varsa beni bağışla, barışalım Nelli.</p>

  <p class="normal">Yüzüme baktı, kollarıma atıldı. O anda Aleksandra Semyonovna hızla içeri daldı.</p>

  <p class="normal">— O ne? Evde mi? Yine mi? Ah Nelli, Nelli, nedir bu yaptıkların! Neyse, gelmiş ya, çok şükür... Nerede buldunuz onu İvan Petroviç?</p>

  <p class="normal">Aleksandra Semyonovna’ya sormaması için kaş göz işareti yaptım, hemen anladı, sustu. Hâlâ için için ağlayan Nelli’yle şefkatle vedalaştım. İyi yürekli Aleksandra Semyonovna’yı ben dönünceye kadar kalması için kandırdım. Hemen Nataşa’ya koştum, hayli geç kalmıştım.</p>

  <p class="normal">Nataşa’yla epey konuşacağımız olduğu halde bir aralık Nelli’den söz açtım, olanları anlattım. Nataşa ilgilendi, etkilendi neredeyse. Biraz düşündükten sonra:</p>

  <p class="normal">— Sana bir şey söyleyeyim mi Vanya, dedi, bana kalırsa o seni seviyor.</p>

  <p class="normal">— Ne dedin... ne sevmesi?</p>

  <p class="normal">— Basbayağı sevgi, kadın sevgisinin başlangıcı bu.</p>

  <p class="normal">— Daha neler! Henüz çocuk o Nataşa.</p>

  <p class="normal">— On dördüne basmış bir çocuk. Bütün öfkesi, sevgisini, durumunu anlamamandan doğuyor. Ama belki henüz kendisi de duygularının farkında değildir. Bu da mümkün. Yalnız kızgınlığı birçok bakımdan çocukça olmakla beraber, ciddi ve acı. Her şeyden önce beni kıskanıyor. Beni çok seviyorsun. Herhalde evde yalnız benimle ilgilenip benden konuşuyor, beni düşünüyor, onunla az meşgul oluyorsun. Bunun farkına varınca kırılıyor. Belki seninle konuşmak, içini dökmek istiyor ama, beceremiyor, utanıyor, kendi kendini tartamıyor, bir fırsat kolluyor; sen de ona fırsat verecek yerde, kızcağızdan uzaklaşıyor, bana kaçıyorsun. Çocuk hastayken bile onu günlerce yalnız bıraktın. Bu yüzden ağlıyor, seni arıyor, ona en çok dokunan da senin bunu anlamaman. Şimdi bile, böyle bir anda benim yüzümden onu bıraktın. Görürsün, yarın yine hastalanacaktır. Nasıl bıraktın onu Vanya? Hemen eve git...</p>

  <p class="normal">— Bırakmazdım ama...</p>

  <p class="normal">— Öyle ya, gelmeni ben istedim. Git canım, hemen git!</p>

  <p class="normal">— Gitmesine gidiyorum ama, söylediklerinin hiçbirine inanmadım.</p>

  <p class="normal">— Bunları yadırgamakta haklısın. Yalnız Nelli’nin hayatını iyice düşünürsen bana hak verirsin. O, seninle benim gibi büyümemiş.</p>

  <p class="normal">Her şeye rağmen eve hayli geç döndüm. Aleksandra Semyonovna, Nelli’nin geçen seferki gibi çok ağladığını, o zamanki gibi “gözyaşları arasında” uyuduğunu anlattı. Sonra da “Artık ben gidiyorum İvan Petroviç, dedi. Filip Filipiç öyle emretti. Zavallıcık evde bekliyor beni.”</p>

  <p class="normal">Ona teşekkür ettim ve Nelli’nin başucuna oturdum. Nelli’yi böyle bir durumda bıraktığıma kendim de üzülüyordum. Gecenin geç saatlerine kadar başucunda oturarak düşünceye daldım... Berbat bir geceydi doğrusu.</p>

  <p class="normal">Ama önce şu iki hafta içinde olup bitenleri anlatmam gerek.</p>
</body>
</html>
