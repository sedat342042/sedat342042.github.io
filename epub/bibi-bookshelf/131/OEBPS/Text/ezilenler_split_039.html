<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ezilenler</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_39">VIII</h2>

  <p class="normal">Yol uzun sürmedi. Torgov Köprüsü civarında indik. İlk dakikalar hiç konuşmadık. Söze nereden başlayacağımı düşünüyordum. Beni yoklayıp denemeye, ağzımı aramaya çalışacağını sandım. Oysa Prens dolambaçlı yollara sapmadan, doğruca konuya girdi:</p>

  <p class="normal">— Beni epey üzen bir mesele karşısındayım İvan Petroviç. Bu konuyu sizinle konuşup düşüncenizi öğrenmek istiyorum. Şu kazandığım davadan alacağım on bin rubleden vazgeçerek İhmenev’e geri vermeyi epeydir istiyorum. Bunu nasıl yapabilirim?</p>

  <p class="normal">İçimden, “Bunun nasıl yapıldığını bilmemene imkân mı var? Benimle alay ediyorsun galiba!” diye geçirdim. Olanca saflığımla:</p>

  <p class="normal">— Doğrusu bilmem Prens, dedim. Size başka konularda, örneğin Natalya Nikolayevna hakkında ikimiz için de gerekli bilgileri vermeye hazırım. Ama bu konuda sizin benden daha bilgili olduğunuz kesin.</p>

  <p class="normal">— Nasıl olur efendim! Siz onlarla sık sık görüşüyorsunuz. Belki Natalya Nikolayevna bazen ağzından bir şeyler kaçırıyordur. Bunlar benim için en iyi rehber olabilir. Bu nazik meselede ancak siz yardım edebilirsiniz. O paradan vazgeçmeye kesin olarak karar verdim. Öbür işlerin nasıl sonuçlanacağını düşünmeden karar verdim. Ne demek istediğimi anlıyorsunuz, değil mi? Yalnız nasıl hareket edeceğimi kestiremiyorum, ihtiyar gururlu, inatçı bir adamdır. Bakarsınız, iyiliğime hakaretle karşılık verir, parayı başıma çalar.</p>

  <p class="normal">— Bağışlayın ama siz bu parayı kendinizin mi, yoksa onun mu sayıyorsunuz?</p>

  <p class="normal">— Davayı ben kazandığıma göre elbette benim.</p>

  <p class="normal">— Elinizi vicdanınıza koyarak mı?</p>

  <p class="normal">— Tabii.</p>

  <p class="normal">Fütursuzca konuşmam Prens’e dokunur gibi oldu.</p>

  <p class="normal">— Sanırım bu işin aslı hakkında pek bilginiz yok, diye cevap verdi. İhtiyarı bile bile yalan söylemekle suçlamıyorum. Açık söylüyorum, hiçbir zaman suçlamamıştım. Suçu kabullensin diye kim dedi ona? Suçu dikkatsizlik, kendisine emanet edilen işlerde ihmal göstermesi. Mukavelemize göre, bazı işlerin sorumluluğu kendi üzerineydi. Ama asıl sebep bu değildi. Asıl mesele kavgalı olmamızdan geliyor. Bu olmasa belki şu uğursuz on bine aldırış etmezdim. Ama siz meselenin nereden çıktığını biliyorsunuz tabii. O sıralar kuruntuluydum. Belki haksızdım, yani o vakitler haksızdım, ama farkında değildim, bunu kabul ediyorum, İhmenev’in kabalığını fırsat bilerek mahkemeye başvurdum. Herhalde bunu asil bir hareket saymayacaksınız, kendimi haklı göstermek de istemiyorum. Yalnız şu kadarını söyleyeyim, duyduğum öfke, incinen gururumun isyanı yersiz değildi. Tabii, en insanca hakkımdı bu. Tekrar edeyim, İhmenev’in nasıl bir insan olduğunu hemen hemen hiç bilmiyordum. Alyoşa’yla kızı hakkındaki söylentilere iyice inanmıştım. Bu durumda hırsızlığa da inanabilirdim... Ama şimdi bunları bırakalım. Paradan vazgeçmeye gelince, davada kendimi haklı gördüğümü söylesem parayı ona armağan etmiş olurum. Öte yandan Natalya Nikolayevna’nın nazik durumu da eklenirse İhmenev parayı kesinlikle başıma çalar.</p>

  <p class="normal">— Siz bile başıma çalar diyorsunuz. Şu halde onun namusundan şüpheniz yok, paranızı çalmadığından emin olabilirsiniz. Öyleyse neden kendisine gidip açıkça davanızda haksız olduğunuzu söylemiyorsunuz? Bu soylu bir hareket olurdu ve belki o zaman İhmenev parasını almakta tereddüt etmezdi.</p>

  <p class="normal">— Parasını mı? İş bunda zaten! Bir de benim durumumu düşünsenize. Gidip İhmenev’e, davada haksız olduğumu söyleyeceğim! “Haksız olduğunu bile bile ne diye dava açtın?” demezler mi? Bunu kabul edemem doğrusu! Davayı haklı olarak açtım, İhmenev’i ne sözle, ne de yazılı olarak hırsızlıkla suçlamış değilim. Ama onun ihmalci, sallapati, idaresiz olduğundan o zamanki gibi şimdi de eminim. Hakçası, bu para benimdir, bunun tersini söylemek bana kendi kendime iftira etmek gibi geliyor. İhtiyar o hakareti kendiliğinden kabullendi. Oysa siz beni ondan af dilemeye zorluyorsunuz. Bu kadarı fazla artık.</p>

  <p class="normal">— Bana öyle geliyor ki iki insan barışmak istedikten sonra...</p>

  <p class="normal">— Kolay mı sanıyorsunuz?</p>

  <p class="normal">— Yok. Bazen çok zordur, hele...</p>

  <p class="normal">— Hele başka durumlar buna bağlı olunca.</p>

  <p class="normal">— Evet, bu bakımdan sizinle beraberim Prens. Natalya Nikolayevna’yla oğlunuz meselesinde elinizden geleni yapmalısınız. Hem de İhmenevleri sevindirecek bir çözüm bulmalısınız. Ancak o zaman İhmenev’le dava hakkında tam bir içtenlikle konuşabilirsiniz. Henüz hiçbir karara varmadığınıza göre, tek bir yolunuz var: Davanızın haksız olduğunu açıkça bildirmek. Sorduğunuz ve herhalde size karşı ikiyüzlü hareket etmemi istemediğiniz için düşündüğümü söylüyorum. Ayrıca bundan cesaret alarak parayı İhmenev’e geri vermekte ısrar edişinizin sebebini de öğrenmek istiyorum. Haklı olduğunuza inanıyorsanız geri vermeye gerek var mı? Merakı mı bağışlayın, ama bu başka şeylerle ilgili olduğu için...</p>

  <p class="normal">Prens sorumu duymamış gibi sözümü keserek birden:</p>

  <p class="normal">— Ne dersiniz, ihtiyar İhmenev’e on bini şöyle, mazeretsiz, süsleyip püslemeden versek kabul eder mi acaba?</p>

  <p class="normal">— Elbette kabul etmez.</p>

  <p class="normal">Öfkemden kızararak titredim. Bu küstahça soru bende yüzüme tükürülmüş hissi uyandırdı. Bunu ikinci bir hakaret de izledi. Prens, yüksek sosyete adamlarına has soğuk bir edayla sorumu cevapsız bırakmaya devam ederek yeni bir soru sordu. Sanırım böylece, ona bu gibi sorular sormanın saygısızlık olduğunu, çizmeyi aştığımı belirtmek istiyordu. Şu yüksek çevrelerdekilerin tavırları beni nefret uyandıracak derecede sinirlendiriyordu. Bir zaman Alyoşa’yı bazı alışkanlıklarından vazgeçirmek için epey uğraşmıştım.</p>

  <p class="normal">Prens heyecanlı sözlerime sakince cevap verdi:</p>

  <p class="normal">— Şey, fazla heyecanlandınız. Hayatta, hayalinizde kurduklarınızdan bambaşka durumlarla karşılaşılır. Şimdi düşünüyorum da, o meseleyi az çok Natalya Nikolayevna da halledebilir sanırım. Ona söylesenize, bize bir fikir versin.</p>

  <p class="normal">— Asla. Demin söylediklerime kulak vermek zahmetine katlanmadınız, sözümü kestiniz. Natalya Nikolayevna içten gelmeden, kendi deyiminizle “süslenip püslenmeden” verilen bu parayı babasına kızının karşılığı, kendisine de Alyoşa’yı elinden almak için bir çeşit teselli ödülü olarak verilmiş sayacaktır...</p>

  <p class="normal">Prens güldü:</p>

  <p class="normal">— Hımm... Demek beni böyle anlıyorsunuz aziz İvan Petroviç! (Neye güldüğünü anlamadım.) Oysa daha pek çok konuşacağımız var. Şimdilik vakit az, yalnız bir noktayı hatırdan çıkarmamanızı rica edeceğim. Ortada doğrudan doğruya Natalya Nikolayevna’nın geleceği var. Bu işle neden ilgilenmenizin şart olduğunu sonra anlayacaksınız. Natalya Nikolayevna’ya hâlâ bağlıysanız, bana karşı sempati duymasanız bile konuşmazlık etmeyin. Geldik... A bientôt.<sup class="calibre2"><a href="../Text/ezilenler_split_053.html#footnote-600-45" id="footnote-600-45-backlink">[45]</a></sup></p>
</body>
</html>
