<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9">V</h2>

  <p class="normal"><span class="ideitalik">Kral Oidipus,</span> Maarif Vekâleti’nin ilk defa 1941 yılında çıkarmaya başladığı “Dünya Edebiyatından Tercümeler” koleksiyonunun Yunan klasikleri serisinde ilk eser olarak basılmıştı. Eseri doğrudan doğruya Yunancadan değil, Fransızca, İngilizce metinlere başvurarak çevirmiştim.[Eserin Türkçesi, Paul Masqueray’in Fransızca tercümesine dayanılarak verilmiştir (Sophocle, cilt I, ikinci baskısı, Paris, Les Belles Lettres, 1929) Masqueray metni esas tutulmakla beraber, ayrıca Sir Richard C. Jebb (Cambridge, 1914), J. T. Sheppard (Cambridge, 1922), Robert Pignarre (Paris, Garnier, 1937), Mario Meunler (Paris, Albin Michel, 1949), Paul Mazon (Paris, Les Belles Lettres, 1958) tercümelerinden de geniş ölçüde faydalanılmıştır.] O tarihte Yunan dili ve edebiyatını bilenlerimiz parmakla sayılacak kadar az olduğundan, ikinci dilden çevirmek “mubah” sayılıyordu. Her eserin yazıldığı dilden çevrilmesi gerektiğine inandığım halde, Sophokles’in öteki tragedyalarını çevirenlerin birçoğu gibi ben de bile bile ikinci dile başvurdum. Ülkemizde Yunan dili ve edebiyatının gönüllüsü, gerçek hümanizmanın ne demek olduğunu en iyi bilenimiz, bu yoldan kıl kadar şaşmayan Suat Sinanoğlu o tarihte aramıza yeni katılmıştı; kuvvetli dil bilgisinden, sağlam görüşlerinden faydalandım; birlikte tercümeyi aslıyla karşılaştırdık; aslının gölgesi olduğu halde ana dilden çevrilinceye kadar hiç değilse Sophokles’in eserini tanıtmaya yarar diye basılmasına razı oldum. O tarihten beri on sekiz yıl geçti, kimse çıkıp da beni bu yükten kurtarmadı, ikinci baskısı da bu yüzden bugüne kadar gecikti. Bu sefer tercümeyi yeni baştan ele aldım, koro parçalarını aslındaki ölçülere uyarak serbest bir nazım içinde verdim. Bu işin türlü güçlüklerini tanınmış Yunanlı rejisör Takis Musenides’in değerli yardımlarıyla yenmeye çalıştım. Kendisinden çok faydalandım; nerdeyse aslından çevirecek duruma geldim. Bu güzel fırsatı da eseri 1959 yılı Ekim ayı başında Devlet Tiyatrosu’nda sahneye koymasıyla elde ettim. Tiyatro sevenlerimiz gerçek tragedya geleneğine uygun su katılmamış bir temsil görmüş oldular. Tercümenin dili de epeyce eskimişti, konuşma dili olması gerekirken yazı diline kayıyordu, yer yer gömük kalan söyleyişler eksik değildi; bunları gidermeye çalıştım. Bütün dileğim yine de Yunan tiyatrosunun bu parlak örneğinin aslından çevrilmesidir.</p>

  <p class="sagnormal">Bedrettin TUNCEL</p>
</body>
</html>
