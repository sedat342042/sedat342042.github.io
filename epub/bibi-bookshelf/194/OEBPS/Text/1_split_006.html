<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">IV</h2>

  <p class="normal"><span class="ideitalik">Oidipus</span> milattan önce 430 yılında Atina’da oynandığı zaman, seyirciler bu esere kaynak olan efsaneyi şüphesiz biliyorlardı. Bu da pek tabii olarak Sophokles için ilgi uyandırmak bakımından birtakım güçlükler doğuruyordu. Buna rağmen Sophokles konuyu büyük ustalıkla, seyircinin ilgisini daima uyanık tutacak şekilde işlemesini bilmiştir. Eserin başından itibaren Oidipus’un nasıl bir akıbete sürükleneceğini bildiğimiz halde kendisinden ümidimizi kesmeyiz, bütün gönlümüzle kurtulmasını isteriz. Gözlerimizin önüne serilen vaka, hele Oidipus’un hareketleri türlü yönlerden tenkide uğramıştır. Bu tenkitlerin Aristoteles’ten başladığını biliyoruz; hepsi de unutuldu, ortada eser kaldı: Kendini kabul ettiren, her ciddi sanat çalışmasının gerektirdiği titizlikle, sabırla, ince hesaplarla, büyük ustalıkla yaratılmış bir eser. Tragedyanın bütün ağırlığı Oidipus’un omuzlarına yüklenir. Bununla beraber, ikinci, üçüncü planda kalan kişilerin karakterleri de iyice belirtilmiştir. İokaste ile Kreon, hele o zehir gibi acı sözler söyleyen Teiresias gerçekten unutulamayacak insan örnekleridir. Koro eserin en ehemmiyetli unsurlarından biri olarak tragedyaya derin manasını kazandırır. Başlı başına bir varlıktır; ölçülü, ihtiyatlı, ağırbaşlı, duygulu sözleriyle gönüllere ferahlık verir, gün görmüş, hayatı anlamış insanların büyük tecrübesini dile getirir. Başta da söylediğimiz gibi, <span class="ideitalik">Kral Oidipus</span>, Yunan tragedya sanatının en olgun örneklerinden biridir. Aristoteles bu sanatın esaslarını bilhassa Sophokles’in eserlerine dayanarak belirtmiştir.</p>
</body>
</html>
