<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_7">III</h2>

  <p class="normal">Birinci eser konunun başlangıcını, ikincisi gelişmesini, üçüncüsü de sonucu gösteriyordu. <span class="ideitalik">Kral Oidipus</span> böyle bir üçleme içinde değil, müstakil bir eser olarak yazılmıştır.</p>

  <p class="normal">Eser iç yapısı bakımından da incelenmeye değer. Yunan tragedyası perdelere ayrılmaz; başından sonuna kadar aralıksız oynanır; belli bölümlere ayrılmış olmakla beraber tam bir bütün teşkil eder. Konuşmalar uzun, kısa heceli, ahenkli, zaman zaman ölçüleri değişen, kafiyesiz mısralar şeklinde yazılmıştır. “Serbest nazım” denilebilecek bir şiir şekli. Koro’nun söylediği lirik parçalara gelince, bunlar da ifade edilen duygulara, ruh hallerine göre ölçüleri değişen, uzayıp kısalan, daima ritmik bir kuruluşta olan serbest mısralardan meydana gelir. (Kral Oidipus’daki koro parçaları bu özellikler göz önünde tutularak dilimize çevrilmiştir.) Tam 1530 mısra tutan eserin iç yapısı şöyle kurulmuştur:</p>

  <p class="normal">1. <span class="ideitalik">Prologos:</span> (Başlangıç, konuya giriş. Aristo’nun tarifine göre Koro’nun ortaya çıkmasından önceki bölümdür. İlk tragedyalarda prologos yoktu; Koro’nun meydana çıkmasından önce bir kişi tarafından uzunca bir “tirat” şeklinde söylenirdi. Prologos bittikten sonra Koro gelir, oyunun sonuna kadar sahneden ayrılmaz.) Bu bölüm <span class="ideitalik">Kral Oidipus</span>’ta kahramanın saray önünde görünmesiyle başlar, Kreon’un Delphoi’den haberler getirmesi, Oidipus’un Laios’u öldüren adamı bulup ortaya çıkarmayı vaat etmesi üzerine saray önünde toplanmış olan halkın Rahip ile birlikte çıkıp gitmeleriyle biter.</p>

  <p class="normal">2. <span class="ideitalik">Epeisodion</span>’lar: (Koro parçaları arasındaki bölümler, <span class="ideitalik">Oidipus</span>’ta bunların sayısı dörttür.)</p>

  <p class="normal">a) Oidipus ile kâhin Teiresias arasında geçen sahne;</p>

  <p class="normal">b) Kendini savunmak isteyen Kreon ile Oidipus arasındaki sert tartışma; kraliçe İokaste’nin gelip onları yatıştırmaya çalışması; Kreon’un çıkıp gitmesi; İokaste ile Oidipus’un şüphelerinin artması; Laios öldürüldüğü sırada kaçıp kurtulan tek adamını bulup getirtmesini İokaste’den istemesi;</p>

  <p class="normal">c) Korinthos’tan gelen habercinin Polybos’un öldüğünü bildirmesi; Polybos ile Merope’nin Oidipus’un öz babası ve anası olmadığını, çocukken kendisini nasıl bir çobandan alıp onlara verdiğini anlatması; Oidipus’un o çobanı bulup getirmelerini istemesi üzerine bundan vazgeçmesi için İokaste’nin yalvarması; sözünü dinletememesi üzerine de birden çıkıp gitmesi;</p>

  <p class="normal">d) Laios’un eski kölesi çobanın gelmesi, her şeyi söylemek zorunda kalması; hakikati anladıktan sonra büyük bir ümitsizlik içinde Oidipus’un saraya girmesi;</p>

  <p class="normal"><span class="ideitalik">3. Exodos:</span> Eserin sonu. Saraydan gelen bir habercinin içerde olup biten tüyler ürpertici olayları anlatması; gözlerini kör eden Oidipus’un görünmesi; biraz sonra da Kreon’un gelmesi; Oidipus ile çocukları arasında geçen sahne; Kreon ile konuşması; nihayet istemeye istemeye saraya girmesi; Korobaşı’nın sözleri üzerine tragedyanın sona ermesi.</p>

  <p class="normal">Koro parçaları da esas itibariyle ikiye ayrılır:</p>

  <p class="normal">1. <span class="ideitalik">Parados:</span> Prologos bittikten sonra Koro’nun sahneye girdiği zaman söylediği ilk parça.</p>

  <p class="normal">2. <span class="ideitalik">Stasimon’lar:</span> İki epeisodion arasında Koro’nun söylediği parçalar (Kral Oidipus’ta dört stasimon vardır.)</p>

  <p class="normal">Oidipus’un iç yapısı şöyle kurulmuş oluyor:</p>

  <p class="normal">I. Prologos (Başlangıç)</p>

  <p class="normal">Parodos (Koro’nun ilk parçası)</p>

  <p class="normal">II. Birinci Epesiodion</p>

  <p class="normal">Birinci Stasimon (Koro’nun ikinci parçası)</p>

  <p class="normal">III. İkinci Epeisodion</p>

  <p class="normal">İkinci Stasimon (Koro’nun üçüncü parçası)</p>

  <p class="normal">IV. Üçüncü Epeisodion</p>

  <p class="normal">Üçüncü Stasimon (Koro’nun dördüncü parçası)</p>

  <p class="normal">V. Dördüncü Epeisodion</p>

  <p class="normal">Dördüncü Stasimon (Koro’nun beşinci parçası)</p>

  <p class="normal">VI. Exodos (Bitiş)</p>
</body>
</html>
