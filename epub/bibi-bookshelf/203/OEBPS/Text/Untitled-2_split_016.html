<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_17">2. Sahne</h2>

  <p class="ortabaslik">(Şatoda bir salon.)</p>

  <p class="ortabaslik">(Hamlet ve üç oyuncu girer.)</p>

  <p class="idebold">HAMLET</p>

  <p class="ara-bas">Verdiğim parçayı, ne olur, dediğim gibi, rahat, özentisiz söyle. Çünkü birçok oyuncular gibi söz parlatmaya kalkacaksan, mısralarımı şehrin tellalına okuturum daha iyi. Elini kolunu da havalara savurma öyle; ölçüsünde, tadında bırak her şeyi. Duyduğun coşkunluk bir sel, bir fırtına, bir kasırga gibi de olsa, onu dindirecek bir hava bulmalı, buldurmalısın. Doğrusu, yürekler acısı geliyor bana gürbüz bir delikanlının takma saçlar sakallar içinde, bir acıyı yüreğini paralarca, didik didik ederce bağırıp halkın kulaklarını yırtması; halk ki çok kez anlaşılmaz, dilsiz oyunları, gürültü, gümbürtüyü sever. Bir oyuncu Termagant’ın kendisinden daha yaygaracı, Nemrut’tan daha nemrut oldu mu, hak ettiği şey kırbaçtır bence. Bu hallere düşme rica ederim.</p>

  <p class="idebold">OYUNCU</p>

  <p class="ara-bas">Düşmem efendimiz.</p>

  <p class="idebold">HAMLET</p>

  <p class="ara-bas">Fazla durgun da olma; aklını kullanıp ölçüyü bul: Yaptığın söylediğini tutsun, söylediğin yaptığını. En başta gözeteceğimiz şey, yaradılışa tabiata aykırı olmamak. Çünkü bunda sapıttık mı tiyatronun amacından ayrılmış oluruz. Doğduğu gün de, bugün de tiyatronun asıl amacı nedir? Dünyaya bir ayna tutmak, iyilerin iyiliklerini, kötülerin kötülüklerini göstermek, çağımızın ne olup ne olmadığını ortaya koymak. Gerçeği büyütmek ya da küçültmekle bilgisizleri güldürebilirsiniz, ama bu bilenleri üzer; oysa bir tek bilgili dost, bilgisiz bütün bir kalabalıktan daha önemli olmalı sizin için. Ah, ben öyle oyuncular gördüm ki sahnede, öyle beğenilen, alkışlanan oyuncular gördüm ki, günaha girmeyeyim ama, değil Hıristiyan, değil Müslüman, insan bile değillerdi. Öylesine şişirme, uydurma hallere giriyorlardı ki, dedim bunları tabiatın kaba işçileri yaratmış olmalı, insan yapıyorum derken insanlığın berbat bir kopyasını yapmışlar.</p>

  <p class="idebold">BİRİNCİ OYUNCU</p>

  <p class="ara-bas">Bu kusurumuzu az çok yendik sanıyorum efendimiz!</p>

  <p class="idebold">HAMLET</p>

  <p class="ara-bas">Az çok değil, iyice yenmeli bunu. Sakın söyleyeceklerinden fazlasını söyletmeyin soytarılarınıza. Öylelerini gördüm ki, kendi başlarına gülmeye ve seyircilerin en anlayışsızlarını güldürmeye kalkışıyorlar. Hem de oyunun anlayış isteyen en can alıcı yerinde. Kötü bir şey bu; acıklı bir budalalık bu yoldan tutunmaya çalışmak. Haydi, gidin hazırlanın.</p>

  <p class="ortabaslik">(Oyuncular çıkar. Polonius, Rosencrantz ve</p>

  <p class="ara-bas">Guildenstern girer.)</p>

  <p class="idebold">HAMLET</p>

  <p class="ara-bas">Evet sayın Lord? Kral gelecek mi bu şaheseri görmeye?</p>

  <p class="idebold">POLONIUS</p>

  <p class="ara-bas">Kraliçeyle birlikte hem de, neredeyse gelirler.</p>

  <p class="idebold">HAMLET</p>

  <p class="ara-bas">Söyleyin oyunculara çabuk olsunlar.</p>

  <p class="ortabaslik">(Polonius çıkar.)</p>

  <p class="ara-bas">Siz de yardım eder misiniz çabuk olmalarına?</p>

  <p class="idebold">ROSENCRANTZ ve GUILDENSTERN</p>

  <p class="ara-bas">Ederiz efendimiz.</p>

  <p class="ortabaslik">(Rosencrantz ve Guildenstern çıkar.)</p>

  <p class="idebold">HAMLET</p>

  <p class="ara-bas">Horatio! Neredesin?</p>

  <p class="idebold">HORATIO</p>

  <p class="ara-bas">Burada, canım efendimiz, emrinizde.</p>

  <p class="idebold">HAMLET</p>

  <p class="ara-bas">Horatio, senden daha doğrusunu görmedim</p>

  <p class="ara-bas">Bugüne dek tanıdığım insanlar arasında.</p>

  <p class="idebold">HORATIO</p>

  <p class="ara-bas">Aman etmeyin, efendimiz.</p>

  <p class="idebold">HAMLET</p>

  <p class="ara-bas">Yoo, sana yaranmak istiyorum sanma!</p>

  <p class="ara-bas">Ne beklediğim olabilir senden, sen ki,</p>

  <p class="ara-bas">Rahat bir yürekten başka gelirin yok,</p>

  <p class="ara-bas">Yiyip içmek, giyinip kuşanmak için.</p>

  <p class="ara-bas">Fakir insana ne diye yaltaklansınlar,</p>

  <p class="ara-bas">Bırak, haşmetli budalaların</p>

  <p class="ara-bas">Pabucunu yalasın dalkavuk dilleri,</p>

  <p class="ara-bas">Ayak öpmenin çıkar sağladığı yerde yalnız,</p>

  <p class="ara-bas">Çözülsün dizlerin gevşek bağları!</p>

  <p class="ara-bas">Bak bana! Şu seven yüreğim benim,</p>

  <p class="ara-bas">Dilediğini kendi seçmeye başlar başlamaz,</p>

  <p class="ara-bas">İnsanları birbirinden ayırt etmesini bilir bilmez</p>

  <p class="ara-bas">Çözülmez bağlarla bağlandı sana. Çünkü sen</p>

  <p class="ara-bas">Dertler içinde dertlenmeyen adamdın,</p>

  <p class="ara-bas">Hep güler yüzle karşılıyordun,</p>

  <p class="ara-bas">Kaderin acı tatlı bütün cilvelerini.</p>

  <p class="ara-bas">Ne mutlu o insanlara ki.</p>

  <p class="ara-bas">Uzlaştırıp akıllarıyla yüreklerini</p>

  <p class="ara-bas">Birer kavala dönmezler kör feleğin elinde,</p>

  <p class="ara-bas">Onun dilediği sesleri çıkararak.</p>

  <p class="ara-bas">Tutkuların kölesi olmayan kim varsa gelsin</p>

  <p class="ara-bas">Ona da açıktır yüreğimin derinleri,</p>

  <p class="ara-bas">Yüreğimin seni sakladığım en sıcak yeri.</p>

  <p class="ara-bas">Amma da uzattım sözü...</p>

  <p class="ara-bas">Bu akşam, kralın önündeki oyunda.</p>

  <p class="ara-bas">Sana babamın ölümü üstüne anlattıklarımı</p>

  <p class="ara-bas">Oldukça andıran bir yer var.</p>

  <p class="ara-bas">Orası gelince, aman kaçırma olur mu,</p>

  <p class="ara-bas">Var dikkatini toplayıp gözetle amcamı.</p>

  <p class="ara-bas">Gizlediği cinayet, sözün bir yerinde,</p>

  <p class="ara-bas">Açığa vurmazsa eğer kendini,</p>

  <p class="ara-bas">Cehennemlik bir hortlak görmüşüz sadece.</p>

  <p class="ara-bas">Ve zebanilerin örsünden daha karaymış</p>

  <p class="ara-bas">Benim kafamda kurduklarım. Aman, aç gözünü!</p>

  <p class="ara-bas">Benim gözlerim de hep onda olacak.</p>

  <p class="ara-bas">Sonra baş başa verir düşünürüz</p>

  <p class="ara-bas">Ne renk verdi diye.</p>

  <p class="idebold">HORATIO</p>

  <p class="ara-bas">Peki efendimiz; eğer bu oyunda o</p>

  <p class="ara-bas">Bir hırsızlık eder de kaçarsa gözümden</p>

  <p class="ara-bas">Ben ödemeye razıyım çalınacak olanı!</p>

  <p class="ortabaslik">(Boru sesleri. Kral, Kraliçe, Polonius, Ophelia, Rosencrantz, Guildenstern ve başkaları meşale taşıyan subaylarla girer.)</p>

  <p class="idebold">HAMLET</p>

  <p class="ara-bas">Geliyorlar oyunu görmeye; kaçık rolünü oynamaya başlamalı! Horatio, bir yer bul kendine.</p>

  <p class="idebold">KRAL</p>

  <p class="ara-bas">Yeğenimiz Hamlet nasıllar, iyiler mi?</p>

  <p class="idebold">HAMLET</p>

  <p class="ara-bas">Çok iyidirler, maşallah! Bukalemun misali, hava yiyip umut içiyorum, iğdiş horozlar bile bundan daha iyi beslenmez!</p>

  <p class="idebold">KRAL</p>

  <p class="ara-bas">Bu karşılık benim anlayacağım cinsten değil. Benim aklımı aşıyor bu sözler.</p>

  <p class="idebold">HAMLET</p>

  <p class="ara-bas">Benimkini de doğrusu!</p>

  <p class="ortabaslik">(Polonius’a.)</p>

  <p class="ara-bas">Sayın Lord, üniversitede bir kez sahneye çıkmıştınız değil mi?</p>

  <p class="idebold">POLONIUS</p>

  <p class="ara-bas">Çıktım efendimiz; iyi bir oyuncu olduğum da söylendi.</p>

  <p class="idebold">HAMLET</p>

  <p class="ara-bas">Neyi oynamıştınız?</p>

  <p class="idebold">POLONIUS</p>

  <p class="ara-bas">Jül Sezar’ı. Sarayda öldürüldüm. Brutus öldürdü beni.</p>

  <p class="idebold">HAMLET</p>

  <p class="ara-bas">Böyle bir saray öküzünü öldürmek ne canavarlık! Oyuncular hazır mı?</p>

  <p class="idebold">ROSENCRANTZ</p>

  <p class="ara-bas">Evet efendimiz, emrinizi bekliyorlar.</p>

  <p class="idebold">KRALİÇE</p>

  <p class="ara-bas">Canım Hamlet, gel şöyle yanıma otur.</p>

  <p class="idebold">HAMLET</p>

  <p class="ara-bas">Hayır, canım anneciğim, bu maden daha mıknatıslı.</p>

  <p class="ortabaslik">(Ophelia’nın dizlerine uzanır.)</p>

  <p class="idebold">POLONIUS</p>

  <p class="ortabaslik">(Krala.)</p>

  <p class="ara-bas">Bakın bakın, duydunuz mu?</p>

  <p class="idebold">HAMLET</p>

  <p class="ara-bas">Sayın bayan, kucağınızda yatabilir miyim?</p>

  <p class="idebold">OPHELIA</p>

  <p class="ara-bas">Hayır efendimiz.</p>

  <p class="idebold">HAMLET</p>

  <p class="ara-bas">Başımı şöyle koyabilir miyim demek istedim.</p>

  <p class="idebold">OPHELIA</p>

  <p class="ara-bas">Buyurun efendimiz.</p>

  <p class="idebold">HAMLET</p>

  <p class="ara-bas">Kaba şeyler mi düşündüm sandınız?</p>

  <p class="idebold">OPHELIA</p>

  <p class="ara-bas">Hiçbir şey sanmadım efendimiz.</p>

  <p class="idebold">HAMLET</p>

  <p class="ara-bas">Bir bakirenin dizleri arasına yatırılacak güzel bir düşünce bu.</p>

  <p class="idebold">OPHELIA</p>

  <p class="ara-bas">Neymiş o efendimiz?</p>

  <p class="idebold">HAMLET</p>

  <p class="ara-bas">Hiçbir şey.</p>

  <p class="idebold">OPHELIA</p>

  <p class="ara-bas">Pek keyiflisiniz.</p>

  <p class="idebold">HAMLET</p>

  <p class="ara-bas">Kim, ben mi?</p>

  <p class="idebold">OPHELIA</p>

  <p class="ara-bas">Evet efendimiz.</p>

  <p class="idebold">HAMLET</p>

  <p class="ara-bas">Yok canım, size soytarılık etmek benimkisi! Hem keyifli olmaktan iyisi var mı? Baksanıza annem ne sevinçli görünüyor, oysa babam öleli iki saat bile olmadı.</p>

  <p class="idebold">OPHELIA</p>

  <p class="ara-bas">Aman ne diyorsunuz, iki aydan çok oldu.</p>

  <p class="idebold">HAMLET</p>

  <p class="ara-bas">O kadar oldu ha? Öyleyse şeytan giysin bu karaları. Ben samur kürkler yaptırayım kendime. Allah Allah! Öleli iki ay olsun da unutulmasın hâlâ bir insan? Demek biraz gayretle altı ay kadar da sürebilir bir büyük adamın hatırlarda kalması! Kiliseler yaptırmasından başka çare yok: Başka türlü silinip gidecek dünyadan tahta at gibi. Mezar taşında şu yazı olan tahta at gibi:</p>

  <p class="ara-bas">“Yazık oldu, yazık oldu,</p>

  <p class="ara-bas">Tahta at öldü, unutuldu.”</p>

  <p class="ortabaslik">(Boru sesleri. Perde açılır. Pantomim başlar.)</p>

  <p class="ortabaslik">(Bir kralla bir kraliçe coşkun bir sevgi gösterisiyle girerler. Kraliçe kralı kucaklar; önünde diz çöküp bağlılığını anlatır. Kral yerden kaldırıp başını omzuna kor. Kraliçe onu uyur görünce, ayrılır yanından. O zaman bir adam girer içeri. Kralın tacını başından alır, tacı öper, kralın kulağına zehir akıtır ve çıkar. Kraliçe döner, kralı ölmüş görüp saçını başını yolar. Zehirleyen adam iki üç kişiyle tekrar gelir. O da kraliçeyle yanar yakınır, ölü dışarı götürülür. Zehirleyen adam kraliçeye sevgisini anlatıp hediyeler verir. Kraliçe önce soğuk davranır, ama sonunda kucağına düşer.)</p>

  <p class="ortabaslik">(Çıkarlar.)</p>

  <p class="idebold">OPHELIA</p>

  <p class="ara-bas">Ne demek oluyor bu, efendimiz?</p>

  <p class="idebold">HAMLET</p>

  <p class="ara-bas">Ne demek olacak? Alan almış, satan satmış, olan olmuş.</p>

  <p class="idebold">OPHELIA</p>

  <p class="ara-bas">Oyunun konusunu veriyor her halde bu pantomim.</p>

  <p class="ortabaslik">(Bir oyuncu girer.)</p>

  <p class="idebold">HAMLET</p>

  <p class="ara-bas">Bu gelen söyler ne olduğunu. Oyuncular sır saklayamazlar: Gizli kapaklı ne varsa çıkarırlar ortaya.</p>

  <p class="idebold">OPHELIA</p>

  <p class="ara-bas">Pantomimi de açıklayacak mı?</p>

  <p class="idebold">HAMLET</p>

  <p class="ara-bas">Elbette, istersen sen de bir tane oyna onu da açıklar. Sen oynamaktan utanmazsan o açıklamaktan ne diye utansın?</p>

  <p class="idebold">OPHELIA</p>

  <p class="ara-bas">Ne kadar zalimsiniz, ne kadar zalim! Bırakın, ben oyunu seyredeceğim.</p>

  <p class="idebold">OYUNCU</p>

  <p class="ara-bas">Güvenip cömert hoşgörünüze</p>

  <p class="ara-bas">Bir oyun getirdik önünüze</p>

  <p class="ara-bas">Sabrınız tükenmesin dinlerken</p>

  <p class="ara-bas">Tragedyamızı da, bizi de.</p>

  <p class="ortabaslik">(Çıkar.)</p>

  <p class="idebold">HAMLET</p>

  <p class="ara-bas">Bu da ne? Prolog mu? Yüzük taşı dörtlüğü mü?</p>

  <p class="idebold">OPHELIA</p>

  <p class="ara-bas">Biraz kısa gerçekten.</p>

  <p class="idebold">HAMLET</p>

  <p class="ara-bas">Kadınların aşkı gibi.</p>

  <p class="ortabaslik">(İki oyuncu girer.)</p>

  <p class="idebold">GONZAGO</p>

  <p class="ara-bas">Otuz kez dolandı Phoibos’un atları</p>

  <p class="ara-bas">Tellus’un yuvarlağını, Neptün’ün sularını,</p>

  <p class="ara-bas">Ödünç ışıklarıyla otuz kez on iki ay,</p>

  <p class="ara-bas">On iki kez, otuz kez aştı gecelerimizi,</p>

  <p class="ara-bas">Aşk Tanrısı bağlayalı yüreklerimizi,</p>

  <p class="ara-bas">Ellerimiz birleşeli kutsal törende.</p>

  <p class="idebold">BATISTA</p>

  <p class="ara-bas">Ay da güneş de dönsün bir o kadar daha,</p>

  <p class="ara-bas">Dönsün, bu aşkımız ermeden sona.</p>

  <p class="ara-bas">Ama yazık, ne yazık ki son günlerde</p>

  <p class="ara-bas">Öyle dertli, öyle yorgun, öyle bezgin,</p>

  <p class="ara-bas">Öyle değişmiş görünüyorsunuz ki bana</p>

  <p class="ara-bas">Türlü korkular ürpertiyor yüreğimi.</p>

  <p class="ara-bas">Benim korkularım da üzmesin sakın sizi.</p>

  <p class="ara-bas">Kadınlar ne kadar severse o kadar korkar.</p>

  <p class="ara-bas">Sevgileri de kuşkuları da varsa aşırı var.</p>

  <p class="ara-bas">Yoksa hiç yoktur. Siz bilirsiniz.</p>

  <p class="ara-bas">Benim ne türlü sevdiğimi.</p>

  <p class="ara-bas">Öyleyse anlayın ne türlü korktuğumu.</p>

  <p class="ara-bas">Büyük sevgide, küçük kuşkular korkuya döner,</p>

  <p class="ara-bas">Küçük korkular büyüdükçe artar büyük sevgiler.</p>

  <p class="idebold">GONZAGO</p>

  <p class="ara-bas">Evet yakındır sevgilim, ayrılacağımız gün;</p>

  <p class="ara-bas">Gücüm kalmadı hayatımı sürdürmeye.</p>

  <p class="ara-bas">Ama sen şanın şerefinle, hayranlarınla</p>

  <p class="ara-bas">Daha yaşayacaksın bu güzel dünyada,</p>

  <p class="ara-bas">Belki seni benim kadar seven bir koca...</p>

  <p class="idebold">BATISTA</p>

  <p class="ara-bas">Aman susun, yeter! Böyle bir sevgi</p>

  <p class="ara-bas">Ancak bir ihanet olarak girebilir yüreğime</p>

  <p class="ara-bas">Bir daha evlenirsem lanet yağsın başıma!</p>

  <p class="ara-bas">Yalnız ilkini öldüren varır ikinci kocasına.</p>

  <p class="idebold">HAMLET</p>

  <p class="ortabaslik">(Kendi kendine.)</p>

  <p class="ara-bas">Zehir zakkum bu kadarı, zehir zakkum!</p>

  <p class="idebold">BATISTA</p>

  <p class="ara-bas">İkinci evlenmeye kadını sürükleyen şey</p>

  <p class="ara-bas">Aşağılık bir hesaptır, sevgi değil.</p>

  <p class="ara-bas">Bir kez daha öldürmüş olurum kocamı</p>

  <p class="ara-bas">Bir kocaya açarsam yatağımı.</p>

  <p class="idebold">GONZAGO</p>

  <p class="ara-bas">İnanıyorum söylediğini candan söylediğine,</p>

  <p class="ara-bas">Ama bugünkü karar yarın bozulur çok kez.</p>

  <p class="ara-bas">Hafızanın kulu olmaz kararımız,</p>

  <p class="ara-bas">Çabuk doğduğu için büyümeden ölür,</p>

  <p class="ara-bas">Nasıl ki ham meyve dalında durur da,</p>

  <p class="ara-bas">Oldu mu kendiliğinden düşüverir yere.</p>

  <p class="ara-bas">Kendi kendimize verdiğimiz sözü tutmak,</p>

  <p class="ara-bas">En çabuk unuttuğumuz şeydir, ne yapsak.</p>

  <p class="ara-bas">Tutku bitti mi, istem de biter gider,</p>

  <p class="ara-bas">Ateşli sevinçler de kederler de</p>

  <p class="ara-bas">Yeminleri yakarlar kendileriyle birlikte.</p>

  <p class="ara-bas">Sevincin en coştuğu yerde dert en çok yerinir,</p>

  <p class="ara-bas">Bir dokunmada dert sevince döner, sevinç dertlenir.</p>

  <p class="ara-bas">Madem bu dünya bile yok olacak bir gün</p>

  <p class="ara-bas">Sevginin bitmesine insan neden üzülsün?</p>

  <p class="ara-bas">Sevgi mi kaderi kovalar, kader mi sevgiyi?</p>

  <p class="ara-bas">Daha kimseler çözmedi bu bilmeceyi.</p>

  <p class="ara-bas">Düşen büyük adamı en sevdiği unutur,</p>

  <p class="ara-bas">Yükselen züğürde düşmanları dost olur.</p>

  <p class="ara-bas">Sevgi talihin peşindedir diyecek insan</p>

  <p class="ara-bas">Bunca dost görünce büyüklere kul kurban!</p>

  <p class="ara-bas">Başı darda olan dayanak aramaya görsün,</p>

  <p class="ara-bas">Sözde dostları düşman kesilir bütün.</p>

  <p class="ara-bas">Ama ilk düşünceme döneyim yine</p>

  <p class="ara-bas">İsteklerimiz öyle çatışır ki kaderimizle</p>

  <p class="ara-bas">Bütün kurduklarımız yıkılır gider.</p>

  <p class="ara-bas">Düşünceler bizim, olaylar bizim değiller.</p>

  <p class="ara-bas">Sen yine bir daha evlenmeyeceğine inan,</p>

  <p class="ara-bas">İnancın değişir kocan öldüğü zaman.</p>

  <p class="idebold">BATISTA</p>

  <p class="ara-bas">Ne gökler ışık versin, ne yerler meyve!</p>

  <p class="ara-bas">Geceler, gündüzler rahatı zehir edin bana!</p>

  <p class="ara-bas">Umudum, inancım, hor görün dualarımı,</p>

  <p class="ara-bas">Bir keşişin çilesine dönsün yaşamım.</p>

  <p class="ara-bas">Gelsin yaksın umutlarımı birer birer</p>

  <p class="ara-bas">Sevinçleri karanlığa çeviren dertler!</p>

  <p class="ara-bas">Dünyada ahrette bela bırakmasın peşimi</p>

  <p class="ara-bas">Dul kalıp da bir gün yenilersem eşimi!</p>

  <p class="idebold">HAMLET</p>

  <p class="ortabaslik">(Ophelia’ya.)</p>

  <p class="ara-bas">İster misin unutsun şimdi bu yemini!</p>

  <p class="idebold">GONZAGO</p>

  <p class="ara-bas">Büyük bir yemin bu. Sevgilim bırak beni!</p>

  <p class="ara-bas">Bir ağırlık çöküyor başıma; uykuyla</p>

  <p class="ara-bas">Kurtulmak istiyorum sıkıcı gündüzlerden.</p>

  <p class="ortabaslik">(Uyur.)</p>

  <p class="idebold">BATISTA</p>

  <p class="ara-bas">Uyu, tatlı uykular dinlendirsin başını,</p>

  <p class="ara-bas">Kem gözler ayırmasın iki can yoldaşını!</p>

  <p class="ortabaslik">(Çıkar.)</p>

  <p class="idebold">HAMLET</p>

  <p class="ara-bas">Kraliçem. ne diyorsunuz bu oyuna?</p>

  <p class="idebold">KRALİÇE</p>

  <p class="ara-bas">Kadının yeminleri aşırı geldi bana.</p>

  <p class="idebold">HAMLET</p>

  <p class="ara-bas">Ama tutacak yeminini.</p>

  <p class="idebold">KRAL</p>

  <p class="ara-bas">Oyunu biliyor musun. Kötü bir şeyler olmasın sakın sonunda.</p>

  <p class="idebold">HAMLET</p>

  <p class="ara-bas">Hayır, hayır! Şaka hepsi, zehirleme de şaka! Kötülük falan yok.</p>

  <p class="idebold">KRAL</p>

  <p class="ara-bas">Adı ne bu oyunun?</p>

  <p class="idebold">HAMLET</p>

  <p class="ara-bas">Fare Kapanı. Ne münasebet diyeceksiniz. Bir arka anlamı var bunun. Bu oyun Viyana’da işlenmiş bir cinayeti anlatıyor. Duka’nın adı Gonzago, karısınınki Batista. Göreceksiniz ya, alçakça bir iş bu; ama konunun ne önemi var? Haşmetli kralımızın ve benim vicdanlarımız rahat olduğuna göre, bizi ilgilendirmez. Yarası olan gocunsun, bizim yaramız falan yok.</p>

  <p class="ortabaslik">(Lucianus bir zehir şişesiyle girer. Uyuyana doğru yürür.)</p>

  <p class="ara-bas">Bu gelen Lucianus, kralın yeğeni.</p>

  <p class="idebold">OPHELIA</p>

  <p class="ara-bas">Bir koro başı gibisiniz, efendimiz.</p>

  <p class="idebold">HAMLET</p>

  <p class="ara-bas">Sizinle sevgiliniz arasında olan biteni de anlatabilirdim. Oynatılan kuklaları bir görebilseydim.</p>

  <p class="idebold">OPHELIA</p>

  <p class="ara-bas">Bıçak gibi keskin diliniz, bıçak gibi.</p>

  <p class="idebold">HAMLET</p>

  <p class="ara-bas">Bıçağımı körletmeye kalkmayın, inletir sizi.</p>

  <p class="idebold">OPHELIA</p>

  <p class="ara-bas">Daha keskin, daha beter.</p>

  <p class="idebold">HAMLET</p>

  <p class="ara-bas">Seçtiğiniz kocalar gibi. Başla işine, katil. Lanet olsun.</p>

  <p class="ara-bas">Bırak o surat asmaları da, gör işini: Haydi:</p>

  <p class="ara-bas">“Kara kuzgun bağırıyor ölüm diye.”</p>

  <p class="idebold">LUCIANUS</p>

  <p class="ara-bas">Düşünce kara eller çabuk, zehir keskin,</p>

  <p class="ara-bas">Fırsat bu fırsat, saat bu saat, kimseler yok.</p>

  <p class="ara-bas">Ey sen, gece sökülmüş otların korkunç özü,</p>

  <p class="ara-bas">Hekate’nin üç kez pişirdiği,</p>

  <p class="ara-bas">Büyülerin gücü, kendi amansız gücünle,</p>

  <p class="ara-bas">Dipdiri hayatı bir anda yok et.</p>

  <p class="ortabaslik">(Zehri uyuyanın kulağına döker.)</p>

  <p class="idebold">HAMLET</p>

  <p class="ara-bas">Bahçesinde zehirliyor adamı, tacını tahtını almak için. Adı Gonzago zehirlenenin. Gerçek bir olayı anlatıyor bu oyun, aslı en güzel İtalyancayla yazılmış. Şimdi katilin Gonzago’nun karısını nasıl baştan çıkardığını göreceksiniz.</p>

  <p class="idebold">OPHELIA</p>

  <p class="ara-bas">Kral kalkıyor.</p>

  <p class="idebold">HAMLET</p>

  <p class="ara-bas">Neden? Kuru sıkı atıştan mı korktu?</p>

  <p class="idebold">KRALİÇE</p>

  <p class="ara-bas">Neniz var, efendimiz?</p>

  <p class="idebold">POLONIUS</p>

  <p class="ara-bas">Oyunu durdurun.</p>

  <p class="idebold">KRAL</p>

  <p class="ara-bas">Işık tutun bana! Çıkalım!</p>

  <p class="ara-bas">HEPSİ BİRDEN</p>

  <p class="ara-bas">Işık, ışık, ışık!</p>

  <p class="ortabaslik">(Hepsi çıkar, Hamlet’le Horatio kalır.)</p>

  <p class="idebold">HAMLET</p>

  <p class="ara-bas">Bırakın yaralı geyik gitsin ağlasın</p>

  <p class="ara-bas">Diri ceylan oynaşırken</p>

  <p class="ara-bas">Böyle kurulmuş düzeni dünyamızın</p>

  <p class="ara-bas">Ben beklerim sen uyurken.</p>

  <p class="ara-bas">Bununla dostum, tüyler, püsküllerle, delikli pabuçlar üstünde de iki kırmızı gülle, bir tiyatro kumpanyası alır mı beni, işlerim ters giderse?</p>

  <p class="idebold">HORATIO</p>

  <p class="ara-bas">Yarım ücretle alır.</p>

  <p class="idebold">HAMLET</p>

  <p class="ara-bas">Yoo tam ücret isterim!</p>

  <p class="ara-bas">Çünkü, bilmelisin, sevgili Damon,</p>

  <p class="ara-bas">Bu perişan ülkenin kralı</p>

  <p class="ara-bas">Koca Jüpiter’ken düne dek</p>

  <p class="ara-bas">Şimdi bir, şimdi bir... Baha hindi!</p>

  <p class="idebold">HORATIO</p>

  <p class="ara-bas">Kafiyeli de olabilirdi.</p>

  <p class="idebold">HAMLET</p>

  <p class="ara-bas">Ah, canım Horatio, hayaletin dedikleri üstüne bin altın bahse girmeye varım... Gördün değil mi?</p>

  <p class="idebold">HORATIO</p>

  <p class="ara-bas">Hem de nasıl, efendimiz.</p>

  <p class="idebold">HAMLET</p>

  <p class="ara-bas">Zehir lafı edilir edilmez...</p>

  <p class="idebold">HORATIO</p>

  <p class="ara-bas">Çok iyi fark ettim.</p>

  <p class="ortabaslik">(Guildenstern ve Rosencrantz girer.)</p>

  <p class="idebold">HAMLET</p>

  <p class="ara-bas">He hey! Çalgı istiyoruz! Gelsin flavtalar!</p>

  <p class="ara-bas">Kral niçin sevmedi tiyatroyu?</p>

  <p class="ara-bas">Sevmedi de ondan yahu!</p>

  <p class="ara-bas">Haydi, gelsin çalgılar!</p>

  <p class="idebold">GUILDENSTERN</p>

  <p class="ara-bas">Efendimiz, bir kelime söyleyebilir miyim?</p>

  <p class="idebold">HAMLET</p>

  <p class="ara-bas">Aman ne demek, bir hikâye anlat istersen.</p>

  <p class="idebold">GUILDENSTERN</p>

  <p class="ara-bas">Kral efendimiz...</p>

  <p class="idebold">HAMLET</p>

  <p class="ara-bas">Evet bayım, ne olmuş krala?</p>

  <p class="idebold">GUILDENSTERN</p>

  <p class="ara-bas">Kralın hali çok kötüydü giderken.</p>

  <p class="idebold">HAMLET</p>

  <p class="ara-bas">İçkiden mi?</p>

  <p class="idebold">GUILDENSTERN</p>

  <p class="ara-bas">Hayır, efendimiz, öfkeden daha çok.</p>

  <p class="idebold">HAMLET</p>

  <p class="ara-bas">Bunu gidip hekimine söylemeniz daha doğru olurdu. Çünkü ben kan almaya falan kalkarsam, büsbütün azar öfkesi.</p>

  <p class="idebold">GUILDENSTERN</p>

  <p class="ara-bas">Efendimiz. biraz çeki düzen verin sözlerinize; bana karşı hırçınlaşmayın bu kadar.</p>

  <p class="idebold">HAMLET</p>

  <p class="ara-bas">Yatıştım bayım, söyleyin.</p>

  <p class="idebold">GUILDENSTERN</p>

  <p class="ara-bas">Kraliçe, anneniz, çok perişan bir halde size yolladı beni.</p>

  <p class="idebold">HAMLET</p>

  <p class="ara-bas">Hoş geldiniz, safa geldiniz.</p>

  <p class="idebold">GUILDENSTERN</p>

  <p class="ara-bas">Yoo, efendimiz, bu nezaket hiç de yerinde değil. Rica ederim akıllıca karşılık verin bana.</p>

  <p class="ara-bas">Ben annenizin emirlerini söylemeye geldim size. Dinlemek istemiyorsanız, giderim, görevim de biter.</p>

  <p class="idebold">HAMLET</p>

  <p class="ara-bas">Beceremeyeceğim bunu.</p>

  <p class="idebold">GUILDENSTERN</p>

  <p class="ara-bas">Neyi efendimiz?</p>

  <p class="idebold">HAMLET</p>

  <p class="ara-bas">Akıllıca bir karşılık vermeyi, aklım bozuk çünkü benim. Ama herhangi bir karşılık istiyorsanız, buyurun, daha doğrusu annem buyursun. Yalnız sözü uzatmadan öze giderek. Annem, diyordunuz...</p>

  <p class="idebold">ROSENCRANTZ</p>

  <p class="ara-bas">Diyor ki anneniz, davranışınız şaşırtmış, hayretlere düşürmüş kendilerini.</p>

  <p class="idebold">HAMLET</p>

  <p class="ara-bas">Ne yaman bir evlatmışım! Annem şaşkına dönmüş bana hayranlığından! Bu hayranlığın bir kuyruğu yok mu arkasında? Ne buyuruyor başka?</p>

  <p class="idebold">ROSENCRANTZ</p>

  <p class="ara-bas">Yatmadan önce odasına gitmenizi istiyorlar.</p>

  <p class="idebold">HAMLET</p>

  <p class="ara-bas">Buyruklarını dinleyeceğiz on kez anamız da olsalar. Başka, bir işiniz kaldı mı benimle?</p>

  <p class="idebold">ROSENCRANTZ</p>

  <p class="ara-bas">Bir zamanlar beni severdiniz efendimiz.</p>

  <p class="idebold">HAMLET</p>

  <p class="ara-bas">Yine de severim, şu hırsız, iki yüzlü ellerim kırılsın ki severim!</p>

  <p class="idebold">ROSENCRANTZ</p>

  <p class="ara-bas">Peki, nedir, efendimiz, nedir böyle çileden çıkmanızın sebebi? İyileşmenizin yolunu kapıyorsunuz bir dosta söylememekle derdinizi, ne istediğinizi.</p>

  <p class="idebold">HAMLET</p>

  <p class="ara-bas">Yükselmek istiyorum, dostum.</p>

  <p class="idebold">ROSENCRANTZ</p>

  <p class="ara-bas">Nasıl olur? Danimarka tahtını size bırakacağını söylemedi mi kral?</p>

  <p class="idebold">HAMLET</p>

  <p class="ara-bas">Evet, değil mi ya! “Yonca biter de yersin!” Bu atasözü küflendi biraz.</p>

  <p class="ortabaslik">(Çalgıcılar flavtalarla girer.)</p>

  <p class="ara-bas">Hah, flavtalar geldi! Verin şunlardan birini bana. Bir sözüm var size, gelin şöyle. Siz neden hep bordama sokuluyorsunuz benim, yolumdan çıkarmak isterce beni?</p>

  <p class="idebold">GUILDENSTERN</p>

  <p class="ara-bas">Haddimi bilmiyorsam, sevgimin sınırları aşmasındandır bu efendimiz.</p>

  <p class="idebold">HAMLET</p>

  <p class="ara-bas">Pek anlayamadım ne demek istediğinizi. Şunu çalar mısınız biraz?</p>

  <p class="idebold">GUILDENSTERN</p>

  <p class="ara-bas">Çalmasını bilmem efendimiz.</p>

  <p class="idebold">HAMLET</p>

  <p class="ara-bas">Rica ederim.</p>

  <p class="idebold">GUILDENSTERN</p>

  <p class="ara-bas">Sahi söylüyorum, çalamam.</p>

  <p class="idebold">HAMLET</p>

  <p class="ara-bas">Yalvarırım, çal.</p>

  <p class="idebold">GUILDENSTERN</p>

  <p class="ara-bas">Elimi sürmüş değilim flavtaya efendimiz.</p>

  <p class="idebold">HAMLET</p>

  <p class="ara-bas">Kolay, canım, yalan söylemek kadar kolay. Şu deliklere parmaklarını koyacaksın, ağzını da şuraya ve üfleyeceksin. En tatlı sesler çıkıverecek kendiliğinden. Alın, bakın; işte delikleri şunlar.</p>

  <p class="idebold">GUILDENSTERN</p>

  <p class="ara-bas">Ama iki sesi bile yan yana getiremem. Hiç anlamam bu işten.</p>

  <p class="idebold">HAMLET</p>

  <p class="ara-bas">Ya, gördünüz mü! Düşünün ne kadar küçük görüyorsunuz beni. Çalmaya kalkıyorsunuz beni. Perdelerimi bilirmiş gibi davranıyorsunuz. Sırlarımı üfürmek istiyorsunuz yüreğimden; en yüksek, en alçak sesleri çıkarmak istiyorsunuz benden. Oysa şu çalgıyı, içi güzelim seslerle dolu, şu ufacık çalgıyı, bilmem, beceremem diyorsunuz söyletmesini. Allahtan korkun, bu düdükten daha mı kolay beni öttürmek? Dilediğiniz çalgıya benzetin beni, kırın koparın tellerimi perdelerimi, bir tek ses çıkaramazsınız benden.</p>

  <p class="ortabaslik">(Polonius girer.)</p>

  <p class="ara-bas">İyi ki geldiniz, Sayın Polonius.</p>

  <p class="idebold">POLONIUS</p>

  <p class="ara-bas">Efendimiz, kraliçe hemen görmek istiyor sizi.</p>

  <p class="idebold">HAMLET</p>

  <p class="ara-bas">Şu bulutu görüyor musun, şurada? Bir deveye benziyor değil mi?</p>

  <p class="idebold">POLONIUS</p>

  <p class="ara-bas">Doğru, vallahi, tıpkı bir deve.</p>

  <p class="idebold">HAMLET</p>

  <p class="ara-bas">Bense bir fareye benzetiyorum.</p>

  <p class="idebold">POLONIUS</p>

  <p class="ara-bas">Evet, sırtı, tam bir fare sırtı.</p>

  <p class="idebold">HAMLET</p>

  <p class="ara-bas">Balina sırtı mı yoksa?</p>

  <p class="idebold">POLONIUS</p>

  <p class="ara-bas">Tamam, ta kendisi, balina sırtı.</p>

  <p class="idebold">HAMLET</p>

  <p class="ara-bas">Öyleyse anneme gidebilirim, şimdi.</p>

  <p class="ortabaslik">(Kendi kendine.)</p>

  <p class="ara-bas">Bu soytarılıklar öldürecek artık beni.</p>

  <p class="ortabaslik">(Yüksek sesle.)</p>

  <p class="ara-bas">Şimdi geliyorum.</p>

  <p class="idebold">POLONIUS</p>

  <p class="ara-bas">Gidip söyleyeyim geleceğinizi.</p>

  <p class="ortabaslik">(Polonius çıkar.)</p>

  <p class="idebold">HAMLET</p>

  <p class="ara-bas">Şimdi, dile kolay şimdi demek.</p>

  <p class="ara-bas">Güle güle dostlarım.</p>

  <p class="ortabaslik">(Hamlet dışında hepsi çıkar.)</p>

  <p class="ara-bas">İşte en uğursuz, en korkunç saati gecenin,</p>

  <p class="ara-bas">Bu saatte açılır mezarları ölülerin,</p>

  <p class="ara-bas">Cehennemin soluğu imdi sarar dünyayı,</p>

  <p class="ara-bas">Sıcak sıcak kan içebilirim bu saatte,</p>

  <p class="ara-bas">Öyle korkunç şeyler yapabilirim ki,</p>

  <p class="ara-bas">Tüyler ürpertir gündüz gözüyle görülmesi.</p>

  <p class="ara-bas">Ama tut kendini! Ananın yanına gidiyorsun şimdi.</p>

  <p class="ara-bas">Yüreğim, katılaşma, taş olma sakın, yüreğim!</p>

  <p class="ara-bas">Neron’un canavarlığı girmesin içine.</p>

  <p class="ara-bas">Bırak sert olmasına sert, ama insan kalayım.</p>

  <p class="ara-bas">Hançer gibi konuşayım, hançer olmadan.</p>

  <p class="ara-bas">Dilim de, içim de iki yüzlü olsun bu işte:</p>

  <p class="ara-bas">Sözlerim canını ne kadar yakarsa yaksın.</p>

  <p class="ara-bas">Sakın, ey ruhum!</p>

  <p class="ara-bas">El kaldırmama izin verme sakın!</p>

  <p class="ortabaslik">(Çıkar.)</p>

  <div class="calibre2" id="calibre_pb_27"></div>
</body>
</html>
