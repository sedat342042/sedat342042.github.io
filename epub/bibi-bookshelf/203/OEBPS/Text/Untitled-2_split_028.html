<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-2</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_27">1. Sahne</h2>

  <p class="ortabaslik">(Bir mezarlık.)</p>

  <p class="ortabaslik">(Kazma kürekle iki mezarcı girer.)</p>

  <p class="idebold">BİRİNCİ MEZARCI</p>

  <p class="ara-bas">Bile bile canına kıymış bir kadın, Hıristiyan ölüsü gibi buraya mı gömülecek?</p>

  <p class="ara-bas">İKİNCİ MEZARCI</p>

  <p class="ara-bas">Gömülecek diyorum sana; hadi kaz mezarını çabuk. Hakim sormuş soruşturmuş, Hıristiyan gibi gömülecek demiş.</p>

  <p class="idebold">BİRİNCİ MEZARCI</p>

  <p class="ara-bas">Nasıl olur? Meşru müdafaa halinde boğulmuş dense anlarım.</p>

  <p class="ara-bas">İKİNCİ MEZARCI</p>

  <p class="ara-bas">İyi ya, öyle demişler işte.</p>

  <p class="idebold">BİRİNCİ MEZARCI</p>

  <p class="ara-bas">Olmaz, “taammüden” demeleri lazım, başka türlü olmaz. Çünkü işin püf noktası şurada: Ben kalkıp kendimi boğarsam bu bir eylem olur. Bir eyleminse üç dalı vardır: Davranmak, yapmak, bitirmek. O halde kadın bile bile boğulmuştur.</p>

  <p class="ara-bas">İKİNCİ MEZARCI</p>

  <p class="ara-bas">Anladık, ama sen benim dediğime bak kazmacıbaşı!</p>

  <p class="idebold">BİRİNCİ MEZARCI</p>

  <p class="ara-bas">Müsaade et. Suyun bulunduğu yer şurası, tamam mı? Adam da şurada duruyor, iyi mi? Adam kalkar bu suya gider de boğulursa, istese de istemese de, kendini boğmuş olur. Yok su eğer kalkar adama giderse ve boğarsa onu, adam kendini boğmuş olmaz. O halde, ölümünde de suçu olmayan kişi hayatını kısa kesmiş değildir.</p>

  <p class="ara-bas">İKİNCİ MEZARCI</p>

  <p class="ara-bas">Nedir bu, kanun mu?</p>

  <p class="idebold">BİRİNCİ MEZARCI</p>

  <p class="ara-bas">Elbette, ne sandın! Yargıcın soruşturma kanunu.</p>

  <p class="ara-bas">İKİNCİ MEZARCI</p>

  <p class="ara-bas">Ben sana doğrusunu söyleyeyim mi? Bu kadın soylulardan olmasaydı, zor gömerlerdi Hıristiyan mezarlığına.</p>

  <p class="idebold">BİRİNCİ MEZARCI</p>

  <p class="ara-bas">Ha şöyle! Bak bu doğru. Yazıklar olsun! Yüksek tabakanın kendini asmaya, boğmaya hakkı var, öteki Hıristiyan dindaşlarının yok. Gel küreğim, gel. Aslında en eski soylular bizleriz, bahçe kazanlar, kuyu kazanlar, bir de mezar kazanlar. Adem Babamızın işini sürdürüyoruz.</p>

  <p class="ara-bas">İKİNCİ MEZARCI</p>

  <p class="ara-bas">Beyzade miydi Adem Baba?</p>

  <p class="idebold">BİRİNCİ MEZARCI</p>

  <p class="ara-bas">İlk eli silahlı adam o oldu derler.</p>

  <p class="ara-bas">İKİNCİ MEZARCI</p>

  <p class="ara-bas">Silah ne gezer o zaman?</p>

  <p class="idebold">BİRİNCİ MEZARCI</p>

  <p class="ara-bas">Ne? Sen Hıristiyan değil misin yoksa? Kutsal Kitap Adem’in “toprak bellediğini” yazar. Nasıl bellerdi beli olmasa? Beli silah saymışlar besbelli? Dur sana başka bir soru sorayım. Doğru dürüst karşılık veremezsen git kendini...</p>

  <p class="ara-bas">İKİNCİ MEZARCI</p>

  <p class="ara-bas">Sor bakalım.</p>

  <p class="idebold">BİRİNCİ MEZARCI</p>

  <p class="ara-bas">Duvarcıdan, dülgerden, kalafatçıdan daha iyi yapı kuran adam kimdir?</p>

  <p class="ara-bas">İKİNCİ MEZARCI</p>

  <p class="ara-bas">Darağacı diken. Çünkü yüzlerce kiracı gelir gider, kurduğu yapı kalır.</p>

  <p class="idebold">BİRİNCİ MEZARCI</p>

  <p class="ara-bas">Fena karşılık değil, beğendim doğrusu. Darağacı işe yarar, doğru ama kimlerin işine yarar? Kötü iş görenlerin. Oysa sen darağacının kiliseden daha sağlam bir yapı olduğunu söylemekle kötü bir iş yapmış oluyorsun. O halde darağacı senin işine yarar. Hadi düşün bakalım biraz daha.</p>

  <p class="ara-bas">İKİNCİ MEZARCI</p>

  <p class="ara-bas">Duvarcıdan, dülgerden, kalafatçıdan daha iyi kim yapı kurar, diyorsun değil mi?</p>

  <p class="idebold">BİRİNCİ MEZARCI</p>

  <p class="ara-bas">Evet, bunu bildin mi bildin, bilmedin mi yandın.</p>

  <p class="ara-bas">İKİNCİ MEZARCI</p>

  <p class="ara-bas">Buldum, dur söyleyeyim.</p>

  <p class="idebold">BİRİNCİ MEZARCI</p>

  <p class="ara-bas">Hadi söyle.</p>

  <p class="ara-bas">İKİNCİ MEZARCI</p>

  <p class="ara-bas">A a! Bulamadım.</p>

  <p class="ortabaslik">(Hamlet’le Horaito arkadan girer.)</p>

  <p class="idebold">BİRİNCİ MEZARCI</p>

  <p class="ara-bas">Hadi artık zorlama kafanı,ölmüş eşek sopa ile yürümez. Bir daha sana bunu soracak olurlarsa mezarcı dersin. Onun yaptığı evler kıyamete kadar yerli yerinde durur. Git şu meyhaneye de, bir tas şarap getir bana.</p>

  <p class="ortabaslik">(İkinci mezarcı çıkar.)</p>

  <p class="idebold">BİRİNCİ MEZARCI</p>

  <p class="ortabaslik">(Toprağı beller ve türkü söyler.)</p>

  <p class="ara-bas">Gençlikte sevdiğim, sevdiğim zaman</p>

  <p class="ara-bas">Yaşamak ne güzeldi.</p>

  <p class="ara-bas">Ne çabuk geçerdi günler o zaman</p>

  <p class="ara-bas">Gönül kanmak bilmezdi.</p>

  <p class="idebold">HAMLET</p>

  <p class="ara-bas">Yaptığı işin farkında değil mi bu adam?</p>

  <p class="ara-bas">Türkü söylüyor mezar kazarken.</p>

  <p class="idebold">HORATIO</p>

  <p class="ara-bas">Alışmış, umursamıyor artık.</p>

  <p class="idebold">HAMLET</p>

  <p class="ara-bas">Doğru, az iş gören ellerin duyarlığı daha fazla oluyor.</p>

  <p class="idebold">BİRİNCİ MEZARCI</p>

  <p class="ortabaslik">(Türkü söyler.)</p>

  <p class="ara-bas">Yıllar geçti sinsice sezdirmeden</p>

  <p class="ara-bas">Yaşım büktü belimi</p>

  <p class="ara-bas">Attı beni karaya denizlerden</p>

  <p class="ara-bas">Bir var bir yokmuş gibi.</p>

  <p class="ortabaslik">(Bir kafatası çıkarır atar.)</p>

  <p class="idebold">HAMLET</p>

  <p class="ara-bas">Bu kafanın bir dili vardı içinde, türkü söylerdi bir zaman. Herif nasıl kaldırıp atıyor şimdi yere, Kabil’in eşeğinin çene kemiğiymiş, ilk cinayetin aletiymiş gibi. Belki de bir politikacının kafatası bu hayvan herifin fırlatıp attığı. Oysa adam sağlığında kendini Tanrıdan daha akıllı sanmış olabilir, olamaz mı?</p>

  <p class="idebold">HORATIO</p>

  <p class="ara-bas">Hem de nasıl efendimiz!</p>

  <p class="idebold">HAMLET</p>

  <p class="ara-bas">Ya da bir dalkavuk saraylının: “Ah canım efendim, günaydın efendimiz, afiyettesiniz inşallah sevgili efendimiz?” diye diller dökerdi. Falan lordumuzun atını, belki hediye eder diye öve öve bitiremeyen falanca lordumuzun kafası olamaz mı?</p>

  <p class="idebold">HORATIO</p>

  <p class="ara-bas">Olabilir.</p>

  <p class="idebold">HAMLET</p>

  <p class="ara-bas">Neden olmasın? Evet ya! Ama şimdi kurt sultanların emrinde, bu çenesiz, tepesini mezarcı küreği delmiş kafa. Ne yaman bir devrim bu, gören göz için. Bu kemikler böyle ayak altında olmak için mi bunca nimetlerle beslendi? Kemiklerim sızlıyor, düşündükçe.</p>

  <p class="idebold">BİRİNCİ MEZARCI</p>

  <p class="ortabaslik">(Türkü söyler.)</p>

  <p class="ara-bas">Kazma kürek, bir iki kazma kürek</p>

  <p class="ara-bas">Beş arşın kefen bezi</p>

  <p class="ara-bas">Çamur içinde bir delik, bir tümsek</p>

  <p class="ara-bas">Budur bekleyen bizi.</p>

  <p class="ortabaslik">(Bir başka kafatası çıkarıp atar.)</p>

  <p class="idebold">HAMLET</p>

  <p class="ara-bas">Bir tane daha. Bu da niçin bir avukatın kafası olmasın? Nerede şimdi o kanun cambazlıkları, söz perendeleri, maddeler, fıkralar mıkralar? Nasıl katlanır bu kaba herifin tepesine çamurlu küreğini indirmesine? Neden bir dava açmıyor hemen?</p>

  <p class="ortabaslik">(Kafatasını eline alır.)</p>

  <p class="ara-bas">Bu hazret büyük bir toprak bezirgânı olabilir; ilamlar, senetler, ipotekler, intikal muameleleri, temliknameler içinde yüzerdi. Bütün o senetli sepetli dalaverelerin, o kanuna uygun hinoğluhinliklerin bu kurnazoğlukurnaz kafaya kazandırdığı şu içindeki bir avuç pislik mi olacaktı? Çifter çifter sağlama bağladığı kefiller, kefaletler şimdi ona, elde ettiği bunca topraklardan, eni konu iki senetlik bir yerden fazlasını sağlamış olmayacaklar mı? Tapu kâğıtları bile zor sığar bu kutunun içine. Demek sahiplerinin de yalnız bu kadarcık yeri kalacaktı ha?</p>

  <p class="idebold">HORATIO</p>

  <p class="ara-bas">Tıpatıp o kadar efendimiz.</p>

  <p class="idebold">HAMLET</p>

  <p class="ara-bas">Parşömen kâğıdı koyun derisinden yapılır değil mi?</p>

  <p class="idebold">HORATIO</p>

  <p class="ara-bas">Evet efendimiz, ama dana derisinden de olur.</p>

  <p class="idebold">HAMLET</p>

  <p class="ara-bas">Böyle bir kâğıttan güvenlik umanlar birer koyun, birer danadır. Konuşacağım bu adamla. Kimin mezarı bu ahbap?</p>

  <p class="idebold">BİRİNCİ MEZARCI</p>

  <p class="ara-bas">Benim, bayım.</p>

  <p class="ortabaslik">(Türkü söyler)</p>

  <p class="ara-bas">Çamur içinde bir delik, bir tümsek;</p>

  <p class="ara-bas">Budur bekleyen bizi.</p>

  <p class="idebold">HAMLET</p>

  <p class="ara-bas">Öyle ya, senin demektir, içinde olduğuna göre.</p>

  <p class="idebold">BİRİNCİ MEZARCI</p>

  <p class="ara-bas">Sizin olamaz dışında olduğunuza göre bayım. Bana gelince, ben de içinde değilim ama, benimdir yine de.</p>

  <p class="idebold">HAMLET</p>

  <p class="ara-bas">Hem içinde değilsin hem senin, bak hele. Mezar ölüler içindir, sağlar için değil. Demek yalan söylüyorsun.</p>

  <p class="idebold">BİRİNCİ MEZARCI</p>

  <p class="ara-bas">Sağ yalanı değil nasıl olsa ölü yalanı, mezarda kalır.</p>

  <p class="idebold">HAMLET</p>

  <p class="ara-bas">Kim bu mezarını kazdığın adam?</p>

  <p class="idebold">BİRİNCİ MEZARCI</p>

  <p class="ara-bas">Adam değil, bayım.</p>

  <p class="idebold">HAMLET</p>

  <p class="ara-bas">Bir kadın mı?</p>

  <p class="idebold">BİRİNCİ MEZARCI</p>

  <p class="ara-bas">Kadın da değil.</p>

  <p class="idebold">HAMLET</p>

  <p class="ara-bas">Kim gömülecek buraya?</p>

  <p class="idebold">BİRİNCİ MEZARCI</p>

  <p class="ara-bas">Eskiden kadın olan biri. Ama rahmet canına, öldü.</p>

  <p class="idebold">HAMLET</p>

  <p class="ara-bas">Amma sıkı mantığı var herifin! Ölçülü biçili konuşmamız gerekiyor. Söz iki anlama kaydı mı yandık. Vallahi Horatio, bakıyorum da şu son üç yıl içinde çağımız öyle yontuldu ki, köylü ayağının ucuyla saray kibarının topuğunu dürtükleyip nasırlarını incitecek... Sen ne zamandan beri mezar kazarsın?</p>

  <p class="idebold">BİRİNCİ MEZARCI</p>

  <p class="ara-bas">Tam eski kralımız Hamlet’in Fortinbras’ı yendiği günden beri.</p>

  <p class="idebold">HAMLET</p>

  <p class="ara-bas">Kaç yıl geçti o günden beri?</p>

  <p class="idebold">BİRİNCİ MEZARCI</p>

  <p class="ara-bas">Bilmiyor musunuz? Hangi mankafaya sorsanız bilir! Genç Hamlet de o gün doğmuştu, şu aklını kaçırıp İngiltere’ye yollanan Hamlet.</p>

  <p class="idebold">HAMLET</p>

  <p class="ara-bas">Ha evet, neden İngiltere’ye yolladılar?</p>

  <p class="idebold">BİRİNCİ MEZARCI</p>

  <p class="ara-bas">Neden olacak? Delirdi de ondan, akıllanacak İngiltere’de. Akıllanmasa da pek önemi yok orada.</p>

  <p class="idebold">HAMLET</p>

  <p class="ara-bas">Niçin?</p>

  <p class="idebold">BİRİNCİ MEZARCI</p>

  <p class="ara-bas">Orada kimse farkına varmaz, herkes onun kadar delidir orada.</p>

  <p class="idebold">HAMLET</p>

  <p class="ara-bas">Nasıl delirmiş, peki?</p>

  <p class="idebold">BİRİNCİ MEZARCI</p>

  <p class="ara-bas">Çok garip bir delirme diyorlar.</p>

  <p class="idebold">HAMLET</p>

  <p class="ara-bas">Nasıl garip?</p>

  <p class="idebold">BİRİNCİ MEZARCI</p>

  <p class="ara-bas">Vallahi ne bileyim, başından zoru varmış işte.</p>

  <p class="idebold">HAMLET</p>

  <p class="ara-bas">Ne varmış başında?</p>

  <p class="idebold">BİRİNCİ MEZARCI</p>

  <p class="ara-bas">Başında mı? Hepimizin başında Danimarka Kralı var. Otuz yıldır mezarcı kullarıyım burada, kendimi bildim bileli.</p>

  <p class="idebold">HAMLET</p>

  <p class="ara-bas">Bir adam toprakta ne kadar kalır çürümeden?</p>

  <p class="idebold">BİRİNCİ MEZARCI</p>

  <p class="ara-bas">Ölmeden çürümemişse, –ki öyleleri geliyor son zamanlarda, frengi tutar yerlerini bırakmamış gömülecek,– öylesi değilse, sekiz dokuz yıl kalabilir. Bir debbağ dokuz yıl dayanır.</p>

  <p class="idebold">HAMLET</p>

  <p class="ara-bas">O neden daha çok dayanıyor?</p>

  <p class="idebold">BİRİNCİ MEZARCI</p>

  <p class="ara-bas">Neden olacak, derisi bu işte öyle tabaklanıyor ki su sızdırmıyor kolay kolay. Canına yandığımın adam ölüsünü çürütmek için de sudan beteri yoktur. Nah, alın bir kafa daha: Bu kelle yirmi üç yıldır yatıyor bu toprakta.</p>

  <p class="idebold">HAMLET</p>

  <p class="ara-bas">Kimin kafası bu?</p>

  <p class="idebold">BİRİNCİ MEZARCI</p>

  <p class="ara-bas">Orospu çocuğu bir delinin. Kimin olabilir dersiniz?</p>

  <p class="idebold">HAMLET</p>

  <p class="ara-bas">Nereden bileceğim?</p>

  <p class="idebold">BİRİNCİ MEZARCI</p>

  <p class="ara-bas">Zırdelinin biriydi bu baş belası. Bir şişe Ren şarabını başımdan aşağı dökmüştü bir gün. Bu kafa, bayım, Yorick’in kafasıydı, Kralın soytarısı Yorick’in.</p>

  <p class="idebold">HAMLET</p>

  <p class="ara-bas">Bu mu?</p>

  <p class="idebold">BİRİNCİ MEZARCI</p>

  <p class="ara-bas">Evet bu, ya!</p>

  <p class="idebold">HAMLET</p>

  <p class="ara-bas">Ver bakayım bana.</p>

  <p class="ortabaslik">(Kafatasını alır.)</p>

  <p class="ara-bas">Vah zavallı Yorick! Ben tanırdım onu, Horatio, şakalarının tadına doyulmazdı; ne ince hoşlukları olan bir adamdı. Kaç kez sırtında taşımıştır beni. Şimdiyse ne iğrenç geliyor bana! Yüreğim bulanıyor baktıkça. Şurasında dudakları vardı, kim bilir kaç kez öptüğüm. Nerde o şakaların şimdi? O hoş deliliklerin, türkülerin. O birden sofrayı kahkahalara boğan parlak buluşların? Bir teki kalmadı mı kendi sırtarışınla alay edecek? Hiç mi çenen kalmadı? Hadi, koş kraliçenin odasına; git, de ki yüzüne parmak kalınlığında boyalar da sürse boşuna, bu hale gelecek sonunda. Güldür bakalım onu bununla. Kuzum, Horatio, bir şey soracağım sana.</p>

  <p class="idebold">HORATIO</p>

  <p class="ara-bas">Nedir efendimiz?</p>

  <p class="idebold">HAMLET</p>

  <p class="ara-bas">İskender de bu hale gelmiş midir dersin, toprakta?</p>

  <p class="idebold">HORATIO</p>

  <p class="ara-bas">Gelmiştir tabii.</p>

  <p class="idebold">HAMLET</p>

  <p class="ara-bas">Kokmuş mudur böyle? Püf!</p>

  <p class="ortabaslik">(Kafatasını atar.)</p>

  <p class="idebold">HORATIO</p>

  <p class="ara-bas">Kokmaz olur mu.</p>

  <p class="idebold">HAMLET</p>

  <p class="ara-bas">Kim bilir ne aşağılık işlerde kullanırlar da bizi, Horatio! İskender’in soylu kalıntısının döne dolaşa sonunda bir fıçıya tıkaçlık ettiğini düşünemez mi insan?</p>

  <p class="idebold">HORATIO</p>

  <p class="ara-bas">Böyle düşünmek biraz fazla dolambaçlı düşünmek olur.</p>

  <p class="idebold">HAMLET</p>

  <p class="ara-bas">Yo, hiç de değil. Olmayacak şeylere kaçmadan şöyle düşünebiliriz mesela: İskender ölüyor, gömülüyor, çürüyüp toprak oluyor, bu toprak da balçık. Şimdi bu balçıkla, ki İskender var içinde, niçin fıçı tıkacı yapılamasın?</p>

  <p class="ara-bas">Koca imparator Sezar ölüp toprak olunca</p>

  <p class="ara-bas">Bir deliği tıkayabilir rüzgâra karşı</p>

  <p class="ara-bas">Ey bir zamanlar dünyayı titreten kasırga</p>

  <p class="ara-bas">Şimdi duvarda harç, kışın soğuğuna karşı.</p>

  <p class="ara-bas">Ama dur! Gel şöyle! Kenara çekilelim! Kral geliyor.</p>

  <p class="ortabaslik">(Laertes, Kral, Kraliçe, rahipler, lordlar Ophelia’nın tabutuyla girer.)</p>

  <p class="idebold">HAMLET</p>

  <p class="ara-bas">Kraliçe, saraylılar. Kimi getiriyorlar?</p>

  <p class="ara-bas">Cenaze töreni niçin yarım yamalak böyle?</p>

  <p class="ara-bas">Ölen adam canına kıymış bir mutsuz olmalı.</p>

  <p class="ara-bas">Soylu biri herhalde. Saklanıp bakalım biraz.</p>

  <p class="idebold">LAERTES</p>

  <p class="ara-bas">Başka ne tören var?</p>

  <p class="idebold">HAMLET</p>

  <p class="ara-bas">Bu Laertes.</p>

  <p class="ara-bas">Gerçekten soylu bir gençtir. Dinle!</p>

  <p class="idebold">LAERTES</p>

  <p class="ara-bas">Bütün tören bu kadar mı?</p>

  <p class="idebold">PAPAZ</p>

  <p class="ara-bas">Ancak bu kadar geniş tutabildik töreni,</p>

  <p class="ara-bas">Yetkimiz ölçüsünde. Nasıl öldüğü anlaşılmadı.</p>

  <p class="ara-bas">Yukarıdan gelen emirle geleneği bozmasaydık,</p>

  <p class="ara-bas">Kutsal topraklar dışında yatacaktı</p>

  <p class="ara-bas">Mahşer gününe kadar. Dualar yerine</p>

  <p class="ara-bas">Marsıklar, kırıntılar, çakıllar yağacaktı üstüne.</p>

  <p class="ara-bas">Oysa burada bakire çelenkleri, çiçekleriyle</p>

  <p class="ara-bas">Öz yurduna kavuşuyor, çan sesleriyle.</p>

  <p class="idebold">LAERTES</p>

  <p class="ara-bas">Bitti mi, bu kadar mı?</p>

  <p class="idebold">PAPAZ</p>

  <p class="ara-bas">Bu kadar, daha ne olsun?</p>

  <p class="ara-bas">Ölülere hizmette kusur etmiş oluruz</p>

  <p class="ara-bas">Onu uzun ilahilerle kaldırırsak,</p>

  <p class="ara-bas">Aynı rahmeti dilersek onun için</p>

  <p class="ara-bas">Tanrıya boyun eğip göçen ruhlarla.</p>

  <p class="idebold">LAERTES</p>

  <p class="ara-bas">Koyun toprağa, menekşeler çıksın</p>

  <p class="ara-bas">O güzelim koklanmamış göğsünden.</p>

  <p class="ara-bas">Sen de şunu bil ki, pazarlıkçı papaz,</p>

  <p class="ara-bas">Kardeşim koruyucu meleklere katılırken</p>

  <p class="ara-bas">Sen böğüreceksin cehennemin dibinde.</p>

  <p class="idebold">HAMLET</p>

  <p class="ara-bas">Demek Ophelia, o güzelim Ophelia!</p>

  <p class="idebold">KRALİÇE</p>

  <p class="ortabaslik">(Çiçekler atarak.)</p>

  <p class="ara-bas">Çiçeğe çiçekler yaraşır. Elveda Ophelia!</p>

  <p class="ara-bas">Oğlum Hamlet’le evlenmeni istiyordum senin!</p>

  <p class="ara-bas">Gelin yatağını donatmak isterdim, canım kız,</p>

  <p class="ara-bas">Ölüm döşeğini değil bu çiçeklerle.</p>

  <p class="idebold">LAERTES</p>

  <p class="ara-bas">Ah belaların yedisi birden,</p>

  <p class="ara-bas">Yetmişi birden yağsın başına,</p>

  <p class="ara-bas">Senin o gül gibi aklını karartanın</p>

  <p class="ara-bas">Kalleşçe, namussuzca işlediği cinayetle.</p>

  <p class="ortabaslik">(Mezara atlar.)</p>

  <p class="ara-bas">Durun, son bir defa kucaklayım onu,</p>

  <p class="ara-bas">Atın şimdi tozunuzu, toprağınızı</p>

  <p class="ara-bas">Bu dipdiri, bu ölü kızın üstüne.</p>

  <p class="ara-bas">Atın, atın bir tümsek, bir dağ oluncaya dek,</p>

  <p class="ara-bas">Yeşil Pelion’un, mavi Olympos’un</p>

  <p class="ara-bas">Göklere değen başına varıncaya dek.</p>

  <p class="idebold">HAMLET</p>

  <p class="ortabaslik">(Sahneye doğru gelerek.)</p>

  <p class="ara-bas">Kim oluyor bu parlak sözlerle dert yanan?</p>

  <p class="ara-bas">Kim bu gökte gezen yıldızlara seslenip</p>

  <p class="ara-bas">Hepsini durduran, şaşkın seyircilere döndüren?</p>

  <p class="ara-bas">Ben Hamlet’im, Danimarkalı Hamlet!</p>

  <p class="ortabaslik">(Mezara sıçrar.)</p>

  <p class="idebold">LAERTES</p>

  <p class="ara-bas">Şeytan canını alsın senin!</p>

  <p class="ortabaslik">(Üstüne atılır.)</p>

  <p class="idebold">HAMLET</p>

  <p class="ara-bas">Güzel dua etmiyorsun sen.</p>

  <p class="ara-bas">Rica ederim, çek parmaklarını boğazımdan;</p>

  <p class="ara-bas">Çünkü, ben taşkın, azgın değilim ama,</p>

  <p class="ara-bas">Pek öyle korkulmaz adamlardan da değilim ha!</p>

  <p class="ara-bas">Çek elini üstümden!</p>

  <p class="idebold">KRAL</p>

  <p class="ara-bas">Ayırın şunları!</p>

  <p class="idebold">KRALİÇE</p>

  <p class="ara-bas">Hamlet! Hamlet!</p>

  <p class="ara-bas">HERKES</p>

  <p class="ara-bas">Aman durun! Etmeyin!</p>

  <p class="idebold">HORATIO</p>

  <p class="ara-bas">Hamlet, canım efendim, tut kendini!</p>

  <p class="ortabaslik">(İki kavgacıyı ayırıp mezardan uzaklaştırırlar.)</p>

  <p class="idebold">HAMLET</p>

  <p class="ara-bas">Bunun için dövüşürüm onunla sonuna kadar,</p>

  <p class="ara-bas">Göz kapaklarım açılmaz oluncaya kadar.</p>

  <p class="idebold">KRALİÇE</p>

  <p class="ara-bas">Ne için dövüşürsün, canım oğlum?</p>

  <p class="idebold">HAMLET</p>

  <p class="ara-bas">Ophelia’yı seviyordum ben. Bin kardeşi</p>

  <p class="ara-bas">Bütün sevgilerini birleştirip gelseler,</p>

  <p class="ara-bas">Sevemezler onu benim sevdiğim kadar!</p>

  <p class="ortabaslik">(Laertes’e.)</p>

  <p class="ara-bas">Sen ne yapabilirsin onun için, söyle?</p>

  <p class="idebold">KRAL</p>

  <p class="ara-bas">Bırak şu deliyi, Laertes!</p>

  <p class="idebold">KRALİÇE</p>

  <p class="ara-bas">Ah, Tanrı korusun onu.</p>

  <p class="idebold">HAMLET</p>

  <p class="ara-bas">Hadisene, göster ne yapabileceksen!</p>

  <p class="ara-bas">Ağlayacak mısın, dövüşecek misin?</p>

  <p class="ara-bas">Aç mı duracaksın, yırtınacak mısın?</p>

  <p class="ara-bas">Sirke içip timsah eti mi yiyeceksin?</p>

  <p class="ara-bas">Ben de yaparım bunları!</p>

  <p class="ara-bas">Sızlanmaya mı geldin buraya yalnız?</p>

  <p class="ara-bas">Mezarına atlayıp bana meydan okumaya mı?</p>

  <p class="ara-bas">Gömülsene onunla, ben gömülürüm!</p>

  <p class="ara-bas">Dağlardan dem vuruyorsun madem,</p>

  <p class="ara-bas">Yığsınlar hepsini üstümüze,</p>

  <p class="ara-bas">Milyonlarca dönüm toprak atsınlar!</p>

  <p class="ara-bas">Tepesi güneşte kızarıp üstümüzdeki yığının,</p>

  <p class="ara-bas">Bir sivilceye dönsün yanında Ossa Dağı!</p>

  <p class="ara-bas">Evet ya! İş palavra atmaya kalırsa</p>

  <p class="ara-bas">Senden aşağı kalmam onda da.</p>

  <p class="idebold">KRALİÇE</p>

  <p class="ara-bas">Delilik nöbeti, başka bir şey değil,</p>

  <p class="ara-bas">Bir süre kemirir içini, sonra geçer.</p>

  <p class="ara-bas">Durgunlaşıp suspus oturakalır yerinde,</p>

  <p class="ara-bas">Nasıl put kesilirse dişi güvercin</p>

  <p class="ara-bas">Altın gagalı yavruları çıkınca yumurtadan.</p>

  <p class="idebold">HAMLET</p>

  <p class="ortabaslik">(Laertes’e.)</p>

  <p class="ara-bas">Söylesenize kuzum,</p>

  <p class="ara-bas">Nedir böyle davranışınızın sebebi bana?</p>

  <p class="ara-bas">Ben hep sevmişimdir sizi. Ama aldırma.</p>

  <p class="ara-bas">Ne çıkar Herakles de gelse, ne olur?</p>

  <p class="ara-bas">Kedi miyavlar, köpek avını bulur.</p>

  <p class="ortabaslik">(Çıkar.)</p>

  <p class="idebold">KRAL</p>

  <p class="ara-bas">Aman Horatio, ayrılma yanından yalvarırım.</p>

  <p class="ortabaslik">(Horatio çıkar.)</p>

  <p class="ortabaslik">(Laertes’e.)</p>

  <p class="ara-bas">Sabırlı ol, unutma dün gece konuştuklarımızı.</p>

  <p class="ara-bas">Sonunu getirmek üzereyim bu işin artık.</p>

  <p class="ortabaslik">(Kraliçeye.)</p>

  <p class="ara-bas">Canım Gertrude, oğluna göz kulak ol.</p>

  <p class="ortabaslik">(Kendi kendine.)</p>

  <p class="ara-bas">Canlı bir anıt istiyor bu mezar.</p>

  <p class="ara-bas">Geldi geliyor rahat edeceğimiz an.</p>

  <p class="ara-bas">O ana kadar sabret, temkinli davran.</p>

  <p class="ortabaslik">(Çıkarlar.)</p>

  <div class="calibre2" id="calibre_pb_49"></div>
</body>
</html>
