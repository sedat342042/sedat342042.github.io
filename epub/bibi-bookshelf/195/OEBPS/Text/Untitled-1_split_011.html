<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_4">Ek 1: Giovanni Battista Piranesi, Asma Köprü, 1761<br class="calibre1" />
  Ek 2: London Magazine, Aralık 1822 Sayısından<br class="calibre1" />
  Bir İngiliz Afyon Tiryakisinin İtirafları<sup class="calibre3"><a href="../Text/Untitled-1_split_012.html#footnote-600-XX" id="footnote-600-XX-backlink">[XX]</a></sup></h1>

  <p class="normal">Bu nâçizâne eserin hak sahipleri onu tekrar neşretmekte ısrarlı olduğuna göre, öyle görünüyor ki, geçen Aralık’ın London Magazine’inde vaat edilen üçüncü faslın intişâr etmeyişinin sebebine dair bir izâhât vermek de, bilhassa bu vaadi yayınlayarak ona kefil olan hak sahipleri aksi takdirde sözün yerine getirilememesinden doğan mesûliyete az veya çok iştirâk etmiş sayılabilecekleri göz önüne alınırsa, zarûrî bir hâle geldi. Muharrir bu mesûliyeti sırf hak yerini bulsun diye tamamıyla üzerine almaktadır. Muharririn bu sûretle kendine mal ettiği kabahatin miktarı kendi fikrince de son derece karanlık bir meseledir ve bu vesîleyle müracaat ettiği safsata üstatları bile onu aydınlatma husûsunda bir işe yaramamıştır. Bir taraftan umûmîyetle bir vaadin bağlayıcılık derecesinin sözün verildiği kişi sayısıyla ters orantılı olduğu kabûl ediliyor; işbu sebeple husûsî münâsebetlerinde verdikleri tüm sözlere sadâkatle bağlı kalan pek çok şahsın bir milletin tamamına verilmiş sözlerden hiç tereddüt etmeden ve en ufak bir vicdan rahatsızlığı duymadan dönebildiklerini görüyoruz, tabiî kendinden daha kuvvetli birine verdiği söze riâyet etmeyenler bunun mesûliyeti altında sayılır; diğer taraftan bir muharririn verdiği sözlerle alâkadar olabilecek yegâne zümre onun okurlarıdır, bunun da mümkün mertebe düşük bir sayıda olduğunu farz etmek her yazar için bir tevâzû meselesidir hattâ belki de yalnız bir okur mevzubahistir; bu durumda da verilen sözün muharrire yüklediği ahlâkî mükellefiyetin mukaddesliği sırf tasavvur edildiğinde bile insanı allak bullak edebilecek bir mertebededir. Mâmâfih, safsata bir yana bu gecikmeden etkilenmiş olduğunu düşünebileceklerin mağdûriyetini fazlasıyla telâfi etmek için muharrir üçüncü faslın taahhüt edildiği geçen senenin sonundan hemen hemen bugüne dek yaşadıklarını nakletmeyi bir vazîfe bilir. Asıl maksadı kendini temize çıkarmak olsaydı, muharririn çektiği tahammül edilmez bedensel ıstırabın onu neredeyse hiçbir fikrî gayret sarf edemeyecek şekilde acze mahkûm ettiğini söylemek kâfî gelirdi, bilhassa hoş ve keyifli bir hâlet-i rûhiye ihtiyacını duyan ve gerektiren fikrî faaliyetler daha da imkânsızlaşmıştı; lâkin o ezkazâ afyonun tıbbî tarihine meslekten hekimlerin tecrübe edemeyeceği aşamalardaki tesiri husûsunda bir nebze de olsa katkıda bulunabilecek bir vaka olarak bu safhadan daha etrâflıca bahsedilmesinin bazı okurlar için makbûle geçebileceğine karar verdi. Herkesin faydalanabileceği bir netice elde etmenin mâkul bir ihtimal olduğu durumlarda fiat experimentum in corpore vili<sup class="calibre3"><a href="../Text/Untitled-1_split_012.html#footnote-600-126" id="footnote-600-126-backlink">[126]</a></sup> hakkaniyetli bir kuraldır. Elbette bundan ne gibi bir fayda elde edilebileceği husûsu şüpheye imkân verecektir, fakat söz konusu vücûdun kıymeti hakkında en ufak bir kuşku olamaz, zîrâ muharririn kendininkinden daha işe yaramaz bir vücûdun daha bulunamıyacağını itiraf etmesinin önünde hiçbir engel yoktur. Kendisi sahip olduğu vücûdun neredeyse hayatın olağan fırtınaları ve en küçük zorlukları altında dahi iki günlüğüne denize çıkması beklenemeyecek kadar pespâye, harap ve tiksindirici bir bedenin en kusursuz örneği olduğunu düşünerek iftihar etmektedir; hattâ şâyet bu insanların vücutlarını bertaraf etmenin itibârlı bir usûlü olsaydı sefil bünyesini mûteber bir köpeğe bile vasiyet etmekten neredeyse mahcûbiyet duyacağını kabûl etmelidir. Lâkin artık muharririn bu can sıkıcı derecede dolambaçlı ve uzun cümlelerin ikide bir tekerrür etmesinden kurtulmak için ilk ağızdan nakletme hürriyetini kullanacağı vakanın kendisine geçelim.</p>

  <p class="normal">İtirafları okumuşolanlar onları afyon istimâlinden tamamen vazgeçmişolduğum fikriyle bitirmişolmalı. Bu intibâı kasten bırakmış, bunu da iki sebeple yapmıştım: Birincisi, böyle şiddetli bir ıstırabı bile isteye kaydetme faaliyetinin kendisi ister istemez vakanüvîsin kendi durumuna dışardan bakabilmesine imkân verecek kudrete ve onu hâl-i hazırda ıstırap çekmekte olan birinin asla beceremeyeceği şekilde gerçeklere sâdık kalarak tasvir edebilmesini sağlayacak neşeli bir hâlet-i rûhiyeye sahip olduğunu farz ettirdiği için; ikinci olarak da 8000 damla gibi muazzam bir miktardan 300 ila 160 arasında gidip gelen (eskisine kıyasla) cüzî bir miktara inmeyi başarmışolduğumdan artık bu mücadeleden galip çıktığımı düşünmeme mâni olabilecek bir şey kalmaması sebebiyle. Binâenaleyh, okurlarımın benim ıslâh olmuşbir afyon tiryakisi olduğuma hükmetmelerine müsaade ederken bizzat iştirak etmediğim hiçbir intibâ uyandırmışolmuyordum; görülebileceği gibi de bu intibâ dahi tek bir tanesi bile hakikatlerle çelişmeyen kelimelerimden değil, eserin kapanışfaslının umûmî havasından çıkarılabilecek şekilde bırakılmıştı. O makalenin kaleme alınmasının üzerinden uzun bir zaman geçmemişti ki, başladığım işi bitirebilmek için sarf etmem gereken gayretin tahmin ettiğimden çok daha fazla olduğunu hissetmeye başladım; bir an evvel harekete geçme mecbûriyeti de aradan geçen her ayın sonunda daha âşikâr oluyordu. Bilhassa midede gittikçe artan bir sertleşme yahut hissizleşme dikkatimi çekiyordu, bunun da bu uzuvda ya çoktan çıkmışya da çıkmakta olan bir urun işareti olabileceğini zannediyordum. Göstermişolduğu nezâket sebebiyle o sırada kendisine fazlasıyla minettar olduğum meşhur bir hekim bana hastalığımın böyle bir netice vermesinin imkân dahilinde olduğunu, vâkıa, görünüşe bakılırsa afyon istimâline devâm ettiğim takdirde bambaşka bir neticenin bunun önüne geçeceğini söyledi. Binâenaleyh, tüm dikkat ve kuvvetimi bu gaye için seferber etmeye fırsat bulur bulmaz afyona kesinkes tövbe etmeye azmettim. Mâmâfih böyle bir teşebbüse tahammül etmeme imkân verecek şartların bir araya gelmesi için geçen Haziran’ın 24’üne kadar beklemem gerekti. Hiç tereddüt etmeme husûsunda daha evvelden kesin kararımı vermişolduğum için de deneyime o gün başladım; “bedeli” ne olursa olsun “kaşıntıya direnecektim.” Aylardan beri günlük istihkakımın takrîben 170 veya 180 damla civarında olduğunu evvelden hatırlatmalıyım; arada bir 500’e, bir defasında da neredeyse 700’e çıktığım olmuştu; tekrar tekrar nihâî deneyimin provasını yaparken de 100 damlaya kadar inebilmiş, fakat dördüncü günden sonra buna tahammül etmenin mümkün olmadığını görmüştüm sırası gelmişken bu günü atlatmanın benim için daima ondan evvelki üç günün hepsinden daha zor olduğunu ilâve edeyim. İlk başlarda rüzgâra tâbi seyrettim üç gün boyunca günde 130 damla aldım, dördüncü gün derhal 80’e indim. Bu aşamada çektiğim ıstırap beni hemen “kibirden arındırdı” ve ayaklarımın yere basmasını sağladı; yaklaşık bir ay boyunca da bu rakamın etrâfında bir aşağı bir yukarı gezinerek devâm ettim; sonra bir anda 60’a düştüm, ertesi gün de tek bir damla bile almadım. Bu neredeyse on yıldır afyonsuz geçirdiğim ilk gündü. Bu oruçlu halde doksan saat boyunca, yani yarım haftadan fazla dayandım. Sonra da bana ne kadar aldığımı sormayın; söyleyin, acaba siz olsaydınız ne yapardınız? Ertesi gün yine oruç tuttum daha sonra da takrîben 25 damla alıp yine oruç tuttum ve saire.</p>

  <p class="normal">Bu arada deneyimin ilk altı haftasında hastalığıma eşlik eden belirtiler şunlardı: Uzviyetin tamamını saran fevkalâde bir hassâsiyet ve heyecan; bilhassa midem tam mânâsıyla eski canlılığına ve hassâslığına kavuşmuştu, lâkin burada da ekseriyâ korkunç ağrılardan başka bir şey hissedilmiyordu; gece-gündüz aralıksız devâm eden bir huzursuzluk; uyku bu kelimenin mânâsını bile zar zor hatırlıyordum; yirmi dört saatin en fazla üçünde uyuyabiliyordum, o da öyle rahatsız ve hafif bir uyku oluyordu ki, etrâfımda olup biten her şeyi işitebiliyordum. Çenemin alt kısmı sık sık şişiyor, ağzımda yaralar çıkıyor ve burada tekrarlayarak canınızı sıkmak istemediğim daha pek çok korkunç arazla başa çıkmak zorunda kalıyordum; mâmâfih afyonu bırakma teşebbüslerime daima eşlik etmeyi asla ihmâl etmediği için bunların bir tanesinden yani şidetli aksırmadan biraz bahsetmem gerekiyor. Bir başladı mı, bazen aralıksız iki saat süren ve günde en az iki ya da üç kez tekrarlanan bu durum artık son derece meşakkatli bir hal almıştı. Bir yerlerde işitmişya da okumuşolduğum bir şeyi, yani burun deliklerimizi kaplayan zarın mideyi kaplayan zarın uzantısı olduğunu hatırlayınca buna o kadar da şaşmadım; zannediyorum ayyaşların burun deliklerinin etrâfındaki çileden çıkarıcı görüntülerin sebebi de bu sâyede açığa çıkmışoluyor. Midemin ânîden eski hâline kavuşması muhtemelen kendini bu şekilde belli ediyordu. Devamlı afyon aldığım senelerin tamamını kapsayan dönem boyunca bir kez bile (ekseriyâ dendiği gibi) soğuk almamışveya en ufak bir öksürüğe dahi tutulmamışolmam da dikkate değer bir husûstur. Lâkin şimdi şiddetli bir nezleden mustariptim, çok geçmeden de öksürük başladı. Aşağı yukarı o günlerde ____’e yazdığım ve sonunu getiremediğim bölük pörçük bir mektupta şu satırları kaleme almışolduğumu görüyorum: “____, Benden ____ ____ yazmamı ricâ etmişsin. Beaumont ve Fletcher’ın Thierry ve Theodore’unu bilir misin? Uykusuzluktan neler çektiğimi orada görebilirsin; başka husûslarda da durumun farklı olmadığını söylesem hiç de mübâlağa etmiş sayılmam. Sana temin ederim ki, şu anda bir saatte mâruz kaldığım fikir yağmuru afyonun saltanatı altında geçen bütün bir sene boyunca yaşadığımdan daha fazla. Afyon yüzünden on senedir buz bağlamış olan fikirlerimin hepsi şimdi tıpkı eski masaldaki gibi bir anda çözülmüş görünüyor sel gibi her taraftan üzerime yağan düşünceler işte böyle bir izdihâm yaratıyor. Lâkin sabırsızlığım ve menfûr hassâsiyetim öyle bir seviyeye çıktı ki, yakalayıp kâğıda geçirebildiğim her düşünce karşılığında elli tanesi uçup gidiyor: Istırap çekmekten ve uykusuzluktan bîtap düşmüş olmama rağmen iki dakika bile oturamıyor, hattâ yerimde duramıyorum. ‘I nunc, et versus tecum meditare canoros.<sup class="calibre3"><a href="../Text/Untitled-1_split_012.html#footnote-600-127" id="footnote-600-127-backlink">[127]</a></sup> ’”</p>

  <p class="normal">Deneyimin bu aşamasında civarda ikamet eden bir cerraha haber göndererek beni görmeye gelmesini ricâ ettim. Akşamleyin geldi; ben de kendisine kısaca durumu izâh ettikten sonra ona şu soruyu sordum: Acaba o da afyonun hazım uzuvlarını uyarıcı bir tesiri olabileceğini ve uykusuzluğumun da asıl müsebbibi olduğu âşikâr olan bu mide rahatsızlığının hazımsızlıktan kaynaklanıyor olabileceğini düşünmüyor muydu? Cevâbı “hayır” oldu: Bilakis çektiğim ıstıraba aslında şuûrun altında cereyan etmesi gereken, lâkin bu kadar uzun süreli bir afyon istimâli neticesinde artık bozulmuş olan midemin bu gayri tabiî vaziyeti yüzünden alenen hissedilir hâle gelen hazım faaliyetinin kendisinin sebep olduğunu düşünüyordu. Bu fikir mâkul görünüyordu; ıstırabın aralıksız sürmesi de beni bunun doğru olduğunu düşünmeye sevk etti; zîrâ hastalık midedeki herhangi bir ârızadan kaynaklanıyor olsaydı tabiatıyla ağrı da ara sıra kesilmeli ve şiddeti de sık sık değişmeliydi. Sıhhatimiz yerindeyken açıkça görüldüğü üzere tabiatın asıl niyeti elbette kan dolaşımı, akciğerlerin genişleyip daralması, midenin hareketleri vs. gibi tüm hayâtî faaliyetleri dikkatimizden uzaklaştırmaktır; öyle görünüyor ki, afyon da başka husûslarda olduğu gibi burada da onun maksadını tesirsiz hâle getirmeye muktedirdir. Cerrahın tavsiyesi üzerine yılanotu şurubu<sup class="calibre3"><a href="../Text/Untitled-1_split_012.html#footnote-600-128" id="footnote-600-128-backlink">[128]</a></sup> almayı denedim. Çektiğim ıstırap kısa bir süre için de olsa bu sâyede epey hafifledi, lâkin deneyin aşağı yukarı kırk ikinci gününde o vakte kadar görülen belirtiler kaybolmaya başladı ve yerlerine farklı ve çok daha korkunç şekillerde tezâhür eden yenileri peydâ oldu; birkaç fâsılayı saymazsak da o günden beri hâlâ bunlardan mustaribim. Lâkin iki sebepten dolayı bunları tasvir etmeden geçiyorum: Evvelâ, hatırlandığı anla tecrübe edildiği vakit arasında çok kısa ya da hiç zaman geçmemiş olan bir eziyeti etrâflıca nakletmek insanın ruhunu isyâna sevk ettiği için. Bunları bir faydası olacak kadar teferrûatla gözden geçirmek hakikaten infandum renovare dolorem<sup class="calibre3"><a href="../Text/Untitled-1_split_012.html#footnote-600-129" id="footnote-600-129-backlink">[129]</a></sup> olurdu, hem de muhtemelen bunu yapmak için kâfî derecede iknâ edici bir sâik ortada yokken; zîrâ ikinci olarak da bu safhada yaşadıklarımın herhangi bir şekilde afyona isnat edilip edilemeyeceğinden şüpheliyim ne müspet, ne de menfi olarak; yani bunların kesin olarak afyonun tesiriyle ortaya çıkan dertlerden, hattâ bu maddenin istimâli neticesinde çoktan bozulmuş bir bünyenin daha sonra afyon mahrumiyeti nedeniyle çektiği eziyetlerden sayılıp sayılamıyacağından bile emin değilim. Şüphesiz belirtilerin bir kısmı mevsim koşulları (ağustos) ile izâh edilebilirdi zîrâ yaz çok sıcak geçmemesine rağmen her hâl-ü kârda evvelki aylar boyunca biriken (şâyet böyle ifade edecek olursak) hararetin yekûnü o ayın mevcut sıcaklığına ilâve edildiğinde ağustos ayının büyük kısmı tabiatıyla senenin en sıcak zamanı olur; mâmâfih nasıl olduysa Noel vakti bile günlük afyon miktarındaki her ciddî tenzîlâta eşlik eden ve temmuz boyunca beni günde beş veya altı kere yıkanmaya mecbur edecek kadar şiddetle tezâhür eden aşırı terleme yılın en sıcak ayının gelip çatmasıyla tamamen kaybolmuştu, bu sebeple de hararetin yol açtığı dertler daha da zararlı hâle geliyor olabilirdi. Bir diğer belirtiyi de yani bu cehâletimle ancak dahilî romatizma adını verebildiğim (bazen omuzlarda vs. tezâhür eden, lâkin daha ziyâde mideden kaynaklandığı izlenimi veren) bir ağrıyı yine afyon ya da afyon mahrumiyetinden ziyâde muhtemelen ikamet ettiğim evdeki rutûbetin İngiltere’nin de en yağışlı yerlerinden olan bölgemizde temmuz ayı her zamanki gibi hiç durmadan yağmur yağmış olduğu için o sıralar âzamî seviyeye çıkmış olmasına mal etmek daha doğru görünüyordu.</p>

  <p class="normal">Bedensel sefâletimin bu son safhasının afyonla bir alâkası olup olmadığından şüphe etmeme neden olan bu sebeplere dayanarak vücûdumu dolayısıyla daha da hâlsiz ve sakat bırakarak onu olabilecek her tür rahatsızlık karşısında daha savunmasız kılmasını bir tarafa bırakıyorum okuyucumu onun her tür tasvirinden bilhassa muaf tutuyorum ki ondan ırak dursunlar; keşke ben de onları hâtıralarımdan o kadar kolayca uzak tutabilseydim de ilerde huzurlu anlarımın insanın düşebileceği bu en sefil durumların lüzûmundan canlı hayalleriyle alt üst olmaması mümkün olabilseydi!</p>

  <p class="normal">Deneyimin ikinci kısmı da bu kadar. Muhtemelen deneyin esasını ve başka vakalara misal teşkil edecek unsurları da barındıran evvelki safhayla alâkalı olarak okuyucumdan onu hangi sâiklerle kaydettiğimi unutmamasını ricâ etmeliyim. Bunlar iki taneydi: Birincisi, afyonun tıbbî bir madde olarak tarihine cüzî bir katkıda bulunabileceğime inanmam. Üzerimdeki zihinsel atâlet, çektiğim bedensel ıstırap ve makalemin o kısmını yazarken beni âdetâ esir alan hâtıralar karşısında hissettiğim şiddetli nefret sebebiyle ve o kısmı bitirir bitirmez yazdıklarımı (yaklaşık beşderecelik arz mesafesindeki) matbaaya postalamışolduğumdan artık bunları tashih veya ıslâh etmem mümkün olmadığı için bu niyetimi katiyen yerine getiremediğimin farkındayım. Lâkin ne kadar karmakarışık olsa da bu hikâyenin afyonun bu tür bir tarihiyle âzamî derecede alâkadar olacak şahıslara, yani tüm afyon tiryakilerine az da olsa bir faydası olduğu âşikâr; zîrâ onlara da teselli olacak ve cesâret verecek sûrette afyonu bırakmanın, hem de herkesin sahip olduğu türden alelâde bir metânetle bile tahammül edilebilecek bir ıstıraptan daha fazlasına sebep olmadan ve miktarı fevkalâde süratli bir şekilde azaltmak sûretiyle mümkün olduğu gerçeği bir kez daha ispatlanmışoluyor.</p>

  <p class="normal">Niyetim evvelâ deneyimin bu neticesini nakledebilmekti. İkinci olarak ve buna paralel bir gayeyle bu yeniden basıma ilâve edilebilecek bir “Üçüncü Kısmı” vaktinde kaleme almanın benim için nasıl imkânsız bir hâle geldiğini anlatmayı murâd etmiştim, zîrâ bu baskının prova sayfaları bana bu deney devâm ettiği sırada Londra’dan gönderildi; yazdıklarımı geliştirmek ya da tashih etmek konusunda öyle âcizdim ki, onları dizgi ve cümle hatâlarını fark edecek ya da düzeltebilecek kadar bile dikkatlice okumaya tahammülüm yoktu. Kendi vücûdum gibi hakikaten pespâye bir husûsta yaptığım deneylerle alâkalı uzun veya kısa herhangi bir kayıtla okuyucuma zahmet vermemin sebebi bunlardan ibâretti; okuyucumun da bunları unutmayacağına ya da beni rezilliği bu kadar âşikâr olan bir husûsu sırf kendi nâmına veyahut herkese bir faydası olacağına inanmadığım herhangi bir sebeple ele almaya tenezzül etmemin mümkün olduğunu zannedecek sûrette yanlışanlamayacağına eminim. İçimizde böyle hastalıklı derecede kendisiyle meşgûl bir hayvan olduğundan haberim var. Onunla zaman zaman ben de karşılaştım ve kendisinin tasavvur edilebilecek en korkunç heautontimoroumenos<sup class="calibre3"><a href="../Text/Untitled-1_split_012.html#footnote-600-130" id="footnote-600-130-backlink">[130]</a></sup> olduğunu, düşünceler farklı yönlere sevk edilebilecek olsa muhtemelen kaybolup gidecek bilumûm sıkıntıyı nasıl şiddetlendirerek beslediğini de gayet iyi biliyorum. Lâkin bana gelince bu haysiyetsiz ve kendini beğenmiş huyu öyle küçümsüyorum ki, böyle bir şeye tıpkı şu anda evimin arka tarafında delikanlının biriyle sevişmekte olduğunu işittiğim zavallı hizmetçi kızı seyrederek katiyen vakit harcamayacağım gibi, asla tenezzül de etmem. Transandantal bir felsefeci böyle bir durum karşısında merak duymalı mıdır? Yoksa benim gibi en fazla sekiz buçuk senelik ömrü kalmış birinin böyle lüzûmsuz işlerle harcayacak vakti olduğuna inananlar olabilir mi? Madem öyle bu ihtimali ortadan kaldırmak için belki de bazı okuyucuları şaşırtacak bir şey söylemem icap ediyor; lâkin eminim bunu hangi sâiklerle yaptığım göz önüne alınınca söyleyeceklerim mâzûr görülecektir. Herhalde hiç kimse kendi vücûduna bir nebze olsun kıymet vermeden onunla alâkalı hâdiselerle bu kadar meşgûl olamaz; halbuki okuyucunun da gördüğü gibi onu beğenmek veya ona en ufak bir kıymet vermek bir yana, ben kendi bedenimden nefret ediyorum, hattâ onu acımasızca alay konusu ediyor ve ondan hiçbir hakareti esirgemiyorum ve vücûdumun ilerde en aşağılık cânîlerin cesetleriyle aynı kaderi paylaşarak kanunların onlara lâyık gördüğü nihâî cezanın benimkine de revâ görülmesinden dahi gocunacak değilim. Samimiyetimi ispat etmek için de size bir teklifte bulunacağım. Herkes gibi benim de defnedileceğim mekânla alâkalı bazı hayallerim var; ömrümün çoğunu dağlık bir bölgede geçirmiş olduğumdan kadîm ve ıssız tepelerin arasında yemyeşil bir kilise mezarlığındaki bir köşenin bir feylosof için Londra’nın rezil Golgotalarından<sup class="calibre3"><a href="../Text/Untitled-1_split_012.html#footnote-600-131" id="footnote-600-131-backlink">[131]</a></sup> daha münâsip, daha sâkin bir istirahat yeri olacağı rüyâsına sâdık kalmayı tercih ederim. Lâkin şâyet Surgeon’s Hall’daki<sup class="calibre3"><a href="../Text/Untitled-1_split_012.html#footnote-600-132" id="footnote-600-132-backlink">[132]</a></sup> beyefendiler bir ayfon tiryakisinin vücûdundaki kalıntıları tetkik etmenin bu ilme herhangi bir faydası dokunabileceğini düşünüyorlarsa bana bir haber uçursunlar yeter; bedenimin kendilerine ulaştırılması için gerekli tüm hukukî muameleyi<sup class="calibre3"><a href="../Text/Untitled-1_split_012.html#footnote-600-133" id="footnote-600-133-backlink">[133]</a></sup> ben halledeceğim tabiî onunla işim biter bitmez. Sakın hislerimle alâkalı sahte bir hassâsiyet ve itibâra dayalı herhangi bir vicdânî tereddüt yüzünden arzularını ifade etmekten çekinmesinler; onları temin ederim ki, benimki gibi harap olmuş bir vücut üzerinde “ders vererek” beni ziyâdesiyle şereflendirmiş olacaklar; ömrüm boyunca bana bu kadar ıstırap çektirmiş olan şeyin ölümümden sonra böyle bir intikam ve aşağılamaya mâruz kalacağını bilmek de bana memnûniyet verecektir. Böyle vasiyetlere nâdiren rastlanır; zîrâ mîrâsın intikalinin vasiyetnâme sahibinin ölümüne bağlı olduğu vasiyetleri ilân etmek çoğu zaman tehlikelidir: Romalı bir hükümdârın alışkanlıklarında bunun çarpıcı bir örneğini görebiliyoruz; ne vakit zengin biri ona büyük bir mâlikâne mîrâs bırakacağını haber verse bu anlaşmadan ne kadar memnûn olduğunu ifade eder ve kendisine sunulan sadâkatli mîrâsı lütufkârca kabûl edermiş; fakat sonra şâyet vasiyetnâme sahibi mâlikânenin mülkiyetini ona derhal teslim etmeyecek olur, şâyet hâince “yaşamakta ısrar ederse” (si vivere perseverarent, Suetonius’un deyişiyle<sup class="calibre3"><a href="../Text/Untitled-1_split_000.html#footnote-600-134" id="footnote-600-134-backlink">[134]</a></sup> ), fazlasıyla hiddetlenerek durumun îcâbına bakıverirmiş. O günlerde, hele tüm Sezarlar’ın en kötülerinden birinden böyle bir tarz-ı hareket beklenebilir; lâkin günümüz İngiliz cerrahlarında herhangi bir sabırsızlık belirtisi ya da sadece ilim aşkı veya beni böyle bir teklifte bulunmaya sevk edene benzer meraklarla izâh edilebilecekler hâriç, en ufak bir hassâsiyetle karşılaşmayacağıma eminim.</p>

  <p class="sagitalik">30 Eylül 1822</p>

  <div class="clrb"></div>

  <div class="calibre2" id="calibre_pb_11"></div>
</body>
</html>
