<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_8">Afyonun Eziyetine Giriş</h2>

  <p class="normal">Muhterem ve umarım müsâmahakâr okuyucu (zîrâ okuyucularımın hepsinin müsâmahakâr olması icap ediyor, aksi takdirde korkarım onları dehşet içinde bırakacağım), bana buraya kadar refâkat etmişken şimdi müsaadenizle sizden sekiz sene kadar, bir başka deyişle (afyonla ilk defa âşinâ olmaya başladığım vakit olduğunu ifade ettiğim) 1804’ten 1812’ye ilerlemenizi ricâ edeceğim. Üniversite hayatıyla geçen yıllar çoktan nihâyete ermiş ve mâzîye karışmış neredeyse unutulmuş: Talebe kepi şakaklarımı sıkıştırmıyor artık; şâyet kepim hâlen varlığını sürdürüyorsa da umarım yine benim gibi ilim aşkıyla yanıp tutuşan ve benim kadar mesut bir talebenin şakaklarını sıkıştırıyordur. Muhtemelen cüppem de çoktan Bodleian’daki<sup class="calibre3"><a href="../Text/Untitled-1_split_012.html#footnote-600-74" id="footnote-600-74-backlink">[74]</a></sup> binlerce mükemmel kitapla aynı kaderi paylaşmış, yani harıl harıl çalışan güveler ve kurtlar tarafından haddeden geçirilmiştir: Yahut arada bir yeni nesil çay fincanlarında vs. eskilerde de rastlanan husûsiyetlere tesâdüf ettikçe vaktiyle sahip olduğumu hatırladığım bilumûm çay fincanı, çay kutusu, demlik, ibrik vs.’nin (tabiî bardaklar, şarap sürahileri, hizmetçi kızlar vs. gibi daha nârin çanaklardan hiç bahsetmiyorum) şu veya bu şekilde intikal ettiği (onun âkıbeti hakkında bildiğim tek şey bu) o koca haznenin içinde bir yerde olmalı; mâmâfih aramızdan nasıl ayrıldığı ve nihâî kaderi hakkında ünivesitede cüppe giymeye hak kazanmış diğer talebelerin çoğu gibi ben de ancak muğlak ve tahmînî bir tarihçe verebilirim. Saat altıdaki sabah duâsının nâhoş haberini veren kilise çanının zâlimce uykumu böldüğü günler de mâzîde kaldı: Çanı çalmakla vazîfeli olan ve giyindiğim sırada bir yandan da sahip olduğu (tunçtan yapılmış bakır kakmalı) zarif burun üzerine misilleme kabîlinden Yunanca pek çok nükteli vecize kaleme aldığım zangoç sizlere ömür; o da artık hiç kimseyi rahatsız etmiyor: Ben ve onun bu çangırdayıp durma eğiliminden bir hayli çekmiş daha pek çok talebe tüm kusurlarını unutmaya karar verdik ve onu affettik. Hattâ artık çanın kendisini bile şefkatli hislerle yâd ediyorum: Herhalde hâlâ eskiden olduğu gibi günde üç defa çalıyordur: Ve şüphesiz birçok muhterem beyefendiyi insafsızca tâciz ederek huzurlarının kaçmasına sebep oluyordur: Mâmâfih, bana gelince 1812 senesinde artık onun hilekâr sesi beni alâkadar etmiyor (hilekâr diyorum zîrâ akıl almaz bir sû-i niyetle âdetâ insanı bir eğlenceye dâvet ediyormuş gibi pes perdeden âhenkli ve hoş bir ses veriyordu): Hattâ çanın sû-i niyeti rüzgârın ne kadar kuvvetli esmesini sağlarsa sağlasın artık o sesin bana ulaşması mümkün değil: Zîrâ ondan tâ 250 mil uzakta dağların ortasında bir çukura gömülmüş vaziyetteyim. Peki dağların ortasında ne yapıyorum? Afyon alıyorum. Evet ama başka ne yapıyorum? İlâhi okuyucu! Şu an itibâriyle ulaşmış olduğumuz 1812 senesinde ve ondan evvelki birkaç sene boyunca bilhassa Kant, Fichte, Schelling vs.’nin<sup class="calibre3"><a href="../Text/Untitled-1_split_012.html#footnote-600-75" id="footnote-600-75-backlink">[75]</a></sup> eserlerini okumak sûretiyle esasen Alman metafiziğinin mütâlaasıyla meşguldüm. Peki nasıl ve ne tarz bir hayat sürüyorum? Velhâsıl hangi içtimâî zümreye ya da sınıfa mensûbum? Bu noktada, yani 1812’de küçük bir kulübede ikamet etmekteyim; yanımda da sadece komşularım arasında “evimi idare eden hanım” diye anılan bir hizmetçi kadın (honi soit qui mal y pense<sup class="calibre3"><a href="../Text/Untitled-1_split_012.html#footnote-600-76" id="footnote-600-76-backlink">[76]</a></sup> ) yaşıyor. Bir âlim ve engin bir tahsil sahibi bir zât ve bu mânâda bir beyefendi olarak da kendimi beyefendiler adı verilen o gayri muayyen zümrenin nâçizâne bir âzâsı olarak sınıflandırmaya cüret edebilirim. Kısmen atıfta bulunduğum sebeplere dayanarak, ihtimal kısmen de görünürde bir meslek ya da iş sahibi olmadığımdan geçimimi husûsî servetim sâyesinde sağladığım isâbetlice tahmin edilebildiği için komşularım tarafından da bu şekilde sınıflandırılıyorum: Korkarım aslında hânedan armacılarının ihtimamla yaptıkları tasnîfe bakılırsa bu mümtâz pâyeyi hak etme husûsundaki iddiam pek zayıf olsa da, mûasır İngiltere’nin icâzetiyle mektuplarda vs. bana ekseriyetle esquire diye hitap ediliyor: Evet, halkın gözünde X.Y.Z. esquire<sup class="calibre3"><a href="../Text/Untitled-1_split_012.html#footnote-600-77" id="footnote-600-77-backlink">[77]</a></sup> olabilirim; mâmâfih bir sulh hâkimi yahut bir Custos Rotulorum<sup class="calibre3"><a href="../Text/Untitled-1_split_012.html#footnote-600-78" id="footnote-600-78-backlink">[78]</a></sup> değilim. Evli miyim? Henüz değil. Ya hâlâ afyon alıyor muyum? Yalnız cumartesi geceleri. Hattâ tâ 1804 senesindeki o “yağmurlu pazar” ve “muhteşem Panteon” ve “aziz eczacıdan” beri her cumartesi gecesi hayâsızca afyon almış olabilir miyim? Hadi öyle olsun. Peki bu kadar afyon tiryakiliğinden sonra sıhhatim ne âlemde? Velhâsıl kendimi nasıl hissediyorum? Vallâhi gayet iyiyim okuyucu, teşekkür ederim: Saçları ağarmış hanımefendilerin tâbiriyle “bundan iyisi can sağlığı”. Hattâ şâyet sahiden sadece hakikatleri ifade edecek olursam aslında erkân-ı tıbbiyenin nazariyelerini hoşnut etmek için hasta olmam gerektiği halde ömrüm boyunca hiç kendimi 1812 ilkbaharındaki kadar sıhhatli hissetmemişimdir; tüm samimiyetimle de muhterem okuyucunun tabiî ömrü boyunca beher sekiz senelik dönem sırasında muhtemelen içmiş veya içmeye niyetli olduğu kırmızı şarap, porto ya da “hâlis şarâb-ı Mader” miktarının kendi sıhhatine verdiği zararın 1804 ila 1812 arasındaki sekiz sene boyunca aldığım afyonun benimkine verdiği zarar kadar az olmasını dilerim. Binâenaleyh, Anastasius’un<sup class="calibre3"><a href="../Text/Untitled-1_split_012.html#footnote-600-79" id="footnote-600-79-backlink">[79]</a></sup> tıbbî nasihatlerini dinlemenin ne kadar tehlikeli olduğunu bir kez daha anlamış olmalısınız; kendisi belki ilâhiyât ya da ne bileyim hukuk mevzubahis olduğu takdirde güvenilir bir müşâvir olabilir fakat tıbbî husûslarda değil. Katiyen: Tıpkı benim yapmış olduğum gibi Dr Buchan’a<sup class="calibre3"><a href="../Text/Untitled-1_split_012.html#footnote-600-80" id="footnote-600-80-backlink">[80]</a></sup> kulak vermek çok daha akıllıca: Zîrâ bu muhterem beyefendinin kusursuz tavsiyesini asla unutmadım: Ve “yirmi beş ons laudanumdan daha fazlasını almamaya bilhassa dikkat ettim.” En azından henüz (yani 1812’de) afyonun bu cömertliğini sû-i istimâl edenleri bekleyen dehşetten bîhaber olmamı ve bu günlerin acısının nasıl çıkacağına dair en ufak bir kuşku duymuyor oluşumu da zannediyorum maddenin bu mâkul istimâline ve zikrettiğim îtidâlli muameleye atfedebilirim. Buna ilâveten şimdiye kadar sadece sathî bir afyon tiryakisi olduğum da unutulmamalı: Sekiz senelik bir alışkanlık dahi yegâne tedbir olarak her kullanışım arasında kâfî müddette fâsılalar vermem sâyesinde afyonu benim için zarûrî bir günlük tüketim maddesi hâline getirmeye yetmemişti. Lâkin şimdi farklı bir döneme geçiyoruz. Zahmet olmazsa 1813’e kadar ilerleyelim okuyucu. Az evvel terk etmiş olduğumuz senenin yazında ziyâdesiyle hüzünlü bir hâdiseyle irtibatlı derin bir tasa yüzünden bünyem de bir hayli zayıf düşmüştü. Hâsıl ettiği bedensel rahatsızlık hâricinde şimdi açacağım mevzûyla hiçbir alâkası olmayan bu hâdiseden daha etrâflıca bahsetmeme lüzûm yok. 1812’deki bu hastalığın 1813’tekinde de bir payı var mıydı bilemiyorum: Vâkıa, müteâkıp sene içerisinde istisnâsız her husûsta gençliğimde o kadar ıstırap çekmeme sebep olan rahatsızlığın emsâli olan korkunç bir mide ağrısı çekmeye başladım. Mâsumiyetimin ispatlanması itibâriyle hikâyemin tam bu noktasının bundan sonra gelen her şeyin zemînini teşkil ettiği söylenebilir. İşte burada beni tereddüt içinde bırakan müşkül bir durumla karşı karşıya olduğumu fark ediyorum: Ya bir taraftan hastalığımdan ve ona karşı verdiğim mücâdeleden, çektiğim ağrıya ve bitmek bilmeyen bu ıstıraba daha fazla dayanacak tâkatim kalmadığını ispatlamaya yetecek kadar teferrûatlıca bahsetmek sûretiyle okuyucunun sabrını tüketmek mecbûriyetindeyim: Yahut diğer taraftan hikâyemin bu hayâtî kısmını gayri ciddî bir şekilde atlayarak okuyucunun zihninde daha tesirli bir intibâ bırakmaktan ferâgat ederek afyon tiryakiliğinin başlangıç noktasından nihâî merhalesine zevkine mecbur şahıslar gibi çabucak ve kolaylıkla düşmüş olduğum cihetinde hatâlı bir kanâatin oluşması tehlikesini göze almak mecbûriyetindeyim (daha evvel zikrettiğim sebeplerden dolayı okuyucuların zihninde bu hatâlı fikre kapılma yönünde bir eğilim ekseriyetle mevcut olacaktır.) İşte içinden çıkamadığım mesele: İlk şıkkı tercih ettiğim takdirde en sabırlı okuyuculardan müteşekkil on altı saflık bir kol bile mütemâdiyen taze kuvvetlerle takviye edilse dahi bir çırpıda bozguna uğrayabilir: Binâenaleyh bunu aklımdan çıkarıyorum. O halde geriye hâl-i hazırdaki maksadım için lâzım geldiği kadarını (kaziye mâhiyetinde) ileri sürmekten başka çâre kalmıyor. İleri sürdüğüm her husûsta da lütüfkâr okuyucu, bana sanki gerek sizin sabrınızı gerek kendiminkini tüketmek pahasına her şeyi ispat etmişim gibi itimât ediniz. Rahatınıza hürmeten kendi irademle attığım bu adım sebebiyle zât-ı âlilerinizin gözünde itibârımın zedelenmesine müsaade edecek kadar nekes olmayınız. Hayır: Sizden talep ettiğim her şeye, yani daha fazlasına tahammül edecek hâlim kalmadığına inanın; bana serbestçe ve inâyeten inanın: Veyahut bunu sırf ihtiyâtlı olmak adına yapın: Zîrâ aksi takdirde Afyon İtiraflarımın gözden geçirilmiş ve genişletilmiş yeni baskısında sizi ben inandırır, hattâ tir tir titretirim: Ve à force d’ennuyer,<sup class="calibre3"><a href="../Text/Untitled-1_split_012.html#footnote-600-81" id="footnote-600-81-backlink">[81]</a></sup> sırf bu konuda şöyle bir ağzımı açmamla dahi kendilerini dehşete düşürebileceğim tüm okuyucularımı bundan böyle ileri sürülmesini münâsip gördüğüm bir kaziyeden şüphelenmekten ilelebet vazgeçiririm.</p>

  <p class="normal">O vakit müsaadenizle tekrar edeyim, şunu ileri sürüyorum ki, her gün afyon almaya başladığımda başka çârem yoktu. Peki sonradan tüm teşebbüslerimin boşa gideceğini düşünmeme rağmen bu alışkanlıktan kurtulmayı başarabilir miydim veya buna teşebbüs ettiğim sırada gösterdiğim hadsiz hesapsız çabaların pek çoğunda daha ileri giderek kaybettiğim araziyi kademe kademe yeniden fethederken çok daha fazla gayret sarf edebilir miydim? bu suâlleri nâzikçe reddetmek mecbûriyetindeyim. İhtimal hafifletici sebeplere dayalı bir müdâfaa yapabilirim; lâkin daha açık konuşsam mı? İtiraf ediyorum ki, bir türlü yakamı bırakmayan kusurlarımdan biri de biraz fazlaca Eudaemoncu<sup class="calibre3"><a href="../Text/Untitled-1_split_012.html#footnote-600-82" id="footnote-600-82-backlink">[82]</a></sup> olmamdır: Hem kendi adıma hem de başkaları için mutluluğun hasretini lüzûmundan fazla çekiyorum: Kendiminki de olsa başkasınınki de, ıstırabın yüzüne yeterince metânetli gözlerle bakamıyorum: Uzun vâdede kendi menfaatime olduğunu bilsem dahi çektiğim acıya o an tahammül edebilme konusunda da pek dirâyetli olduğum söylenemez. Diğer bazı husûslarda Man-<br class="calibre1" />
  chester’da pamuk ticareti ile uğraşan beyefendilerin<sup class="calibre3"><a href="../Text/Untitled-1_split_012.html#footnote-600-XIV" id="footnote-600-XIV-backlink">[XIV]</a></sup> Stoacılık<sup class="calibre3"><a href="../Text/Untitled-1_split_012.html#footnote-600-83" id="footnote-600-83-backlink">[83]</a></sup> taslamalarına iştirâk edebilirim: Lâkin bunda değil. Bu noktada bir İktitâfiyyeci<sup class="calibre3"><a href="../Text/Untitled-1_split_012.html#footnote-600-84" id="footnote-600-84-backlink">[84]</a></sup> gibi hürriyet-i şahsiyemi kullanıyor ve bir afyon tiryakisinin marazî hâline daha ziyâde tevâzûyla yaklaşacak, Chaucer’ın<sup class="calibre3"><a href="../Text/Untitled-1_split_012.html#footnote-600-85" id="footnote-600-85-backlink">[85]</a></sup> dediği gibi “günahlarımı affedecek” ve benim gibi zavallı günahkârların kefâret olarak çekeceği cezayı ya da hangi dereceye kadar zevklerinden uzak durmaya zorlanabileceğini belirlerken vicdanlarının sesine kulak verecek “lâtif şahıslardan” oluşan iyiliksever ve insaflı bir mezhep arıyorum. Asabî olduğumda insaniyetsiz ahlâkçıları da en az kaynatılmamışafyon kadar tahammül edilmez bulurum. Her hâl-ü kârda herhangi bir mânevî ıslâh seferine çıkarak elâlem için külliyetli miktarda riyâzet ve nefsinden ferâgat dersleri taşımamı talep edecek şahısların beni bu teşebbüslerden bir hayır geleceğine katî sûretle iknâ etmeleri gerekiyor. Benim gibi hayatın muayyen bir devrine gelince (yaşım otuz altı), insan beyhûde yere harcayacak tâkati kalmadığını hissetmeye başlıyor: Hattâ bende kalan kuvvetin bitirmem gereken fikrî faaliyetlere yeteceğinden dahi şüpheliyim: O halde hiç kimse okkalı kelimeler kullanarak bana gözdağı vermek sûretiyle ümitsiz fazîlet maceraları uğruna zerre kadar gayret sarf etmemi sağlayabileceğini zannetmesin.</p>

  <p class="normal">Mâmâfih, ümitsiz olsun yahut olmasın 1813’teki mücâdelenin neticesi de zikrettiğim gibi oldu; okuyucu bu tarihten itibâren de beni artık kendisine rasgele bir gün afyon alıp almadığının sorulmasının akciğerlerinin nefes alıp vermediğinin yahut kalbinin vazîfesini ifâ edip etmediğinin sorulmasıyla aynı kapıya çıkacağı daimî ve tescilli bir afyon tiryakisi olarak telâkki etmelidir. Artık başıma gelenleri anlamışolmalısın okuyucu: O halde bu saatten sonra “sakalları bembeyaz olmuş” olsa da hiçbir ihtiyar beyefendinin gelip de beni üstümde taşıdığım “muzır ilâcı sakladığım küçük altın mahfazayı” kendisine teslim etmeye iknâ etmesinin mümkün olmadığının da farkına varmışsındır. Hayır! İster ahlâkçı, ister hekim olun herkesi peşin peşin uyarıyorum; kendi faaliyet sahanızda ne kadar iddialı ya da kabiliyetli olursanız olun şâyet işe Paskalya geliyormuşveya Ramazan’daymışız gibi gaddarca afyondan uzak durmamı teklif ederek başlamaya niyetiniz varsa benden zerre kadar yüz bulacağınızı zannetmeyin. Madem bu husûsta tamamen mutâbık olduk, artık pupa yelken devâm edebiliriz. Haydi bakalım okuyucu, epeydir tembel tembel oturarak vakit kaybettiğimiz 1813’ten ayağa kalkın lütfen ve üç yıl kadar daha ileriye yürüyün. Şimdi perdeleri açın ve karşınızda yepyeni bir şahsiyet bulacaksınız.</p>

  <p class="normal">Fakir veya zengin rasgele bir şahıs bize hayatındaki en mesut günün hangisi olduğunu ve bunun sebebini ve neticesini anlatacağını söyleseydi zannediyorum hepimiz “Çok yaşa! Çok yaşa!” diye kıyâmeti koparırdık. En mesut gün mevzubahis olduğu takdirde bunun hangisi olduğunu söylemek en ârif şahıslar için dahi neredeyse imkânsız olmalı: Zîrâ bunun için bir hâdisenin insanın hayatında mâkabline şâmil öyle fevkalâde bir yer işgal etmesi yahut bir günde bahşettiği saadetin öyle daimî bir mâhiyeti olması gerekir ki, yıllarca (kazâlar bir yana) aynı saadeti ya da ayırt edilemeyecek kadar daha azını bahşetmeye devâm edebilsin. Mâmâfih herkes en mesut beş senesini, hattâ en mesut senesini dahi mâkul bir şekilde tespit edebilir. Benim için buna tekabül eden sene, okuyucu, şimdi geldiğimiz seneydi; vâkıa, itiraf ederim ki, bu dönem daha kasvetli senelerin arasında bir istisnâ teşkil ediyordu. Afyonun kasveti ve melankolisi içinde başlamış ve tecrit edilmiş olmasına rağmen âdetâ (kuyumcuların tâbiriyle ifade edecek olursak) pırlanta gibi bir seneydi. Ne kadar tuhafınıza gitse de bu zamanın biraz evvelinde ânîden ve kayda değer herhangi bir gayret sarf etmeden günde 320 zerre afyondan (yani sekiz<sup class="calibre3"><a href="../Text/Untitled-1_split_012.html#footnote-600-15" id="footnote-600-15-backlink">[XV]</a></sup> bin damla afyon ruhu) kırk zerreye, veyahut bunun sekizde birine inmiştim. Dağ zirvelerinin etrâfını kuşatışlarını seyrettiğim kara dumanlar gibi zihnimi bulandıran o derin kasvet bir anda ve âdetâ bir mucize kabîlinden bir günde (nucqhmeron<sup class="calibre3"><a href="../Text/Untitled-1_split_012.html#footnote-600-86" id="footnote-600-86-backlink">[86]</a></sup> ) yok olmuş, karaya oturmuş bir geminin mahzun sancaklarının</p>

  <p class="normal1">Hareket ettiği takdirde her şeyi yerinden oynatan<sup class="calibre3"><a href="../Text/Untitled-1_split_012.html#footnote-600-87" id="footnote-600-87-backlink">[87]</a></sup></p>

  <p class="normal1">med cezir sularına gömülmesi gibi kaybolup gitmişti.</p>

  <p class="normal">O vakit şimdi tekrar mesut olmuştum: Artık günde sadece 1000 damla afyon ruhu alıyordum: O da bir şey miydi? Gençlik vaktini nihâyete erdirecek ikinci bir bahar hâsıl olmuştu âdetâ: Beynim vazîfelerini daha evvel hiç görülmemiş derecede sıhhatlice yerine getiriyordu: Tekrar Kant okudum ve onu bir defa daha anladım veya anladığımı zannettim. Keyifli hislerimi tekrar etrâfımdaki herkese aksettirebiliyordum: Hattâ şâyet Oxford veya Cambridge’den yahut her ikisiyle de hiçbir münâsebeti olmayan bir yerden gelen herhangi birini mütevâzı kulübemde misafir etmem icap etseydi onu muhakkak benim gibi bir fukaranın sunabileceği en şâşaalı merasimle karşılardım. Ârif bir insanı memnûn etmek için başka ne lâzımsa meselâ afyon ruhunu ona arzu ettiği kadar ikrâm edebilirdim, hem de altın bir kadeh içinde. Bir de bu arada bedava afyon dağıtmaktan bahsetmişken hatırıma gelen ve aşağı yukarı o vakit vuku bulan küçük bir hâdiseyi zikrediyorum; zîrâ ne kadar ehemmiyetsiz olsa da okuyucu onunla hayâl edilebileceğinden çok daha müthiş bir tesir bıraktığı rüyâlarımda tekrar karşılaşacak. Günün birinde bir Malay kapımı çaldı. Bir Malay’ın İngiltere dağlarının ortasında ne işi vardı bilmiyorum: Lâkin muhtemelen kırk mil ilerdeki bir limana gitmekteydi.</p>

  <p class="normal">Ona kapıyı açan hizmetçi dağlarda doğup büyümüş genç bir kızcağızdı ve daha önce hiçbir şekilde bir Asyalı kıyafeti görmemişti: Binâenaleyh, adamın kafasındaki sarık onu fena halde hayrete düşürmüştü: Malay’ın İngilizce bilgisinin kızın Malay lisânı hakkında bildikleriyle tamı tamına aynı seviyede çıkması sebebiyle de taraflar arasında gerçekleşmesi muhtemel bilumûm fikir teâtîsinin önünde aşılması mümkün olmayan bir uçurum varmış gibi görünüyordu; tabiî o da şâyet taraflardan biri o esnâda herhangi bir fikre sahip olabildiyse. Efendisinin dillere destan mârifetlerini hatırlayan (ve şüphesiz benim dünyada konuşulan tüm lisânlara, hattâ ayda konuşulanların da birkaç tanesine hâkim olduğuma inanan) kızcağız çâreyi gelip bana aşağıda sadece benim hünerlerim sâyesinde defedilebileceğini zannettiği bir çeşit iblis olduğunu izâh etmekte buldu. Aşağıya inmek için acele etmedim: Vâkıa, indiğim zaman karşımda bulduğum heyet her ne kadar hasbelkader bir araya gelmiş olup pek de mükellef olmasa da, fevkalâde heybetli olmalarına rağmen Opera Binası’ndaki bale temsillerinde sergilenen âbidevî pozların hiçbirinin o güne dek katiyen başaramadığı bir şekilde hayal gücümü ve bakışlarımı ele geçirmişti. Malay, koyu renkli ahşap duvarlar zamanla ve aşınmayla artık meşeye benzediğinden daha ziyâde bir köylü sofasını hatırlatan kulübenin mutfağında ayakta duruyordu sarığı ve murdar olmuş beyaz bol pantolonu ahşap duvarlara renk katmıştı: Göründüğü kadarıyla durduğu nokta kızcağızın tahammül edebileceğinden çok daha yakın bir mesafedeydi; mâmâfih kızın dağlarda büyüyenlere mahsûs cesâretle yoğrulmuş ilkel tabiatı daha ziyâde hemen karşısındaki tekir kediye sâbitlediği bakışlarındaki saf dehşet ifadesini bastırmaya gayret ediyordu. Neticede küçük hanımın lâtif İngiliz sîmâsı, eşsiz zarâfeti, dimdik duruşu ve rahat tavırlarıyla Malay’ın deniz havasından âdetâ maunla kaplanmış ya da minelenmiş gibi duran sararmış nohudî cildi, fıldır fıldır dönen ufacık vahşî gözleri, çelimsiz dudakları ve o perestişkâr, pespâye halleri mukayese edildiğinde ortaya çıkan manzaradan daha hayret verici bir tablo hayal dahi edilemezdi. Kısmen bu meymenetsiz Malay’ın arkasında kalan ve civardaki diğer kulübelerin birinden usulca onu takip etmiş olan ufacık bir velet bir taraftan başını geriye doğru eğmiş tepedeki sarığa ve ardındaki kuduruk gözlere bakmakla meşgûl oluyor, diğer taraftan da bir eliyle himâyesine sığındığı küçük hanımın elbisesine tutunmaya çalışıyordu. Şarkî lisânlar hakkında fevkalâde etrâflıca mâlûmât sahibi değilim; hattâ bildiklerim sadece iki kelimeyle sınırlı Arapça’da arpa mânâsına gelen kelimeyle Anastasius sâyesinde haberdâr olduğum ve Türkçe afyon mânâsına gelen kelime (macun<sup class="calibre3"><a href="../Text/Untitled-1_split_012.html#footnote-600-88" id="footnote-600-88-backlink">[88]</a></sup> ). Mâmâfih Malayca bir lûgat kitabına, hattâ en azından birkaç kelimeyle de olsa imdâdıma yetişebilecek olan Adelung’un Umûmî Lisâniyyât’ına<sup class="calibre3"><a href="../Text/Untitled-1_split_012.html#footnote-600-89" id="footnote-600-89-backlink">[89]</a></sup> dahi sahip olmadığımdan ve hâkim olduğum bilumûm lisân arasında meridyeni itibâriyle hesap edildiğinde coğrâfî açıdan Şarkî bir lisâna en yakın olanın Yunanca olduğunu da göz önüne alarak ona İlyada’dan birkaç mısrayla<sup class="calibre3"><a href="../Text/Untitled-1_split_012.html#footnote-600-90" id="footnote-600-90-backlink">[90]</a></sup> hitap ettim. O da huşû içinde bana perestiş etti ve Malayca olduğunu tahmin ettiğim bir lisânla cevap verdi. Bu sûretle de komşularım nezdinde itibârımı kurtarmış oldum: Zîrâ Malay’ın sırrımı ifşâ etmesine imkân yoktu. O da yaklaşık bir saat kadar yerde yattıktan sonra yoluna devâm etti. Gitmeden evvel ona bir parça afyon takdim ettim. Bir Şarkiyatçı olarak onun afyona âşinâ olması gerektiğini düşünmüştüm: Yüzündeki ifade de beni haklı olduğuma iknâ etti. Mâmâfih derhal elini ağzına götürerek üç parçaya ayrılmış koca şeyi (mektep çocuklarının tâbiriyle) bir lokmada yutuverdiğini görünce az da olsa hayrete düştüm. Yuttuğu miktar üç ejderhâyı beygirleriyle beraber telef etmeye kâfî gelirdi: Ben de bu zavallı mahlûk adına biraz telâşlandım: Lâkin elden ne gelirdi ki? Afyonu ona şâyet Londra’dan oraya kadar yayan seyahat ettiyse tahmînen üç haftadır herhangi biriyle en ufak bir fikir teâtîsinde bulunmaya fırsat bulamamış olması gerektiği aklıma geldiğinde yapayalnız hâline duyduğum merhamet sebebiyle vermiştim. Ona kusturucu bir ilâç verip kendisini zapt ettiğim intibâı uyandırarak onu bir tür İngiliz putuna kurban edeceğimizi zannedip dehşete düşmesine sebep olmak sûretiyle misafirperverlik kaidelerini ihlâl etmek, arzu ettiğim son şeydi. Maalesef vaziyetin çâresizliği âşikârdı: O da evden ayrıldı. Birkaç gün boyunca da onun için endişelenmeye devâm ettim. Lâkin civarda bir Malay’ın cesedinin bulunduğuna dair katiyen hiçbir şey işitmediğimden neticede daha evvelden afyona alışık<sup class="calibre3"><a href="../Text/Untitled-1_split_012.html#footnote-600-XVI" id="footnote-600-XVI-backlink">[XVI]</a></sup> olduğuna iknâ oldum: Onu bir geceliğine âvâreliğin eziyetinden kurtarmak sûretiyle de ona nasip etmeye niyetlendiğim hizmeti yerine getirebilmiş olmalıydım.</p>

  <p class="normal">Bu hâdiseyi zikretmek maksadıyla sadedin dışına çıktım zîrâ bu Malay (kısmen sahnelenmesine iştirâk ettiği emsâlsiz manzara, kısmen de müteâkıp günlerde onun hayâliyle irtibatlı olarak hissettiğim endişe sebebiyle) daha sonra rüyâlarıma mıhlandı ve “cinnet getirerek”<sup class="calibre3"><a href="../Text/Untitled-1_split_012.html#footnote-600-XVII" id="footnote-600-XVII-backlink">[XVII]</a></sup> peşimden koşan başka Malaylar’ın da bana musallat olmasına sebep olarak başıma dünya kadar belâ açtı. Lâkin bu hâdiseyi bir tarafa bırakıp sene-i kebîsevârî saadet vaktime dönecek olursak. Az evvel ifade ettiğim üzere saadet gibi hepimizin o kadar ehemmiyet verdiği bir husûs mevzubahis olduğunda hayatın eziyeti ve keyfi gibi meşakkatli topraklarda fazla derinlere inmediği ve yaptığı araştırmaların o kadar da münevver kaidelere dayanmadığı âşikâr olan tıfıl bir çiftçi yamağı bile konuşuyor olsa herkesin tecrübe veya teşebbüslerine memnûniyetle kulak vermeliyiz. Vâkıa, saadeti hem katı hem sıvı olarak, kaynatılmış veyahut kaynatılmamış hâliyle ve hem Doğu Hint hem Türk menşeli olanını tatmış bu merak uyandırıcı husûstaki tecrübî faaliyetlerini âdetâ galvanizli bir bataryadan kuvvet alırmış gibi sebatkârca sürdürmüş ve dünyanın umûmî menfaati uğruna (tıpkı aynı sâikle bir Fransız cerrahın geçenlerde kendi vücûduna kanser zerk etmesi veya bir İngiliz meslektaşının yirmi sene evvel kendine vebâ ve hangi milletten olduğunu bilmediğim bir üçüncüsünün hidrofobi aşısı yapması gibi) günde 8000 damla afyonla âdetâ kendini zehirlemiş olan bendenize gelince; şâyet saadetin ne olduğunu bilen biri varsa (kabûl edilecektir ki) bu zât bizzat benden başkası olamaz. Bu sebeple de şimdi size bir saadet tahlili sunacağım; onu nakletmenin en dikkat çekici usûlü olduğu için de onu didaktik bir şekilde değil, lâkin çerçevelenmiş ve keyfini çıkardığım hâliyle, hâlâ her gün afyon ruhu içmeme rağmen bunun benim nazarımda bir keyif iksiri içmekten farksız olduğu sene-i kebîsem boyunca geçirdiğim akşamlardan birini her akşam tekerrür ettiği şekliyle resmetmek sûretiyle takdim edeceğim. Bunu da hallettikten sonra saadet bahsini tamamen kapatacağım ve bambaşka bir konuya geçeceğim afyonun eziyetine.</p>

  <p class="normal">En yakın kasabadan 18 mil uzaktaki bir vâdide bir kulübe tasavvur edin vâdi geniş değil; lâkin vasatî eni takrîben bir tarafta iki mil, diğer tarafta bir milin dörtte üçü kadar olsun; bu koşulun faydası bu sâyede muhitte ikamet eden bilumûm ailenin fertlerinin âdetâ bizzat âşinâ olduğunuz ve az çok muhabbetinizi kazanmış tek bir ailenin efrâdını teşkil edebilmesidir. Etrâftaki dağlar irtifâları 3 ila 4000 kadem arasında değişen hakikî dağlar olsun ve kulübe de (herzevekil bir muharririn iddia ettiği gibi) “çifte müştemilâtlı bir kulübe” değil, hakikî bir kulübe olsun: Hattâ kulübenin kendisi beyaz (zîrâ esas sahneye sâdık kalmak mecbûriyetindeyim) ve etrâfı da ilkbahar, yaz ve sonbahar ayları boyunca tüm pencerelerin önü ve duvarların üstü demet demet gerçekten de evvelâ mayıs gülleriyle başlayarak yâseminle sona eren çiçeklerle kaplanacak şekilde rengârenk çiçeklerle bezenmiş çalılarla çevrili olsun. Mâmâfih, mevsimlerden ilkbahar, yaz ya da sonbahar değil lâkin en şiddetli hâliyle kış olsun. Bu saadet ilminin püf noktalarından biridir. Elâlemin bu noktayı gözden kaçırarak kışın nihâyete ermesini ya da şâyet yaklaşıyorsa fazla şiddetli geçmeyeceğine dair alâmetler görmeyi kutlamaya değer bir mesele zannetmesi beni daima hayrete düşürmüştür. Bilakis, ben göklerdeki bulutların üzerimize yağdırabileceği bilumûm kar, dolu, buz veya fırtınayı ganî ganî bahşetmesi için her sene bir arzuhâl takdim ederim. Kışın şömine ateşine refâkat eden ilâhî keyiflere elbette herkes vâkıftır: Saat dörtte yakılan mumlar, sıcacık olmuş kilimler, çay, çayı tazeleyen lâtif bir hanım, pancurlar kapanmış, perdelerin hayli uzun kumaşı döşemede dalgalanıyor, dışarda rüzgâr ve yağmur hissedilir bir şiddetle ortalığı kasıp kavururken,</p>

  <p class="normal1">Ve âdetâ kapı ve pencerelerden sizi çağırırken,</p>

  <p class="normal1">Kubbe ve arz yeksân olacakken;</p>

  <p class="normal1">Lâkin duhûl edemezken içeriye hiçbir sûretle,</p>

  <p class="normal1">Daha da tadlanıyor bu tembelhânede emin ellerdeki sükûnetimiz.</p>

  <p class="indentmetinitalik">Tembelliğin Kalesi<sup class="calibre3"><a href="../Text/Untitled-1_split_012.html#footnote-600-91" id="footnote-600-91-backlink">[91]</a></sup></p>

  <div class="clrb"></div>

  <p class="normal">Bu ayrıntıların hepsi kutbî paralellerde dünyaya gelen herkesin mutlaka âşinâ olduğu bir kış akşamının tasvirinden alınmıştır. Bu nimetlerin ekseriyetinin husûle getirilebilmesi için aynı dondurma gibi ziyâdesiyle düşük bir atmosfer hararetinin şart olduğu âşikâr: Bunlar kemâl bulmak için ille de soğuk veya fırtınalı havalara ihtiyaç duyan meyvelerdir. Bunun kar mı veya kuru bir ayaz mı, yahut (Bay ___’ın dediği gibi) “âdetâ bir sütuna dayanırmış gibi üzerine yaslanabileceğiniz” derecede şiddetli bir rüzgâr mı olacağı husûsunda dedikleri gibi “müşkülpesent” değilim. Bardaktan boşanırcasına yağması şartıyla yağmura bile razı olurum: Fakat bu tür bir havadan daha azını kabûl etmem mümkün değil; aksi takdirde kendimi tâbiri câizse sû-i istimâl edilmiş gibi hissediyorum: Zîrâ harcamalarımın karşılığını aynı kıymette bir havayla geri almayacaksam kış geliyor diye kâfî miktarda kömür ve mum almak için bir beyefendinin bile mâruz kalabileceği envâ-i çeşit müşkülâta katlanarak ne diye o kadar masraf yapayım ki? Ne münâsebet: Harcadığım paraya karşılık en azından bir Kanada kışı isterim: Ya da herkesin sadece kendi kulakları karşılığında kuzey rüzgârının daimî hissedârı olduğu bir Rusya kışı. Hakikaten bu husûsta öyle zevk-i selim sahibiyim ki, şâyet yeldâ gecesini geride bırakalı epey olduysa ve mevsim menfûr bahâr alâmetleri peydâ olmaya başlayacak şekilde saflığını kaybettiyse artık kış geceleri bana daha evvelkiler kadar keyif vermez: Hayır! Keyifli bir kış gecesiyle her tür aydınlık ve gün ışığı arasında karanlık gecelerden mürekkep kalın bir duvar olmalı. Binâenaleyh, ekim ayının son haftalarından Noel arifesine kadar saadetin tam mevsimidir ki, fikrimce kendisi odaya bizzat çay tepsisiyle beraber girer: Zîrâ çay, hadd-i zâtında hamhalat sinirlere sahip olan veya sinirleri şarap içmekten dumûra uğramış olduğundan bu hâlis uyarıcının tesirine karşı hassâsiyetlerini yitirmiş şahıslar tarafından hiciv konusu edilse de münevver insanların nazarında daima en makbûl içeceklerden biri olacaktır: Şahsen de Jonas Hanway<sup class="calibre3"><a href="../Text/Untitled-1_split_012.html#footnote-600-92" id="footnote-600-92-backlink">[92]</a></sup> veya bu içeceği hor görmeye cüret edecek başka bir imânsızla bir bellum internecinuma<sup class="calibre3"><a href="../Text/Untitled-1_split_012.html#footnote-600-93" id="footnote-600-93-backlink">[93]</a></sup> girişecek olsa Dr Johnson’ın saflarına katılmakta hiç tereddüt etmezdim. Lâkin bu noktada dünya kadar şifâhî tasvirle uğraşma zahmetinden kendimi kurtarmak maksadıyla bir ressam takdim edip resmin geri kalan kısmı için ona tâlimatlar vereceğim. Havanın tesiriyle fena halde tahrîbâta uğramış olanlar dışında ressamlar beyaz kulübelerden hazzetmezler: Mâmâfih artık okuyucu bunun bir kış gecesi olduğunu idrâk ettiğine göre evin içi hâricinde onun fırçasına ihtiyaç duymayacağız.</p>

  <p class="normal">O halde on yediye on iki kademlik bir oda ricâ ediyorum, yüksekliği de yedi buçuk kademi geçmesin. Burası okuyucu, ailem tarafından biraz da iddialı bir şekilde misafir odası ünvânına lâyık görülüyor: Mâmâfih, sâyesinde “borçlarımı ikiye katladığımdan” aynı zamanda ve daha haklı olarak kütüphane ismiyle de anılıyor; zîrâ ne tesâdüf ki, kitaplar komşularımdan daha zengin olduğum yegâne mülkiyet türünü teşkil ediyor. On sekiz yaşımdan itibâren peyderpey topladığım bu kitaplardan tahmînen beş bin adet vardır. O halde haydi ressam, odanın içine sığdırabildiğin kadar kitap çiz. Her taraf kitaplarla dolu olsun: Buna ilâveten de şöyle esaslı bir ateş çiz, bir de bir âlimin mütevâzı kulübesine lâyık sade ve alçakgönüllü eşyalar. Ateşin yanına da bir çay masası koyuver; çay masasının üstüne de (böyle fırtınalı bir gecede hiç kimsenin sizi ziyârete gelmesinin mümkün olmadığı âşikâr olduğuna göre) sadece ikişer fincan ve fincan tabağı olsun: Bir de şâyet sembolik ya da başka bir şekilde böyle bir şeyin nasıl çizilebileceğini biliyorsan bana ebedî bir çay ibriği çiz à parte ante ve à parte post<sup class="calibre3"><a href="../Text/Untitled-1_split_012.html#footnote-600-94" id="footnote-600-94-backlink">[94]</a></sup> ebedî; zîrâ ekseriyetle gece saat sekizden sabah saat dörde kadar mütemâdiyen çay içerim. Çayı demlemek ve kendi çayını tazelemek epey zahmetli olduğu için de masada oturan hayat dolu genç bir kadın çiz bana. Kolları Aurora’nınkiler, tebessümü Hebe’ninki<sup class="calibre3"><a href="../Text/Untitled-1_split_012.html#footnote-600-95" id="footnote-600-95-backlink">[95]</a></sup> gibi olsun: Lâkin hayır sevgili M.,<sup class="calibre3"><a href="../Text/Untitled-1_split_012.html#footnote-600-96" id="footnote-600-96-backlink">[96]</a></sup> kulübemi aydınlatma kabiliyetinin sırf şahsî güzellik gibi fânî bir husûsiyete dayandığını veya meleksî tebessümünün sihrinin dünyevî bir kalemin saltanatına tâbî olabileceğini lâtife olarak dahi imâ etmeme müsaade buyurma. O halde haydi ressam, nispeten imkân dahilindeki bir şeye geçelim: İlâve edilecek son parça da hâliyle ben olmalıyım “muzır ilâcı sakladığı küçük altın mahfazası” masanın üstünde hazır bekleyen Afyon Tiryakisi’nin resmi. Afyona gelince elbette onun resmini görmeye bir itirâzım yok, fakat ille göreceksem aslını görmeyi tercih ederim: Şâyet arzu ediyorsan onu da çizebilirsin; lâkin haberiniz olsun tâ 1816’da dahi “muhteşem Panteon’un” ve (fânî olsun olmasın) bilumûm eczacının menzili dışındaki hiçbir “küçük mahfaza” artık katiyen işimi görmezdi. Hayır: Altından değil camdan yapılmış olan hakikî mahfazayı mümkün mertebe bir şarap sürahisine benzeyecek şekilde resmetmek daha isâbetli olacak. İçini de bir okka kadar yâkut renginde afyon ruhuyla doldurabilirsin: Bu ve hemen yanına yerleştirilecek Almanca metafizik kitabı, civarda olduğuma kâfî derecede delâlet edecektir; lâkin bana gelince işte ona itirâzım var. Tabiatıyla resmin en alenî unsuru olmam gerektiğini kabûl ediyorum; eserin kahramanı veya (tercih buyurursanız) meyhânedeki mücrim olduğuma göre mahkemeye çıkarılan benim şahsım olmalı. Bu mâkul görünüyor: Lâkin bu husûstaki kusurlarımı şu aşamada bir ressama ya da başka birine niçin itiraf edecek mişim ki? Şâyet (itiraflarımı gizlice fısıldamakta olduğum kulak elbette bir ressamınki değil sadece onunkidir) halk ezkazâ Afyon Tiryakisi’nin görünüşüne dair hoş bir resim tasavvur edecek olursa ona romantikçe endâmlı bir vücut ya da zarif bir sîmâ yakıştırdıysa, onu böyle memnûniyet verici bir hayalden gaddarca mahrûm etmek için, hem de onun kadar bana da memnûniyet verirken, herhangi bir sebep var mı? Hayır: Şâyet çizecek olursan beni aynen hayâl ettiğin gibi çiz: Bir ressamın muhayyilesinin birbirinden güzel canlılarla dolu olması gerektiğine göre bu işten kârlı çıkmamam mümkün değil. Şimdi de okuyucu, durumumun on kategorisinin hepsini takrîben 1816-17 senelerindeki hâliyle gözden geçirmiş olduk: İkinci senenin ortalarına kadar da kendimi mesut bir insan olarak telâkki ediyorum: Bu saadetin unsurlarını da fırtınalı bir kış akşamı dağların arasındaki bir kulübede bir âlimin kütüphanesinin içini kabataslak tasvir etmek sûretiyle gözünüzün önüne getirmeye gayret ettim.</p>

  <p class="normal">Lâkin artık elvedâ uzun bir elvedâ saadete kışlara ve yazlara! Elvedâ tebüssümlere ve kahkahalara! Elvedâ huzura! Elvedâ ümitlere, âsûde rüyâlara ve uykunun mübârek tesellisine! Üç buçuk seneden uzun bir süre boyunca bunlara hasret kalacağım: Efsanevî bir zulüm başlıyor artık: Zîrâ şimdi kaydetmek mecbûriyetinde olduğum</p>
</body>
</html>
