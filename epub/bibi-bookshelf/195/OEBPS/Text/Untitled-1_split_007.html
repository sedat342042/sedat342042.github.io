<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_3">II. BÖLÜM</h1>

  <p class="normal">İşte böyle Oxford Sokağı, seni taş kalpli üvey ana! Sen öksüz yavruların yakarışlarını dinleyip gözyaşlarını içmeye devâm ederken ben sonunda senden azat olmuştum: Artık bitmek bilmeyen kaldırımlarını çâresizce arşınlamak zorunda değildim; rüyâlarımda bile midemin kazındığı ve açlıktan kıvranarak gözlerimi açtığım devir nihâyet sona ermişti. Şüphesiz o zamandan beri Ann ve bana halef olarak izimizden gidenlerin haddi hesabı yoktur atlattığımız bâdirelerin mîrâsçıları: Ann gibi ah çeken başka yetimler: Gözyaşlarıyla seni ıslatan diğer yavrucaklar: Ve sen Oxford Sokağı, o günden bu yana kollarında inleyen sayısız yüreğin aksisedâsıyla çınladığın muhakkak. Mâmâfih beni sorarsanız sağ atlattığım bu fırtına müreffeh günlerimin teminatı gibiydi; vaktinden evvel çektiğim ezâ ve cefâ sanki beni yıllarca kederden muaf tutacak bir fidye olarak kabûl edilmesi için peşînen ödediğim bir bedeldi: Şâyet (sık sık yaptığım üzere) Londra sokaklarında tekrar tefekküre dalarak yapayalnız dolaştıysam da bunu ekseriyetle gönül ferahlığı ve zihin berraklığıyla yaptım. Londra’daki acemilik günlerimde çektiğim ıstırap bünyemde hakikaten öyle bir kök salmış, öyle derinlere nüfûz etmişti ki, bilâhare yeniden peydâ olup âhir senelerde bana hâd safhada azap vermek sûretiyle hayatımı karartan menhûs bir yaraya dönüştü; lâkin bu ikinci ezâ dalgasını çok daha metin bir iradeyle, kemâle ermiş bir dimağın imkânlarıyla ve şefkat dolu alâkasıyla bana teselli veren birinin desteğiyle karşıladım hem de ne hâlisâne ve zarif bir alâka!</p>

  <p class="normal">Mâmâfih, her ne ile teselli edilirse edilsin, netice itibâriyle aynı menşeden hâsıl olan ince azap halkaları hayatımın ayrı dönemlerine ait seneleri raptetmişoluyordu. İşte tam burada beşerî arzuların ihtiyâtsızlığına emsâl teşkil eden bir durum dikkatimi celp ediyor; Londra’daki ilk melûl ikametim sırasında mehtaplı gecelerde Oxford Sokağı’nı Maryl-bone’un tam ortasından keserek çayırlara ve ormanlara doğru uzanan her caddenin başında bir mola veriyor ve ekseriyâ gözlerimi yolun diğer ucuna çevirerek teselli buluyordum; zîrâ işte diyordum kendi kendime ufukta kısmen pırıl pırıl parlayan fakat kısmen de karanlıkta kalan manzarayı gözlerimle katederek, “işte kuzeye, yani ____’e<sup class="calibre3"><a href="../Text/Untitled-1_split_012.html#footnote-600-50" id="footnote-600-50-backlink">[50]</a></sup> giden yol, şâyet bir güvercinin kanatlarına sahip olsaydım, işte o zaman uçarak huzura kavuşabilirdim.” Böyle demişve bunu temenni etmiştim o gaflet anında; halbuki çektiğim eziyetin yeniden tezâhür ederek hayatımın ve umutlarımın kalesini tekrar tehdit etmesi tam da o şimâlî bölgede, hattâ o vâdide, âdetâ gafil arzularımın işaret ettiği evde<sup class="calibre3"><a href="../Text/Untitled-1_split_012.html#footnote-600-51" id="footnote-600-51-backlink">[51]</a></sup> başladı. Orestes’in döşeğine musallat olanlardan bile daha çirkin ve daha meşûm hortlakların tayf hâlinde yıllarca bana zulmettiği yer burasıydı: Vâkıa, ondan da daha bedbaht bir şekilde, herkese istirahat ve ümrân nasip eden, hele onunki gibi kırık kalpleri mübârek bir merhem gibi tedâvi eden uyku<sup class="calibre3"><a href="../Text/Untitled-1_split_012.html#footnote-600-VII" id="footnote-600-VII-backlink">[VII]</a></sup> benim en büyük düşmanım olmuştu. İşte arzularım beni böyle kör etmişti; lâkin ihtiyâtkârlığımızla müstakbel dertlerimizin arasına yerleşiveren peçe, kezâ bu dertlerin çârelerini de gizliyor; böylece beklenmedik üzüntüler umulmadık şekillerde teselli buluyor. O halde bir bakıma (çektiği vicdan azâbı hâriç) Orestes’in tüm dertlerine iştirâk ederken, yardım bulmakta da ondan geri kalmıyordum: Tıpkı onunki gibi benim Euminidesim de ayakucumda pusu kurmuşperdenin arkasından beni gözetliyordu: Lâkin başucumda bekleyerek bana mukayyet olan ve kasvetli geceler boyunca bana refâkat edebilmek için kendi uykusunu feda eden bir de Elektram vardı: Zîrâ sen, sevgili M., âhir senelerimin aziz refîkası, sen benim Elektramdın! Ve ne âlicenaplık ne de vefakârlık husûsunda bir İngiliz zevcesinin bir Grek hemşireyi aratmasına müsaade etmedin. Zîrâ büyük bir ihtimamla yerine getirdiğin hizmetleri emsâlsiz bir şefkatle bahşederken ve en süflî vazîfelere<sup class="calibre3"><a href="../Text/Untitled-1_split_012.html#footnote-600-VIII" id="footnote-600-VIII-backlink">[VIII]</a></sup> bile lütufkârca tenezzül ederken asla tereddüt etmedin senelerce ne alnımdaki ter damlalarını silerken ne de hummâya tutulmuşdudaklarım yanıp kavrulduğunda onları ıslatırken; hattâ hortlaklarla ve ekseriyâ bana “uykuya vedâ!” etmemi emreden hayâlî düşmanlarımla giriştiğim mücâdelenin korkunç manzarası uzun süreli alâkan neticesinde gördüğün âsûde rüyâlara da sirâyet ettikten çok sonra dahi o zaman bile ne bir serzenişya da şikayette bulundun, ne de meleksî teveccühünü benden esirgedin; kendini vakfettiğin hizmetler karşısında yeise kapıldığında bile vaktiyle Elektra’nın kendi vazîfesi karşısında sergilediği meyûsiyeti aşmadın. Zîrâ o dahi bir Grek kadını ve erlerin kralının evlâdı olduğu halde yine de zaman zaman içini dökebilmek için yüzünü<sup class="calibre3"><a href="../Text/Untitled-1_split_012.html#footnote-600-IX" id="footnote-600-IX-backlink">[IX]</a></sup> kisvesiyle gizleyerek sessizce ağlıyordu.</p>

  <p class="normal">Lâkin artık tüm bu gaileler mâzîye karıştı: Her ikimizi de perişan eden bu dönemi anlatacağım satırları da bir daha asla tekerrür etmeyecek menfûr bir kâbusun hikâyesi olarak okuyacaksın. Bu arada ben yine Londra’dayım: Geceleri de yine Oxford Sokağı’nın kaldırımlarını arşınlıyorum: Ve ne zaman ruhuma zulmeden vesveselere tahammül edebilmek için felsefemin tüm kudretine ve bana huzur veren varlığını hissetmeye ihtiyaç duysam, lâkin akabinde sana kavuşmak için üç yüz millik bir mesafeyi aşmam ve daha üç ay boyunca yapayalnız beklemem icap ettiğini hatırlasam mehtaplı gecelerde Oxford Sokağı’nı kesen caddelerde gözlerimi kuzeye çevirerek delikanlılığımda sarf ettiğim teessür nidâlarını yâd ediyorum ve aynı vâdide şimdi senin tek başına beni beklediğini ve on dokuz yıl evvel gaflet uykusundaki yüreğimin beni yönelttiği evin sâhibesi olduğunu düşündüğümde, hakikaten gaflet içinde bulunmakla birlikte ve son zamanlarda atlattığımız fırtınaların tesiriyle tahrîbâta uğramışolsalar da yüreğimdeki fısıltıların aslında başka bir vakte ait olabileceğini ve aynı sözlere başka bir mânâ verildiği takdirde o günkü temennimin haklı çıkarılmasının mümkün olduğunu fark ediyorum: Ve şâyet bir kez daha çocukluğumun basîretsiz arzularına kapılmama müsaade etseydim kuzeye doğru bakarken kendi kendime yeniden, “Ah! keşke bir güvercinin kanatlarına sahip olsaydım” der ve vaktiye sarf ettiğim bu kelimelerin diğer yarısını saf ve lütufkâr tabiatına ne kadar haklı bir itimâtla ilâve ederdim “işte o zaman uçarak huzura kavuşabilirdim.”</p>
</body>
</html>
