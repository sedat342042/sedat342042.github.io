<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_1">Önsöz</h1>

  <p class="normal">Thomas De Quincey’nin 1821 sonbaharında alelacele kaleme aldığı İtiraflar’ı yüzyıl ortasına gelindiğinde çoktan klasik pâyesini almıştı. Kitap olarak basıldığı 1822’den itibaren otuz yıl boyunca baskısı tükenmeyen İtiraflar’a ilâveten 1845’te Suspiria de Profundis ve 1849’da The English Mail-Coach’un<sup class="calibre3"><a href="../Text/Untitled-1_split_012.html#footnote-600-1" id="footnote-600-1-backlink">[1]</a></sup> yayımlanmasıyla De Quincey’nin dünya kültürüne iz bırakacak bir yazar olduğu belli olmuştu: Amerikan edebiyatının en usta kalemi Edgar Allen Poe ona hayrandı; yine Amerikalı felsefeci Ralph W. Emerson İngiltere ziyareti sırasında sırf onunla tanışabilmek için Edinburgh’a gitmişti. 1828’de genç Alfred de Musset oldukça serbest bir çeviriyle İtiraflar’ı Fransızca’ya uyarlamış, Hector Berlioz bu çeviriden yola çıkarak Symphonie Fantas-<br class="calibre1" />
  tique’i bestelemişti. Lewis Carrol, Oscar Wilde, Marcel<br class="calibre1" />
  Proust, Virginia Woolf, Borges ve William Burroughs De Quincey’nin bir çırpıda sayabileceğimiz sonraki hayranları arasında.<sup class="calibre3"><a href="../Text/Untitled-1_split_012.html#footnote-600-2" id="footnote-600-2-backlink">[2]</a></sup> Buna rağmen yazarın başyapıtı sayılan Bir İngiliz Afyon Tiryakisinin İtirafları’nın bu kitapta sunduğumuz orijinal metni on dokuzuncu yüzyılın ortasından sonra İngilizce konuşulan dünyada unutuldu; daha doğrusu kendisinden yaşça ufak, uzunluk açısından çok daha büyük adaşının gölgesinde kayboldu.</p>

  <p class="normal">De Quincey İtiraflar’ı çok zor şartlar altında kaleme almış, hattâ birinci bölümü yazarken alacaklılarına yakalanmamak için Londra’da kaldığı odayı değiştirmek zorunda kalmıştı. Yirmi üç yaşında üniversiteyi bıraktıktan sonra on yıl hiçbir işte çalışmayan genç Thomas bu süre boyunca babasından kalan mirasla idare etmiş, fakat beş binden fazla kitapla doldurduğu kütüphanesi yüzünden de tam anlamıyla borca batmıştı. 1818’de yerel seçimlerdeki radikal adayın bir konuşmasını eleştirdiği makalesi Tory yanlısı Westmorland Gazette’de yayımlandı ve De Quincey yakın dostu şâir William Wordsworth’ün desteğiyle bu gazetede editörlüğe başladı. On bir ay sonra işine son verilene kadar Westmorland Gazette’de felsefe, iktisat ve tabiî (söz konusu cinayetlerin ayrıntılı tasvirlerini de içeren) cinayet davaları konusunda makaleler yazdı. İlk işini bir senede kaybetmiş olsa da De Quincey artık mesleğini bulmuştu. Bir süre Blackwood’s Magazine’e yazdıktan sonra bu derginin sahibiyle de anlaşamayınca yayın hayatına yeni başlayan London Magazine’in teklifini kabul ederek Londra’ya gitti: Bir İngiliz Afyon Tiryakisinin İtirafları, London Magazine’in Eylül ve Ekim 1821 sayılarında tefrika edildi; böylece hem şöhretin hem de uzun ve yorucu bir kariyerin kapıları açılmıştı. Otuz altı yaşına kadar neredeyse hiçbir şey yazmayan De Quin-cey o tarihten ölümüne dek geçimini 1820-1850 yılları arasında altın çağını yaşayan edebî ve siyasî dergilere makale ve denemeler yazarak sağladı. İtiraflar yazarına öyle büyük bir şöhret kazandırmıştı ki, London Magazine’in sahipleri Kasım 1822’de eseri ayrı bir kitap olarak yayımladılar.<sup class="calibre3"><a href="../Text/Untitled-1_split_012.html#footnote-600-3" id="footnote-600-3-backlink">[3]</a></sup> Bu tarihten itibaren De Quincey, William Hazzlit ve Charles Lamb ile beraber İngiliz süreli yayınlarının en meşhur, en çok okunan yazarlarından oldu. Beş yıl boyunca London Magazine’e her ay bir deneme (bazen de çeviri) teslim eden De Quincey 1827’den sonra Foreign Quarterly Review ve Blackwood’s Magazine, alacaklılarından kurtulmak için Edinburgh’a taşındığı 1829’dan sonra da Edinburgh Review, Blackwood’s Edinburgh Magazine ve Tait’s dergilerine yazdı. De Quincey otuz yılı aşan bir süre boyunca bu dergiler için siyaset, iktisat, felsefe, Yunan, Latin ve İngiliz edebiyatı, tarih ve dilbilim alanlarında (hepsinde muazzam bir hâkimiyet sergilediği) sayısız deneme kaleme aldı. De Quincey ayrıca (başta Kant’ın bazı makaleleri olmak üzere) Almanca’dan çeviriler yaptı ve Romalı yazarlar, siyaset adamları, imparatorlar ve İngiliz şâirler hakkında biyografiler ve ansiklopedi makaleleri<sup class="calibre3"><a href="../Text/Untitled-1_split_012.html#footnote-600-4" id="footnote-600-4-backlink">[4]</a></sup> yazdı. De Quincey ayrıca dönemin siyasal gelişmeleri ve güncel olaylarla ilgili pek çok tartışmaya müdâhil oldu. Malthus’u yıllarca kıyasıya eleştirdi. Haiti’deki devrimin sonuçlarından sömürgelerdeki gelişmelere, en yeni bilimsel deneylerden büyük bir dikkatle takip ettiği tıbbî araştırmalara, şiirden operaya daha pek çok konuda durmadan yazdı. Lâkin 1850’ye gelindiğinde bir devir sona ermiş ve De Quincey’nin inanılması güç bir üretkenlikle katkıda bulunduğu edebî ve siyasî dergilerin hemen hepsi yayın hayatına veda etmişti. 1851 yılında Boston’da bir yayınevi yazarın De Quincey’s Writings (De Quincey’nin Eserleri, 20 cilt) adıyla yayımlanan ilk toplu eserlerini bir araya getirdi. 1853 yılında Edinburgh’taki bir yayınevinin benzer teklifi üzerine de, De Quincey kendini Selections Grave and Gay From Writings, Published and Unpublished’i (Kimi Yayımlanmış Kimi Yayımlanmamış Ciddî ve Mizahî Eserlerden Seçmeler, 14 cilt) oluşturacak ciltlerin hazırlanmasına verdi. Bu yayınevlerinden aldığı telif ücretleri sayesinde yaşlı tiryaki en azından ömrünün son yıllarını maddî imkânsızlıklarla boğuşmadan geçirebildi. Orijinal metnin ikinci bölümündeki bir cümleden<sup class="calibre3"><a href="../Text/Untitled-1_split_012.html#footnote-600-5" id="footnote-600-5-backlink">[5]</a></sup> anlaşıldığı kadarıyla tâ en baştan niyetli olduğu İtiraflar’ın “gözden geçirilmesine” de nihâyet 1855’te el atabildi.</p>

  <p class="normal">De Quincey’nin, Seçmeler’in beşinci cildini oluşturmak üzere “gözden geçirmeye” başladığı başyapıtını neticede neredeyse baştan yazmasının nedeni tam olarak bilinmese de, bazı tahminler yapmak mümkün. Daha 1821’de tohumları atılan niyetin iki sebebi olmalı: Birincisi, özellikle yazarın çocukluğunu anlattığı ilk kısmın çok aceleyle yazılmış olması; ikincisi de, De Quincey’nin İtiraflar’ın son bölümünün esasını teşkil etmesini planladığı rüyâlarıyla ilgili notlarının bir kısmını kaybetmesi. Eserin 1856 baskısının<sup class="calibre3"><a href="../Text/Untitled-1_split_012.html#footnote-600-6" id="footnote-600-6-backlink">[6]</a></sup> sonunda yer alan ‘The Daughter of Lebanon’ (Lübnan Kızı) adlı rüyâ/pasaj muhtemelen bu kayıp notları telâfi etmek için eklenmiş. Ancak asıl önemli değişiklik De Quincey’nin ilk bölüme çocukluğuyla ilgili pek çok ayrıntı ve hikâye ekleyerek eseri oldukça uzatmasıydı. Böylelikle Bir İngiliz Afyon Tiryakisinin İtirafları’nın “düzeltilmiş ve gözden geçirilmiş yeni baskısında” De Quincey’nin çocukluğu ve Londra maceralarıyla ilgili ilk bölüm kitabın yaklaşık beşte dördünü oluştururken afyon ve rüyâlarla ilgili ikinci bölüm kitabın çok küçük bir kısmını oluşturur oldu. De Quincey’nin ölümünden tam kırk yıl sonra 1889-1890 yıllarında David Masson’un editörlüğünde yayımlanan on dört ciltlik Toplu Eserler’in pek çok eksik ve kusuru arasında İtiraflar’ın 1856 versiyonunun yanında 1821’de yayımlanan orijinal metne yer verilmemiş olması da gösteriliyor. Özellikle De Quincey’nin aklına gelen hemen her şeyi dâhil ettiği devâsâ cümlelerden oluşan üslûbu göz önüne alındığında, İtiraflar hakikaten de “en sabırlı okuyucularını bile bir çırpıda bozguna uğratabilecek” uzunlukta bir kitap olmuştu. Yirminci yüzyılda okurlarına bir De Quincey eseri sunmak isteyen yayınevleri çoğunlukla ya 1917’de Everyman’s Library’nin yaptığı gibi The English Mail-Coach’u ya da Jonathan Swift geleneğinde bir kara mizah klasiği olan On Murder Considered as One of the Fine Arts’ı<sup class="calibre3"><a href="../Text/Untitled-1_split_012.html#footnote-600-7" id="footnote-600-7-backlink">[7]</a></sup> tercih ettiler. Bugün yalnız De Quincey’nin ya da romantik akımın değil, İngiliz edebiyatının da başyapıtlarından biri olarak kabul edilen Bir İngiliz Afyon Tiryakisinin İtirafları’nın orijinal metni İngiliz okuyucu kitleleriyle yeniden buluşmak için 1980’lere dek beklemek zorunda kaldı.</p>

  <p class="normal">Fransız okuyucular bu konuda çok daha talihliydi. Alfred de Musset’nin 1828’de yer yer kendi de pasajlar ekleyerek Fransızca’ya aktardığı metin tam anlamıyla bir çeviri sayılmasa da yine de Fransız okuyucuların De Quincey ile vakitlice tanışmasını sağladı. Aslında (henüz 18 yaşındaki) de Musset kitabı çevirmekten ziyâde Fransız diline uyarlamış ve başlı başına yeni bir eser ortaya çıkarmıştı; öyle ki neticede İngiliz Afyon Tiryakisi adıyla yayımlanan eserin adının yalnızca ‘Afyon Tiryakisi’ olmasını bile teklif etmişti. İtiraflar’ı okurun gözleri önüne serilecek “fantastik bir halı”ya benzeten şâir Charles Baudelaire, De Quincey’nin ölümünden birkaç ay önce kitabın orijinal metninin tercümesini yapmak üzere kolları sıvadı. O dönem yazdığı bazı mektuplarda İtiraflar’la uğraşırken zaman zaman “doğru kelimeleri bulabilmek için” saatlerce kafa patlattığını da anlatan Baudelaire neticede aslına son derece sâdık bir çeviri ortaya çıkardı fakat yayıncıları eseri basmaya iknâ edemedi. Baudelaire bunun üzerine elindeki metni kısalttı, Suspiria’dan bazı pasajlar ekledi ve bu defa özgün bir eser olarak sunduğu kitapla yeniden yayınevinin kapısını çaldı. Yazarın ‘Haşşâşlar Kulübü’ndeki tecrübelerinden yola çıkarak kaleme aldığı esrarla ilgili bir denemeyle birleştirerek Les paradis artificiels<sup class="calibre3"><a href="../Text/Untitled-1_split_012.html#footnote-600-8" id="footnote-600-8-backlink">[8]</a></sup> adıyla 1860 yılında yayımladığı bu eser Baudelaire’e atfedilse de aslında Thomas De Quincey’yi Fransız edebiyatının bir parçası yaptı.</p>

  <p class="normal">De Quincey’nin gerçek anlamıyla toplu eserleri (Manchester Üniversitesi’nden Grevel Lindop’un editörlüğünde) nihâyet 2001-2003 yılları arasında yirmi bir cilt hâlinde yayımlandı. Özellikle De Quincey’nin hayatı ve eserleri hakkındaki akademik çalışmalara bakıldığında bu yeni Toplu Eserler’in 1990’ların başından beri artan bir ilginin doğal sonucu olduğu görülebiliyor. Bu ilginin nedenlerini De Quincey’nin kendisinden çok yazarın yaşadığı çağın bizimkine olan benzerliğinde aramak gerektiğini düşünüyorum. De Quincey özellikle otobiyografik eserlerinde, yaşadığı devirde (yani XIX. yüzyılın ilk yarısında) meydana gelen muazzam dönüşümü ve bu dönüşümün bireylere yaşattığı çelişkileri çok iyi yansıtan bir yazardı. Ancak De Quincey’nin romantik akımın en önemli temsilcilerinden biri olmasının sebeplerini, tuhaf bir sanatçı kahramanın iç dünyasındaki yolculuklarını anlattığı ve ‘Rüyâlar Üçlemesi’ adını verebileceğimiz yarı otobiyografik yarı şiirsel kitaplarda<sup class="calibre3"><a href="../Text/Untitled-1_split_012.html#footnote-600-9" id="footnote-600-9-backlink">[9]</a></sup> aramak gerekiyor. Freud’ün rüyâlarla ilgili çığır açıcı çalışmalarına daha yetmiş yıl varken, neredeyse içgüdüsel bir kararlılıkla kendini psikanalitik bir mercek altına yatıran De Quincey’nin “beynin uyanık ve rüyâdaki hâlleri arasında bir alâka” olduğuna işaret ederek kendi bilinçaltında gezinen bir kâşif karakterine bürünmesi, romantik edebiyatın en çarpıcı örneklerinden biri olarak karşımıza çıkıyor. Cinayetler etrafında örülen dedektif romanlarından kült korku filmlerine, tecrübelerini kaydeden madde bağımlısından marjinal şehir hikâyelerine pek çok popüler sanat türüne ilhâm kaynağı olması bir yana, De Quincey’yi dünya edebiyatının kalıcı isimlerinden yapan dehâsı otobiyografik yazılarında yakaladığı bu psikolojik derinlikte yatıyor.</p>

  <p class="normal">Bu noktada “kendi perişanlığıyla hayâsızca alay etmeden duramayan” bir yazar olan De Quincey’nin mizahçılığını da unutmamak gerek. İlk romantik kuşağın yansıttığı hayal kırıklığı ve trajedi hissi, on dokuzuncu yüzyıl İngiltere’sinin en kibar ama aynı zamanda en sivri dilli yazarının kaleminin ucunda yerini acı bir kahkahaya bırakmıştır. Yazarın “varını yoğunu kaybettiğini” düşündüğü anlarda bile ortaya çıkan bu kahkaha ilk bakışta delilikle flört eden bir tavır gibi görünse de, aslında onun gibi “fikrî bir varlık” için “neredeyse topyekûn bir karanlığa denk gelecek” kadar kasvetli ve ümitsiz bir dünyayla uzlaşmanın tek yoludur. Tabiî bir de bölünmüş bir benliğin kendi içindeki uzlaşmaya açılan kapıdır bu kahkaha. ‘Ön İtiraflar’ın her sayfasına serpiştirdiği ipuçlarıyla İngiliz romantik edebiyatının bir haritasını çizen sanatçı kahraman, ustalarını birer birer selâmladıktan sonra ikinci bölümde “yepyeni bir şahsiyet” olarak karşımıza çıkar. Bu yeni şahsiyet, ilk kuşak romantikleri doğaya veya uzak ülkelere kaçmaya iten yeni dünya düzeninin acımasızlığını ve hayal kırıklığını kabûllenmiş, hattâ hazmetmiş modern bir benliktir. Fakat modern hayatın tüm çelişkilerini içinde barındıran parçalanmış bir şahsiyettir bu aynı zamanda: İlk romantiklerin başka ülkelerde aradığını da, o, “zihnin faaliyetlerinin semâvî bir kudret kazandığı” afyonlu rüyâlarda bulmaktadır. Fakat en nihâyetinde kâbuslar burada da yazarın peşini bırakmayacak, afyon da yaşamın her noktasına nüfûz etmiş çelişki zincirlerinin yeni bir halkasını oluşturacaktır. De Quincey için yazı ve afyon, bu kâbuslarla bir arada yaşayabilecek yeni bir insan tipinin kurgulandığı bir matris işlevi görüyor: Onun satırlarında, “hayatın ince yollarında yeşeren ümitlerle kabirdeki huzur arasında nihâyet bir muvâfakat hâsıl oluyor”; böylece yazar hem bir devri kapıyor, hem de bir yenisinin kapılarını açıyor. “İtiraflar”ını da haleflerine “doğumun da ölüm kadar ıstıraplı” olabileceğini hatırlatarak bitiriyor.</p>

  <p class="normal">Thomas De Quincey 17 Aralık 1859’da Edinburgh’da, son beş yılını da her zamanki gibi harıl harıl çalışarak geçirdiği 42 Lothian Street’teki evinde hayata gözlerini yumduğunda 74 yaşındaydı. Sakarlığı ve kıyafeti nedeniyle her dâim alay konusu olan, kitaplar ve kâğıtlar yüzünden içinde kımıldayacak yer bulunmayan evinde sık sık (çocuklarının söndürdüğü) yangınlar çıkaran bu aksi ‘feylosof’ ardında hiçbir sınıflandırmayı kabûl etmeyecek kadar farklı, kendine has bir külliyât bırakmıştı. Daha da önemlisi, o güne dek yalnız romantik şâirlerin dizelerinde rastlanan türden bir duygusal yoğunluğu ve psikolojik derinliği düz yazıya yansıtarak bu türün olanaklarını genişletmiş, kendinden sonraki yazarlar için yeni kapılar açmıştı. Bu da onun şiirsel düz yazısını modern edebiyatın daha sonraki güzergâhının anlaşılmasında anahtar rol oynayan bir metin, De Quincey’nin kendisini de yaşadığı devrin en ilginç, en önemli yazarlarından biri kılıyor.</p>

  <p class="sagitalik">Batu Boran<br class="calibre1" />
  Aralık 2007</p>

  <div class="clrb"></div>
</body>
</html>
