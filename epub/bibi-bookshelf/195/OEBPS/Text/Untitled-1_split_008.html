<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_7">Afyonun Keyfi</h2>

  <p class="normal">İlk defa afyon alalı öyle uzun zaman oldu ki, hayatımdaki sıradan hâdiselerden biri olsaydı aradan kaç yıl geçtiğini bile hatırlamıyor olabilirdim: Lâkin esaslı hâdiseler unutulmuyor; irtibatlı diğer olaylar sâyesinde de bunun 1804 sonbaharına tesâdüf ettiğini hâlen hatırlayabiliyorum. Bahsi geçen mevsimi mekteb-i âlîye başladığımdan beri ilk kez geldiğim Londra’da geçirmiştim. Afyonla tanışmam da şu vesîleyi müteâkıben vuku buldu. Daha küçük yaşlardan itibâren kafamı günde en az bir defa soğuk suyla yıkamaya alışmıştım: Ânîden dişim ağrımaya başlayınca da bunu alışkanlığıma gayri ihtiyârî bir şekilde ara vermemin sebep olduğu laçkalığa hamlettim ve yataktan fırladığım gibi kafamı bir tas soğuk suyun içine daldırdım; sonra da saçım ıslak vaziyette tekrar uykuya daldım. Gayet tabiî ertesi sabah başımda ve suratımda dayanılmaz romatizma ağrılarıyla uyandım ve neredeyse yirmi gün boyunca hemen hiç aralıksız devâm eden korkunç bir eziyete mâruz kaldım. Hatırladığım kadarıyla yirmi birinci gün, günlerden de pazardı, sonunda kendimi sokağa attım; gayem belli bir yere gitmekten ziyâde, şâyet mümkünse bu eziyetten kaçmaktı. Tesâdüfen karşılaştığım ve okuldan tanıdığım biri bana afyon almamı tavsiye etti. Afyon! Akla hayâle sığmaz keyif ve eziyetlerin korkunç fâili! Ondan bir kudret helvası ya da âb-ı hayat gibi bahsedildiğini işitmiştim fakat hakkında başka hiçbir şey bilmiyordum: O vakit ne kadar da mânâsız bir kelimeydi bu! Halbuki şimdi ne hazin anıların canlanmasına sebep oluyor! Kimi kederli kimi mesut pek çok hâtıra nasıl da yüreğimi sarsıyor! Bu hâtıraların da etkisiyle bir an için de olsa bana Afyon Tiryakileri Cenneti’nin kapısını açan (onun alelâde bir ölümlü olduğunu farz edersek) şahısla ve bu hâdisenin yeri ve zamanıyla alâkalı en ince ayrıntının bile kutsal bir önem taşıdığı hissine kapılıyorum. Yağmurlu ve sıkıcı bir pazar günü vakit öğleden sonrayı bulmuştu: Şu bizim seyyârede de yağmurlu bir pazar günü Londra’da oluşan manzaradan daha kasvetli bir temâşâya rastlamak mümkün değildir. Evime dönmek için Oxford Sokağı’nı katetmem gerekiyordu; tam (Bay Wordsworth’ün onu lütufkârca yâd ettiği sıfatla) “muhteşem Panteon’un”<sup class="calibre3"><a href="../Text/Untitled-1_split_012.html#footnote-600-52" id="footnote-600-52-backlink">[52]</a></sup> yanından geçiyordum ki bir eczane gördüm. Eczacı sunduğu ilâhî keyiften bîhaber bir râhip! sanki bu yağmurlu pazara nispet yapar gibi bir pazar günü herhangi bir eczacıdan beklenebileceğinden de daha ruhsuz bir şekilde alık alık bana bakıyordu: Afyon tentürünü ricâ ettiğimde de sanki sıradan bir iş yapıyormuş gibi onu önüme bırakıverdi: Hattâ bir de kendisine verdiğim şilini aldıktan sonra bana bildiğimiz ahşaptan yapılmış sıradan bir çekmeceden çıkardığı ve bildiğimiz bakırdan yapılmış gibi görünen yarım penilik bir sikke iâde etti. Mâmâfih, sıradan bir insan olduğuna dair taşıdığı tüm bu alâmetlere rağmen bu adam, tâ o günden beri benimle alâkalı husûsî bir vazîfe ifâ etmek üzere yeryüzüne gönderilmiş ölümsüz bir eczacının aziz hayâli olarak zihnimde yer etmiştir. Londra’ya bir sonraki gelişimde muhteşem Panteon’un önüne kadar giderek onu aradığımda eczanenin yerinde yeller estiğini görmem de hakkında düşündüklerimi teyit eden hâdise oldu: Böylece onun adını dahi (gerçekten bir adı olduğunu farz edersek) bilmeyen bendenizin nazarında Oxford Sokağı’ndan başka bir yere bilfiil taşınmış olmaktan ziyâde sanki ânîden kırklara karışmıştı. Okuyucu onun da olsa olsa diğerleri gibi fânî bir eczacı olduğunu düşünmeyi tercih edebilir: Belki de öyleydi: Lâkin benim inancım evlâ: Onun sırrolduğunu<sup class="calibre3"><a href="../Text/Untitled-1_split_012.html#footnote-600-X" id="footnote-600-X-backlink">[X]</a></sup> ya da buharlaştığını düşünüyorum. Bu ilâhî ilâçla tanışmama vesîle olan zaman, mekân ve mahlûkla ilişkili hâtıralarımı da fânî bir kisve altında sunmaya hiç niyetim yok.</p>

  <p class="normal">Odama döndüğümde hiç vakit kaybetmeden tavsiye olunan miktarı aldığım tahmin edilecektir. Hâliyle afyon istimâlinin bir sanat olduğundan ve bu sanatın sırlarından tamamen bîhaberdim: Aldığım kadarını da çoğunu ziyân ederek aldım. Lâkin alacağımı da aldım: Aradan bir saat geçmemişti ki, of! aman! Nasıl da ihyâ oldum! Ruhum hapsolduğu derinliklerden nasıl da göklere yükseliverdi! İçimde nasıl bir kıyâmet koptu! Ağrılarımın geçmiş olmasının artık benim için hiçbir ehemmiyeti kalmamıştı: Bu menfi tesir, keşfettiğim muazzam müspet tesirin içinde bu vesîleyle ânîden karşıma çıkan ilâhî zevk kuyusunun derinliklerinde kaybolup gitmişti. Bu bir devâ-yi küll, yani insanın her derdine devâ olabilecek bir <sup class="calibre3"><a href="../Text/Untitled-1_split_012.html#footnote-600-53" id="footnote-600-53-backlink">[53]</a></sup> idi: Feylosofların eski çağlardan beri hakkında münâkaşa edip durduğu mutluluğun sırrını bir anda keşfetmiştim: Artık onu bir peni karşılığında satın alıp yeleğimin cebinde taşıyabilirdim: Yahut bu saadeti bir pintlık bir şişeye sığdırıp her yere götürebilirdim: Hattâ posta arabasıyla galon galon huzur dağıtmak bile mümkündü. Lâkin ben böyle konuştukça okuyucu alay ettiğimi düşünecektir: Ona temin ederim ki, afyonla haşır neşir olan hiç kimse uzun süre gülemez: Onun verdiği keyfin bile ciddî ve vakur bir mâhiyeti vardır; afyon tiryakisi en mesut ânında dahi l’Allegro bir kılığa bürünemez: O esnâda bile söyledikleri ve düşündükleriyle tam bir Il Penseroso’ya<sup class="calibre3"><a href="../Text/Untitled-1_split_012.html#footnote-600-54" id="footnote-600-54-backlink">[54]</a></sup> dönüşmüştür. Vâkıa, ben zaman zaman kendi perîşanlığımla hayâsızca alay etmeden duramam: Daha kuvvetli hislerin ağır basarak buna mâni olduğu durumlar hâricinde de korkarım bu zevk ve cefâ vakayinâmesinde dahi bu edepsiz cürümü işlemeye devâm edeceğim. Okuyucunun bu husûsta hastalıklı ruhuma biraz müsâmaha etmesi gerekiyor: Buna benzer birkaç iptilâ alâmeti hâricinde de aslında hiç de cıva gibi olmamasına ve hatâlı bir şekilde farz olunduğu üzere mahmûrluk verebilmesine rağmen afyon gibi bir mevzûu umarım kimsenin uykusunu getirmeden lâyık olduğu ciddiyetle ele almaya gayret edeceğim.</p>

  <p class="normal">Evvel emirde bedensel tesirleri hakkında bir çift söz etmeliyim: Zîrâ afyon hakkında şimdiye kadar yazılanlara dair ister (yalan söyleme hakkının ezelden beri sahip oldukları kadîm bir imtiyaz olduğunu bildiğimiz) Türkiye’deki seyyâhlar veya ex cathedra<sup class="calibre3"><a href="../Text/Untitled-1_split_012.html#footnote-600-55" id="footnote-600-55-backlink">[55]</a></sup> konuşan tıp ulemâsı tarafından kaleme alınmış olsun, ısrarla telaffuz etmem gereken tek bir tenkit var Palavra! Palavra! Palavra! Bir defasında gazete bâyîin önünden geçerken bir hiciv yazarının sayfasındaki şu satırların gözüme iliştiğini hatırlıyorum: “Londra gazetelerinin haftada en az iki defa gerçekleri yazdığına iknâ olmuş vaziyetteyim, yani salı ve cumartesi günleri yayımlanan ilân-ı iflâs sayfasına rahatlıkla itimât edebiliriz.” Kezâ ben de afyon hakkında bazı hakikatlerin teslim edildiğini katiyen inkâr etmiyorum: Nitekim allâmeler afyonun koyu kahve bir rengi olduğunu tekrar tekrar tasdik ettiler; dikkat ederseniz bunu ben de kabûl ediyorum: İkincisi oldukça pahalı olduğu ki, bunu da kabûl ediyorum: Zîrâ benim zamanımda Doğu Hint afyonunun libresi üç altın, Türk afyonununki ise sekiz altındı: Üçüncüsü de yüklü bir miktar yuttuğunuz takdirde büyük ihtimalle düzenli alışkanlıkları olan herkesin bilhassa uzak durmak isteyeceği şeyin başınıza geleceği, yani hayata vedâ etmenize sebep olacağıdır.<sup class="calibre3"><a href="../Text/Untitled-1_split_012.html#footnote-600-XI" id="footnote-600-XI-backlink">[XI]</a></sup> Bu kaziyeler kâh bilcümle kâh ayrı ayrı doğru: Hiçbirini inkâr edemem: Gerçeği söyleyenleri de hep takdir ettim ve her zaman edeceğim. Lâkin bu üç nazariye ile nev’-i beşerin afyon husûsunda bugüne kadar elde ettiği mâlûmâtın tamamını tüketmiş bulunuyoruz. O halde mademki yeni keşifler yapacak kadar yer var gibi görünüyor, kıymetli hekimlerimizden kenara çekilerek bu mesele hakkında ders vermek üzere gönüllü olmama müsaade buyurmalarını ricâ ediyorum.</p>

  <p class="normal">O vakit evvelbeevvel, afyonun sarhoşluğa neden olduğu veya olabileceği ondan resmen yahut herhangi bir münasebetle bahsedenler tarafından tasdik edilmekten ziyâde farz olunmaktadır. İmdi, okuyucu, meo periculo<sup class="calibre3"><a href="../Text/Untitled-1_split_012.html#footnote-600-56" id="footnote-600-56-backlink">[56]</a></sup> emin olunuz ki, ne kadar bol miktarda alınırsa alınsın afyonun sarhoşluğa neden olduğu bugüne dek ne görülmüş, ne de işitilmiştir. Vâkıa, (umûmiyetle afyon ruhu diye bilinen) afyon tentürüne gelince, onun sarhoşluğa neden olması, şâyet o kadar fazlasını içmeye dayanabilecek biri varsa pekâlâ mümkündür; lâkin niye mi? Kâfî derecede afyon ihtivâ ettiği için değil, kâfî derecede ispirto ihtivâ ettiği için. Katî sûretle tasdik ederim ki, ham afyonun meydana getirdiği bedenî hâlin bırakın derecesini, türü itibâriyle dahi alkolünkiyle hiçbir alâkası yoktur: Onun tesiri yalnız kemiyeten değil, keyfiyeten de tümüyle farklıdır. Şarabın verdiği keyif devamlı artar ve bir noktada hâd safhaya ulaştıktan sonra azalmaya başlar: Afyonun verdiği keyif bir defa husûle geldi mi, sekiz ila on saat arası istikrarlı bir şekilde devâm eder: İlki, tıbbî bir ayrıma başvuracak olursak akut ikincisi kronik bir keyif hâlidir: Biri bir alev, diğeri devamlı ve îtidâlli bir ateştir. Lâkin esas fark şuradadır ki, şarap zihnî melekelerin nizâmını bozar; halbuki afyon (münâsebetlice istimâl edildiği takdirde) onlara enfes bir nizam, intizam ve âhenk kazandırır. Şarap insanı temkinden mahrum eder: Afyon onu ziyâdesiyle kuvvetlendirir. Şarap insanın ferâsetini bulandırırarak onu müphemiyet içinde bırakır ve ayyaşlık edenin sevgisini de, nefretini de gayri tabiî bir heyecanla kuvvetlendirerek kâh hakaret kâh takdir hislerinde ifrata kaçmasına neden olur: Buna mukabil afyon faal yahut gayri faal olsunlar tüm melekelere sükûnet naklederek kişiyi dengeli bir hâlete sevk eder: Onun mizaç ve mâneviyât üzerindeki umûmî tesirine gelince, salt muhakeme ile tasdik edilen ve muhtemelen eski çağlardan ya da Nuh Nebî’den kalma bir bünyede bile zaten bulunabilecek hayâtî hararetten daha fazlasını vermeye katiyen muktedir değildir. Nitekim, meselâ afyon da aynı şarap gibi kalbin ve şefkatli hislerin kabarmasına sebep olur: Vâkıa, aradaki şâyân-ı dikkat fark şudur ki, sarhoşluğun tesiriyle ânîden hâsıl olan şefkatli hislerin cıvık mâhiyeti içki içenin daima etrâftakilerin hafife almasına yol açar. Elâlem tokalaşıp ebediyen dost kalacaklarına dair yeminler ederek gözyaşlarına boğulur sebebini kendileri bile bilmezler: Bu kişinin şehvânî bir mahlûka dönüştüğünün alâmetidir. Lâkin hayırhah hislerin kuvvetlenmesinin afyon istimâline mahsûs tezâhürü hummâlı bir nöbet gibi değil yaradılıştan âdil ve uslu bir kalbin hevesleriyle mütemâdiyen didişerek onu rahatsız eden derin bir yaranın verdiği ıstırabın defedilmesiyle zihnin tabiî sûretle geri döneceği hâlete sıhhatlice kavuşması şeklinde tecrübe edilir. Şarabın dahi bir noktaya kadar ve bazı şahıslarda daha ziyâde dimağı kuvvetlendirmeye ve nizâma koymaya meylettiği bir hakikattir: Şahsen katiyen usta bir şarap içicisi olmamakla beraber ben bile vaktiyle altı-yedi kadeh şarabın aklî melekelerime faydalı bir tesiri olduğunu insanın şuûrunu açarak idrâkini kuvvetlendirdiğini ve zihnimde bir “ponderibus librata suis”<sup class="calibre3"><a href="../Text/Untitled-1_split_012.html#footnote-600-57" id="footnote-600-57-backlink">[57]</a></sup> hissi yarattığını tecrübe ettim: Hiç şüphesiz, sık sık yapıldığı gibi herhangi birinin içkinin arkasına saklandığını söylemek fevkalâde mânâsızdır: Zîrâ, bilakis insanlar ekseriyâ ayıkken saklanırlar ve asıl içtikleri zaman (vaktiyle Athenaeus’ta yaşlı bir beyefendinin de söylediği gibi) eautouV emjanizousin oitineV eisin yani seciyelerinin hakikî vasıflarını teşhir ederler; bunun da saklanmak mânâsına gelmediği âşikâr. Vâkıa, şarap insanı daima münâsebetsizliğin ve îtidâlsizliğin eşiğine sürükler; belli bir noktadan sonra da tüm fikrî faaliyetlerin buharlaşmasına veya birbirine karışmasına mâni olmak mümkün değildir: Halbuki afyon her dâim zihne ayar vererek telâşa düşeni sükûnete sevk eder. Velhâsıl, hepsini bir kelimede özetlemek gerekirse sarhoş olmuş yahut sarhoşluğa meyleden bir adam tabiatının salt beşerî, hattâ ekseriyâ hayvânî kısmının hâkimiyetine teslim olur ve kendisi de bunun farkındadır: Lâkin afyon tiryakisi (herhangi bir hastalıktan ya da afyonun sâir, tâlî tesirlerinden birinden mustarip olmayanlardan bahsediyorum) tabiatının ilâhî kısmının mutlak hâkimiyetini, yani mâneviyâtının tatlı bir huzurla kaplandığını ve zihninde parlayan muhteşem şavkın her yeri aydınlattığını hisseder.</p>

  <p class="normal">Afyon mevzûun esas kilisesinin akaid-i dîniyyesi bundan ibârettir: Bu kilisenin yegâne, hattâ ilk ve son mensûbu en evvelki ve en sondaki olduğumu kabûl ediyorum: Vâkıa, sözlerimin engin ve derin şahsî tecrübelere dayandığı hatırlanacaktır: Halbuki afyondan herhangi bir sûretle bahseden gayri ilmî<sup class="calibre3"><a href="../Text/Untitled-1_split_012.html#footnote-600-XII" id="footnote-600-XII-backlink">[XII]</a></sup> yazarların, hattâ bilhassa tıbbî maddeler husûsunda makaleler kaleme almış olan yazarların dahi büyük bir kısmının bu bahsi ele alırken ifade ettikleri dehşet, onun tesiri hakkında hiçbir tecrübî bilgiye sahip olmadıklarını açıkça gösteriyor. Mâmâfih afyonun sarhoş etmeye muktedir olduğuna neredeyse beni bu konudaki katî hükmümden şüphe ettirecek derecede delâlet eden biriyle karşılaştığımı da riyâsızca kabûl edeceğim: Zîrâ bu beyefendi ziyâdesiyle afyon da istimâl etmiş bir cerrahtı. Bir gün tesâdüfen kendisine (duyduğuma göre) rakiplerinin onu siyasî meseleler hakkında ipe sapa gelmez şeyler söylemekle ithâm ettiğini, ahbaplarının da devamlı afyondan mest olmuş bir halde gezdiğini îmâ ederek onun adına özür dilediklerini söyledim. İmdi, buradaki ithâm diye söze devâm ettim, ilk bakışta veya zarûrî olarak mânâsız olmayabilir: Lâkin müdâfaa öyle. Vâkıa, o da beni hayretler içinde bırakarak hem rakiplerinin hem ahbaplarının haklı olduğu husûsunda ısrâr etti: “Hakikaten ipe sapa gelmez şeyler söylediğimi iddia etmekle kalmayacağım” diye cevap verdi, “buna ilâveten bu ipe sapa gelmez sözlerimi bir düstûra dayanarak yahut bundan menfaat sağlamak maksadıyla değil, sadece ve tamamen dedi, sadece ve tamamen, sadece ve tamamen (diye bunu tam üç defa tekrarlayarak), hem de her gün afyonla sarhoş olduğum için sarf ettiğimi de iddia edeceğim.” Buna cevâben ben de kendisine, göründüğü kadarıyla son derece mûteber bir şahâdetle tasdik edildiğine ve meseleyle alâkalı üç taraf da aynı fikirde olduğuna göre muhaliflerinin iddialarından şüphe etmenin bana yakışmayacağını, fakat ileri sürülen müdâfaaya itirâz etmek mecbûriyetinde olduğumu söyledim. O da sebeplerini ortaya koyarak meseleyi tartışmaya başladı: Lâkin karşımdaki insanın kendi mesleğiyle alâkalı bir husûsta yanlış bilgiye sahip olduğu hükmüne dayanan bir münâkaşayı takip etmekle o kadar büyük bir nezâketsizlik yapacakmışım gibime geldi ki, muhakemesinin alenen hatâlı olduğu noktalarda bile onu sıkıştırmadım: Tabiî ipe sapa gelmez şeyler söyleyip duran bir adamın bunu “menfaat sağlamak maksadıyla” yapmasa dahi ne muhalif ne de müdâfî olarak bir münâkaşada karşınıza çıkabilecek en makbûl rakip olmadığından bahsetmiyorum bile. Mâmâfih, ilk bakışta bir cerrahın salâhiyetinin, hele bu cerrah onun gibi mesleğinin erbâbı olarak şöhret yapmış biriyse, benim peşin hükümlerimden daha ağır basabileceğini kabûl ediyorum: Lâkin müdâfaamın onun en tecrübeli hâlinden günde 7000 damla daha tecrübeli oluşuma dayandığını hatırlatırım; bir hekimin şarap sarhoşluğuna mahsûs alâmetlerden bîhaber olduğunu farz etmem mümkün değildi; vâkıa, sarhoşluk kelimesini biraz fazla serbestçe kullanarak onu yalnız muayyen teşhislerle irtibatlı bazı heyecan türlerinin ifadesine hasredeceğine asabî heyecanların hepsini ihtivâ eden umûmî bir tâbire çevirmiş olmasından kaynaklanan mantıkî bir hatâya düşmüş olabileceği daha sonra aklıma geldi. Duyduğuma göre yeşil çayla sarhoş olduklarını iddia eden şahıslar da varmış: Daha geçen gün de tahsilini Londra’da sürdüren ve muhtelif sebeplerle mesleği hakkındaki bilgisine ziyâdesiyle hürmet ettiğim tıbbiyeli bir talebe bana bir hastasının tedavisi sırasında biftek yerken sarhoş olduğunu anlattı.</p>

  <p class="normal">Afyon hakkındaki bu ilk ve en önemli hatâ üzerinde yeterince durduktan sonra kısaca bir ikinci ve üçüncü hurâfeden de bahsetmem icap ediyor; bunlar afyonla hâsıl olan keyif hâlini ille de aynı nispette kasvetli bir hâletin takip edeceği ve afyon istimâlinin tabiî neticesinin uyuşukluk olduğu, hattâ kişinin derhal bedensel ve zihinsel bir atâlet kesp ettiğidir. Bu hatâların birincisini sadece inkâr etmekle yetineceğim; okuyucuma da temin ederim ki, zaman zaman afyon aldığım ilk on sene boyunca kendime fevkalâdeden bu müsaadeyi bahşettiğim günleri müteâkıben daima istisnâî bir neşe hissetmişimdir.</p>

  <p class="normal">Gûyâ afyon istimâlini takip eden, hattâ ona (şâyet Türk afyon tiryakilerinin muhtelif resimlerine itimât edecek olursak) eşlik eden uyuşukluğa gelince, onu da inkâr ediyorum. Afyon elbette narkotikler sınıfına girer; en nihâyetinde de bu misilli bir tesir hâsıl edecektir: Lâkin afyonun esâsî tesirleri uzviyeti daima ve hâd safhada tahrik ve tenbih eder: Afyon keyfinin ilk safhası acemiliğimde dahi bende en aşağı sekiz saat boyunca devâm ederdi; binâenaleyh şâyet (tıbben ifade edecek olursak) dozun teşhîrini âtıl tesirin uykusunda nâzil olacağı şekilde ayarlayamıyorsa bu muhakkak afyon tiryakisinin kendi kabahatidir. Zâhir Türk afyon tiryakileri aynı atlı heykellerde olduğu gibi kendileri kadar ebleh kütüklere mıhlanacak derecede aptallaşmışlar. Vâkıa, afyonun bir İngiliz’in melekelerini ne derece sersemletebileceği husûsunda okuyucunun da bir fikir edinebilmesi için (meseleyi ispat etmekten ziyâde misallerle resmetmek sûretiyle) 1804-1812 döneminde Lond-ra’da afyonlu bir akşamı nasıl geçirdiğimi tasvir edeceğim. Böylece en azından afyonun beni inzivâ arayışına sevk etmediği gibi hiçbir şekilde de miskinliğe yahut Türkler’e atfedilen içe kapanmaya sebep olmadığı da görülecektir. Elbette tüm bunları anlatarak aklını kaçırmış bir müptelâ ya da hayalperestin teki olmakla ithâm edilmeyi de göze alıyorum: Lâkin meselenin o kısmı pek de umurumda değil: Okuyucumdan sadece hayli çalışkan bir talebe olduğumu ve geri kalan zamanımın tamamını ciddiyetle ders çalışmaya vakfettiğimi hatırından çıkarmamasını ricâ edeceğim: Elbette herkes gibi benim de arada bir rahatlamaya hakkım vardı: Mâmâfih buna bile ancak nâdiren müsaade ediyordum.</p>

  <p class="normal">Merhum ____ Dükü vaktiyle şöyle derdi, “Kısmetse gelecek cuma sarhoş olmaya niyet ettim:” Aynı şekilde ben de muayyen bir süre dahilinde afyon sefahatine kaç defa ve ne vakit teslim olacağımı evvelden tayin ederdim. Zaten bu cürümü üç haftada bir seferden daha sık işlediğim neredeyse vâkî değildi: Zîrâ o zamanlar daha (sonradan olduğu gibi) her gün “sıcacık ve şekersiz bir kadeh necâşî afyon ruhu”<sup class="calibre3"><a href="../Text/Untitled-1_split_012.html#footnote-600-58" id="footnote-600-58-backlink">[58]</a></sup> talep etmeyi göze alamazdım. Katiyen: Dediğim gibi o zamanlar nâdiren üç haftada bir seferden daha sık afyon ruhu içerdim: Bunu da ekseriyetle salı veya cumartesi geceleri yapardım; sebebim de şuydu: O günler Opera’da Grassini<sup class="calibre3"><a href="../Text/Untitled-1_split_012.html#footnote-600-59" id="footnote-600-59-backlink">[59]</a></sup> sahneye çıkıyordu: Onun sesi de ömrüm boyunca işittiğim en güzel şeydi. Opera binasının şimdi ne halde olduğunu bilmiyorum zîrâ yedi veya sekiz senedir bir kere bile kapısından içeri girmedim; lâkin o zamanlar akşamleyin gidilebilecek en keyifli umûmî mekân olarak Londra’da başka hiçbir yerle mukayese dahi edilemezdi. Beş şilin ödemek sûretiyle tiyatroların parterine nazaran çok daha hafif tertip tâciz edildiğiniz paradiye girmek mümkündü: Orkestra da itiraf etmeliyim ki, çınlayan sazların istibdâdı ve kemanın mutlak zulmü sebebiyle tahammül edilmez bulduğum bilumûm İngiliz orkestrasına kıyasla lâtif ve âhenkli azametiyle dikkat çekiyordu. Koroyu dinlemek ilâhî bir tecrübeydi: Grassini’nin ekseriyâ yaptığı gibi bir fâsıla esnâsında sahneye çıkıp da Hektor’a ağıtlar yakan Andromakhe<sup class="calibre3"><a href="../Text/Untitled-1_split_012.html#footnote-600-60" id="footnote-600-60-backlink">[60]</a></sup> vs. rolünde ateşli ruhunu bir sel gibi boşalttığı âna gelince, ezelden beri Afyon Tiryakileri Cenneti’ne adım atmış olan bilumûm Türk’ün birinin bile benim o an aldığım zevkin yarısını dahi hissedebileceğinden şüpheliyim. Lâkin zaten bir İngiliz’in fikrî zevkleri ile kıyaslanabilecek seviyede zevkıyyâta kifâyetli olduklarını farz etmek sûretiyle dahi o barbarları lüzûmundan fazla şereflendirmiş oluyorum. Zîrâ mûsikînin verdiği hazzın fikrî mi yahut nefsânî bir zevk olarak mı tecrübe edileceği dinleyicinin mizâcına tâbîdir. Bu arada Onikinci Gece’deki<sup class="calibre3"><a href="../Text/Untitled-1_split_012.html#footnote-600-61" id="footnote-600-61-backlink">[61]</a></sup> fevkalâde şatafatlı hitâbe hâricinde bilumûm literatürde mûsikî husûsunda usturuplu bir şekilde ifade edilmiş tek bir sözden daha fazlasını hatırlamadığımı da ilâve etmeliyim: Sir T. Brown’ın<sup class="calibre3"><a href="../Text/Untitled-1_split_012.html#footnote-600-62" id="footnote-600-62-backlink">[62]</a></sup> Religio Medici’sindeki<sup class="calibre3"><a href="../Text/Untitled-1_split_012.html#footnote-600-XIII" id="footnote-600-XIII-backlink">[XIII]</a></sup> bu pasaj bilhassa ulviyetiyle kayda değer olduğu halde mûsikînin tesirlerinin hakikî nazariyesine işaret ettiğinden felsefî bir kıymete de hâizdir. İnsanların ekseriyetle düştüğü hatâ, mûsikîyle sırf kulakları vâsıtasıyla irtibat kurduklarını, binâenaleyh bu münâsebet dahilinde kendilerine düşen faaliyetin de onun tesirine mâruz kalmaktan ibâret olduğunu farz etmelerinden kaynaklanır. Halbuki iş böyle değildir: Burada zevk kulağın duyduklarının zihinle temas etmesiyle hâsıl olan tepki üzerinden (madde hisler vâsıtasıyla zihne intikal eder, akıl ona şekil verir) inşâ edilir: Kulağı aynı derecede hassâs olan şahısların bu husûsta birbirlerinden bu kadar ayrı düşebilmelerinin sebebi de budur. İmdi afyon, zihnin faaliyetini umûmî olarak ziyâdesiyle arttırmak sûretiyle, zarûrî olarak sesin uzvî hammaddesinden zarif bir fikrî zevk inşâ edebilmemizi sağlayan faaliyetin de artmasına sebep olur. Lâkin diyor bir ahbâbım, âhenkli bir ses silsilesinin benim için Arap harfleriyle yazılmış bir kelimeden hiçbir farkı yok: Onları fikren tasavvur edemiyorum. Tasavvur etmek mi? Azîzim! Buna lüzûm yok ki: Burada bahsedilen fikirlerin temsîlî hislerden müteşekkil bir lisânı var. Mâmâfih bu hâl-i hazırdaki mevzûumu aşıyor: Şu kadarını söylesem kâfî; mükellef bir âhenge hâiz her bir koro vs. evvelce yaşadığım her şeyin tıpkı bir halıya nakşolmuş desenler gibi gözümün önünde canlanmasına sebep oluyordu mâzîmi hâfızamla ben geri çağırmışım gibi değil de âdetâ mûsikînin içinde vücûda geliyormuş gibi: İşte o an nihâyet hâtıralarım beni kederlendirmiyordu: Bilakis hayatımın tafsilâtını oluşturan hâdiseler silinmiş yahut sisli bir hayâlin içinde birbirine karışmış oluyor, çektiğim ıstırap ulvî bir kata yükselerek rûhânîleşiyor ve kalbim arınıyordu. Hepsi sadece beş şilin karşılığında. Sahnenin ve orkestranın mûsikîsine ilâveten temsilin perde aralarında etrâfımı saran İtalyan kadınların konuştuğu İtalyanca’nın mûsikîsi de bedavaydı: Zîrâ paradi ekseriyetle İtalyanlarla dolu oluyordu: Ben de seyyâh Weld’in<sup class="calibre3"><a href="../Text/Untitled-1_split_012.html#footnote-600-63" id="footnote-600-63-backlink">[63]</a></sup> Kanada’da Kızılderili kadınların lâtif kahkahalarını dinlerken aldığı zevki aratmayacak bir keyifle onları dinlerdim; zîrâ bir lisânı ne kadar az anlıyorsanız o lisâna mahsûs seslerin yarattığı nağmeler veya kulak tırmalayıcı gürültü de bir o kadar dikkatinizi çeker: Binâenaleyh, pek az okuyabildiğim, katiyen konuşamadığım ve konuşulduğu vakit de işittiklerimin onda birini dahi anlamadığım İtalyancamın zayıf olması bu koşullar altında işime geliyordu.</p>

  <p class="normal">Opera keyfim bundan ibâretti: Lâkin yalnız cumartesi gecesine mahsûs bir keyif olduğu için zaman zaman opera sevgimle rekabet eden bir merakım daha vardı; zîrâ o zamanlar opera geceleri muntazaman salı ve cumartesileri tertip edilirdi. Korkarım bu husûsu ele alırken biraz ketûm davranacağım; lâkin okuyucuya temin ederim ki katiyen Marinus’un Proclus’un hayat hikâyesinde<sup class="calibre3"><a href="../Text/Untitled-1_split_012.html#footnote-600-64" id="footnote-600-64-backlink">[64]</a></sup> ya da birçok tercüme-i hâl yazarının veya kendi hâtırâtını kaleme almışmûteber şahısların karanlıkta bıraktığından daha fazlasını saklamayacağım. Bu keyfin sadece cumartesi gecesine mahsûs bir zevk olduğunu ifade ettim. cumartesi gecesinin benim için sâir gecelerden ne farkı olabilirdi ki? Ne beni istirahate çekilmeye mecbur eden bir işim, ne de yolunu beklediğim bir haftalığım vardı: Benim için cumartesi gecesi Grassini’yi dinleme fırsatından başka ne ifade edecekti ki? Haklısın ziyâdesiyle mantıklı okuyucu: Bu suâllere tatminkâr bir cevap vermek mümkün değil. Vâkıa, evvelden olduğu gibi nasıl hâlen farklı insanlar hislerini farklı mecrâlara aktarıyorsa ve nasıl bunların çoğu bilhassa fakirlerle alâkalı hislerini, onlara ıstırap ve keder veren meselelerin kendilerini de müteessir ettiğini şu veya bu şekilde ifadeyle göstermeye meylediyorsa, ben de o zamanlar onlarla alâkalı hislerimi fakirlere mahsûs keyiflere iştirâk ederek göstermeye meyilliydim. Fukaralığın nasıl bir eziyet olduğunu evvelemirde tecrübe etmiştim; hattâ hatırlamak istediğimden çok daha fazlasına şahit olmuştum: Lâkin fakirlere keyif veren, ruhlarını teselli eden ve amelelik yapmaktan bîtap düşmüşvücutlarını dinlendiren zevklerin seyredilmesinin kasvetli bir tecrübeye dönüşmesi mümkün değildir. İmdi cumartesi gecesi fakirlerin muntazaman ve mükerreren istirahat edebildikleri en mühim vakittir: Husûmet içindeki cemaatler dahi bu husûsta birleşerek müşterek bir kardeşlik halkasının varlığını takdir eder: Hıristiyan âleminin neredeyse tamamı bu vesîleyle çalışmaya ara vererek istirahate çekilir. Bu istirahat bir diğer istirahatin de başlangıcını teşkil eder: Meşakkatli işgünlerinin yeniden başlamasına daha tam bir gün ve iki gece vardır. Bu sebeple evvelden beri cumartesi geceleri sanki ben de mahkûm olduğum bir angaryadan kurtulmuşum, yolunu beklediğim bir haftalığım varmışve rahat rahat keyfini çıkarabileceğim yegâne istirahat vakti gelip çatmışgibi hissederim. Binâenaleyh içimde böylesine topyekûn bir alâka uyandıran bir manzarayı mümkün mertebe genişbir mikyasta müşâhede edebilmek için ben de vaktiyle cumartesi geceleri afyon aldıktan sonra sık sık ne tarafa ya da ne kadar uzağa gittiğimi hiç umursamadan çarşı pazar dolaşıp Londra’nın her köşesinde âvâre gezerek fakirlerin haftalıklarını harcamak üzere cumartesi geceleri uğradığı mekânlara giderdim. Kimbilir kaç kere bir bey, refîkası, bazen de bir yahut iki çocuktan müteşekkil aileler bir kenarda durmuşalmaları gereken iktisâdî tedbirler, para keselerinin hâli ya da bakkaliye fiyatları hakkında tartışırken ben de onlara kulak misafiri olmuşumdur. Bu sûretle de zamanla onların arzularına, çektikleri zorluklara ve sahip oldukları fikirlere âşinâ oldum. Ara sıra gayri memnûn homurtular işittiğim vâkîdir: Lâkin yüzlerindeki ifade veya sarf ettikleri kelimeler ekseriyetle sabır, umut ve huzur dolu oluyordu. Nitekim umûmî olarak telâkki edildiği takdirde en azından bu husûsta fakirlerin zenginlere kıyasla çok daha kalendermeşrep olduğunu onların nazarında tâmiri mümkün olmayan bir felâkete yahut telâfisi mümkün olmayan zâyiâta tekabül eden envâ-i çeşit durum karşısında sergiledikleri tevâzûyu kolaylıkla ve neşeyle bahşedebildiklerini de söylemem lâzım. Bulduğum her fırsatta yahut ne vakit münâsebetsizlik ediyormuşum intibâı uyandırmayacağımdan emin olsam onlara iştirâk ederek bahsettikleri mesele hakkındaki fikrimi beyân ederdim; söylediklerim her zaman mâkul olmasa da daima müsâmahakâr bir muameleyle karşılaşmışımdır. Ücretlere ufak bir zam yapıldıysa ya da yapılması bekleniyorsa veya ekmek ucuzladıysa yahut soğan ve tereyağı fiyatlarının düşeceği haberi çıktıysa ben de memnûn oluyordum: Mâmâfih aksi takdirde de afyon sâyesinde kısmen teselli buluyordum. Zîrâ afyon (tıpkı bir arının ihtiyaç duyduğu malzemenin bir gülün içinden mi yoksa kurum tutmuşbir bacadan mı temin edildiğine aldırışetmeyeceği gibi) tüm hislerin itaat ettiği bir maymuncuk kabîlinden kendi ayarını yapmaya muktedirdir. Böyle başıboşdolaşırken bazen kendimi çok uzaklarda bulduğum olurdu: Zîrâ bir afyon tiryakisi zamanın hareketini seyretmeye doyamaz. Nihâyet dümeni eve doğru kırıp uzak diyarlara açılırken etrâfından dolandığım bilumûm burun ve yarımadanın çevresini bir kez daha dolaşmamak için denizcilik kaidelerine riâyet ederek gözlerimi kutup yıldızına sâbitleyip cüretkârca kuzeybatıya giden bir geçit bulmaya teşebbüs ettiğimde bazen ânîden kendimi öyle bir gayya kuyusunun dibinde bulurdum, öyle esrârengiz yerlere girer ve daracık çıkmaz sokakların ortasında öyle muammâların içinde kalakalırdım ki, muhtemelen aynı durumda en cesur hamallar dahi acze sürüklenir, en usta arabacılar allak bullak olurdu. Hattâ zaman zaman henüz Londra’nın asrî haritalarına bile işlendiğini zannetmediğim bu balta girmemişormanlarda dolaşan ilk kâşif olduğumu düşündüğüm dahi olmuştur. Vâkıa, yıllar sonra insan yüzünün rüyâlarıma zulmetmesiyle birlikte Londra’daki adımlarımın karmaşası, beraberinde kişinin aklını karıştıran yahut vicdan azâbına ve kedere sebep olan mânevî veya fikrî karmaşa hissini de sürükleyerek uykularıma musallat olduğunda tüm bu tecrübeler karşılığında ağır bir bedel ödedim.</p>

  <p class="normal">Böylece afyonun ille miskinliğe ve uyuşukluğa sebep olmadığını, bilakis beni sık sık çarşı pazar gezmeye ve tiyatroya gitmeye sevk ettiğini göstermiş oldum. Lâkin çarşıların ve tiyatroların afyon tiryakisine mahsûs keyiflerin en ilâhisinin tecrübe edilmesi için münâsip mekânlar olmadığını da samimiyetle ikrâr edeceğim. O hâlete vâsıl olduğunda kalabalık yerler afyon tiryakisine kasvet verir; hattâ mûsikî dahi onun nazarında ziyâdesiyle nefsânî, sakil bir kisveye bürünür. O da hâliyle afyonun insan tabiatı üzerindeki tesirinin şâhikası ve mükâfatı olan hâlet-i vecde yahut o en derin hayallere dalabilmek için katî sûretle lüzûmlu olan şartlara, yani inzivâya çekilebileceği sessiz bir yere ihtiyaç duyar. O zamanlar asıl hastalığım lüzûmundan fazla düşünmek ve kâfî derecede gözlem yapmamak olduğundan, buna ilâveten bir de mekteb-i âliye ilk başladığım vakit Londra’da şahit olduğum mezâlim yüzünden ziyâdesiyle efkârlanmam neticesinde dipsiz bir melankoliye kapılmama ramak kalmış olması sebebiyle, kendi fikrî eğilimlerimin onlara karşı koymak için elimden gelen her şeyi yapacak derecede farkındaydım. Hattâ âdetâ aynı kadîm efsanede olduğu gibi Trophonius’un mağarasına giren<sup class="calibre3"><a href="../Text/Untitled-1_split_012.html#footnote-600-65" id="footnote-600-65-backlink">[65]</a></sup> şahıslara benziyordum: Çâreyi de kendimi cemiyete katılmaya zorlamakta ve aklımı ilmî meseleler üzerinde mütemâdiyen faaliyet hâlinde tutmakta bulmuştum. Bu faaliyetler olmasaydı muhakkak mecnûnâne bir melankoliye tutulacaktım. Mâmâfih âhir senelerde neşem daha kâmilen yerine geldikten sonra münzevî bir hayatı arzulayan temâyülüme teslim oldum. İşte o zaman ben de afyon aldıktan sonra sık sık böyle hulyâlara dalardım; bir yaz gecesi, bir mil aşağıdaki denize nâzır ve yine aynı mesafedeki muhteşem L____ şehrine<sup class="calibre3"><a href="../Text/Untitled-1_split_012.html#footnote-600-66" id="footnote-600-66-backlink">[66]</a></sup> hâkim bir manzarası olan odalardan birinde açık bir pencerenin önünde gün batımından şafak sökene kadar hiç hareket etmeden ve hareket etmeyi istemeden oturmak nâdiren başıma gelen bir şey değildi.</p>

  <p class="normal">Mistisizm, Behmenizm,<sup class="calibre3"><a href="../Text/Untitled-1_split_012.html#footnote-600-67" id="footnote-600-67-backlink">[67]</a></sup> kadercilik vs. ile ithâm edileceğimin farkındayım; lâkin meselenin o kısmı beni pek telâşlandırmıyor. Tarihimizde mahdûm Sir H. Vane<sup class="calibre3"><a href="../Text/Untitled-1_split_012.html#footnote-600-68" id="footnote-600-68-backlink">[68]</a></sup> kadar ârif bir şahsa daha rastlamak zordur: Onun felsefî eserlerinde benim yarım kadar gayri müphem olup olmadığına bakmayı okuyucularıma bırakıyorum. Vâkıa, ben de diyorum ki, defalarca bu sahnenin kısmen böyle bir hayalde olup bitenleri de temsil ettiğini düşünmüşümdür. L____ şehri dünya yerine geçiyordu; kederleri ve sıkıntıları geride kalmış, mâmâfih henüz gözden kaybolmamış, tamamen unutulmamıştı. Okyanus, ebedî lâkin nâzik dalgaları ve üstünü kaplayan sulhâmîz sükûnetle muhtemelen hiç de nâmünâsip kaçmayacak bir sûretle zihnimin ve ona hâkim olan hâlet-i rûhiyenin remzi olarak telâkki edilebilirdi. Zîrâ bana öyle geliyordu ki o esnâda âdetâ evvelâ hayatın hengâmesiyle aramda bir mesafe hâsıl oluyor, ondan uzaklaşıyordum; tüm o telâş, hararet ve ihtilâf erteleniyor, kalbimin derinliklerindeki mahrem azâba bir teneffüs ihsân oluyor, tüm dertler mübârek bir gün gelmiş gibi paydos ederek istirahate çekiliyordu. Hayatın ince yollarında yeşeren ümitlerle kabirdeki huzur arasında nihâyet bir muvâfakat hâsıl oluyor, zihnin faaliyetleri semâvî bir kudret kazanıyor, fakat tüm endişelere rağmen mutlak bir sükûnet hükmediyordu: Bu âsûdeliğin atâletten kaynaklanmadığı, bilakis âdetâ birbirine denk kuvvette muazzam zıddiyetlerin çarpışması neticesinde ortaya çıktığı belliydi; ebedî bir faaliyet ve ebedî bir istirahat. Ey âdil, mâhir ve kudretli afyon! Fakir olsun, zengin olsun herkesin kalbine aynı muameleyi yaparak kapanması mümkün olmayan ve “rûhu isyâna teşvik eden”<sup class="calibre3"><a href="../Text/Untitled-1_split_012.html#footnote-600-69" id="footnote-600-69-backlink">[69]</a></sup> yaraların ıstırabına merhem oldun; mîr-i kelâm afyon! İknâ edici belâgatinle gazap emellerini yalnız sen teskin edebildin; bir geceliğine de olsa mücrimlere delikanlılık ümitlerini iâde ederek ellerindeki kanı temizledin; kibirli olanların ise</p>

  <p class="normal1">Telâfi edilmemiş haksızlıkları ve intikâmı alınmamışhakaretleri<sup class="calibre3"><a href="../Text/Untitled-1_split_012.html#footnote-600-70" id="footnote-600-70-backlink">[70]</a></sup></p>

  <p class="normal">muvakkaten de olsa unutmalarını sağladın; cefâkeşmâsumiyetin zaferi uğruna rüyâların mahkemesine yalancı şahitler getirerek herkesi aldatan yalanlar söyledin; zâlim hâkimlerin verdiği haksız cezaları da sen değiştirdin: Dimağın fevkalâde muhayyilesinden karanlığın kalbine Phidias ve Praxiteles’in<sup class="calibre3"><a href="../Text/Untitled-1_split_012.html#footnote-600-71" id="footnote-600-71-backlink">[71]</a></sup> heykellerinden daha muazzam Bâbil ve Hekatómpylos’dan<sup class="calibre3"><a href="../Text/Untitled-1_split_012.html#footnote-600-72" id="footnote-600-72-backlink">[72]</a></sup> bile daha muhteşem şehirler ve mâbetler bina eden sensin: Mâzînin derinliklerine gömülmüşçehreleri ve akrabalarımızın azîz sîmâlarını “uykudaki rüyâların keşmekeşinden”<sup class="calibre3"><a href="../Text/Untitled-1_split_012.html#footnote-600-73" id="footnote-600-73-backlink">[73]</a></sup> güneşin ışığına çağırarak onları “mezarın lekelerinden” sen arındırdın. Sen insanoğluna sadece bu hediyeleri verdin; cennetin anahtarları da sende saklı ey âdil, mâhir ve kudretli afyon!</p>
</body>
</html>
