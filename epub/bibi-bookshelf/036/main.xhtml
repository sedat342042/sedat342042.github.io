<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>ZİHİNSEL VE BEDENSEL İYİLEŞME</p>
<p>BİLİNÇALTININ</p>
<p>GÜCÜ</p>
<p>DÜŞÜNCELERİNİZİ DEĞİŞTİRİRSENİZ KADERİNİZİ DE DEĞİŞTİRİRSİNİZ</p>
<p>JOSEPH MURPHY</p>
<p>• &#160;&#160;&#160;Neden bir insan üzgünken diğeri mutludur?</p>
<p>• &#160;&#160;&#160;Neden bir insan korkak ve endişeliyken diğeri inanç ve&#160;güven doludur?</p>
<p>• &#160;&#160;&#160;Neden bir insan amansız olduğu söylenen bir hastalıktan&#160;kurtulurken diğeri iyileşemez?</p>
<p>• &#160;&#160;&#160;Neden bir insanın güzel, lüks bir evi varken diğeri derme&#160;çatma bir yerde yaşamak zorundadır?</p>
<p>• &#160;&#160;&#160;Neden bir insan tam bir başarı örneğiyken diğeri sefil&#160;haldedir?</p>
<p>• &#160;&#160;&#160;Neden bir konuşmacı ilgi çekici ve son derece popülerken,&#160;diğeri sıradan ve sönüktür?</p>
<p>• &#160;&#160;&#160;Neden bir insan işinde ya da mesleğinde bir dehayken,&#160;diğeri hayatı boyunca hiçbir şey yapmadan ya da&#160;başarmadan düşe kalka yürümeye çalışır?</p>
<p>• &#160;&#160;&#160;Neden bu kadar fazla hoşgörülü ve ahlaklı insan zihnindeki&#160;ve bedenindeki olumsuzlukların acısını çekiyor?</p>
<p>• &#160;&#160;&#160;Neden bir insan mutlu bir evlilik sürerken diğeri evliliğinde&#160;mutsuzluk ve hayal kırıklığı yaşıyor?</p><a id="caption1"></a><h3>Bu soruların yanıtı, bilinç ve bilinçaltınızın işleyişinde</h3>
<p>gizil olabilir mi?</p>
<p>Kesinlikle evet.</p>
<p>BİLİNÇALTININ GÜCÜ</p>
<p>Joseph Murphy</p>
<p>Çeviren: Aslı Şimşek</p>
<p>K KORİDOR YAYINCILIK - 105</p>
<p>ISBN: 978-605-4188-00-0</p>
<p>BİLİNÇALTININ GÜCÜ</p>
<p>Joseph Murphy</p>
<p>Özgün Adı: The Power of Your Subconscious Mind Copyright © Joseph Murphy</p>
<p>© Bu kitabın Türkiye'deki yayın hakları Telif Hakları Kanunu gereğince Koridor Yayıncılık'a aittir.</p>
<p>Yayın yönetmeni: Erdem Boz Editör: Zübeyde Abat&#160;İngilizce aslından çeviren: Aslı Şimşek&#160;Kapak tasarımı: Yunus Karaaslan&#160;Sayfa tasarımı: Adem Şenel</p>
<p>Baskı &amp; Cilt: Umut Matbaacılık, (0212 544 11 82) İstanbul</p>
<p>1. baskı: Koridor Yayıncılık, İstanbul, 2009</p>
<p>K KORİDOR YAYINCILIK</p>
<p>Telsiz Mah. 85. Sok. No.100 Dikilitaş-Zeytinburnu / İSTANBUL&#160;Tel.&#160;&#160;&#160;&#160;:&#160;&#160;&#160;&#160;0212-546 86 32/39-46-57</p>
<p>Faks. &#160;&#160;&#160;: 0212-546 86 64/65</p>
<p>E-posta &#160;&#160;&#160;: <a href="mailto:lnfo@koridoryaylncilik.conri.tr">info@koridoryayincilik.com.tr</a></p>
<p>Genel Dağıtım: YELPAZE DAĞITIM</p>
<p>Tel. &#160;&#160;&#160;:&#160;&#160;&#160;&#160;0212 546 86 57 Faks: 0212&#160;&#160;&#160;&#160;546 86 64</p>
<p>E-posta &#160;&#160;&#160;: <a href="mailto:info@yelpaze.com.tr">info@yelpaze.com.tr&#160;&#160;&#160;&#160;</a>.</p>
<p>İçindekiler</p>
<p>10. &#160;&#160;&#160;Bölüm</p>
<p>Giriş</p>
<p>BU KİTAP HAYATINIZDA NASIL MUCİZELER YARATABİLİR?</p>
<p>Bütün dünyada, hayatın tüm alanlarında, kadın-erkek herkesin başına mucizelerin geldiğini gördüm. Siz de, bilinçaltınızın sihirli gücünü kullanmaya başladığınızda, mucizelerle karşılaşabilirsiniz. Bu kitabın amacı, size alışageldiğiniz düşünce biçiminizin ve hayal gücünüzün kaderinizi nasıl oluşturduğunu ve&#160;biçimlendirdiğini göstermektir. Bir insan bilinçaltında ne düşünüyorsa, odur.</p><h3>YANITLARI BİLİYOR MUSUNUZ?</h3>
<p>Neden bir insan üzgünken diğeri mutludur? Neden bir insan zenginliğin sefasını sürerken diğeri yoksul ve hüzünlüdür? Neden bir insan korkak ve endişeliyken diğeri inanç ve güven doludur?&#160;Neden bir insanın güzel, lüks bir evi varken diğeri derme çatma&#160;bir yerde yaşamak zorundadır?</p>
<p>Neden bir insan tam bir başarı örneğiyken diğeri sefil haldedir? Neden bir konuşmacı ilgi çekici ve son derece popülerken, diğeri sıradan ve sönüktür? Neden bir insan işinde ya da mesleğinde bir dehayken diğeri hayatı boyunca hiçbir şey yapmadan&#160;ya da başarmadan düşe kalka yürümeye çalışır?</p>
<p>Neden bir insan amansız olduğu söylenen bir hastalıktan kurtulurken diğeri iyileşemez? Neden bu kadar fazla hoşgörülü ve ahlaklı insan zihnindeki ve bedenindeki olumsuzlukların&#160;acısını çekiyor? Neden ahlaksız pek çok kişi başarılı, zengin ve&#160;sağlıklı olup bunun keyfini çıkarıyor? Neden bir insan mutlu bir&#160;evlilik sürerken diğeri evliliğinde mutsuzluk ve hayal kırıklığı&#160;yaşıyor?</p>
<p>Bu soruların yanıtı, bilinç ve bilinçaltınızın işleyişinde gizli olabilir mi?</p>
<p>Kesinlikle evet.</p><h3>BU KİTABIN YAZILMA NEDENİ</h3>
<p>Beni bu kitabı yazmaya iten şey, bu ve benzeri sorulara ilişkin keşfettiğim yanıtları başkalarıyla paylaşma konusundaki güçlü&#160;isteğimdi. Zihnimizin temel gerçeklerini olabildiğince basit bir&#160;dille açıklamaya çalıştım. Hayatımızın ve zihnimizin temel ve&#160;önemli yasalarını günlük dili kullanarak açıklamanın mümkün&#160;olduğuna inanıyorum. Bu kitabın dilinin günlük gazetelerde, süreli yayınlarda, ofiste, evde ve günlük faaliyetlerde kullandığınız dilden farklı olmadığını göreceksiniz.</p>
<p>Kitabı dikkatle okumanızı ve ana hatlarıyla verilen teknikleri uygulamanızı istiyorum. Bunu yapmanız halinde, sizi kafa karışıklığından, üzüntüden, melankoliden ve başarısızlıktan&#160;kurtaracak, mucizeler yaratan bir güç bulacağınıza yürekten&#160;inanıyorum. Bu sizi olmanız gereken yere götürecek, yaşadığınız zorluklara çözüm bulacak, duygusal ve fiziksel sınırlarınızı aşmanızı sağlayacak; sizi özgürlüğe, mutluluğa ve iç huzura&#160;giden yola taşıyacak. Bilinçaltınızın mucizeler yaratan bu gücü&#160;sizi hastalıklardan kurtarabilir, yeniden canlı ve güçlü olmanızı&#160;sağlayabilir. İç güçlerinizi kullanmayı öğrenirken korkularınızın sizi tutsak eden kapısını açacak ve sonsuz özgürlüğü bulacağınız bir hayata başlayacaksınız.</p><h3>MUCİZELER YARATAN GÜCÜN ORTAYA ÇIKMASI</h3>
<p>Bilinçaltı güçlerimizin en büyük kanıtı, kişisel iyileşme olacaktır. Yıllar önce, tıpta sarkom adı verilen bir habisten bilinçaltımm iyileştirici gücünü kullanarak kurtulmayı başardım. Beni bu güç&#160;yarattı; hâlâ hayati fonksiyonlarımı koruyor ve yönetiyor.</p>
<p>O zamanlar uyguladığım teknik bu kitapta ayrıntılarıyla açıklanıyor. Hepimizin bilinçaltının derinliklerinde gizli olan&#160;Sınırsız İyileştirici Gücün varlığına inanmanın başkaları için de&#160;yararlı olacağından eminim. Benden yaşça büyük bir doktor arkadaşımın öğüdü sayesinde birden bütün organlarımı yaratan,&#160;bedenimi şekillendiren, kalbimi çalıştıran yaratıcı zekanın, kendi ürünlerini iyileştirebileceğini fark ettim. Eski bir atasözü şöyle diyor: Doktor yaraya pansuman yapar; Tanrı onu iyileştirir.</p><h3>MUCİZELER İSTEMEYİ BİLDİĞİNİZDE GERÇEKLEŞİR</h3>
<p>İstemek; zihnin bilimsel olarak belirli bir amaca yönelmiş bilinç ve bilinçaltı düzeylerinin uyumlu etkileşimidir. Bu kitap size içinizdeki sınırsız gücü ortaya çıkarmanın ve hayatta istediklerinizi elde etmenin bilimsel yolunu gösterecek. Siz daha mutlu, dolu&#160;dolu, zengin bir hayatı hak ediyorsunuz. Mucizeler yaratan bu&#160;gücü kullanmaya başladığınızda, günlük hayatınızda ilişkilerinizin yoluna girdiğini, işle ilgili sorunlarınızın çözüldüğünü ve&#160;aile içi ilişkilerinizin daha uyumlu hale geldiğini göreceksiniz.</p>
<p>Bu kitabı mutlaka birkaç kez okuyun. Bu harika gücün nasıl çalıştığını, içinizde gizli olan ilham ve bilgeliği nasıl ortaya çıkaracağınızı göreceksiniz. Bilinçaltınızı etkilemenin basit tekniklerini öğrenin. Sınırsız hâzineyi kullanmanın yeni bilimsel&#160;yolunu takip edin. Bu kitabı dikkatle, ciddiyetle, severek okuyun. Size şaşırtıcı biçimde yardımcı olabileceğini kendinize kanıtlayın. Kitap, hayatınızın dönüm noktası olabilir; bence olacaktır da...</p><h3>HERKES İSTER</h3>
<p>Etkin bir biçimde istediğini elde etmek mümkün müdür? Günlük hayatınızın bir parçası olarak dilekte bulunmayalı ne kadar zaman oldu? Acil durumlarda, tehlike ve sıkıntı anında, hastalıkta, ölüm kapıyı çaldığında, dualar yüreğimizden ve dudaklarımızdan dökülmeye başlar.</p>
<p>Günlük haberleri takip edin. Bütün ülkedeki insanların amansız bir hastalığa yakalanan çocuk, uluslararası barış ya da&#160;bir çöken bir maden ocağında kapalı kalan madenciler için dua&#160;ettiğini duyarsınız. Sonra, madenciler sağ salim dışarı çıktıklarında, kurtarılmak için bekledikleri süre boyunca nasıl dua ettiklerini anlatırlar.</p>
<p>Dualar elbette sıkıntı anlarında imdadımıza yetişir. Ancak onu yaşamımızın vazgeçilmez ve faydalı bir unsuru haline getirmek için neden sıkıntı anlarını bekliyoruz? Dileklerimiz, yürekten istediğimiz sürece karşılık verir.</p>
<p>İnsanlar üzerinde yaptığım çalışmalar beni farklı yaklaşımlara götürdü. Dilemenin gücünü ben de kendi yaşamımda hissettim. Ayrıca dilekleri gerçekleşen birçok kişiyle konuştum ve çalıştım. Genellikle işin en zor tarafı, başka birine nasıl istekte&#160;bulunacağını söylemektir. Sıkıntıda olan insanlar mantıklı düşünmekte ve davranmakta zorluk çekiyorlar. Sorunları onları&#160;boğuyor; dinleme ve anlama yeteneklerini engelliyor. Kolayca&#160;uygulayabilecekleri bir formüle, basit ve net bir kalıba ihtiyaç&#160;duyuyorlar.</p><h3>BU KİTAP NEDEN ÖNEMLİ?</h3>
<p>Bu kitabın en önemli özelliği, kolayca uygulanabilir olması. Kitapta günlük hayatınızda rahatça uygulayabileceğiniz basit,&#160;işe yarar teknikler ve formüller bulacaksınız. Bu basit süreçleri&#160;dünyanın farklı yerlerinden pek çok kişiye öğrettim.</p>
<p>Kitapta anlatılanlar ilginizi çekecek, çünkü bunlar istediğiniz şeylere karşın neden istemediğiniz şeylerle karşılaştığınızı açıklıyor. Dünyanın her yerinde binlerce kez bana şu soru soruldu; “Neden o halde istediklerimi elde edemiyorum?” Bu kitapta,&#160;bu yaygın şikayetin nedenlerini bulacaksınız. Bilinçaltını yönetmenin ve doğru yanıtları bulmanın yolları, bu kitabı sizin için&#160;değerli kılarak sıkıntılı zamanlarınızda imdadınıza yetişmesini&#160;sağlayacak.</p><h3>NEYE İNANIYORSUNUZ?</h3>
<p>Birçok kişinin düşündüğünün aksine, bir insanın istediğine kavuşmasını sağlayan şey, inandığı şey değildir. Bireyin bilinçaltı, o kişinin zihnindeki tabloya ya da düşünceye karşılık verdiğinde, dilekleri gerçekleşir. Bu inanç yasası, bütün dünyadaki dinlerin gizli ilkesidir. Onların psikolojik gerçekliğinin arkasında&#160;yatan saklı nedendir.</p>
<p>Budistler, Hıristiyanlar, Müslümanlar ve Yahudiler, inançları arasındaki büyük farklara rağmen, dualarının karşılığını alırlar. Bu nasıl olabilir? Yanıt, bunun nedeninin belirli bir inanç, din, ilişki, ritüel, tören, formül, liturji, enkarnasyon, kurban ya&#160;da bağışlarla ilgili olmamasıdır. Bu inanç zihinsel kabul ya da&#160;açıklıkla ilgilidir.</p>
<p>Hayatın yasası, inanç yasasıdır. İnanç, zihinde düşünce gibi algılanabilir. Kişi düşündükçe, hissettikçe ve inandıkça, zihninin ve bedeninin durumu ile koşullan da ona göre belirlenir. Ne&#160;yaptığınızı ve neden yaptığınızı anlamaya dair geliştirilmiş bir&#160;teknik ya da metodoloji, hayattaki bütün iyi şeylere yönelik bilinçaltı bir farkındalığın oluşmasına yardım edecektir. İşin özünde; kişinin dilekleri karşılık bulduğunda, yüreğinin arzuları da&#160;gerçekleşir.</p><h3>DİLEMEK ARZU ETMEKTİR</h3>
<p>Herkes sağlık, mutluluk, güvenlik, zihinsel huzur ve doğruluk arzular. Ama kaçımız bütün bu hedeflere ulaşabiliriz? Bir profesör geçenlerde şunu itiraf etti: “Zihinsel yapımı değiştirir, duygusal yaşantımı yeniden yönlendirirsem, kalbimin çok daha iyi&#160;bir duruma geleceğini biliyorum. Bunu biliyorum. Sorun şu: Bildiğim hiçbir teknik, süreç ya da modus operandi<a id="footnote1"></a><sup><a href="#bookmark0">1</a></sup> yok. Zihnim,&#160;sorunlarım üzerinde dönüp duruyor; kendimi hüsrana uğramış,&#160;mutsuz, yenilmiş hissediyorum.”</p>
<p>Bu profesör sağlığının mükemmel olması için arzu duyuyordu. İhtiyacı olan şey, zihninin nasıl çalıştığını bilmekti. Bu onun arzusunun gerçekleşmesini sağlayacaktı. Bu kitapta anlatılan tedavi yöntemlerini uygulayarak sağlıklı ve mükemmel bir&#160;birey oldu.</p><h3>ZAMAN BÜTÜN BİREYLER İÇİN ORTAKTIR</h3>
<p>Bilinçaltının mucize yaratan güçleri sizden, benden, dünyadan önce de vardı. Hayatın ezeli ve ebedi büyük gerçekleri ve ilkeleri&#160;bütün dinlerin ötesindedir. Size, bu düşünceleri akıldan çıkarmayarak, kitap boyunca bu harika, sihirli, etkili gücün üzerinde&#160;durmanızı öneriyorum. Bu güç zihinsel ve fiziksel yaralarınızın&#160;iyileşmesini sağlayacak, korkulardan arınmış zihninize özgürlük tanıyacak, sizi yoksulluğun, başarısızlığın, üzüntünün, yoksunluğun ve hayal kırıklığının kısıtlamalarından kurtaracaktır.</p>
<p>Tek yapmanız gereken, elde etmek istediğiniz güzelliklerle zihinsel ve duygusal olarak bütünleşmektir. Bilinçaltının yaratıcı güçleri buna göre tepki verecektir. Hemen bugün bunu yapmaya başlayın. Bırakın hayatınızda mucizeler gerçekleşsin! Gün&#160;aydınlanana ve gölgeler dağılana kadar devam edin.</p><h3>BİLİNÇALTINIZ KARANLIK BİR ODADIR</h3>
<p>Bilinçaltınız sizin büyük karanlık odanızdır. Dışarıdaki hayatınızın geliştiği gizli yerdir.</p>
<p>Bu nedenle sizi siz yapan şey; adınız, giysileriniz, anne babanız, mahalleniz ya da kullandığınız otomobil değildir. Siz&#160;yeraltmdaki o karanlık odanızda şekillenen inançlarınızdan oluşuyorsunuz. Ahlaki anlamda, bilinçaltınız tamamen tarafsızdır;&#160;bir alışkanlığı, dünyanın iyi mi yoksa kötü mü gördüğünü umursamaz. Bu nedenle, bilinçaltımıza, yani karanlık odaya olumsuz&#160;düşünceler düştüğünde, bu karanlık düşüncelerin günlük deneyim ve ilişkilerimizde ifade bulduğunu görüp şaşırırız. İşin gerçeği, başımıza gelen hemen her şeyde bizim rolümüz vardır.</p>
<p>Dünyanızı değiştirmek istiyorsanız, zihninizi değiştirmelisiniz; içten dışa doğru... Ancak eğer bu karanlık oda kavramını kabul ederseniz, bu süreç hakkında duygulardan arındığınızı&#160;mutlulukla görebilirsiniz. Bu fikri benimsediğinizde, hayatınızı değiştirmenin çok zor bir mücadele olmadığını göreceksiniz.&#160;Var olan zihinsel imgeleri yenileriyle değiştirmek için ne kadar&#160;çaba sarf etmek gerekebilir ki? Bu anlayış, sizin için de olumlu&#160;ve kolay bir değişim sürecinin başlangıcı olabilir.</p>
<p>Hayatınızın ilk günlerinden itibaren size aşılanan inanç ve eğilimlerin hâlâ sizinle olduğunu ve hayatınızı yönlendirip etkileme gücüne sahip olduğunu öğrendiğinizde şaşırabilirsiniz.&#160;Hepimizin çocukluktan gelen ve uzun süre önce unuttuğumuz&#160;inanç ve fikirleri vardır. Bunlar bilinçaltına ait karanlık odanın&#160;derinliklerinde saklıdır. Bunu bilmek, neden düşüncelerimizi&#160;sağlıklı bir biçimde değerlendirme zamanının geldiğini gösterecektir.</p>
<p>Örneğin, bir vantilatörün yanında oturduğunuzda boynunuzun tutulacağına inanırsanız, bilinçaltmız boynunuzun tutulmasını sağlayacaktır. Bu rahatsızlığa neden olan şey, vantilatörün yüksek frekansta zararsız enerji molekülleri yayması değil, sizin&#160;büyük inançlarınızdır. Vantilatör zararsızdır.</p>
<p>İşyerinizde biri hapşırdığı için soğuk algınlığına yakalanacağınızdan korkarsanız, korkunuz zihninizin bir hareketi haline gelerek beklediğiniz, korktuğunuz, inandığınız şeyi yaratır. Ofisteki diğer kişilerin soğuk algınlığına yakalanmadığını görürsünüz, çünkü onlar buna inanmamışlardır. Sağlıklı olacaklarını düşünmüşlerdir.</p>
<p>Job demiş ki: Korktuğum ne varsa başıma geldi.</p>
<p>Öte yandan, mucizevi iyileştirici gücün nereden geldiğini düşünüyorsunuz? Aynı bilinçaltından... Karanlık odanızı önemli gerçeklerle doldurursanız, dış resimleriniz bunları yansıtacaktır. Bilinçaltmız bu gerçekleri kabul eder ve sağlıklı, huzurlu olmanız için uğraşır. Bir elmanın kanınıza karışması gibi,&#160;bu düşünceler zihninize yerleşir ve hayatınızı etkiler. Yürümeyi,&#160;yüzmeyi, dans etmeyi ve piyano çalmayı da bu şekilde öğrenirsiniz. Bir düşünceyi sık sık tekrarlarsanız, bir süre sonra bu sizin&#160;bir parçanız haline gelir. Bu, daha üstün bir prensibe uymaktır.&#160;Benzin, arabanızı çalıştırmaz. Önce buhar haline gelmesi, güç&#160;kazanmadan önce değişmesi gerekir. Zihniniz de, dünyanızı olmasını istediğiniz yere getirmeden önce değişmelidir.</p>
<p>İyileşmenin yanı sıra, bilinçaltı karanlık odanız, zenginliğinizin de üretildiği yerdir. İşin anahtarı, hayatınızda bolluk ve bereket görmeden önce bilinçaltınızı zenginleştirmektir.</p>
<p>Zihin yasalarını öğrenmeye başladığınızda şuna inanacaksınız: Ekonomik durumlardan, borsanın iniş çıkışlarından, bunalımdan, grevlerden, savaşlardan, diğer durum ve koşullardan bağımsız olarak siz her zaman destek göreceksiniz. Bunun nedeni, bilinçaltınıza zenginlik fikrinizi ve ihtiyaçlarınızın karşılanacağı düşüncesini iletmiş olmanızdır. Gizli zihninizi paranın&#160;hayatınızda her zaman özgürce akacağına ve her zaman müthiş&#160;bir bolluk olacağına ikna etmiş olacaksınız. Yarın devlet mali&#160;bir çöküş yaşasa ve bütün holdingleriniz batsa da, siz zenginliği&#160;çekecek ve gözetileceksiniz.</p>
<p>Bilinçaltı karanlık odanız harika yeni fikirlerle doludur; bu yüzden eskilerin yerine yenileri koymaktan çekinmenize gerek&#160;yok. Bir an önce doğru, güzel ve değerli şeyleri düşünmeye başlayın, etrafınızda bunları göreceksiniz. Her şey başlangıçta iyi&#160;niyetle yaratıldı, siz de eylemlerinizde öyle yapmalısınız. Bunu&#160;yapmak size düşünceleriniz konusunda yeni ve sağlıklı bir bakış açısı kazandıracak; bundan sonra hiçbir etkiniz olmadığını&#160;düşündüğünüz kötü tabloların kurbanı olmak zorunda kalmayacaksınız.</p>
<p>Bölüm</p>
<p>İÇİNİZDEKİ HAZİNE</p>
<p>Bilirıçaltınız hayatı odağına alır. Bu yüzden bilinç üzerine durmalısınız. Bilincinizi doğru olan önermelerle besleyin.&#160;Bilinçaltı alıştığınız zihinsel kalıpları tekrar edecektir.</p>
<p>Elinizin altında sınırsız bir zenginlik var. Bunları elde etmek için yapmanız gereken tek şey, zihinsel gözlerinizi açmak ve içinizdeki sınırsız hâzineyi görmek. Kendi içinizde güzel, keyifli,&#160;bereketli bir yaşam sürmek için gereksinim duyduğunuz her şeyi&#160;bulabileceğiniz bir depo bulunmakta.</p>
<p>Birçok kişi kendi potansiyelini kullanamaz çünkü içindeki Sınırsız Zeka ve sevgi deposunun varlığından haberdar değildir.&#160;Oysa istediğiniz her şeyi oradan çekip alabilirsiniz.</p>
<p>Mıknatıslı bir demir parçası, kendi ağırlığının on iki katını kaldırabilir. Ancak bu demir parçasının mıknatıs özelliğini alırsanız, bir kuş tüyünü bile kaldıramaz.</p>
<p>Aynı şekilde, iki tür insan vardır. Mıknatıslanmış kişiler güven ve inançla doludur. Başarılı olmak ve kazanmak için doğduklarını bilirler.</p>
<p>Diğerlerinin ise mıknatıs özelliği yoktur. Onlar korku ve kuşkuyla doludurlar. Bir fırsatla karşılaştıklarında, “Ya başarısız&#160;olursam? Para kaybedebilirim. İnsanlar benimle dalga geçerler.”&#160;diye düşünürler. Bu tür insanlar hayatta pek fazla ilerleyemezler. İlerlemekten duydukları korku, oldukları yerde saymalarına&#160;neden olur.</p>
<p>Çağlar boyunca var olan önemli sırrı keşfeder ve kullanırsanız, siz de mıknatıslanmış biri haline gelebilirsiniz.</p><h3>ÇAĞLARIN ÖNEMLİ SIRRI</h3>
<p>Diyelim ki biri size çağların en önemli sırrının ne olduğunu sordu. Ne cevap verirdiniz? Atom enerjisi mi? Gezegenler arası&#160;seyahat mi? Kara delikler mi? Hayır, bunların hiçbiri değil. Öyleyse en önemli sır nedir? Bunu nerede bulabiliriz? Bunu nasıl&#160;anlayabilir ve eyleme dökebiliriz?</p>
<p>Cevap son derece basit. En büyük sır, bilinçaltınızda bulunan ve mucizeler yaratan muhteşem güçtür. Burası insanların en son bakacağı yerdir; bu yüzden pek çok kişi bu sırrı keşfe-demez.</p><h3>BİLİNÇALTININ MUHTEŞEM GÜCÜ</h3>
<p>Bilinçaltınızm gizli gücüyle bağlantıya geçmeyi ve bu gücü ortaya çıkarmayı öğrendiğinizde, hayatınıza daha fazla güç, zenginlik, sağlık, mutluluk ve keyif katabilirsiniz.</p>
<p>Bu gücü kazanmaya çalışmanıza gerek yok. Ona zaten sahipsiniz. Ancak kullanmayı öğrenmeniz gerekecek. Bu gücü hayatınızın bütün alanlarında kullanmak için de onu çok iyi anlamalısınız.</p>
<p>Bu kitapta açıklanan basit teknik ve süreçleri takip ederseniz, gerekli bilgi ve anlayışa sahip olabilirsiniz. Yeni bir ışık size ilham verebilir; umutlarınıza kavuşmanızı ve hayallerinizi gerçekleştirmenizi sağlayacak yeni bir güç kazanabilirsiniz.&#160;Hayatınızı hiç olmadığı kadar güzel, zengin ve değerli kılmaya&#160;karar verin, yeter.</p>
<p>Bilinçaltmızın derinliklerinde Sınırsız Bilgelik, Sınırsız Güç ve ihtiyaçlarınıza karşılık verecek malzeme saklıdır. Bunlar&#160;kendilerini geliştirmenizi ve ifade etmenizi beklemektedir. Eğer&#160;zihninizin derinliklerinin bu potansiyellerini keşfetmeye başlarsanız, bunlar dış dünyada kendini göstermeye başlayacaktır.</p>
<p>Siz yeni fikirlere ve düşüncelere açık birisiniz; bilinçaltınızda saklı olan Sınırsız Zeka da her an ve her noktada bilmeniz gereken her şeyi size sunacaktır. Yeni düşünce ve fikirleri algılayabilir, yeni icatlar ortaya çıkarabilir, yeni keşiflerde bulunabilir, yeni sanat eserleri yaratabilirsiniz. Bilinçaltınızda bulunan&#160;Sınırsız Zeka, yepyeni ve harika bilgi türlerine erişiminize yardımcı olacaktır. Bunun gerçekleşmesine izin verdiğinizde, size&#160;kendinizi kusursuz bir şekilde ifade etmeniz ve hayatta bulunmanız gereken yere gelmeniz için yol açacaktır.</p>
<p>Bilinçaltmızın bilgeliği sayesinde ideal eşi kendinize çekebilir, aynı zamanda doğru iş ortağını bulabilirsiniz. Bu size gereksinim duyduğunuz paraya nasıl kavuşacağınızı gösterebilir, yüreğinizin istediklerini yapmak için maddi özgürlük sağlayabilir.</p>
<p>Düşünce, duygu, güç, ışık, sevgi ve güzelliğin bu iç dünyasını keşfetmek en doğal hakkınızdır. Bu güçler görünmez olsa da kuvvetli ve etkilidir. Bilinçaltınızda her sorunun çözümünü&#160;ve her sonucun nedenini bulabilirsiniz. Bu gizli güçleri ortaya&#160;çıkarmayı öğrendiğinizde, bolluk, güvenlik, keyif ve egemenlik&#160;içinde ilerlemeniz için gerekli olan güç ve bilgeliğe sahip olabilirsiniz.</p>
<p>Bilinçaltının gücünün eli kolu bağlı halde oturan insanları bu durumdan kurtardığına, onları yeniden sağlıklı, canlı ve güçlü kıldığına tanık oldum. Zihinleri onların dünyaya açılıp&#160;mutlu, sağlıklı ve keyifli olmalarını sağlıyordu. Bilinçaltınızda,&#160;zihninizi sıkıntılardan kurtaracak ve kırılan kalbinizi iyileştirecek mucizevi, tedavi edici bir güç var. Bu, tüm maddi ve fiziksel&#160;sınırları aşmanızı sağlayacak.</p><h3>ÇALIŞMA İLKESİNİN GEREKLİLİĞİ</h3>
<p>Eğer herhangi bir alanda ilerlemek istiyorsanız, atmanız gereken bir ilk adım var. Uygulama açısından evrensel olan bir çalışma&#160;prensibini keşfetmelisiniz. Bilinçaltınızın faaliyeti konusunda&#160;yetkinlik kazanmadan önce, onun prensiplerini anlamalısınız.&#160;Bundan sonra, elde edeceğiniz sonuçları bilerek güçlerini kullanabilirsiniz. Bu güçleri belirli amaç ve hedeflerinize ulaşmak&#160;için değerlendirebilirsiniz.</p>
<p>Yıllardır kimyager olarak çalıştım. Eğitimimin başlarında öğrendiğim ilk şeylerden biri, iki hidrojen ve bir oksijen atomu&#160;birleştirildiğinde su elde edildiği idi. Ara sıra ya da çoğunlukla&#160;değil, her zaman böyle oluyordu. Bir oksijen atomu ile bir karbon&#160;atomunu birleştirdiğinizde, zehirli bir gaz olan karbon monoksit&#160;ortaya çıkıyordu. Ancak buna bir oksijen atomu daha eklendiğinde elde edilen karbon dioksit hayvanlar için zararsız, bitkiler&#160;için ise hayati derecede önemli bir gazdı. Bu gerçekler evrenseldir ve değiştirilemez. Bunlara prensipler adını veriyoruz.</p>
<p>Kimya, fizik ve matematiğin prensipleri işleyiş bakımından bilinçaltının prensiplerinden farklı değildir. Kimyasal ve fiziksel&#160;güçleri kullanmak isterseniz, bu alanlardaki prensipleri öğrenmeniz gerekir. Bilinçaltınızın gücünü kullanmak istiyorsanız,&#160;onun da prensiplerini öğrenmelisiniz.</p>
<p>Genel olarak kabul gören bir prensibi ele alalım. Su, kendi seviyesini kendi belirler. Bu, evrensel bir prensiptir. Her yerde ve&#160;her zaman su için geçerlidir. Bütün sıvılar da su gibi davranır.</p>
<p>Eski Mısırlılar bu prensibi biliyorlardı. Büyük piramitlerin temelini kusursuz bir seviyede atmak için bundan yararlandılar.&#160;Günümüzde de mühendisler, sulama sistemlerinden hidroelektrik güç istasyonuna kadar her şeyi planlarken, bu prensibi esas&#160;alıyor.</p>
<p>Ya da başka bir prensibe bakalım. Isınan madde genleşir. Bu da her yerde, her zaman, her koşulda geçerlidir. Isıttığınız bir parça çelik genleşir; bu çeliğin Çin’de, İngiltere’de, Hindistan’da ya da yörüngedeki bir uzay istasyonunda olması&#160;önemli değildir.</p>
<p>Isınan madde genleşir. Bu evrensel bir gerçektir. Bilinçaltı-mza yansıttığınız her sonuç da uzayın ekranında koşul, deneyim ya da olay olarak ifade edilir.</p>
<p>İstediğiniz şeyi elde edersiniz; çünkü bilinçaltınız bir prensiptir; prensip derken bir şeyin işleyiş biçimini kastediyordum. Örneğin elektriğin önemli bir prensibi, yüksekten düşüğe doğru bir potansiyelle çalışmasıdır. Bir lambayı açtığınızda ya da&#160;elektrikli ocağı yaktığınızda, elektriğin prensibini değiştirmezsiniz. Prensibi sadece kullanırsınız. Doğayla işbirliği yaparak,&#160;insanlığa sayısız yarar sağlayacak, muhteşem icat ve keşifleri&#160;hayata geçirebilirsiniz.</p>
<p>Bilinçaltınız bir prensiptir. İnanç yasasına göre işler. İnancın ne olduğunu, neden ve nasıl çalıştığını bilmeniz gerekir.</p>
<p>Zihnin yasası, inancın yasasıdır. Bu zihnin çalışma biçimine, inancın kendisine inanmak demektir. Zihninizin inancı, zihninizin düşüncesidir; başka hiçbir şey değildir.</p>
<p>Yaşadığınız deneyimler, olaylar; içinde bulunduğunuz koşullar ve eylemler düşüncelerinize tepki olarak bilinçaltınız tarafından üretilir. Şunu unutmayın; sonuçları ortaya çıkaran şey, inanılan şey değil, zihninizdeki inançtır. İnsanlığın başına dert&#160;olan yanlış inançları, fikirleri, batıl inançları ve korkuları kabul&#160;etmekten vazgeçin. Hayatın asla değişmeyen ezeli ve ebedi gerçek ve doğrularına inanmaya başlayın. Daha ileriye gitmenin,&#160;daha yükseklere çıkmanın yolu budur.</p>
<p>Bu kitabı okuyup burada açıklanan bilinçaltının ilkelerini inançla uygulayanlar, kendileri ve başkaları için bilimsel ve etkin&#160;bir şekilde isteklerine kavuşacaktır. İstediğinizi evrensel eylem&#160;ve tepki yasasına göre alınır. Düşünce, yeni başlayan eylemdir.&#160;Tepki, bilinçaltmdan gelen ve düşüncenizin doğasıyla eşleşen&#160;yanıttır. Zihninizi uyum, sağlık, huzur, iyi niyet kavramlarıyla&#160;doldursanız, hayatınızda mucizeler gerçekleşir.</p>
<p>İnandığınız şey doğru veya yanlış da olsa sonuç elde edersiniz.</p>
<p>Bilinciniz zihninizdeki düşünceye yanıt verir. Zihninizdeki düşünceyi bir inanç olarak kabul edin, bu kadarı bile yeterli&#160;olacaktır.</p>
<p>Bilinçaltınızı yeniden tasarlayarak kendinizi yeniden yaratabileceğinizden emin olabilirsiniz.</p><h3>ZİHNİN İKİLİĞİ</h3>
<p>Sadece bir zihniniz var; ancak bu tek zihin birbirinden farklı ve karakteristik iki işlevsel bölüme sahiptir. İkisini birbirinden&#160;ayıran sınır, zihin bilimi öğrencileri tarafından iyi bilinir. Zihnin&#160;iki işlevi birbirinden tamamen farklıdır. İkisinin de ayrı katkı ve&#160;güçleri vardır.</p>
<p>Zihnin iki işlevini birbirinden ayırt etmek için pek çok isim kullanılır. Bunlar arasında öznel (objektif) ve nesnel (sübjektif)&#160;zihin, bilinç ve bilinçaltı, uyanık ve uyuyan zihin, yüzeysel ve&#160;derin benlik, istemli ve istemsiz zihin, erkek ve dişi zihin sayılabilir. Bütün bunlar, içlerinde barındıkları anlam ne olursa olsun,&#160;bu ikiliğin kanıtıdır.</p>
<p>Kitap boyunca ben zihnin ikili doğasını anlatmak için bilinç ve bilinçaltı sözcüklerini kullanıyorum. Eğer size başka terimler&#160;daha kolay geliyorsa, bunları kullanabilirsiniz. Önemli başlangıç noktası, zihnin ikili doğasını fark etmek ve tanımaktır.</p><h3>BİLİNÇ VE BİLİNÇALTI</h3>
<p>Zihnin iki işlevini anlamaya başlamanın en iyi yolu, onu bir bahçe olarak düşünmektir. Siz de bahçıvansınız. Bütün gün boyunca bilinçaltmıza düşünce tohumları ekiyorsunuz. Çoğunlukla bunu&#160;yaptığınızın farkında bile değilsiniz; çünkü tohumların temelinde alışageldiğiniz düşünme biçimi var. Bilinçaltmıza tohum ektikçe, bedeninizde ve çevrenizde ekinleri biçersiniz.</p>
<p>Bilinçaltmızı, iyi ya da kötü bütün tohumların filizlenip serpileceği zengin bir toprak yatağı olarak düşünün. Dikenli bitki ekerseniz, üzüm toplayabilir misiniz? Devedikeni ekerseniz, incir elde edebilir misiniz? Her düşünce bir neden, her koşul bir&#160;sonuçtur. Bu nedenle düşüncelerinizin kontrolünü ele geçirmeniz bu kadar önemlidir. Ancak bu şekilde yalnızca istenen koşulların ortaya çıkmasını sağlayabilirsiniz.</p>
<p>Şimdi huzur, mutluluk, doğru eylem, iyi niyet, başarı ve refah düşünceleri ekmeye başlayın. Bu nitelikler üzerinde sessizce ve inançla düşünün. Bunları bilinç ve mantığınızla kabul edin.&#160;Bu harika düşünce tohumlarını zihninize ekmeye devam edin;&#160;muhteşem bir ekin biçeceksiniz.</p>
<p>Zihniniz doğru düşündüğünde, gerçeği anladığınızda, bilinçaltınızda depolanan düşünceler yapıcı, uyumlu ve huzurlu olduğunda, bilinçaltınızın sihirli gücü buna karşılık verecektir.&#160;Ortaya uyumlu koşulların, güzel bir çevrenin ve her şeyin en iyisinin çıkmasını sağlayacaktır. Düşünce süreçlerinizi kontrol etmeye başladığınızda, her türlü sorun ve zorlukta bilinçaltınızın&#160;güçlerini kullanabilirsiniz. Her şeyi yöneten sınırsız güç ve her&#160;şeye yeten yasayla bilinçli bir biçimde işbirliği yapabilirsiniz.</p>
<p>Çevrenize bakın. Nerede yaşarsanız yaşayın, nasıl bir toplumun parçası olursanız olun, insanların çoğunluğunun dış dünyada yaşadığını görürsünüz. Daha aydın olanlar ise daha&#160;çok iç dünyalarıyla ilgilenmektedirler. Onlar, iç dünyanın dış&#160;dünyayı yarattığını fark etmişlerdir; bunu siz de fark edeceksiniz. Düşünceleriniz, duygularınız ve hayalleriniz, deneyimlerinizin düzenleyici prensipleridir. Tek yaratıcı güç, iç dünyadır.&#160;İfade dünyanızda bulduğunuz her şey, sizin tarafınızdan zihninizin iç dünyasında, bilinçli ya da bilinçdışı olarak yaratılmıştır.</p>
<p>Bilinç ve bilinçaltınızın etkileşimi hakkındaki gerçeği öğrendikten sonra, bütün hayatınızı değiştirebilirsiniz. Dış koşulları değiştirmek istiyorsanız, nedeni değiştirmelisiniz. Birçok kişi, koşul ve durumları, bu koşul ve durumların üzerinde çalışarak değiştirmeye uğraşır. Bu büyük bir zaman ve emek&#160;kaybıdır. Koşulların bir nedenden kaynaklandığını göremezler.&#160;Hayatınızdaki uyumsuzluklardan, kafa karışıklıklarından, yoksunluklardan ve sınırlamalardan kurtulmak istiyorsanız, nedeni&#160;ortadan kaldırmalısınız. Bu neden, bilinçaltınızı kullanma biçiminiz ve bilinçaltınızda teşvik ettiğiniz düşünce ve imgelerdir.&#160;Nedeni değiştirirseniz, sonucu da değiştirebilirsiniz. Bu kadar&#160;basit.</p>
<p>Hepimiz sınırsız bir zenginlikler denizinde yaşıyoruz. İti linçaltınız, bilinçli düşüncelerinize karşı çok hassastır. Bıı bilinçli düşünceler, bilinçaltınızın Sınırsız Zekasının, bilgeliğinin,&#160;yaşamsal güçlerinin ve enerjilerinin aktığı matrisi oluşturur. Bu&#160;matrisi daha olumlu bir yönde oluşturursanız, sınırsız enerjileri&#160;kendi lehinize çevirebilirsiniz.</p>
<p>Bu kitabın her bölümü, zihnin yasalarını nasıl kullanacağınız konusunda somut ve belirli örnekler sunmaktadır. Bu teknikleri kullanmayı öğrendiğinizde hayatınızda yoksulluk yerine bolluk, boş inançlar ve cahillik yerine bilgelik, iç çekişmeler&#160;yerine huzur, başarısızlık yerine, başarı, karanlık yerine ışık,&#160;uyumsuzluk yerine uyum, korku yerine inanç ve güven olacak.&#160;Bundan daha büyük bir nimet olabilir mi?</p>
<p>Birçok önemli bilim adamı, sanatçı, şair, şarkıcı, yazar ve mucit, bilinç ve bilinçaltının işleyişini çok iyi anlamaktadır. Onlara, hedeflerine ulaşmalarını sağlayan gücü veren de budur.</p>
<p>Büyük tenor Enrico Caruso bir keresinde sahne korkusu yaşamıştı. Yoğun korkunun neden olduğu spazmlar boğaz kaslarını sıkıyordu. Ses telleri felç olmuş, kullanılmaz hale gelmişti. Kostümü giymiş bir halde, yüzü ter içinde, sahnenin arkasında&#160;dikiliyordu. Oysa o dakikalarda sabırsızca bekleyen binlerce kişilik seyircinin önüne çıkıp şarkı söylemesi gerekiyordu.</p>
<p>Titreyerek, “Şarkı söyleyemem.” dedi. “Bana gülecekler. Kariyerim bitecek.”</p>
<p>Soyunma odasına gitmek üzere geri döndü. Sonra birden durup bağırdı. “Küçük Ben, içimdeki Büyük Ben’i boğmaya çalışıyor!”</p>
<p>Yeniden sahneye doğru döndü ve dimdik durdu. “Çık buradan!” diye emretti, Küçük Ben’, kastederek. “İçimdeki Büyük Ben şarkı söylemek istiyor.”</p>
<p>Caruso, Büyük Ben ile bilinçaltının sınırsız güç ve bilgeliğini kastediyordu. Bağırmaya başladı: “Çık! Çık dışarı! Büyük Ben şarkı söyleyecek.”</p>
<p>Bilinçaltı buna içindeki yaşamsal güçleri serbest bırakarak karşılık verdi. Caruso, çağrısının karşılığını alınca sahneye çıktı&#160;ve şarkısını şahane bir biçimde seslendirdi. Dinleyenler büyülenmişlerdi.</p>
<p>Şimdiye kadar öğrendiklerinize dayanarak, Caruso’nun zihnin iki aşamasını, bilinci - yani rasyoneli (ussal) - ve bilinçaltını - yani irrasyoneli (usdışı) - anlayabildiğini görebilirsiniz. Bilinçaltınız tepkiseldir. Düşüncelerinizin doğasına karşılık verir. Bilinciniz (Caruso’nun Küçük Ben’i) korku, endişe&#160;ve üzüntüyle dolu olduğunda, bunların bilinçaltınızda (Büyük&#160;Ben) yarattığı olumsuz duygular ortaya çıkar. Panik, kötü hisler ve umutsuzlukla bilincinizi istila ederler. Böyle bir durumda siz de ünlü Caruso’nun yaptığını yapabilirsiniz. Zihninizin&#160;derinliklerinde ortaya çıkan irrasyonel duygularla olumlu ve&#160;otoriter bir biçimde konuşabilirsiniz. Şöyle diyebilirsiniz: “Durun. Sessiz olun. Kontrol bende. Bana itaat etmelisiniz. Benim&#160;emirlerime tabisiniz. Ait olmadığınız bir yere zorla giremezsiniz.”</p>
<p>Derinlerdeki benliğinizin irrasyonel hareketine karşı otoriter bir biçimde ve inanarak konuştuğunuzda, olacakları görüp çok şaşıracaksınız. Zihniniz uyum ve huzura kavuşacak. Bilin-çaltımz, bilince bağlı ve özneldir.</p>
<p>Göze çarpan farklar ve İşleyİş bîçİmlerİ</p>
<p>Bilinç, bir geminin rotacısı ya da kaptanı gibidir. Gemiyi o yönetir. Motor odasındaki kişilere komutlar gönderir. Bu kişiler sı-</p>
<p>}</p>
<p>rayla kazanları, aletleri, ölçüleri vb. kontrol ederler. Motor oda-sındakiler nereye gittiklerini bilmezler; sadece komutları yerine getirirler. Eğer kaptan pusulaya, sekstanta ya da diğer aletlere&#160;bağlı bulgularına dayanarak hatalı ya da yanlış talimatlar verirse, kayalara bindirebilirler. Kontrol ve sorumluluk kaptanda&#160;olduğu için, motor odasmdakiler ona itaat ederler. Kaptan ne&#160;yaptığım bilmek durumunda olduğundan, mürettebat onunla&#160;tartışmaz, yalnızca onun emirlerine uyar.</p>
<p>Kaptan gemisinin efendisidir ve istekleri yerine getirilir. Aynı şekilde, bilinciniz de geminizin - yani bedeninizin, çevrenizin ve ilişkilerinizin - kaptanı ve efendisidir. Bilinçaltınız,&#160;ona bilinçaltınızın inandıklarını ve doğru kabul ettiklerini esas&#160;alarak verdiğiniz emirlere uyar. Emirleri ve bunların temelini&#160;sorgulamaz.</p>
<p>Eğer kendinize sürekli, “Buna param yetmez.” diyorsanız, bilinçaltınız sözünüzü dinler. İstediğiniz şeyi alabilecek durumda olmayacağınıza inanır. Siz, “O arabaya, tatile, eve param&#160;yetmez” demeye devam ettikçe, bilinçaltınızın emirlerinize uyacağından emin olabilirsiniz. Hayatınız boyunca bütün bunların&#160;yoksunluğunu çeker ve koşulların bunu gerektirdiğine inanırsınız. Bu koşulları olumsuz, reddedici düşüncelerinizle sizin bizzat yarattığınızı fark etmezsiniz.</p>
<p>Geçen Noel’de, Güney Kaliforniya Üniversitesi’nde öğrenci olan Nina W. adında genç bir kadın, Beverly Hill’te şık bir alışveriş merkezinde dolaşıyordu. İçi içine sığmıyordu. Tatilini&#160;Buffalo, New York’taki ailesiyle birlikte geçirecekti.</p>
<p>Nina bir vitrinin önünden geçerken gözüne çok güzel bir İspanyol derisi çanta takıldı. Çantaya hevesle baktı. Ama sonra&#160;fiyat etiketini görüp içini çekti.</p>
<p>Kendi kendine, “Böyle pahalı bir çantaya asla param yetmez.” demek üzereydi.</p>
<p>Sonra konuşmalarımdan birinde söylediğim bir şeyi hatırladı. “Olumsuz bir ifadeyi asla dile getirmeyin. Hemen tersine çevirin. Böylece hayatınızda mucizelerin gerçekleştiğini göreceksiniz.”</p>
<p>Vitrine bakarak, “O çanta benim.” dedi. “Satılık. Bunu zihinsel olarak kabul ediyorum; bilinçaltını da onu aldığımı görüyor.” O gün ilerleyen saatlerde Nina veda yemeği için nişanlısıyla&#160;buluştu. Nişanlısının kolunun altında çok şık bir hediye paketi&#160;vardı. Nina paketi soluğunu tutarak açtı. Bu, sabahleyin baktığı&#160;ve kendisinin olarak belirlediği güzel deri çantaydı. Zihnini beklenti düşüncesiyle doldurmuştu. Sonra meseleyi, başarma gücüne sahip olan derin zihnine aktarmıştı.</p>
<p>Daha sonra Nina bana şunları söyledi: “O çantayı alacak param yoktu, ama şimdi çanta benim. Parayı ve ihtiyacım olan&#160;her şeyi nerede bulacağımı öğrendim; bu, içimde bulunan ebediyetin hazine sandığı.”</p><h3>BİLİNÇALTI NASIL KARŞILIK VERİR</h3>
<p>Birkaç ay önce, derslerime katılan Ruth A. adında bir kadından mektup aldım. Şunları yazmıştı:</p>
<p>Yetmiş beş yaşında, ailesi dağılmış bir dulum. Küçük bir emekli maaşı ve sosyal sigortamla tek başıma yaşıyordum.&#160;Hayatım çok kısır ve umutsuz görünüyordu. Sonra sizin bilinçaltının güçleri bakkmdaki konuşmanızı hatırladım. Fikirlerin tekrar, inanç ve umut yoluyla bilinçaltına aktarılabileceğini söylemiştiniz. Bu doğru olabilir miydi? Denemeye&#160;karar verdim. Kaybedecek hiçbir şeyim yoktu.</p>
<p>Olabildiğince giiçlii duygularla, sık sık tekrarlamaya başladım. “İsteniyorum. Seviliyorum. Kibar, sevgi dolu,&#160;maneviyata önem veren bir adamla mutlu bir evliliğim var.&#160;Güvendeyim ve hayatımdan memnunum. ”</p>
<p>İki hafta boyunca günde pek çok kez bunu yapmaya devam ettim. Bir gün köşedeki eczanede emekli bir eczacıyla tanıştım. Onun çok kibar, anlayışlı ve dindar bir adam olduğunu diişiindiim. Dileğim mükemmel bir şekilde karşılık&#160;bulmuştu. Bir hafta içinde bana evlenme teklif etti. Şimdi bir&#160;aydır Avrupa’da balayındayız. Bilinçaltıındaki düşüncenin&#160;bizi ilahi bir düzende birleştirdiğini biliyorum.</p>
<p>Ruth hazine sandığının kendi içinde olduğunu keşfetmişti. Dileğinin gerçekleşeceğini yüreğinde hissetmişti; bu olumlu düşüncesi yaratıcı ortam olan bilinçaltına geçmişti. Öznel bir somutluk oluşturmayı başardığında, bilinçaltı çekim yasası aracılığıyla karşılığı vermişti. Bilgelik ve zekayla dolu derin zihni onu&#160;ve çiçeği burnunda kocasını ilahi bir düzende birleştirmişti.</p><h3>^ HATIRLANMAYA DEĞER FİKİRLER ^</h3>
<p>=&gt; Hazine sandığı içinizdedir. Yürekten arzuladığınız şeylerin karşılığını almak için kendi içinize bakın.</p>
<p>=&gt; Bütün çağların büyük adamlarının en büyük sırrı, bilinçaltlarının güçleriyle temas kurabilmeleri ve bunları ortaya çıkarabilmeğiydi. Siz de bunu yapabilirsiniz.</p>
<p>=&gt; Bilinçaltımz bütün sorulara cevap verebilir. Uyumadan önce bilinçaltında, &quot;Saat altıda kalkmak istiyorum” derseniz, sizi tam o saatte uyandıracaktır.</p>
<p>Bilinçaltımz bedeninizin inşaatçısıdır ve sizi iyileştirebilir. Her gece kafanızda mükemmel bir sağlık fikriyle uyuyun; sadık hizmetkarınız olan bilinçaltımz size itaat edecektir.</p>
<p>=&gt; Her düşünce bir neden, her koşul ise bir sonuçtur,</p>
<p>=&gt; Kitap yazmak, harika bir oyun yazmak, dinleyiciler karşısında daha iyi konuşma yapmak istiyorsanız; bu fikri sevgiyle ve inanarak bilinçaltınıza&#160;aktarın. Bilinçaltınız size karşılık verecektir.</p>
<p>=&gt; Siz. gemiyi yöneten bir kaptan gibisiniz. Kaptan doğru komutlar vermelidir; aksi halde gemi enkaza dönebilir. Aynı şekilde siz de bütün deneyimlerinizi kontrol eden ve yöneten bilinçaltınıza doğru komutlar&#160;(düşünce ve imgeler) vermelisiniz.</p>
<p>=&gt; Asla “Buna param yetmez&quot; ya da &quot;Bunu yapamam” gibi ifadeler kullanmayın. Bilinçaltınız sözünüzü dinler, istediğiniz şeyi yapmak için paranız ya da yeteneğiniz olmadığını görür. Olumlu bir biçimde, &quot;Bilinçaltımın&#160;gücü sayesinde her şeyi yapabilirim.” deyin.</p>
<p>=&gt; Hayatın yasası, inanç yasasıdır. İnanç, zihninizdeki düşüncedir. Size zarar verecek ya da sizi incitecek şeylere inanmayın. Bilinçaltınızın sizi&#160;iyileştirme, güçlendirme, zenginleştirme ve size ilham verme gücüne&#160;inanın. İnanmanız halinde bunlar gerçekleşir.</p>
<p>=&gt; Düşüncelerinizi değiştirirseniz, kaderinizi değiştirirsiniz.</p>
<p>Sız ruhunuzun (bilinçaltınızın) kaptanı ve kaderinizin efendisisiniz. Unutmayın, seçme yeteneğiniz var. Hayatı seçin! Sevgiyi seçin! Sağlığı seçin!</p>
<p>Mutluluğu seçin!</p>
<ul><li><a href="main-1.xhtml">Bölüm</a></li><li><a href="main-2.xhtml">4</a></li><li><a href="main-3.xhtml">VTIölüm</a></li><li><a href="main-4.xhtml">9</a></li><li><a href="main-5.xhtml">Bölüm</a></li><li><a href="main-6.xhtml">Bölüm</a></li><li><a href="main-7.xhtml">JL / Bölüm</a></li><li><a href="main-8.xhtml">Bölüm</a></li></ul>
<p><a id="bookmark0"><sup><a href="#footnote1">1</a></sup></a></p>
<p> Yol, yöntem. (Çev.N.)</p>
</body>
</html>