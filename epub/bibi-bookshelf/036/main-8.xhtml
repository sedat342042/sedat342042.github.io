<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>Bölüm</h2><h2>KORKUDAN KURTULMAK İÇİN BİLİNÇALTINIZI&#160;NASIL KULLANIRSINIZ?</h2>
<p>İnsanların en büyük düşmanının korku olduğu söylenir. Başarısızlığın, hastalığın ve zayıf insan ilişkilerinin arkasında&#160;korku vardır. Milyonlarca insan geçmişten, gelecekten,&#160;yaşlanmaktan, delirmekten ve ölümden korkar. Ancak&#160;korku zihindeki bir düşüncedir. Bu kendi düşüncelerinizden&#160;korktuğunuz anlamına gelir.</p>
<p>Öğrencilerimden biri meslek örgütünün yıllık yemeğinde konuşma yapmak üzere davet edilmişti. Bana, her biri alanının önemli isimleri olan bin kişinin önünde konuşma yapacağını&#160;düşününce paniğe kapıldığını söyledi. Korkusunu şöyle yendi:&#160;Birkaç kez beş dakika süreyle rahat bir koltuğa oturdu ve kendi&#160;kendine yavaş yavaş, sessizce şu sözleri tekrarladı:</p>
<p>Bu korkuyu yeneceğim. Şu anda üstesinden geliyorum. Denge ve güvenle konuşuyorum. Gevşedim ve rahatladım.</p>
<p>Böylece zihnin kesin bir yasasını faaliyete geçiriyordu. Zamanı geldiğinde, korkusunu yendi ve çok başarılı bir konuşma yaptı.</p>
<p>Bilinçaltı telkine açıktır. Telkinle kontrol edilir. Zihninizi durağanlaştırıp gevşediğinizde, bilincinizin düşünceleri bilin-çaltınıza yerleşir. Bu süreç, gözenekli bir zarla ayrılan akışkanların birbirine karıştığı ozmosa benzer. Bu tohumlar ya da&#160;düşünceler bilinçaltı bölgeye yerleşirler, büyürler ve siz dengeli,&#160;sakin olursunuz.</p><h3>İNSANLARIN EN BÜYÜK DÜŞMANI</h3>
<p>İnsanların en büyük düşmanının korku olduğu söylenir. Başarısızlığın, hastalığın ve zayıf insan ilişkilerinin arkasında korku vardır. Milyonlarca insan geçmişten, gelecekten, yaşlanmaktan,&#160;delirmekten ve ölümden korkar. Ancak korku zihindeki bir düşüncedir. Bu kendi düşüncelerinizden korktuğunuz anlamına&#160;gelir.</p>
<p>Küçük bir çocuk, oyun arkadaşı ona yatağın bir canavar olduğunu ve gece onu kapacağını söylediğinde korkudan ne yapacağını şaşırır. Ancak annesi ya da babası ışığı açıp ona canavar olmadığını gösterdiğinde, bu korkudan kurtulur. Çocuğun zihnindeki korku, orada sahiden bir canavar varmış gibi gerçekti.&#160;Zihnindeki yanlış bir düşünceden kurtuldu. Korktuğu şey yoktu. Aynı şekilde, sizin de korktuğunuz şeylerin birçoğu yoktur.&#160;Bunlar kötü gölgeler yığınıdır ve gölgelerin gerçekliği yoktur.</p>
<p>Korktuğunuz şeyİ yapin</p>
<p>On dokuzuncu yüzyılın ünlü düşünür ve şairlerinden Ralph Waldo Emerson, “Korktuğunuz şeyi yaparsanız, korku mutlaka&#160;ölür.” diyordu.</p>
<p>Bir zamanlar ben de dinleyicilerin önünde konuşma yapmaktan müthiş korkuyordum. Eğer bu korkunun sürmesine izin verseydim, eminim şu anda bu kitabı okuyor olmazdınız. Bilinçaltının çalışması hakkında öğrendiklerimi başkalarıyla paylaşamazdım.</p>
<p>Bu korkunun üstesinden Emerson’un öğüdünü uygulayarak geldim. İçimden tir tir titreyerek dinleyicilerin önüne çıktım ve&#160;konuşma yaptım. Yavaş yavaş korkum azaldı, sonunda yaptığım&#160;işten keyif alacak kadar rahatladım. Hatta konuşma anlaşmalarını dört gözle beklemeye başladım. Korktuğum şeyi yaptım ve&#160;korku öldü.</p>
<p>Korkularınızı yeneceğinizi olumlu bir biçimde beyan ederseniz, bilincinizde kesin bir karara varırsınız ve düşüncenin doğasına bağlı olarak akan bilinçaltının gücünü ortaya çıkarırsınız.</p><h3>SAHNE KORKUSUNU YENMEK</h3>
<p>Daha önceki bölümlerden birinde, yaşadığı müthiş sahne korkusu yüzünden hareket edemeyen genç opera sanatçısı Janet R.’nin durumunu anlatmıştım. Bir operada önemli rollerden biri için&#160;seçmelere davet edildiğinde, bunu başarmak için son şansı olabileceğini fark etmişti. Ancak sahne korkusu her zamanki kadar&#160;güçlüydü. Bununla baş edemediği sürece, yine başarısız olacağını biliyordu.</p>
<p>Bu korkunun üstesinden kendini bir odaya kapatarak ve bedeniyle zihnini gevşetmek için elinden geleni yaparak geldi. Bilinçaltında baskın olan korku telkininden kurtulmak için yavaşça, sessizce ve hissederek şu sözleri tekrarladı: “Çok güzel şarkı söylüyorum. Dengeliyim, kendime güveniyorum ve sakinim.”</p>
<p>Bu sözleri her oturuşta beş ila on kez tekrarladı. Bir haftanın sonunda kendini dengeli ve güvenli hissediyordu. Zamanı geldiğinde, seçmelerde çok başarılı oldu.</p>
<p>Bu prosedürü kendi durumunuza uygular, samimiyet ve güvenle uygularsanız, korku mutlaka ölür.</p><h3>BAŞARISIZLIK KORKUSU</h3>
<p>Yakındaki bir üniversitenin öğrencileri sık sık ziyaretime geliyor. En büyük şikayetlerinden biri, sınavlarda geçici bellek yitimi yaşamaları. Hemen hepsi aynı şeyi söylüyor: “Sınavdan&#160;önce bütün konuları sular seller gibi biliyorum. Sınavdan sonra&#160;da bütün cevapları hatırlıyorum. Ama sınıfta boş sınav kağıdına&#160;bakarken, zihnimdeki her şey uçup gidiyor!”</p>
<p>Birçoğumuz benzer deneyimler yaşamışızdır. Açıklama, bilinçaltının temel yasalarından birinde gizlidir. Kendini gerçekleştiren fikir, dikkatimizi üzerinde en fazla yoğunlaştırdığı-mızdır. Bu öğrencilerle konuşurken, onlarında en çok başarısız&#160;olma fikri üzerinde yoğunlaştıklarını görüyorum. Sonuç olarak,&#160;bilinçaltının gerçekleştirdiği şey başarısızlık oluyor. Başarısızlık korkusu kendi başına, geçici bellek yitimi yoluyla başarısızlığı yaratıyor.</p>
<p>Sheila A. adındaki tıp öğrencisi, sınıfının en parlak öğrencilerinden biriydi. Ancak sözlü ya da yazılı sınav söz konusu olduğunda, en basit sorularda bile hiçbir şey hatırlamadığını fark&#160;ediyordu. Ona bunun nedenini açıkladım. Sınavdan birkaç gün&#160;önce, başarısız olma olasılıklarını düşünüp endişelenmeye başlıyordu. Bu olumsuz düşünceler korkuyla yükleniyordu.</p>
<p>Güçlü bir korku duygusuyla sarılan düşünceler bilinçaltı tarafından gerçekleştirilir. Başka bir deyişle, bu genç öğrenci bi-linçaltından başarısız olmayı talep ediyordu ve bilinçaltı da bunu gerçekleştiriyordu. Sheila sınav günü geçici bellek yitimiyle tıkanıp kaldığını fark ediyordu.</p>
<p>Korkusunun üstesînden nasil geldi?</p>
<p>Sheila, bilinçaltının işleyişini çalışırken, bilinçaltının hafızanın deposu olduğunu öğrendi. Tıp eğitimi sırasında duyduğu ve okuduğu her şeyi mükemmel bir biçimde kaydediyordu. Dahası, bilinçaltının tepki ve karşılık verdiğini de öğrenmişti. Bilinçaltıy-la derin bir uyum sağlamanın yolu rahat, huzurlu ve kendinden&#160;emin olmaktı.</p>
<p>Sheila her gece ve her sabah, harika notlan yüzünden annesiyle babasının onu tebrik ettiğini hayal etmeye başladı. Onlardan aldığı hayali bir mektubu elinde tutuyordu. Bu mutlu sonuç üzerinde durmaya başlayınca, bunun karşılığını gördü.</p>
<p>Bu sürekli uyaran sayesinde, bilge ve her şeye gücü yeten bilinçaltı devreye girdi. Bilincine emir vermeye ve onu yönetmeye başladı. Sheila sonu hayal etti, böylece bu sonun gerçek&#160;olmasını sağladı. Bu prosedürü uygulamaya başladıktan sonra,&#160;sınavlarını vermek konusunda hiç sıkıntı çekmedi. Bilinçaltının&#160;öznel bilgeliği devreye girdi ve onu kendisine mükemmel bir biçimde güvenmeye zorladı.</p><h3>SU KORKUSU</h3>
<p>On yaşındayken kazayla havuza düştüm. Yüzme bilmiyordum. Kollarımı çırpıyordum ama bir yararı olmuyordu. Battığımı hissediyordum. Karanlıklar sular etrafımı sararken yaşadığım korkuyu bugün bile hatırlıyorum. Hava almaya çalışıyordum ama&#160;ağzıma su doluyordu. Son dakikada başka bir çocuk çırpınışlarımı fark etti. Suya atlayıp beni çıkardı. Bu deneyim bilinçaltımda&#160;yer etti. Bunun sonucunda yıllarca sudan çok korktum.</p>
<p>Sonra bir gün bu mantıksız korkumu benden yaşça büyük ve bilge bir psikologa anlattım.</p>
<p>“Havuza git.” dedi bana. “Suya bak. Sadece kimyasal bir bileşen o; iki azot ve bir oksijen atomundan oluşuyor. Onun iradesi ve farkmdalığı yok, ama sende ikisi de var.”</p>
<p>Başımı salladım, bunun sonunun nereye varacağını merak ediyordum.</p>
<p>“Suyun edilgen olduğunu anladıktan sonra.” diye devam etti, “yüksek sesle şunu söyle: ‘Sana ben hükmedeceğim. Zihnimin güçleri sayesinde, ben sana üstün geleceğim.’ Sonra suya&#160;gir. Yüzme dersleri al. Suyun üstesinden gelmek için iç güçlerini&#160;kullan.”</p>
<p>Bana söylediğini yaptım. Yeni bir zihinsel tutum belirledikten sonra, bilinçaltımın her şeye yeten gücü karşılık verdi. Bana güç, inanç ve güven verdi. Korkumu yenmemi ve suya hükmetmemi sağladı. Bugün sağlık ve keyif için her sabah yüzüyorum.&#160;Suyun size hükmetmesine izin vermeyin. Unutmayın, siz suyun&#160;efendisisiniz.</p><h3>HERHANGİ BİR KORKUYU YENMEK İÇİN EN İYİ TAKTİK</h3>
<p>İşte seminerlerimde binlerce insana öğrettiğim, korkuyu yenmek için bir teknik. Çok işe yarıyor! Mutlaka deneyin!</p>
<p>Diyelim ki yüzmekten korkuyorsunuz. Günde üç ya da dört kez, beş ila on dakika süreyle hareketsiz oturun. Derin bir gevşeme haline geçin. Şimdi yüzdüğünüzü hayal edin. Hayali olarak,&#160;yüzüyorsunuz. Zihinsel olarak kendinizi suya yansıttınız. Suyun&#160;tatlı serinliğini ve kollarınızla bacaklarınızın hareketini hissediyorsunuz. Zihnin gerçek, canlı ve keyifli bir faaliyeti bu.</p>
<p>Sıradan bir gündüz düşü değil. Hayalinizde yaşadığınız şeyin bilinçaltınızda gerçekleştirileceğini anlıyorsunuz. Sonra bu imgeyi ve resmi derin zihninize yansıtmaya zorlanacaksınız. Bir&#160;dahaki yüzme deneyiminizde, keyif su yüzüne çıkacak. Bilinçaltının yasası bu.</p>
<p>Aynı tekniği başka korkularınız için de uygulayabilirsiniz. Eğer yüksek yerlerden korkuyorsunuz, dağlara tırmandığınızı&#160;hayal edin. Bunun gerçekliğini hissedin. Temiz havanın, dağ&#160;çiçeklerinin ve soluk kesici manzaranın tadını çıkarın. Bunu&#160;zihinsel olarak yapmaya devam ettiğinizde, fiziksel olarak da&#160;kolayca ve rahatça yapabileceğinizi bilin.</p>
<p>Asansörü sevdî</p>
<p>Jonathan M. büyük bir şirkette yönetici. Yıllarca asansöre binmekten korkmuş. Sırf asansöre binmemek için her sabah&#160;ofisine giderken yedi kat merdiven çıkıyormuş. Ofisi yüksek&#160;katlarda olan, başka şirketlerden yöneticilerle toplantı yapması&#160;gerektiğinde, onlarla kendi ofisinde ya da bir restoranda buluşmak için bahaneler buluyormuş. Şehir dışındaki toplantılar&#160;onun için işkenceymiş. Önce telefon edip oteldeki odasının alt&#160;katlarda bulunduğundan ve merdivenle çıkabileceğinden emin&#160;oluyormuş.</p>
<p>Bu korku bilinçaltının ürünüydü ve belki uzun süre önce yaşadığı ve bilinç düzeyinde unuttuğu bir deneyimin karşılığında gelişmişti. Bunu öğrendiğinde, değiştirmeye karar verdi. Her&#160;gece ve günde birkaç kez asansöre övgüler düzmeye başladı. Sakin, kendinden emin bir halde şunları tekrarlıyordu:</p>
<p>Binamızdaki asansör harika bir fikir. Evrensel zihnin ürünü. Bütün çalışanlarımız için büyük bir kolaylık ve nimet. Harika hizmet veriyor. İlahi düzende çalışıyor. Ona huzur ve keyifle biniyorum. Şimdi hayat, sevgi ve anlayış dalgaları düşüncelerimin kalıplarında akarken, sessiz duruyorum.</p>
<p>Şu anda, hayalimde asansördeyim, ofisime gidiyorum. Asansör çalışanlarla dolu. Onlarla konuşuyorum; çok candan,&#160;keyifli ve özgürler. Bu harika bir özgürlük, inan ve güven deneyimi. Şükranlarımı sunuyorum.</p>
<p>Bu sözleri on gün süreyle tekrarladı. On birinci gün, şirketinin diğer çalışanlarıyla birlikte asansöre bindi ve kendini son derece özgür hissetti.</p>
<p>Bilinçaltı telkine açıktır. Telkinle kontrol edilir. Zihninizi durağanlaştırıp gevşediğinizde, bilincinizin düşünceleri&#160;bilinçaltı niza yerleşir. Bu süreç, gözenekli bir zarla ayrılan&#160;akışkanların birbirine karıştığı ozmosa benzer. Bu tohumlar&#160;ya da düşünceler bilinçaltı bölgeye yerleşirler, büyürler ve siz&#160;dengeli, sakin olursunuz.</p><h3>NORMAL VE ANORMAL KORKU</h3>
<p>Yeni doğan bir bebeğin yalnızca iki temel korkusu vardır; düşmekten ve aniden duyduğu yüksek seslerden korkar. Bunlar son derece normaldir. Size doğa tarafından kendinizi korumanız için&#160;verilen bir tür alarm sistemi gibidirler.</p>
<p>Normal korku iyidir. Bir otomobilin yoldan aşağı size doğru geldiğini duyar ve kenara çekilirsiniz. Eyleminiz, ezilmeye yönelik anlık korkunuzun üstesinden gelir.</p>
<p>Bütün diğer korkular anormaldir. Bunlar belirli deneyimlerden kaynaklanır ya da anne babanızdan, akrabalarınızdan, öğretmenlerinizden ve sizi çocukluğunuzda etkileyen kişilerden&#160;size geçer.</p>
<p>Anormal korku</p>
<p>Anormal korku, insanlar hayal güçlerinin şaha kalkmasına izin verdiklerinde ortaya çıkar. Uçakla dünya turuna davet edilen bir&#160;kadın tanıyordum. Gazetelerdeki uçak felaketleriyle ilgili bütün&#160;haberleri kesmeye başlamıştı. Hatta Dünyanın En Büyük Uçak&#160;Kazaları belgeselinin bir kopyasını bile edinmişti. Okyanusa düşüp boğulacağını hayal ediyordu. Bu, anormal korkudur. Bunda&#160;ısrar etmiş olsaydı, büyük olasılıkla en çok korktuğu şeyi üzerine çekecekti.</p>
<p>Anormal korku yaşayan insanlara başka bir örnek, New York’ta yaşayan ve çok başarılı ve zengin olan bir iş adamıydı.&#160;Zihninde yarattığı senaryoda, şirketi iflasa sürükleniyordu ve&#160;o da her şeyini kaybediyordu. Bu başarısızlık filmini izledikçe, daha derin bir depresyona girdi. Bu gereksiz hayal gücünü&#160;durdurmayı reddetti. Karısına sürekli, “Bu uzun sürmeyecek”,&#160;“Çöküşümüz yakın”, “Durum ümitsiz, meteliksiz kalacağız” diyordu.</p>
<p>Karısı bana onun sonunda gerçekten de iflas ettiğini söyledi. Hayalinde canlandırdığı ve korktuğu her şey gerçek olmuştu. Aslında korktuğu şeyler yoktu ama o sürekli maddi çöküşe yönelik korkusuyla, inancıyla ve beklentisiyle bunu hayata geçirmişti. Tam anlamıyla, korktuğu başına gelmişti.</p>
<p>Bu dünya çocuklarının başına kötü bir şey geleceğinden ya da büyük bir felaket yaşayacağına inanan insanlarla dolu. Ender&#160;rastlanan bir hastalıkla ilgili haber okuduklarında, buna yakalanacaklarından korkmaya başlıyorlar. Bazıları zihninde bu hastalığa çoktan yakalandığını canlandırıyor. Bütün bunlar anormal&#160;korkudur.</p><h3>ANORMAL KORKUYA CEVAP</h3>
<p>Eğer anormal bir korku yaşadığınızı fark ederseniz, zihinsel olarak bunun tam tersi duruma geçmek için çaba sarf etmelisiniz. Eğer uç noktada korku yaşamaya devam ederseniz, hem bir durgunluk yaşarsınız hem de fiziksel ve zihinsel çöküntüye uğrarsınız. Korku ortaya çıktığında, bilinçaltının temel yasalarından&#160;biri hemen korkulan şeyin tam tersinin olmasına yönelik bir arzu&#160;doğurur.</p>
<p>Hemen dikkatinizi istenen şey üzerinde yoğunlaştırın. Bu arzuyu benimseyin ve kafanızı bununla meşgul edin. Öznenin&#160;her zaman nesneyi alt ettiğini bilin. Bu tutum size güven ve moral verecektir. Bilinçaltınızm sınırsız gücü sizin yararınıza işlemektedir. Başarısız olacak. Bu nedenle huzur ve güven sizin&#160;olacaktır.</p><h3>KORKULARINIZI İNCELEYİN</h3>
<p>Çok uluslu bir şirketin satış müdürü, satış temsilcisi olarak çalışmaya başladığı ilk günlerde, bir müşteriyle görüşmeden önce cesaretini toplamak için binanın etrafında beş altı tur atmak zorunda kaldığını söylemişti.</p>
<p>Şefi deneyimli ve anlayışlı bir adamdı. Bir gün ona, “Kapının arkasında saklanan canavardan korkma.” demişti. “Canavar filan yok. Sen yanlış bir inancın kurbanısın.”</p>
<p>Şef, ne zaman içinde korku kıpırtıları hissetse bunun üzerine gittiğini anlatmıştı. Korktuğu şeyin yüzüne, gözlerinin içine bakıyordu. Bunu yaptığında, korkusunun geçtiğini, yok olup gittiğini görüyordu.</p>
<p>Ormana IndI</p>
<p>ABD ordusunun eski pilotlarından biri olan John N. Bana İkinci Dünya Savaşı sırasında içinde bulunduğu uçağın bir uçaksavara&#160;çarpıp hasar gördüğünü anlatmıştı. Yeni Gine’nin ormanlık tepelerine inmek zorunda kalmıştı. Elbette çok korkmuştu. Ama&#160;korkunun iki çeşidi olduğunu biliyordu; normal ve anormal. Onu&#160;da kontrolü altına almaya çalışan anormal korku, paniğin yakın&#160;bir akrabasıydı.</p>
<p>Bu korku ile ilgili olarak hemen bir şey yapmaya karar verdi. Kendi kendine konuşmaya başladı: “John, korkuna teslim olamazsın. Bu korku güvende olma ve çıkış yolu bulma arzusu.”</p>
<p>Küçük bir düzlüğün ortasında durdu ve soluk alıp verişlerini düzene sokmaya çalıştı. Paniğin ilk belirtilerini bastırdı. Biraz gevşediğini hissedince, “Gezegenleri yörüngelerinde tutan Sınırsız Zeka şimdi bu ormandan çıkıp güvenliğe kavuşmam&#160;için bana öncülük ediyor ve yol gösteriyor.” dedi. On dakika süreyle bunu yüksek sesle tekrarladı.</p>
<p>“Birden.” dedi John bana, “içimde bir şeylerin kıpırdadığını hissetmeye başladım. Bu bir güven ve inanç haliydi. Bir şeyler&#160;beni düzlüğün bir tarafına doğru çekti. Orada bir yol izi buldum&#160;ve yürümeye başladım. İki gün sonra, mucizevi bir şekilde, son&#160;derece dost canlısı insanların yaşadığı küçük bir köye ulaştım.&#160;Benim karnımı doyurdular, sonra beni ormanın ucuna götürdüler. Bir kurtarma uçağı gelip beni oradan aldı”</p>
<p>John’un değişen zihinsel tutumu onu kurtarmıştı. İçindeki öznel bilgeliğe ve güce olan inanç ve güven, sorunun çözümünü&#160;bulmasını sağlamıştı.</p>
<p>“Eğer kaderime lanet okumaya ve korkularıma teslim olmaya başlasaydım, canavar korku beni alt ederdi. Belki de korkudan ya da açlıktan ölürdüm.”</p><h3>KENDİNİ İŞTEN ÇIKARDI</h3>
<p>Rafael S. büyük bir şirkette yöneticiydi. Bana üç yıl boyunca işini kaybetmekten korktuğunu itiraf etti. Zihninde hep başarısızlığı canlandırıyordu. Altında çalışanların yükselip onun üstü haline gelmesini bekliyordu. Korktuğu şey yoktu; sadece ürkütücü ve gerginlik yaratan bir düşünce olarak zihninde barınıyordu.&#160;Canlı hayal gücü onun işini kaybetmesini dramatize ettikçe etti.&#160;Sonunda iyice gergin ve verimsiz oldu. Nihayet istifası istendi.</p>
<p>Gerçekte, Rafael kendi kendini işten çıkarmıştı. Zihninde sürekli olumsuz şeyler canlandırması, bilinçaltına gönderdiği&#160;korku telkinleri, bilinçaltının buna göre karşılık ve tepki vermesine neden olmuştu. Bu onun hatalar yapmasına ve aptalca&#160;kararlar vermesine yol açmıştı. Bunlar onun başarısızlığını yaratmıştı. Eğer zihninde bunun tam tersi duruma geçebilseydi,&#160;belki de hiç kovulmayacaktı.</p><h3>ONA KOMPLO KURDULAR</h3>
<p>Bir dünya turnesi sırasında, ziyaret ettiğim ülkelerden birinde önemli bir devlet görevlisiyle iki saatlik bir sohbetim oldu. Bu&#160;adamın derin bir iç huzura ve sükunete sahip olduğunu fark ettim. Muhalif partiyi destekleyen gazetelerin sürekli sataşma ve&#160;karalamalarına maruz kalsa da, bunun onu rahatsız etmesine&#160;asla vermediğini söyledi. Yöntemi şuydu: Her sabah on beş dakika boyunca hareketsiz oturuyor ve kendisinin merkezinde derin,&#160;durgun bir huzur okyanusu olduğunu düşünüyordu. Bu şekilde&#160;meditasyon yaparak, bütün zorlukların ve korkuların üstesinden&#160;gelen büyük gücü ortaya çıkarıyordu.</p>
<p>Birkaç ay önce bir gece yarısı, paniğe kapılmış bir iş arkadaşı onu aramıştı. Bu arkadaşına göre, bir grup insan ona karşı komplo kuruyordu. Ülkenin silahlı kuvvetlerinin karşı tarafı destekleyen unsurlarıyla, onu zorla devireceklerdi.</p>
<p>Devlet görevlisi, bunun karşılığında arkadaşına şöyle demişti: “Ben huzur içinde uyuyacağım. Bunu yarın sabah onda tartışırız.”</p>
<p>Bunu bana şöyle açıkladı: “Ben düşünceyi duygusallaştırmadığını ve zihinsel olarak kabul etmediğim sürece, hiçbir olumsuz düşüncenin kendini gerçekleştiremeyeceğini biliyorum.&#160;Onların korku telkinini benimsemeyi reddediyorum. Bu nedenle&#160;ben izin vermediğim sürece hiçbir şey bana zarar veremez.”</p>
<p>Ne kadar sakin, ne kadar soğukkanlı olduğunu görüyor musunuz! Sinirleri bozulmamış, saçlarını yolmaya, ellerini ovuşturmaya başlamamıştı. Kendi merkezinde durgun suyu, iç huzuru ve sakinliği bulabiliyordu.</p><h3>KENDİNİZİ BÜTÜN KORKULARDAN ARINDIRIN</h3>
<p>Bilinçaltımzın mucizelerini öğrenin. Onun nasıl çalıştığını ve fonksiyonlarını nasıl gerçekleştirdiğini anlayın. Size bu bölümde anlatılan teknikleri uygulayın. Bunları şimdi, bugün uygulamaya geçirin. Bilinçaltınız size karşılık verir, siz de bütün korkularınızdan kurtulursunuz.</p><h3>^ HATIRLANMAYA DEĞER FİKİRLER ^ =&gt; Yapmaktan korktuğunuz şeyi yaparsanız korku ölür. Eğer kendinize güven&#160;ve inançla. &quot;Bu korkuya hükmedeceğim&quot; derseniz, bunu yaparsınız.</h3>
<p>=&gt; Korku, zihninizdeki olumsuz düşüncedir. Bunun yerine yapıcı bir düşünce koyun. Korku milyonları öldürdü. Güven, korkudan çok daha büyüktür. Hiçbir şey iyiye olan inançtan daha büyük değildir.</p>
<p>Korku insanın en büyük düşmanıdır. Başarısızlığın, hastalığın ve kötü insan ilişkilerinin arkasında korku vardır. Sevgi, korkuyu alt eder. Sehvi,&#160;hayattaki iyi şeylere yönelik duygusal bağlılıktır. Dürüstlüğe, samimiyete, adalete, iyi niyete ve başarıya aşık olun. En iyiye yönelik keyifli bir&#160;beklentiyle yaşayın; en iyi kaçınılmaz olarak sizin olacaktır.</p>
<p>Korku telkinlerini bunların zıddıyla alt edin. “Çok güzel şarkı söylüyorum. Dengeliyim, sakinim ve soğukkanlıyım.&quot; Bunun şahane sonuçlan olacaktır.</p>
<p>Sınavlarda yaşanan geçici amnezinin arkasında korku vardır. Sık sık şunu söyleyerek bunun üstesinden gelebilirsiniz; &quot;Bilmem gereken her şey&#160;için mükemmel bir hafızam var.&quot; Sınavdaki başarınız için sizi tebrik eden&#160;bir arkadaşınızı hayal edin. Israr ederseniz kazanırsınız.</p>
<p>Eğer suyu geçmekten korkuyorsanız, yüzün. Hayalinizde özgürce, keyifle yüzün. Kendinizi zihinsel olarak suya yansıtın. Suyun serinliğini ve yüzmenin heyecanını hissedin. Bunu canlı hale getirin. Öznel olarak&#160;bunu yaptığınızda, kendinizi suya girmek ve onu istila etmek zorunda&#160;hissedersiniz. Bu, zihnin yasasıdır.</p>
<p>Eğer kapalı yerlerden, örneğin asansörlerden korkuyorsanız, zihninizde asansöre binin ve onun bölümlerini ve fonksiyonlarını övün. Korkunuzun ne kadar çabuk kaybolduğunu görüp çok şaşıracaksınız.</p>
<p>Siz sadece iki korkuyla doğdunuz: düşme korkusu ve gürültü korkusu. Diğer korkulannızın tümü sonradan edinildi. Bunlardan kurtulun.&#160;Normal korku iyidir. Anormal korku kötüdür ve yıkıcıdır. Sürekli korku&#160;düşüncelerine kapılmak anormal korkuya, takıntılara ve komplekslere neden olur. Bir şeyden ısrarlar korkmak panik ve dehşete yol açabilir.&#160;Bilinçaltınızın koşulları değiştirebileceğini ve yüreğinizin arzularını hayata geçirebileceğini bilirseniz, anormal korkunun üstesinden gelebilirsiniz. İlginizi ve dikkatinizi korkunuzun zıddı olan arzunuz üzerinde&#160;yoğunlaştırın. Bu, korkuyu yok eden sevgidir.</p>
<p>Eğer başarısızlıktan korkuyorsanız, dikkatinizi başarı üzerinde yoğun-laştınn. Hastalıktan korkuyorsanız, sağlık üzerinde durun. Kazadan korkuyorsanız, ilahi yol göstericiliği düşünün. Ölümden korkuyorsanız,&#160;ölümsüz hayatı düşünün.</p>
<p>=* Büyük yerine koyma yasası, korkunun karşılığıdır. Korktuğunuz şeyin çözümü arzunuzdadır. Hastaysanız, sağlığı arzulayın. Korku hapishanesindeyseniz, özgürlüğü arzulayın, iyiyi bekleyin. Zihinsel olarak iyi&#160;üzerinde yoğunlaşın ve bilinçaltınızın size her zaman karşılık vereceğini&#160;bilin. O asla başarısız olmaz.</p>
<p>=&gt; Korktuğunuz şey, sizin zihninizdeki düşüncelerin dışında yok. Düşünceler yaratıcıdır. Bu nedenle korktuğunuz başınıza gelebilir. İyi şeyler düşünürseniz, iyi şeyler olur.</p>
<p>=&gt; Korkulannıza bakın, bunları mantığın ışığına tutun. Korkularınıza gülmeyi öğrenin. Bu en iyi ilaçtır. Sizi kendi düşüncenizden başka hiçbir şey rahatsız edemez. Telkinlerin, ifadelerin, başka insanlann tehditlerinin hiçbir gücü yoktur. Güç sizin içinizdedir ve düşünceleriniz iyi şeyler&#160;üzerinde yoğunlaştığında, iyinin gücü düşüncelerinizle birlikte olur.</p>
<p>==&gt; Tek bir yaratıcı güç vardır ve bu uyum olarak hareket eder. Bunun içinde tartışma bölümleri yoktur. Kaynağı sevgidir. Bu nedenle içinizdeki güç,&#160;iyiye dair düşüncelerinizle birliktedir.</p>
<p>Büyük yerine koyma yasası, korkunun karşılığıdır. Korktuğunuz şeyin çözümü arzunuzdadır. Hastaysanız, sağlığı arzulayın. Korku hapishanesindeyseniz. özgürlüğü arzulayın. İyiyi bekleyin. Zihinsel olarak iyi üzerinde yoğunlaşın ve bilinçaltınızın size her zaman karşılık vereceğini bilin. 0&#160;asla başarısız olmaz.</p><h2>Bölüm</h2><h2>SONSUZA DEK RUHEN GENÇ KALMANIN YOLLARI</h2>
<p>Bilinçaltınız asla yaşlanmaz.</p>
<p>O, zamansız, yaşsız ve sonsuzdur.</p>
<p>Yorgunluğun ve yaşlanmanın hiçbir spirituel nitelik ya da güç üzerinde etkisi yoktur. Sabır, kibarlık, dürüstlük, alçakgönüllülük, iyi niyet, huzur, uyum ve kardeşçe sevgi asla yaşlanmayan&#160;özellik ve niteliklerdir. Hayatın bu evresinde bu niteliklere sahip&#160;olmaya devam ederseniz, her zaman ruhen genç kalırsınız.</p>
<p>Yıpranma ve bozulmalardan tek başına yıllar sorumlu değildir. Zihinlerimiz ve bedenlerimiz üzerinde zararlı bir yaşlandırı-cı etkisi olan şey zamanın kendisi değil, zamandan korkmaktır. Zamanın etkilerine yönelik nörotik bir korku erken yaşlanmanın&#160;nedeni olabilir.</p>
<p>Yıllar içinde, üretken faaliyetlerini ömürlerinin çok ileri yıllarına kadar sürdürebilen ünlü kişilerin biyografileri üzerinde çalışma fırsatım oldu. Hatta bazıları ilk büyük başarısını ileri bir&#160;yaşta elde etmişti. Aynı zamanda şöhreti olmayan, kendi küçük&#160;dünyasında, yaşın tek başına zihnin ve bedenin yaratıcı güçlerini yok edemeyeceğini kanıtlayan sayısız bireyle tanışma şansına&#160;da eriştim. Bunlar dayanıklı ölümlülerdi.</p><h3>DÜŞÜNCE HAYATINDA YAŞLANDI</h3>
<p>Birkaç yıl önce Londra’daki eski bir arkadaşıma uğradım. Yakın bir zamanda seksen yaşına girmişti. Birçok kişi için bu sevinç&#160;kaynağıdır, ama ne yazık ki o böyle düşünmüyordu. Onu görünce neye uğradığımı şaşırdım. Hem zayıf görünüyor hem de kendini zayıf hissediyordu; hatta hasta gibiydi. Ancak doktor onun&#160;hiçbir tıbbi sorununun olmadığım söylüyordu.</p>
<p>“Doktorlar geri zekalı.” diyordu. “Ben hastalığımın ne olduğunu biliyorum. Hayatın kendisi!”</p>
<p>Ona ne demek istediğini sordum.</p>
<p>“Hiç kimse beni istemiyor, kimsenin bana ihtiyacı yok.” diye bağırdı. “Neden olsun ki? Kimsenin işine yaramıyorum.&#160;Doğuyoruz, büyüyoruz. Yaşlanıyoruz ve ölüyoruz. Hikayenin&#160;sonu bu.”</p>
<p>Bir bakıma, hastalık konusundaki görüşünde haklı olduğunu biliyordum. Hastaydı, ama hayat yüzünden değil, kendisinin hayata bakışı yüzünden... Gereksizlik ve değersizlik duygusu&#160;onu hasta ediyordu. Sadece yaşlanmayı bekliyordu, ondan sonra&#160;hiçbir beklentisi yoktu. Düşünce hayatında yaşlanmıştı ve bilinçaltı beklediği ve korktuğu her şeyi gerçek kılıyordu.</p><h3>YAŞ, BİLGELİĞİN ŞAFAĞIDIR</h3>
<p>Ne yazık ki birçok kişi bu mutsuz adamla aynı zihinsel tutuma sahiptir. “Yaşlanma” adını verdikleri şeyden, sondan ve soylarının tükenmesinden korkarlar. Bu, onların hayattan korktukları&#160;anlamına gelir. Ancak hayat sonsuzdur. Yaş, yılların uçup gitmesi değil, bilgeliğin şafağıdır.</p>
<p>Bilgelik, bilinçaltındaki büyük manevi güçlerin farkında olmak ve mutlu, dolu dolu bir yaşam sürmek için bu güçleri nasıl kullanacağını bilmektir. Altmış beş, yetmiş beş ya da seksen beş&#160;yaşın siz ve herkes için benzer bir son olduğu düşüncesini aklınızdan çıkarın. Bu eskisinden çok daha parlak, üretken, faal,&#160;başarılı bir yaşamın başlangıcı da olabilir. Buna inanır ve bunu&#160;beklerseniz, bilinçaltınız gerçek olmasını sağlayacaktır.</p><h3>DEĞİŞİMİ HOŞ KARŞILAYIN</h3>
<p>Yaşlanmak trajik bir olay değildir. Yaşlanma süreci adını verdiğimiz şey değişimdir. Bunu keyifle ve memnuniyetle karşılamamız gerekir. İnsan hayatının her aşaması, sonu olmayan yolda bir adımdır. Bedensen güçlerimizin sınırlarını aşan muhteşem&#160;güçlerimiz vardır. Biz, fiziksel duyularımızın sınırlarını aşan&#160;muhteşem duyulara sahibiz.</p><h3>HAYAT...</h3>
<p>Bir kadın, elektrik büyücüsü Thomas Edison’a sormuştu: “Bay Edison, elektrik nedir?”</p>
<p>“Bayan, elektrik... Kullanın ve görün.”</p>
<p>Elektrik, tam olarak anlayamadığımız görünmez güce verdiğiniz isimdir. Yine de elektriğin prensipleri ve kullanımı hakkında öğrenebildiğimiz her şeyi öğrenmeye çalışırız. Onu sayısız şekillerde kullanırız.</p>
<p>Bilim adamları bir elektronu gözleriyle göremezler; ancak bunu bilimsel bir gerçek olarak kabul ederler, çünkü diğer deneysel bulgularla denk düşen tek geçerli sonuç budur. Hayatı&#160;göremeyiz. Ancak canlı olduğumuzu biliriz. Hayat vardır ve&#160;hepimizi onun güzelliğini ve ihtişamını ifade etmek için buradayız.</p><h3>ZİHİN VE RUH YAŞLANMAZ</h3>
<p>Hayatın doğum, ergenlik, gençlik, olgunluk ve yaşlanmadan ibaret olduğunu düşünen ve buna inanan bir insan acınacak haldedir. Böyle bir insanın hiçbir dayanağı, umudu ya da vizyonu&#160;yoktur. Bu insan için hayatın anlamı yoktur.</p>
<p>Bu tür inanç, nevroza ve her türlü zihinsel anomaliye neden olan hayal kırıklığı, durgunluk, kinizm ve umutsuzluk duygusunu beraberinde getirir. Eskisi gibi hızlı tenis oynayamıyor ya da&#160;çocuklarınız gibi hızlı yüzemiyorsamz, ne olmuş yani? Vücudunuz yavaşlamışsa, ağır adımlarla yürüyorsanız ne olmuş? Unutmayın, hayat her zaman kendini yeniler. İnsanların ölüm dediği&#160;şey, bir başka yaşam boyutunda bir başka şehre yolculuktur.</p>
<p>Seminerlerime katılanlara yaşlanmayı zarafetle karşılamalarını söylüyorum. Yaşlanmanın kendine göre bir ihtişamı, güzelliği ve bilgeliği vardır. Huzur, sevgi, keyif, güzellik, mutluluk, bilgelik, iyi niyet ve anlayış asla ihtiyarlamayan ve ölmeyen niteliklerdir.</p>
<p>Şair ve düşünür Ralph Waldo Emerson şöyle demiştir: “İnsanın yıllarını, sayacak başka bir şeyi kalmayana kadar saymıyoruz.”</p>
<p>Karakteriniz, zihninizin niteliği, inancınız ihtiyarlamaya-caktır.</p><h3>HİSSETTİĞİNİZ YAŞTASINIZDIR</h3>
<p>Birkaç yılda bir Londra Caxton Hall’da halka açık seminerler veriyorum. Bu seminerlerden birinin ardından bir cerrah yanıma&#160;gelip şöyle dedi:</p>
<p>“Ben seksen dört yaşındayım. Her sabah ameliyat yapıyorum, öğleden sonraları hastalarımı ziyaret ediyorum. Akşamları da tıp dergileri ve diğer bilimsel dergiler için yazılar yazıyorum.”</p>
<p>Bu cerrah kendisinin inandığı kadar işe yaradığı ve düşüncelerindeki kadar genç olduğu şeklinde bir zihinsel tutum geliştirmişti. “Biraz önce söyledikleriniz doğru.” dedi. “Bir insan kendini ne kadar güçlü ve değerli hissederse, o kadar değerli ve&#160;güçlüdür.”</p>
<p>Bu adam, geçen yıllara teslim olmamıştı. Ölümsüz olduğunu biliyordu. Son yorumu şu oldu: “Eğer yarın bu dünyadan göçersem, bir sonraki boyutta insanlara yardım ediyor ve onları&#160;iyileştiriyor olacağım. Bu kez cerrah neşteriyle değil, zihinsel ve&#160;ruhsal operasyonla yapacağım bunu.”</p><h3>KIR SAÇLAR ZENGİNLİĞİMİZDİR</h3>
<p>“Bunun için çok yaşlıyım” diyerek hiçbir fırsattan vazgeçmeyin sakın. Bu durgunluğu ve zihinsel ölümü getirir. Eğer işinizin bittiğine inanırsanız, bilinçaltınız bu inancı kabul eder ve hayata geçirir. Bazı insanlar otuz yaşındayken yaşlıdır, bazıları&#160;ise sekseninde genç kalır. Zihniniz dokumacı, mimar, tasarımcı ve heykeltıraştır. Oyun yazarı George Bernard Shaw doksan&#160;yaşındayken bile faaldi ve zihninin sanatsal niteliğini faaliyetini&#160;durdurmamıştı.</p>
<p>Bazı işverenlerin onların kırk yaşın üzerinde olduğunu duyunca kapıyı yüzlerine kapattıklarını söyleyen insanlarla karşılaşıyorum. İşverenlerin bu tutumu son derece soğuk, duyarsız, merhametten ve anlayıştan uzak.</p>
<p>Dikkate alınmanız için otuz beş yaşın altında olmanız gerektiğini kim söyledi size? Bunun arkasındaki düşünce son derece sığ ve sahte. İşveren bir an durup düşünse, karşısındaki kişinin yaşını ya da kır saçlarını satmaya çalışmadığını anlar. Üstelik bu&#160;kişi hayatında yıllar boyunca biriktirdiği yetenekleri, deneyimleri ve bilgeliği paylaşma konusunda gönüllü olmaktadır.</p><h3>YAŞ BİR DEĞERDİR</h3>
<p>Yaşınız bir şirket için ayırt edici bir değer olmalıdır; çünkü siz yıllarca Altın Kural, sevgi yasası ve iyi niyet prensiplerini uy-gulamışsınızdır. Kır saçlarınız, bilgeliğinizi, becerilerinizi ve&#160;anlayışınızı ifade etmelidir. Duygusal ve manevi olgunluğunuz&#160;her şirket için büyük bir nimet olmalıdır.</p>
<p>İnsanlar altmış beş yaşında ya da herhangi bir kronolojik yaşta ikinci plana atılmamalıdır. Bu, insanın kişisel sorunları&#160;çözme, gelecek için planlar yapma, kararlar verme ve deneyimlerin sonucu olan yaratıcı fikirlere dayanarak başka insanları&#160;yönlendirme konusunda en verimli olduğu dönemdir.</p><h3>YAŞINIZI YAŞAYIN</h3>
<p>Hollywood’dan bir senaryo yazarı, “Benim işim bitti artık!” demişti. “Yıllarca birinci sınıf işler yaptım. Bütün dünyada festivallerde ödüller aldım.”</p>
<p>Şaşırarak sordum. “Sonra ne oldu?”</p>
<p>Ellerini kaldırdı. “Son yaptığım görüşmede, otuz yaşındaki stüdyo yöneticisi bana bugünün izleyicisine hitap edemeyeceğimi söyledi. Onunla tartışmaya kalkınca bana yaşları on iki ila&#160;on sekiz arasında değişen oğlanların zihinlerine ve zevklerine&#160;hitap etmeyen senaryolarla ilgilenmediğini anlattı. Ben de çıkıp&#160;gittim.”</p>
<p>Bu ilişkiler için trajik bir durum. Bir sürü insan böyle bir diyete tabi tutulursa duygusal ve ruhsal açıdan nasıl olgunlaşabilir? Kişisel gelişimleri için içlerinde var olan potansiyeli görmez&#160;hale getiriliyorlar. Gençlik deneyimsizlik, sezgi yetersizliği ve&#160;aceleci yargılar anlamına geldiği halde, onlardan gençliği yüceltmeleri isteniyor.</p><h3>ONLARIN EN İYİSİYLE AŞIK ATARIM</h3>
<p>Altmışlarında ya da daha yaşlı olan ve genç kalmak için adeta delicesine kampa giren pek çok insan tanıyorum. İlaçlar alıyorlar, diyetler yapıyorlar, paralarını gece geç saatlerde televizyonlarda&#160;marifetleri öve öve bitirilemeyen egzersiz aletlerine yatırıyorlar.&#160;Daha fazla imkanı olanlar spalara gidiyor, liposuction’a ve estetik ameliyatlara başvuruyor. Adeta, “Ben onların en iyisiyle aşık&#160;atarım!”</p>
<p>Bu insanlar şu gerçeği unutmamalılar:</p>
<p>İnsan ne düşünürse odur.</p>
<p>Diyetler, multivitaminler ve spor bu insanların genç kalmalarını sağlamaz. Düşünce süreçlerine bağlı olarak yaşlandıklarını ya da genç kaldıklarını anlamaları gerekir. Bilinçaltınızı düşünceleriniz koşullandırır. Eğer sürekli güzel, soylu ve iyi olan şeyler üzerinde düşünürseniz, kronolojik yaşınızdan bağımsız&#160;olarak ruhsal açıdan genç kalabilirsiniz.</p>
<p>Yaşlanma korkusu</p>
<p>Korkulan başa gelir. Birçok insan yaşlanmaktan korkar. Yıllar ilerledikçe zihinsel ve fiziksel bozulma yaşadıklarından, gelecekten emin değillerdir. Düşünüp hissettikleri gerçek olur.</p>
<p>Hayata ilginizi kaybettiğinizde, hayal kurmaktan, yeni gerçeklere karşı açlık duymaktan, keşfedecek yeni dünyalar aramaktan vazgeçtiğinizde yaşlanırsınız. Zihniniz yeni fikirlere ve ilgi alanlarına açık olduğunda, perdeyi açıp içeri güneşin, hayatın ve evrenin yeni gerçeklerine dair ilhamın girmesine izin&#160;verdiğinizde, genç ve canlı olursunuz.</p><h3>VERECEK ÇOK ŞEYİNİZ VAR</h3>
<p>İster altmış beş yaşında olun ister doksan beş, verecek çok şeyiniz olduğunu bilmelisiniz. Genç nesle yardımcı olabilir, öğüt verebilir, yol gösterebilirsiniz. Bilgelinizden, deneyimlerinizden&#160;ve bilgilerinizden yararlanmalarını sağlayabilirsiniz. Her zaman&#160;ileriye bakabilirsiniz, çünkü her zaman sınırsız çizgiye bakıyor-sunuzdur. Hayatın güzelliklerini ve mucizelerini keşfetmekten&#160;asla vazgeçmeyeceğinizi fark edebilirsiniz. Hayatın her anında&#160;yeni bir şey öğrenmeye çalışırsanız, zihninizin genç kaldığını&#160;fark edersiniz.</p><h3>YÜZ ON YAŞ</h3>
<p>Birkaç yıl önce, Hindistan, Bombay’da seminer verirken, arkadaşlarının yüz on yaşında olduğunu söylediği bir adamla tanıştım. Gördüğüm en güzel yüze sahipti. İçinin ışığı yüzünü aydınlatıyordu sanki. Gözlerinde az rastlanır bir güzellik vardı. Onun şikayet etmeksizin yaşlandığını ve zihninin ışığını söndürmediğini görebiliyordum.</p><h3>EMEKLİLİK - YENİ BİR GİRİŞİM</h3>
<p>Zihninizin asla emekli olmadığından emin olun. Zihniniz paraşüt gibi olmalıdır; açılmadığı sürece bir yararı yoktur. Yen fikirlere karşı açık olun. Altmış beş ve yetmiş yaşında olan insanlar gördüm. Çok geçmeden rahatsızlanıyor ve birkaç sonra da ölüyorlardı. Hayatlarının sonuna geldiklerini hissediyorlardı; öyle&#160;düşündükleri için de öyle oluyordu.</p>
<p>Emeklilik yeni bir girişim, yeni bir zorluk, yeni bir yol ya da uzun bir rüyanın gerçekleşmesinin başlangıcı olabilir. Birinin,&#160;“Emekli olunca ne yapacağım ben?” dediğini duymak üzücüdür.&#160;Bu kişi aslında, “Ben zihinsel ve fiziksek olarak ölüyüm. Zihnim fikir iflası yaşıyor.” demektedir.</p>
<p>Bu yanlış bir resimdir. Gerçekte, altmış yaşında ürettiklerinizden daha fazlasını doksan yaşında üretebilirsiniz, çünkü her geçen gün, yeni fikirleriniz ve ilgi alanlarınız sayesinde bilgelik&#160;ve hayat ile evrene dair görüş ve anlayışınız açısından gelişmek-tesinizdir.</p>
<p>&quot;Yaşlandım&quot;yerine &quot;İlahi hayatta bilge biriyim&quot;deyin.</p>
<p>Şirketin, gazetelerin ya da istatistiklerin size yaşlanma, geçen yıllar, yıpranma, bunaklık ve işe yaramazlık ile ilgili tablolar&#160;sunmasına izin vermeyin. Bunu reddedin, çünkü yalandır.</p>
<p>Böyle bir propaganda ile hipnotize olmayı kabul etmeyin.</p>
<p>Ölümü değil, hayatı benimseyin. Kendinizi mutlu, keyifli, başarılı, sakin ve güçlü olarak görün.</p>
<p>Sabır, kibarlık, sevgi, iyi niyet, keyif, mutluluk, bilgelik ve anlayış asla yaşlanmaya niteliklerdir. Bunları işleyip geliştirir,&#160;ifade ederseniz, zihinsel ve bedensel olarak genç kalırsınız.</p><h3>DAHA İYİ BİR İŞE GEÇTİ</h3>
<p>Frank W. bana yakın bir yerde oturan bir yönetici. Birkaç ay önce işten çıkarıldı. Şirketi ona yeni bir yapılanmaya girdikleri için&#160;buna karar verdiklerini söyledi; ama Frank bu kararın arkasında&#160;kendisinin altmış beş yaşında olmasının yattığına inanıyordu.</p>
<p>“Ayrımcılık kurbanı olduğun için üzülüyor musun?” diye sordum. “Dava açacak mısın?”</p>
<p>Hüzünle gülümsedi. “Açabilirdim elbette. Sanırım kazanırdım da. Ama neden enerjimi ve zamanımı böyle harcayayım? Ben işimi kaybetmedim, şirket benim hizmetlerimi kaybetti.”&#160;Durup ekledi. “Böyle bakınca, anaokulundan birinci sınıfa&#160;geçtiğimi görüyorum.”</p>
<p>“Ne demek istiyorsun?”</p>
<p>“Örneğin.” diye karşılık verdi, “liseden mezun olduğumda üniversiteye başlayarak bir üst basamağa çıktım. Eğitimimde ve&#160;genel anlamda hayatta ileriye doğru bir adım attım. Kariyerim&#160;başka bir adımdı; hatta birkaç adım sayılabilirdi. Şimdi her zaman istediğim şeyleri yapabilecek özgürlüğe sahibim. Başka bir&#160;deyişle, serbest kalmak hayatımda yukarı doğru yeni bir basamak oldu.”</p>
<p>Frank bilgece bir sonuca varmış ve artık para kazanmak üzerinde yoğunlaşmak zorunda olmadığını anlamıştı. Bundan&#160;sonra hayatını yaşamak üzerinde yoğunlaşacaktı. Yıllardır amatör fotoğrafçılığa merak salmıştı. Yakınlardaki bir enstitüde fotoğraf tekniği dersleri almaya karar verdi. Sonra dünya turuna&#160;çıktı. Gittiği her yere makara makara film götürüyordu. Şimdi&#160;çeşitli gruplara, derneklere, kulüplere seminerler veriyor ve sürekli talep görüyor.</p>
<p>Kendiniz dışındaki değerli bir şeyle ilgilenmenin sayısız yolu var. Yeni yaratıcı fikirler, manevi ilerleme konusunda hevesli olun ve öğrenip gelişmeye devam edin. Böylece yüreğiniz&#160;genç kalır; çünkü yeni fikirlere açlık duyarsınız ve bedeniniz&#160;her zaman düşüncelerinizi yansıtır.</p><h3>ESİR DEĞİL ÜRETİCİ OLMALISINIZ</h3>
<p>Çalışanlar arasında yaşa bağlı ayrımcılık yapılmasını önleyen yasalar doğru yönde bir adım; ancak yasalar tek başına insanların düşünce biçimlerini değiştiremez. Altmış beş yaşında bir&#160;insan zihinsel, fiziksel ve psikolojik olarak otuz yaşındaki pek&#160;çok kişiden genç olabilir. Biz, çalışmalarımızın meyvelerini toplamak, yaşımızın yüzünden bizi işsizliğe mahkum eden toplumda mahkum değil üretici olmak için buradayız.</p>
<p>Bir insanın vücudu yıllar geçtikçe yavaşlar; ancak bilinci, bilinçaltından aldığı ilham sayesinde daha aktif, tetikte, canlı ve&#160;hızlı hale gelebilir. Zihin gerçekte asla yaşlanmaz.</p><h3>GENÇLİĞİN SIRRI</h3>
<p>Gençlik günlerinizi yeniden yakalamak için, bütün vücudunuzda hareket eden bilinçaltınızın mucizevi, iyileştirici ve yenileyi-ci gücünü hissedin. İlham aldığınızı, desteklendiğinizi, canlandığınızı, yenilendiğinizi ve manevi olarak şarj edildiğinizi bilin ve hissedin. İçiniz tıpkı gençlik günlerinizde olduğu gibi yine&#160;coşku ve keyifle dolabilir; çünkü o keyifli ruh halini zihinsel ve&#160;duygusal olarak her zaman yeniden yakalayabilirsiniz.</p>
<p>Kafanızın üzerinde yanan mum İlahi Zekadır. Bu size bilmeniz gereken her şeyi gösterir. Sizin görünümlerden bağımsız olarak iyi olduğunuzu bilmenizi sağlar. Bilinçaltınızın gösterdiği yolda ilerleyin; çünkü şafağın söktüğünü ve gölgelerin dağıldığını biliyorsunuz.</p><h3>VİZYONUNUZ OLSUN</h3>
<p>“Yaşlandım” yerine “İlahi hayatta bilge biriyim” deyin. Şirketin, gazetelerin ya da istatistiklerin size yaşlanma, geçen yıllar, yıpranma, bunaklık ve işe yaramazlık ile ilgili tablolar sunmasına&#160;izin vermeyin. Bunu reddedin, çünkü yalandır. Böyle bir propaganda ile hipnotize olmayı kabul etmeyin. Ölümü değil, hayatı&#160;benimseyin. Kendinizi mutlu, keyifli, başarılı, sakin ve güçlü&#160;olarak görün.</p><h3>ZİHNİNİZ YAŞLANMAZ</h3>
<p>Tanınmış kalp cerrahı Michael DeBakey 1932 yılında ilk kan pompasını geliştirmişti. Onun pompası bugün bypass ameliyatlarında hâlâ kullanılıyor. Dr. DeBakey doksan yaşındayken, yeni&#160;bir icat konusunda klinik deneyler başlatmak için izin aldı. Ağır&#160;kalp hastalıkları olan kişilerin göğüslerine yerleştirilebilecek&#160;küçük bir pompaydı bu. DeBakey araştırma sırasında aktif bir&#160;cerrahi bir programı da sürdürdü. Bir meslektaşı, “Onun yaptıklarını yapmak için beş altı ömür gerekli.” demişti.</p>
<p>DeBakey doksan yaşında felsefesini şöyle özetliyordu: “Siz mücadele ettiğiniz ve fiziksel ve zihinsel açıdan uygun olduğunuz, hayat sizi uyarır ve güçlendirir.”</p><h3>DOKSAN DOKUZ YAŞINDA ZİHNİ AKTİFTİ</h3>
<p>Babam altmış beş yaşında Fransızca öğrendi ve yetmiş yaşında bu alanda otorite haline geldi. Altmış yaşın üzerindeyken Gaelic üzerinde çalışmaya başladı ve bu konuda yetkin ve ünlü bir öğretmen oldu. Doksan dokuz yaşında vefat edene&#160;kadar, bir yüksekokulda ablama asistanlık yaptı. Zihni doksan dokuz yaşındayken de yirmi yaşında olduğu kadar berraktı. Hatta mantık yürütme gücü yaşlandıkça daha da artmıştı.&#160;Kısacası, insan kendini kaç yaşında hissederse, kaç yaşında olduğunu düşünürse, o yaştadır.</p><h3>KIDEMLİ VATANDAŞLAR</h3>
<p>Romalı vatansever Marcus Porcius Cato seksen yaşında Yunanca öğrendi. Ünlü Alman-Amerikalı kontralto Madam Ernestine Schumann Heink müzikteki başarısının zirvesine büyükanne&#160;olduktan sonra ulaştı.</p>
<p>Yunan düşünür Sokrat seksen yaşındayken müzik aletleri çalmayı öğrendi. Michelangelo en güzel tablolarını seksen yaşında yaptı. C'ios Simonides seksen yaşında şiir ödülü aldı. Johann&#160;von Goethe Faust’u seksen yaşında bitirdi. Leopold von Ranke,&#160;Dünyanın Tarihi'ni seksen yaşında yazmaya başladı ve doksan&#160;iki yaşında tamamladı.</p>
<p>Lord Tennyson Alfred seksen üç yaşında “Crossing The Bar” adında harika bir şiir yazdı. Isaac Newton seksen beş yaşında çok çalışıyordu. John Wesley seksen sekiz yaşında Metodoloji dersleri veriyordu.</p>
<p>Fransa’dan Jeanne Louise Calment bu insanlar kadar ünlü değildi. Gençliğinde bir kez ünlü ressam Vincent van Gogh ile&#160;karşılaşmış ama bu onun hayatında bir fark yaratmamıştı. Ancak yüzüncü doğum gününden sonra insanlar onunla ilgilenmeye başladılar. Ona göre artık her gün bisiklete binemeyeceğini&#160;gösteren bir olaydı!</p>
<p>Calment, yüz onuncu doğum gününde, dünyanın her yerinden kutlamalar ve iyi dilekler aldı. Yüz on sekizinci doğum günü onu dünyanın kayıtlı en yaşlı insanı haline getirdi. Ona bunu&#160;nasıl yaptığını sorduğumda, “Elimden geldiğinde her şeyden&#160;zevk aldım. Açık, ahlaklı bir şekilde hareket ettim ve pişmanlık&#160;duymadım. Ben çok şanslıyım.” dedi. Yüz yirmi iki yaşında gülümsemesi her zamanki gibi mutlu ve bulaşıcıydı.</p>
<p>Kıdemli vatandaşlarımızı yüksek mevkilere oturtalım ve onlara Cennet’in çiçeklerini toplamaları için fırsat verelim.</p>
<p>Eğer emekliyseniz, hayatın yasalarıyla ve bilinçaltının mucizeleriyle ilgilenin. Her zaman yapmak istediğiniz bir şey yapın. Yeni konular üzerinde çalışın ve yeni fikirler keşfedin.</p><h3>YAŞLILIĞIN MEYVELERİ</h3>
<p>Yaşlanmak, hayatın gerçeklerine herkesten daha yüksekte bulunan bir noktadan bakmaktır. Yaşam denilen sonsuz okyanusta bir dizi önemli adımlar atarak sonsuz bir yolculuğa çıkarsınız.</p>
<p>Ruhun meyvesi sevgi, neşe, huzur, sabır, nezaket, iyilik, inanç ve ılımlılıktır; ve buna hiç bir yasa karşı çıkamaz.</p>
<p>Siz sonu olmayan sınırsız bir hayatın çocuğusunuz. Ebediyetin mirasçısısınız. Siz harikasınız!</p><h3>^ HATIRLANMAYA DEĞER FİKİRLER ^</h3>
<p>=s&gt; Sabır, kibarlık, sevgi, iyi niyet, keyif, mutluluk, bilgelik ve anlayış asla yaşlanmaya niteliklerdir. Bunları işleyip geliştirir, ifade ederseniz, zihinsel&#160;ve bedensel olarak genç kalırsınız.</p>
<p>=&gt; Zamanın etkilerine yönelik nörotik korku, erken yaşlanmanın nedeni olabilir.</p>
<p>=&gt; Yaşlanma, yılların geçip gitmesi demek değildir; insanların zihninde bilgelik denen şafağın sökmesi anlamına gelir.</p>
<p>=&gt; Hayatın en üretken dönemi altmış beş ile doksan beş yaşlar arası olabilir.</p>
<p>=&gt; ilerleyen yılları hoş karşılayın. Bu sonu olmayan bir yolda ilerlediğiniz anlamına gelir.</p>
<p>=&gt; Hayat kendini yeniler, ebedidir, yok edilemez ve insanların gerçeğidir. Sonsuza kadar yaşayacaksınız, çünkü sizin hayatınız sonsuzdur.</p>
<p>=&gt; Zihninizi göremezsiniz ama bir zihniniz olduğunu bilirsiniz. Ruhu göremezsiniz ama oyun ruhu, sanatçı ruhu, müzisyen ruhu, konuşmacı ruhu olduğunu ve bunların gerçek olduğunu bilirsiniz. Benzer şekilde,&#160;zihninizde ve kalbinizde hareket eden iyilik, doğruluk ve güzellik ruhu&#160;da gerçektir. Hayatı göremezsiniz ama canlı olduğunuzu bilirsiniz.</p>
<p>=&gt; Yaşlanmak, hayatın gerçeklerini en üst noktadan görmek olarak tanımlanabilir. Yaşlılıktaki keyifler, gençliktekinden daha büyüktür. Zihniniz manevi ve zihinsel faaliyetlerle ilgilenir. Doğa bedeninizi yavaşlatır, böylece ilahi şeyler üzerinde yoğunlaşma fırsatınız olur.</p>
<p>=&gt; insanın yıllannı, sayacak başka bir şeyi kalmadıkça saymayız, inancınız asla bozulmaz ve yaşlanmaz.</p>
<p>=&gt; İnsan hissettiği ve düşündüğü yaştadır. Ne kadar güçlü olduğunuzu düşünürseniz. o kadar güçlüsünüzdür. Ne kadar işe yaradığınızı düşünürseniz, o kadar işe yararsınız. Düşünceleriniz kadar gençsinizdir.</p>
<p>=&gt; Kır saçlarınız sizin zenginliğinizdir. Kır saçlarınızı satmıyorsunuz. Siz yıllar içinde biriktirdiğiniz yeteneklerinizi, becerilerinizi ve bilgeliğinizi&#160;satıyorsunuz.</p>
<p>=s&gt; Sıkı diyetler ve pahalı haplar sizi genç tutmaz. İnsan ne düşünürse odur.</p>
<p>=s&gt; Yaşlanmaktan korkmak fiziksel ve zihinsel bozulmaya yol açabilir. Korktuğum şey başıma geldi.</p>
<p>=*• Hayal kurmaktan vazgeçtiğinizde ve hayata ilginizi kaybettiğinizde yaşlanırsınız. Huysuz, aksi dırdırcıysanız yaşlanırsınız. Zihninizi hayatın gerçekleriyle doldurun ve onun sevgisinin ışığını yansıtın; bu, gençliktir.</p>
<p>=s&gt; ileriye bakın, çünkü her zaman sınırsız çizgiye bakıyorsunuzdur.</p>
<p>=» Emeklilik yeni bir girişimdir. Yeni çalışma ve ilgi alanları bulun. Para kazanma derdindeyken yapmak isteyip yapamadığınız her şeyi şimdi yapabilirsiniz. Hayatınızı yaşamak üzerinde yoğunlaşın.</p>
<p>=&gt; Toplumda esir değil, üretici olun. Işığınızı perdelerin ardına saklamayın.</p>
<p>=&gt; Gençliğin sırrı sevgi, keyif, iç huzur ve neşedir.</p>
<p>=&gt; Size ihtiyaç var. Büyük düşünürlerin, ressamların, bilim adamlarının, yazarlarının bazıları en önemli çalışmalarını seksen yaşından sonra gerçekleştirdiler.</p>
<p>=&gt; Yaşlılığın meyveleri sevgi, keyif, huzur, sabır, yumuşaklık, inanç, uysallık ve ölçülülüktür.</p>
<p>Siz sonu olmayan sınırsız bir hayatın çocuğusunuz. Ebediyetin mi-rasçısısımz. Siz harikasınız!</p>
</body>
</html>