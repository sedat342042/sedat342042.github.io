<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>VTIölüm</h2><h2>BİLİNÇALTI YAŞAMI ODAK ALIR</h2>
<p>Hazine sandığı içinizdedir. Yürekten arzuladığınız şeylerin karşılığını almak için kendi içinize bakın.</p>
<p>Zihinsel yaşamın yüzde doksanından fazlası bilinçaltıdır. Eğer bu mucizevi gücü kullanmazsanız, kendinizi çok dar sınırlar&#160;içinde yaşamaya mahkum edersiniz.</p>
<p>Bilinçaltı süreçleriniz her zaman hayata yöneliktir ve yapıcıdır. Bilinçaltınız vücudunuzu yapar ve onun bütün hayati fonksiyonlarını sürdürür. Her gün yirmi dört saat işbaşındadır&#160;ve hiç uyumaz. Her zaman size yardımcı olmaya ve siz tehlikelerden korumaya çalışmaktadır.</p>
<p>Bilinçaltınız daima sınırsız hayat ve sınırsız bilgelikle temas halindedir; dürtüleri ve fikirleri hep hayata yöneliktir. Daha iyi ve güzel bir yaşam için bütün büyük amaçlar, ilhamlar ve&#160;vizyonlar bilinçaltmdan doğar. En derin inançlarınız mantıklı&#160;olarak tartışamadıklarınızdır; çünkü bunların kaynağı bilinciniz&#160;değil, bilinçaltınızdır.</p>
<p>Bilinçaltınız sizinle önseziler, dürtüler, sezgiler, tutkular ve fikirler aracılığıyla konuşur. Size her zaman yükselmenizi, sınırı aşmanızı, gelişmenizi, ilerlemenizi, macera yaşamanızı ve&#160;yol kat etmenizi söyler. Sevme dürtüsü, başkalarının hayatını&#160;kurtarma isteği, bilinçaltının derinliklerinden gelir. Örneğin 18</p>
<p>Nisan 1906 tarihindeki büyük San Francisco depremi ve yangınında, uzun süredir yatağa mahkum olan özürlü ve yatalak kişiler ayağa kalktılar ve büyük bir cesaret ve dayanıklılık örneği sergilediler. İçlerinde diğer insanları ne pahasına olursa olsun&#160;kurtarmak için duydukları güçlü ve yoğun bir istek vardı; bilin-çaltları da buna karşılık verdi.</p>
<p>Büyük ressamlar, müzisyenler, şairler, konuşmacılar ve yazarlar bilinçaltının güçlerini ayarlayıp kullanırlar ve canlanıp ilham alırlar. Robert Louis Stevenson, uyumadan önce bilinçaltını kendisi uyurken onun için öyküler yazmakla görevlendirirdi. Ne&#160;zaman banka hesabındaki para azalmaya başlasa, bilinçaltında kendisine güzel, iyi satacak, heyecanlı bir hikaye vermesini&#160;isterdi. Stevenson, derin zihninin zekasının ona öyküyü parça&#160;parça, adeta bir dizi gibi sunduğunu söylüyordu. Bu, bilinçaltı-mzın size nasıl bilinciniz hiç bilmediği önemli ve bilge sözleri&#160;söyleyebileceğini göstermektedir.</p>
<p>Mark Twain sık sık bütün dünyaya hayatında hiç çalışmadığını duyururdu. Mizah yeteneği ve yazdığı harika eserler, bilinçaltının tükenmek bilmeyen kaynağını kullanma yeteneğinin sonucuydu.</p>
<p>Beden zîhnîn İşleyİşinî nasil yansitir?</p>
<p>Bilincinizle bilinçaltınızm etkileşimi, bağlantılı sinir sistemleri arasında benzer bir etkileşimi gerektirir. Serebıospinal ve istemli sinir sistemi bilincin organıdır. Otonom sinir sistemi bilinçaltının organıdır. İstemli sinir sistemi, fiziksel duyular aracılığıyla&#160;bilinçli algıları algıladığınız ve vücudunuzun hareketlerini istemli olarak kontrol ettiğiniz kanaldır. Bu sistemin kontrol merkezi, beynin serebral korteksindedir.</p>
<p>İstemsiz sinir sistemi olarak da adlandırılan otonom sinir sisteminin faaliyet merkezleri, serebellum, beyin kökü ve amig-dala da dahil olmak üzere beynin başka bölümlerinde bulunmaktadır. Bu organların vücudun önemli sistemleriyle kendi&#160;bağlantıları vardır ve bilinçli farkındalık olmasa da hayati fonksiyonlarını desteklerler.</p>
<p>İki sistem ayrı ayrı veya eşzamanlı çalışabilir. Örneğin sere-bellumdaki merkeze bir tehlike algısı ulaştığında, mesajlar hem bilinç kortekse hem de bilinçaltı amigdalaya gönderilir. Daha&#160;tehlike bilinçli olarak fark edilip değerlendirilmeden, kişinin savunma yetenekleri tehlikeye tepki vermeye başlayabilir.</p>
<p>Zihinsel ve fiziksel etkileşimi incelemenin basit bir yolu, bilincinizin istemli sinir sisteminizdeki bağlantılı elektrik dürtüler dizisine paralel bir fikri kavradığını anlamaktır. Bu istemsiz sinir sisteminizde de benzer bir dalganın ortaya çıkmasına neden&#160;olur; böylece fikir yaratıcı ortam olan bilinçaltınıza iletilir. Düşünceler böyle vücut bulur.</p>
<p>Bilinç tarafından alınan ve doğru kabul edilen her düşünce, beynin bilinçaltınızı destekleyen diğer organlarına gönderilir,&#160;can bulur ve bir gerçeklik olarak dünyanızda yer eder.</p>
<p>Zeka bedenîn gelİşİmînden sorumludur</p>
<p>Hücre sistemini ve gözler, kulaklar, karaciğer, mesane vb. organların yapısını incelediğinizde, bunların birlikte faaliyet göstermelerine olanak tanıyan bir grup zekası oluşturan hücre&#160;gruplarından meydana geldiğini görürsünüz. Bilincin telkiniyle&#160;emirler alıp bunları yerine getirebilirler.</p>
<p>Tek hücreli organizmaları dikkatle incelediğinizde, karmaşık bedeninizde neler olup bittiğini anlayabilirsiniz. Tek hücreli</p>
<p>organizmaların organları olmasa da, bu, hareket, beslenme, sindirme ve vücuttan dışarı atma gibi temel fonksiyonları gerçekleştiren zihin etki ve tepkisi hakkında fikir verir.</p>
<p>Pek çok kişi, kendi haline bıraktığınız sürece bedenin gelişiminden sorumlu olan bir zekanın varlığına dikkat çeker. Bu doğru gibi görünmektedir. Burada zorluk, bilincin her zaman&#160;dış görüntülere dayalı duyusal kanıtlarıyla müdahalede bulunmasıdır. Bunlar yanlış inançlara, korkulara ve gereksiz fikirlere&#160;neden olabilir. Korkular, yanlış inançlar ve olumsuz kalıplar psikolojik ve duygusal koşullanma yoluyla bilinçaltınıza kaydedildiğinde, bilinçaltmızın kendisine sunulan projenin özelliklerine&#160;göre hareket etmekten başka şansı kalmaz.</p><h3>BİLİNÇALTI HERKESİN İYİLİĞİ İÇİN ÇALIŞIR</h3>
<p>İçinizdeki öznel benlik, her şeyin arkasında bir uyum prensibini yansıtarak sürekli iyilik için çalışır. Bilinçaltmızın kendi iradesi vardır ve bu kendi içinde çok gerçektir. Siz isteseniz&#160;de istemeseniz de gece gündüz faaliyet gösterir. Bedeninizin&#160;inşası için çalışır ama siz onu göremez, duyamaz, çalıştığını&#160;hissedemezsiniz. Bu, sessiz bir süreçtir. Bilinçaltmızın daima&#160;uyuma, sağlığa ve barışa yönelik hareket eden kendi hayatı&#160;vardır. İçindeki bu ilahi norm sürekli sizin aracılığınızla ifade&#160;bulmaya çalışır.</p>
<p>Bütün çağların büyük adamlarının en büyük sırrı, bilinçaltlannın güçleriyle temas kurabilmeleri ve bunları&#160;ortaya çıkarabilmeleriydi. Sizde bunu yapabilirsiniz.</p>
<p>Zihinsel mühendis olun ve daha iyi ve güzel bir hayat inşa etmek için denenip kanıtlanmış teknikleri kullanın.</p><h3>İNSANLAR TEMEL UYUM PRENSİBİNE NASIL MÜDAHALE EDERLER?</h3>
<p>Doğru ve bilimsel düşünmek için “Doğru”yu bilmemiz gerekir. Eskilerin dediği gibi: “Siz doğruyu bileceksiniz, doğru sizi özgür kılacak.” Doğruyu bilmek, hep hayat yönünde hareket eden&#160;bilinçaltının Sınırsız Zeka ve gücüyle uyum içinde olmaktır.</p>
<p>Cehalet ya da yapı nedeniyle uyumlu olmayan her düşünce ya da eylem çatışamaya ya da her türden sınırlamaya yol açacaktır.</p>
<p>Bilim adamları her on bir ayda bir yeni bir beden inşa ettiğimizi söylemektedir; yani fiziksel açıdan bakacak olursak gerçekte sadece on bir aylıksınız. Korku, öfke, kıskançlık ve kötü niyet temelli düşüncelerle bedeninize kusurlar eklerseniz, kendinizden başka kimseyi suçlayamazsınız.</p>
<p>Siz, düşüncelerinizin toplamısınız. Olumsuz düşünce ve imgeleri benimsemekten kaçınabilirsiniz. Karanlıktan kurtulmanın yolu ışıktır; soğuğun üstesinden gelmenin yolu sıcaktır;&#160;olumsuz düşüncenin üstesinden gelmenin yolu da bunun yerine&#160;iyi düşünceyi koymaktır. İyiyi beyan ederseniz, kötüler ortadan&#160;kaybolacaktır.</p>
<p>Neden sağlikll canli ve güçlü olmak normal,</p><h3>HASTA OLMAK ANORMALDİR?</h3>
<p>Dünyaya gelen ortalama bir çocuk son derece sağlıklıdır ve organları da kusursuz çalışmaktadır. Bu normal bir durumdur; sonrasında sağlıklı, canlı ve güçlü kalmamız gerekir. Kendini&#160;koruma içgüdüsü, insan doğasının en güçlü içgüdüsüdür ve doğanızda var olan en etkili, sürekli ve istikrarlı gerçeği oluşturur.&#160;Bütün düşünceleriniz, fikirleriniz ve inançlarınızın, sizi sürekli&#160;her anlamda korumaya çalışan hayatın temel prensibiyle uyum&#160;içinde olduğunda, daha büyük bir potansiyelle faaliyet göstermesi beklenir. Bundan sonra normal koşulların oluşması, anormal koşulların oluşmasından çok daha kolay ve kesin olacaktır.</p>
<p>Hasta olmak anormaldir. Hastalık durumu, hayatın akıntısına karşı hareket ettiğiniz ve olumsuz düşündüğünüz anlamına gelir. Hayatın yasası, büyümenin yasasıdır: Bütün doğa, sessizce&#160;ve istikrarlı bir biçimde kendini büyümeyle ifade ederek, bu yasaya tanıklık etmiş olur. Büyümenin ve ifadenin olduğunu yerde,&#160;hayat olmalıdır; hayatın olduğu yerde uyum olmalıdır; uyumun&#160;olduğu yerde de mükemmel sağlık olmalıdır.</p>
<p>Eğer düşünceniz, bilinçaltınızın yaratıcı prensibiyle uyum içindeyse, temel uyum yasasıyla uyumlu haldesiniz demektir.&#160;Uyum prensibine uygun olmayan düşüncelerini kabul ederseniz,&#160;bu düşünceler size yapışıp kalacak, sizi rahatsız edecek, üzecek,&#160;sonunda hastalığı ve eğer ısrar ederseniz belki de ölüme neden&#160;olacaktır.</p>
<p>Hastalığı iyileştirirken, bilinçaltınız hayati güçlerinin sisteminizdeki akışını ve dağılımını artırmanız gerekir. Bu, korku, endişe, üzüntü, kıskançlık, nefret düşünceleriyle diğer yıkıcı düşünceleri ortadan kaldırarak mümkün olur. Bunlar sinirlerinize&#160;ve bezlerinize - atık maddelerin dışarı atılmasını kontrol eden&#160;ve organizmayı temiz tutan vücut dokusu - hasar verme eğilimi&#160;gösterir.</p><h3>POTT HASTALIĞININ TEDAVİSİ</h3>
<p>Pott hastalığı ya da omurga tüberkülozu eskiden çocuklarda görülen büyük bir felaketti. Buna yakalanan çocuklardan biri,&#160;Indiana, İndianapolis’te yaşayan Frederick Elias Andrews idi.</p>
<p>Hastalık onu iki büklüm ve sakat bırakmış; yürümesini engellemişti. Ancak ellerinizin ve dizlerinin üzerinde hareket edebiliyordu. Doktoru iyileşmesinin imkansız olduğunu söylemişti.</p>
<p>Andrew bu kararı kabul etmeyi reddetti. Kendi duasını yarattı. Bunu her gün pek çok kez tekrarlıyor ve ihtiyaç duyduğu nitelikleri zihinsel olarak ediniyordu.</p>
<p>İyiyim, mükemmelim, güçlüyüm, sevgi doluyum, uyumluyum ve mutluyum.</p>
<p>Geceleri yatmadan önce yaptığı son iş, sabahları da uyanır uyanmaz yaptığı ilk iş bunu tekrarlamaktı. Başkaları için de dilekte bulunuyordu; sevgiye ve sağlığa ilişkin düşüncelerini gönderiyordu.</p>
<p>Bu zihinsel tutumun ve dileğinin karşılığını pek çok kez kat kat fazlasıyla aldı. İnancı ve sebatı ona büyük karlar sağladı.&#160;Korku, öfke, kıskançlık ve imrenme ile ilişkili düşünceler dikkatini çektiğinde, hemen karşı gücünü devreye sokarak olumlu&#160;beyanını tekrarlamaya başlıyordu. Bilinçaltı, alıştığı düşünce&#160;biçiminin doğasına uygun olarak karşılık veriyordu. Sonunda&#160;güçlü, dimdik, fiziği düzgün bir adam oldu.</p><h3>BİLİNÇALTININ GÜÇLERİYLE BÜTÜN BİR İNSAN OLMAK</h3>
<p>Bilinçaltının iyileştirici gücü hakkında verdiğim seminerlere gelen genç bir adamın gözünde ciddi bir sorun vardı. Göz doktoru ona hassas, riskli bir ameliyat geçirmesi gerektiğini söylemişti.&#160;Bu genç adam, duanın bilimsel temelini öğrendikten sonra kendi&#160;kendine şöyle dedi: “Gözlerimi yaratan bilinçaltını beni iyileştirebilir.”</p>
<p>Her gece yatmaya gittiğinde, adeta meditasyon yapar gibi, uykuya yakın hale geçiyordu. Dikkatini durağanlaştırıyor ve göz&#160;doktoru üzerinde yoğunlaşıyordu. Doktorun önünde olduğunu&#160;gözünde canlandırıyor, onun şöyle dediğini hayal ediyor ya da&#160;zihninde duyuyordu: “Bir mucize oldu!” Her gece uykuya dalmadan önce, beş dakika süreyle bunu tekrar tekrar duyuyordu.</p>
<p>Üç hafta sonra yine göz doktoruyla randevusu vardı. Doktor onun gözlerini muayene etti ve “Bir mucize oldu!” dedi.</p>
<p>Ne olmuştu? Adam, göz doktorunu bilinçaltını ikna etmek ya da ona fikri iletmek için araç olarak kullanmıştı. Sonunda bilinçaltını etkilemişti. Tekrar, inanç ve umut sayesinde onu aşılamıştı. Bilinçaltı onun gözünü yaratmıştı. Gözün normal, sağlıklı&#160;yapısının mükemmel kalıbını ya da projesini de içinde barındırıyordu. Gözü yeniden sağlıklı durumuna getirme fikriyle aşılanan bilinçaltı, hemen gözü iyileştirmek için harekete geçmişti.&#160;Bu, bilinçaltmızın iyileştirici gücüne dair inancınızın sizi nasıl&#160;iyi kılabileceğine bir başka örnektir.</p><h3>^ HATIRLANMAYA DEĞER FİKİRLER ^</h3>
<p>=&gt; Bilinçaltınız, vücudunuzun inşaatçısıdır ve her gün yirmi dört saat iş başındadır. Olumsuz düşünceyle onun hayat veren yapısına müdahale&#160;edebilirsiniz.</p>
<p>=&gt; Uyumadan önce, bilinçaltınıza bir sorununuza çözüm geliştirme görevi</p>
<p>, verin: size çözüm sunacaktır.</p>
<p>=&gt; Düşüncelerinize dikkat edin. Doğru kabul edilen her düşünce bilinç kor-teksi tarafından bilinçaltı beyin yapısına gönderilecek ve bir gerçeklik olarak dünyanıza yansıyacaktır.</p>
<p>=&gt; Bilinçaltınıza yeni bir proje vererek kendinizi yeniden inşa edebileceğinizi bilin.</p>
<p>=&gt; Bilinçaltınızın eğilimi hep hayat yönündedir. Sizin işiniz bilinç iledir. Bi-linçaltmızı doğru olan terimlerle besleyin. Bilinçaltınız her zaman alışageldiğiniz düşünce kalıplarına bağlı olarak üretir.</p>
<p>=&gt; Her on bir ayda bir yeni bir beden inşa edersiniz. Düşüncelerinizi değiştirerek ve değişmeye devam etmelerini sağlayarak vücudunuzu değiştirin.</p>
<p>=&gt; Sağlıklı olmak normaldir. Hasta olmak anormaldir, içte temek uyum yasası vardır.</p>
<p>=&gt; Kıskançlık, korku, üzüntü, endişe temelli düşünceler sinirlerinize ve bezlerinize hasar verme eğilimi gösterir; bu da her türden fiziksel ve zihinsel hastalığı ortaya çıkmasına neden olur.</p>
<p>Bilinçli olarak beyan ettiğiniz ve doğru olduğunu hissettiğiniz her şey, zihninizde, bedeninizde ve ilişkilerinizde kendini gösterecektir. İyi şeyler&#160;beyan edin ve hayatın keyfini sürün.</p><h2>Bölüm</h2><h2>İSTEDİĞİNİZ SONUÇLARI ELDE ETMENİN YOLLARI</h2>
<p>Etki düşünceniz, tepki ise bilinçaltınızm verdiği karşılıktır.</p>
<p>Bütün dilekleriniz gerçekleşecek diye bir kural yoktur. Herkes bunu bilir. Şüpheci kişiler, bunu duaların işe yaramadığına dair&#160;bir kanıt olarak yorumlarlar. Ancak göz ardı ettikleri bir nokta&#160;vardır: Dileklerinizin karşılık bulması için bilimsel temeli net&#160;bir biçimde anlaşılarak etkin kullanılması gerekir. Ancak bundan sonra belirli bir isteğin neden etkin olmadığını anlayabilir&#160;ve onu daha etkin kılmak için pratik bir yöntem bulabiliriz.</p>
<p>Peki dileklerinizin istediğiniz gibi karşılık bulmadığını fark ederseniz? Ne olur o zaman? Böyle bir başarısızlığım temel nedenlerini anlamalısınız. Bu nedenler güven eksikliği ve çok fazla çabadır. Birçok kişi, bilinçaltının işleyişini tam olarak anlayamaz ve dileklerinin gerçekleşmesine mani olur. Zihninizin nasıl&#160;çalıştığını bildiğinizde, büyük ölçüde güven kazanırsınız.</p>
<p>Unutmayın, bilinçaltınız ne zaman bir fikri kabul etse, hemen bunu uygulamaya başlar. Bunun için bütün önemli kaynaklarını kullanır. Derin zihninizin bütün zihinsel ve spiritüel yasalarını harekete geçirir. Bu yasa iyi fikirler için geçerlidir, ancak kötü fikirler için de geçerlidir. Sonuç olarak, eğer bilinçaltınızı&#160;olumsuz biçimde kullanırsanız, bu soruna, başarısızlığa ve karışıklığa neden olur. Yapıcı biçimde kullanırsanız. Kılavuzluk,&#160;özgürlük ve zihinsel huzur getirecektir.</p>
<p>Düşünceleriniz olumlu, yapıcı ve sevgi dolu olduğunda, doğru cevabı almanız kaçınılmazdır. Bu nedenle başarısızlığın&#160;üstesinden gelmek için yapmanız gereken tek şeyi bilinçaltınızın&#160;fikrinizi ya da isteğinizi kabul etmesini sağlamaktır. Siz bunun&#160;gerçekliğini kabul edin, zihninizin yasası gerisini halledecektir.&#160;İsteğinizi inanç ve güvenle devredin; bilinçaltınız bu görevi devralacak ve size cevap verecektir.</p>
<p>Ne zaman bilinçaltınızı sizin için bir şey yapmaya zorlamak isteseniz, başarısız olursunuz. İstediğiniz sonuçlar yaklaşmak&#160;yerine uzaklaşır. Bilinçaltınız zihinsel bir zorlamaya tepki vermez. İnancınıza ya da bilincinizin kabulüne tepki verir.</p>
<p>Sonuç elde etme konusundaki başarısızlığınız şu ifadelerden de kaynaklanabilir:</p>
<p>=&gt; Her şey kötüye gidiyor.</p>
<p>=&gt; Asla karşılık alamayacağım.</p>
<p>=&gt; Çıkış yolu göremiyorum.</p>
<p>=&gt; Durum umutsuz.</p>
<p>=&gt; Ne yapacağımı bilmiyorum.</p>
<p>=*■ Karmakarışık oldum.</p>
<p>Bu tür ifadeleri kullandığınızda, bilinçaltınız size karşılık vermez ve sizinle işbirliği yapmaz. Sürekli yerinde sayan bir asker gibi, ne ileri ne de geri gidersiniz. Başka bir deyişle, hiçbir&#160;yere gidemezsiniz.</p>
<p>Bir taksiye bindiğinizi ve taksiye bir sürü farklı yön söylediğinizi düşünün. Kafası karmakarışık olurdu herhalde. Sizi hiçbir yere götürmek istemeyebilirdi. Talimatlarınıza uymaya çalışsa&#160;da, bunu yapamayabilirdi. Sonunda kendinizi hiç kimsenin aklına gelmeyen bir yerde bulabilirdiniz.</p>
<p>Bilinçaltımzın müthiş güçleriyle çalışırken de aynı şey ge-çerlidir. Kafanızda net bir fikir olmalı. Bir çıkış yolu olduğuna, hastalıkla ilgili bir çözüm bulunduğuna inanmalısınız. Yalnızca&#160;bilinçaltmızdaki Sınırsız Zeka cevabı bilir. Bilincinizde net karara vardığınızda, aklınızı başınız toplarsınız ve neye inanırsanız, onu yaşarsınız.</p><h3>RAHATLIK İŞİ ÇÖZER</h3>
<p>Çok soğuk bir havada kalorifer ocağı bozulan ev sahibi tamirci çağırmıştı. Tamirci hemen geldi. Yarım saat içinde ocak yeniden&#160;çalışıyordu. Tamirci ev sahibine 200 dolarlık bir fatura çıkardı.</p>
<p>“Ne!” diye bağırdı ev sahibi öfkeyle. “Ne kadar uğraştın ki! Tek yaptığın küçük bir parçayı değiştirmek oldu. Beş dolardan&#160;fazla etmeyecek bir alet için ne hakla benden, 200 dolar istersin?”</p>
<p>Tamirci omuz silkti. “Ben parça için sadece iki dolar istedim. Fiyatı bu kadardı.”</p>
<p>Ev sahibi elindeki faturayı salladı. “İki dolar mı?” diye bağırdı. “Burada 200 dolar yazıyor!”</p>
<p>“Doğru.” dedi tamirci. “Neyin bozuk olduğunu ve bunun .nasıl onarılacağını bilmenin değeri 198 dolar.”</p>
<p>Bilinçaltınız usta, her şeyi bilen bir tamircidir. Vücudunuzdaki her organın nasıl çalıştığını ve nasıl iyileştirileceğini bilir. Sağlık komutu verirseniz, bilinçaltınız bunu yerine getirecektir.&#160;Burada anahtar, gevşemedir. “Rahatlık işi çözer.”</p>
<p>Ayrıntılara ve sıkıntılara saplanıp kalmayın. Sonucun ne olacağını bilin. İster sağlıkla, ister parayla, ister ilişkilerle ilgili&#160;olsun, sorunun çözümünün mutluluğunu hissedin. Ciddi bir hastalıktan kurtulduktan sonra ne hissettiğinizi hatırlayın. Hisleri-nizin, bilinçaltının faaliyetinin mihenk taşı olduğunu unutmayın. Yeni fikrinizin sonuçlandığını hissetmeli, bunu gelecekte&#160;hayata geçecek değil, şu anda hayata geçmekte olan bir şey gibi&#160;görmelisiniz.</p><h3>İRADE GÜCÜNÜ DEĞİL, HAYAL GÜCÜNÜ KULLANIN</h3>
<p>Bilinçaltının güçlerini kullanmak, bir engeli itmeye çalışmaya benzemez. Daha çok çalışmak daha iyi sonuçlar doğurmaz. İrade gücünü kullanmayın. Bunun yerine, sonu ve bunun yaratacağı özgürlük halini gözünüzde canlandırın. Zekanızın araya&#160;girmeye, sorunu çözmek için yollar bulmaya ve bu yolları bilin-çaltınıza empoze etmeye çalışacağını göreceksiniz.</p>
<p>Buna direnç gösterin. Entelektüel sorun çözme becerilerinizi bir kenara bırakın. Basit, çocuksu, mucizeler yaratan bir inancı korumaya çalışın. Gözünüzde, bu rahatsızlıktan ya da sorundan kurtulmuş halinizi canlandırın. Peşinde olduğunuz özgürlük durumunun duygusal hazzını hayal edin. Her türlü bürokrasiyi&#160;süreçten çıkarın. En iyi yol, basit yoldur.</p><h3>DİSİPLİNLİ BİR İMGELEM NASIL HARİKALAR YARATIR?</h3>
<p>Bilinçaltmdan karşılık almanın en iyi yollarından biri disiplinli ya da bilimsel hayal gücüdür. Daha önce de gördüğümüz gibi,&#160;bilinçaltı, vücudun mimarı ve inşaatçısıdır. Bütün hayati fonksiyonlarınızı kontrol eder.</p>
<p>İnanmak, bir şeyi doğru kabul etmek, o varmış gibi yaşamaktır. Bu ruh halini koruduğunuz sürece, dileklerinizin gerçekleştiğine tanık olmanın keyfini yaşarsınız.</p>
<p>Bir dileğin gerçekleşmesi için üç aşamaya ihtiyaç vardır:</p>
<p>♦ &#160;&#160;&#160;Sorunu fark etmek ya da kabul etmek.</p>
<p>♦ &#160;&#160;&#160;Sorunu, en iyi çözümü ya da çıkış yolunu bilen bilinçaltına devretmek.</p>
<p>♦ &#160;&#160;&#160;Gerçekleştiğine derinden inanarak huzur bulmak.</p>
<p>Kuşkular ve tereddütler dileğinizin gerçekleşmesini engeller. Kendi kendinize, “Keşke iyileşebilseydim” ya da “Umarım işe yarar” demeyin. Yapılacak iş hakkındaki duygunuz, gidişatı&#160;belirler. Uyum sizindir. Sağlığın da sizin olacağını bilin.</p>
<p>Bilinçaltının sınırsız iyileştirici gücü için araç olarak etkin hale gelebilirsiniz. Sağlık fikrini tam bir inançla bilinçaltınıza&#160;devredin; sonra gevşeyin. Kendinizi onun gücüne bırakın. Duruma ve koşullara, “Bu da geçecek” deyin. Gevşeme ve inanç&#160;yoluyla, bilinçaltımzı aşılayın. Bu, fikrin ardındaki kinetik enerjinin devreye girmesini ve bu fikri hayata geçirmesini sağlayacaktır.</p>
<p>Zorlama ters etkİ yapar</p>
<p>Emile Coue, konferansları sayesinde ABD’de pek çok hayran ve takipçi kazanan önemli bir psikologdu. En önemli görüşlerinden&#160;biri şuydu:</p>
<p>Arzularınızla hayal gücünüz çatıştığında, kazanan kaçınılmaz olarak hayal gücünüz olur.</p>
<p>Buna ters etki yasası adını veriyordu. .</p>
<p>Yerde duran dar bir tahtanın üzerinde yürümeniz gerektiğini düşünün. Bunu hiç kuşkusuz kolayca yaparsınız. Bir de aynı tahtanın yerden beş metre yukarıda ve iki duvar arasına asılmış olduğunu düşünün. Üzerinde yürür müydünüz? Yürüyebilir&#160;miydiniz?</p>
<p>Herhalde hayır. Tahta boyunca yürüme arzunuz, hayal gücünüzle çatışırdı. Tahtanın üzerinde yalpaladığınızı ve baş aşağı düştüğünüzü hayal ederdiniz. Yürümeyi çok isterdiniz, ama düşme korkunuz size engel olurdu. Hayal gücünüzün üstesinden&#160;gelmek ve bunu bastırmak için çaba sarf ettikçe, düşme fikri&#160;daha güçlü hale gelirdi.</p>
<p>“Başarısızlığımın üstesinden gelmek için irade gücümü kullanacağım” düşüncesi, başarısızlık düşüncesini güçlendirir.&#160;Zihinsel çaba, istenen şeyin tersini yaratarak kişinin kendi yenilgisine neden olur. İrade gücünü artırmak üzerinde yoğunlaşmak, güçsüzlük durumunu vurgulamaktır. Bu, yeşil bir hipopotamı düşünmemek için elinizden gelen her şeyi yapmaya karar&#160;vermeniz gibidir. Karar, yeşil hipo fikrini zihinde baskın hale&#160;getirir; bilinçaltı baskın fikre her zaman daha fazla tepki verir.&#160;Bilinçaltınız, çelişen iki önermeden daha güçlü olanı kabul edecektir.</p>
<p>Kendinizi şunları düşünürken bulabilirsiniz:</p>
<p>♦ &#160;&#160;&#160;İyileşmek istiyorum. Neden iyileşemiyorum?</p>
<p>♦ &#160;&#160;&#160;Çok uğraşıyorum, neden sonuç alamıyorum?</p>
<p>♦ &#160;&#160;&#160;Kendimi daha fazla zorlamalıyım.</p>
<p>♦ &#160;&#160;&#160;Sahip olduğum bütün irade gücünü kullanmalıyım.</p>
<p>Hatanızın nerede olduğunu görmelisiniz. Çok fazla uğraşıyorsunuz! İrade gücünüzü kullanarak bilinçaltınızı fikrinizi kabul etmeye zorlamayın. Bu tür girişimler sizi başarısızlığa&#160;mahkum eder. Bu durumda, dilekleriniz ters tepebilir. Çaba sarf&#160;etmediğiniz bir yol daha iyidir.</p>
<p>Daha önce başınıza böyle bir şey geldi mi? Bir sınava girmek zorundasınız. Ders çalışarak ve konulan gözden geçirerek çok&#160;zaman harcadınız. Her şeyi çok iyi bildiğinizi hissediyorsunuz.&#160;Ancak boş sınav kağıdıyla yüz yüze geldiğinizde, zihninizin&#160;daha boş olduğunu fark ediyorsunuz. Bütün bildikleriniz kafanızdan uçup gitmiş. Aklınıza konuyla ilgili tek bir şey gelmiyor.&#160;Dişlerinizi sıkıyor, iradenizin tüm gücünü topluyorsunuz; ama&#160;siz çaba sarf ettikçe, bilgiler daha da uzaklaşıyor sanki.</p>
<p>Hayal kırıklığına uğramış bir halde sınav salonundan çıkıyorsunuz. Zihinsel baskı sona eriyor. Birkaç dakika önce umutsuzca bulmaya çalıştığınız cevaplar birden zihninize hücum ediyor. Kendinize konuları bildiğinizi söylemiştiniz, biliyordunuz da; ama ihtiyaç duyduğunuz anda değil. Hatanız,&#160;kendinizi hatırlamaya zorlamanızdı. Aksi etki yasası gereği bu&#160;sizi başarıya değil, başarısızlığa sürükledi. Dualarınızın tersiyle karşılaştınız.</p><h3>ARZULARIN HAYAL GÜCÜYLE ÇATIŞMASI NASIL ÖNLENİR</h3>
<p>Zihinsel güç ya da irade gücü kullanmak, karşıtlığın olacağını varsaymaktır. Ancak karşıtlığı hayal etme eylemi, karşıtlığı yaratır. Eğer dikkatinizi arzunuza kavuşmanızı önleyen engeller&#160;üzerinde yoğunlaştırırsanız, bu arzuya kavuşmanızı sağlayacak&#160;unsurlar üzerinde yoğunlaşması mümkün olmaz.</p>
<p>Herhangi bir fikir, arzu ya da zihinsel imge konusunda bilinç ve bilinçaltınız uyum içinde ya da anlaşma halinde olmalıdır. Zihninizin farklı bölümleri arasında çatışma kalmadığında, dileklerinizin karşılaştığını görürsünüz. Siz ve arzularınız, düşünceniz ve duygunuz, fikriniz ve duygunuz, arzunuz ve hayal&#160;gücünüz arasında da anlaşma olmalıdır.</p>
<p>Bütün çabayı minimuma indiren uyku haline geçerek, arzularınızla hayal gücünüz arasındaki bütün çatışmalardan kaçınabilirsiniz. Uyku halindeyken, bilinç büyük ölçüde geri çekilir. Bilinçaltmızı aşılamak için en uygun zaman, uykudan hemen&#160;öncedir. Bunun nedeni bilinçaltının en üst düzeyde performansını uykudan hemen önce ve uyandıktan hemen sonra gerçekleştirmesidir. Bu aşamada, arzularınızı etkisiz hale getiren ve&#160;bilinçaltı tarafından kabulünü engelleyen olumsuz düşünce ve&#160;imgeler kendini göstermemektedir. Yerine gelen arzunun gerçekliğini hayal ettiğinizde ve başarının heyecanını hissettiğinizde, bilinçaltınız arzunuzun hayata geçmesini sağlar.</p>
<p>Pek çok kişi ikilemlerini ve sorunlarını, kontrollü, yönlendirilmiş ve disiplinli hayal gücü sayesinde çözer. Doğru olduğunu hayal ettikleri ve hissettikleri her şeyin hayata geçeceğini, geçmek zorunda olduğunu bilirler.</p>
<p>Shara G. adındaki genç kadın bana geldiğinde umutsuzluğun eşiğindeydi. Sürekli ertelenen ve sonu görünmeyen, uzun, karmaşık bir davayla uğraşıyordu. En büyük arzusu, bu davanın uyum içinde bir çözüme kavuşmasıydı. Ancak zihni başarısızlık, kayıp, iflas, yoksulluk imgeleriyle doluydu. Sonuç tam&#160;Coue’nin tahmin ettiği gibi oldu. Shara’nın hayal gücü arzusuna&#160;üstün geliyor ve dava uzuyor da uzuyordu.</p>
<p>Benim önerim üzerine, Shara her gece yatmadan önce uyku haline geçti ve sorun için en iyi olası sonu hayal etmeye başladı.</p>
<p>Elinden geldiğince iyiyi düşünüyordu. Zihnindeki imgenin yüreğinin arzusuyla uyuşması gerektiğini biliyordu.</p>
<p>Yavaş yavaş uykuya geçerken, davanın halledilmesinin ardından avukatla yapacağı olası görüşmeyi hayal ediyordu. Sonuç hakkında ona sorular sorduğunu ve onun açıklamalarını dinlediğini duyuyordu. Avukat tekrar tekrar aynı şeyi söylüyordu. “Dava mahkeme dışında halloldu. Mükemmel, son derece&#160;uyumlu bir çözüm yolu bulundu.”</p>
<p>Gün boyunca, korku dolu düşünceler aklına geldiğinde, Shara zihninde avukatla yapacağı görüşmeyi sözleri ve mimikleriyle canlandırıyordu. Avukatın gülümsemesini, davranışlarını, sesinin tonunu, kullandığı belirli sözcükleri hayal ediyordu.&#160;Bunu öyle sık ve öyle büyük bir inançla yapıyordu ki, korkuları&#160;daha bunlar zihninde toplanma girişiminde bulunmadan yenmeye başladı.</p>
<p>Birkaç hafta sonra, avukat onu aradı. Shara’nm hayal ettiği ve doğru olduğunu hissettiği şeyi doğruladı. Dava hallolmuş ve&#160;Shara’nın uyumlu kabul edebileceği bir çözüm bulunmuştu.</p><h3>^ HATIRLANMAYA DEĞER FİKİRLER ^</h3>
<p>=&gt; Zihinsel zorlama ve aşırı çaba, endişe ve korkuyu göstererek dileklerinizin karşılığını almanızı engeller. Rahatlık işi çözer.</p>
<p>=&gt; Zihniniz gevşediğinde ve bir fikri kabul ettiğinizde, bilinçaltınız bu fikri hayata geçirmek için işe koyulur.</p>
<p>=&gt; Geleneksel yöntemlerden bağımsız düşünün ve plan yapın. Her sorunun bir cevabı ve çözümü olduğunu bilin.</p>
<p>=*&gt; Kalbinizin atışı, ciğerlerinizin soluk alışı ya da vücudunuzdaki herhangi bir organın fonksiyonlan ile gereğinden fazla ilgilenmeyin. Bilinçaltınıza&#160;güvenin ve sık sık ilahi doğru eylemin gerçekleşmekte olduğunu ifade&#160;edin.</p>
<p>=&gt; Sağlık duygusu sağlığı, zenginlik duygusu zenginliği doğurur. Siz ne hissediyorsunuz?</p>
<p>=*• Hayal gücü en büyük yeteneğinizdir. Güzel ve iyi olanı hayal edin. Siz, hayal ettiğiniz kişisiniz.</p>
<p>=&gt; Uyku halinde, bilinç ve bilinçaltınız arasındaki çatışmalardan kaçının. Yine uyumadan önce, arzunuzun gerçekleştiğini tekrar tekrar hayal edin.&#160;Huzur içinde uyuyup keyifli uyanın.</p>
<p>Olumlama, öyle olduğunu söylemektir. Zihnin bu tutumunu doğru kabul ettiğiniz sürece, bunun aksi yönündeki bütün etkenlerden bağımsız olarak,&#160;dileklerinizin gerçekleştiğini görürsünüz.</p>
</body>
</html>