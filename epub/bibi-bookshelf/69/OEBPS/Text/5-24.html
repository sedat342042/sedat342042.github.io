<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-24.html" xml:lang="en-GB">
    <div class="Basic-Text-Frame-1">
      <p class="anabaslik" id="toc_marker-25"><span class="anabaslik" style="font-size:1em;" xml:lang="tr-TR">Gırtlak tüberkülozuyla boğuştuğu günlere dair hayali bir tutanak</span></p>

      <p class="paragraf"><span class="italik">Sakin sakin yazabilmek yadsınmaz bir mutluluk: nefes alamamanın korkunçluğu tahmin edilemez.</span> <span class="regular-metin">BOĞAZDA TOZ varmış hissi, yürümek iyi gelir, İLTİHAPLANMA, nefes yollarında mukus birikmiştir, gırtlak nefes alırken, öksürürken, yutkunurken, KONUŞURKEN tahriş olur, boğazda sürekli gıcıklanma, YABANCI MADDE</span> <span class="regular-metin">varmış gibi bir his vardır, ağlayınca bu his giderek artar, BOĞAZINI TEMİZLEMEK, balgamdan kurtulmaya çalışmak daha da kötü eder, konuşurken SES KISIKTIR, KADİFE HİSSİ vardır. KURULUK dolayısıyla SES kaybedilir, geceleri tıkanıklık ya da cızırtılı, boğukluk olur. BALGAM İRİNLİ SARI KOKULU; sütümsü pis kokuludur. Gün içinde solunum yollarında TAHRİŞ, SES öksürür gibi, derinden, sert, kalın ya da duyulamayacak kadar sessizdir. Trakea’da yanmayla birlikte AĞRI baş gösterir. ŞARKI SÖYLERKEN, nefes yollarında şiddetli batmalar meydana gelir. Hasta öksürürken boğazını tutar. Ağızda acı tuzlu bir tat vardır. Gece sıcak odada öksürük krizleri görülür. Boğazına kazık sokuyorlarmış gibi bir his. Konuşmak öksürük krizlerinin şiddetlenmesine neden olur, NEFES ALMAYI ZORLAŞTIRIR</span><span class="regular-metin">, engeller. Hasta NEFES ALMAYA ÇALIŞIR. BALGAM kanlı ve koyudur. Tadı küf gibidir. Geceleri nöbet biçiminde gelen ÖKSÜRÜKLERLE uyanır, gece yarısı ikide BOĞMACA gibi art arda öksürmeye başlar, öksürük krizleri birbirini kovalar, heyecan ve bitkinlikten dolayı durumu daha da kötüleşir. Sabahları nefes almasını zorlaştıran öksürükler başlar. SESİ zorlukla çıkar. Ailesine bir mektup yazar:</span> <span class="italik">Burada ve Viyana’da geçirilecek ilk günlerin güçlüklerini biliyorsunuz, bu güçlükler beni sarstı biraz, ateşimin bir an önce düşmesini önledi, bu da daha çok takatsiz kalmama yol açtı; ansızın ortaya çıkan gırtlak tüberkülozu, buradaki ilk günler, normalde kendisinden beklenmeyecek ölçüde beni güçsüzleştirdi. Ancak şurada Dora ve Robert’in (onlarsız ne yapardım!) uzaktan asla tasarlanamayacak yardımlarıyla sözünü ettiğim güçsüzlükleri üzerimden atmaya çalışıyorum.</span> <span class="regular-metin">Hasta öksürürken iki eliyle göğsünü tutmak zorundadır. ÇIRPINIŞLAR. Yatarken kısa bir HIRILTI, ardından kramp gibi bir ağrı. Gıcıkla birlikte ÖKSÜRÜK.</span> <span class="italik">“Şarkıcı Josefine” üzerinde düzeltme. “Yoksa acaba bir ıslıktan başka bir şey değil mi?”</span> <span class="regular-metin">BALGAM gevşek, KOKUSU</span> <span class="regular-metin">mide bulandırıcı. Sabahları periyodik ÖKSÜRÜKLER, balgam temizlenir. Balgam yapışkan ve uçuk kırmızı, yanık gibi bir kokusu var, tuzlu, YUTKUNMADA ZORLUK; AĞRI kürek kemiğine dek yayılıyor, nefes alırken batma şeklinde, sıklığı artıyor; koltuk altı; koltuk altının çevresi; koltuk altında basıncın iyileştirici etkisi oluyor; koltuk altının çevresi; dokununca öksürük başlıyor, köprücük kemiğinin altında ağrı; kürek kemiğine kadar uzanıyor, nefes alırken.</span> <span class="italik">Ölümün zulmü, son’u değil, ama son’un gerçek acısını beraberinde getirmesidir... Ölümün en büyük zulmü: (sadece) anlaşılması kolay bir son, gerçek bir acıya neden olur... Ölüm döşeğinin çevresindeki feryat figan, aslında gerçek anlamda bir ölümün burada gerçekleşmemiş olmasından feryat figan etmektir. Hâlâ böylesi bir ölümle yetinmemiz gerekiyor; hâlâ bu oyunu sürdürüyoruz.</span> <span class="regular-metin">Konuşurken NEFES DARLIĞI. TUTUKLUK. Akciğerlerde İNFLAMASYON. DOKUNULDUĞUNDA acı, açık havada yürümek iyi geliyor.</span> <span class="italik">Burada ıslıkla çaldığı şey, ıslık değil.</span> <span class="regular-metin">Göğüste ATEŞ, nefes almada zorluk, BALGAM İĞRENÇ YEŞİLİMSİ KÖPÜKLÜ SÜMÜKSÜ, KOKU: ekşi. DERİDE DÖKÜNTÜLER; AĞRI, yoğun, köprücük kemiğinden kürek kemiğine kadar uzanıyor, NEFES ALIRKEN parçalanıyormuşçasına bir acı.</span> <span class="italik">Josefine için iniş başlamış olmalı. Yakında son ıslığının duyulup susacağı zaman gelecek.</span> <span class="regular-metin">Gerginlik, darlık hissi; AĞRILAR şiddetlenir, lumbal bölgede dolaşan ağrılar; omurgada, göğüs kemiğinin ön, orta ve sol kısmında saplar gibi; lumbal bölge; penise kadar yayılıyor; ÇARPINTI ÇIRPINIŞLAR FELÇ:</span> <span class="italik">...ama Josefine, tabii kendi görüşüne göre, seçilmiş kimselere vergi olan o dünyevi eziyetten kurtulmuş olduğundan, halkımızın kahramanlarının oluşturduğu sayısız kalabalıkta neşe içinde kaybolacak ve çok geçmeden, biz tarihle uğraşmadığımızdan, bütün kardeşleri gibi, yüce kurtuluşun içinde unutulmuş olacak.</span></p>
    </div>
  </div>
</body>
</html>
