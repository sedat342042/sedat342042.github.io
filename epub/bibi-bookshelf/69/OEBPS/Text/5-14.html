<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-14.html" xml:lang="en-GB">
    <div class="Basic-Text-Frame-1">
      <p class="anabaslik" id="toc_marker-15"><span class="anabaslik" style="font-size:1em;" xml:lang="tr-TR">“Akademi İçin Bir Rapor”</span></p>

      <p class="paragraf"><span class="regular-metin">1917 yılı Nisan ayı ortalarında Kafka, Martin Buber imzalı bir mektup alır. Buber bu mektupta ondan</span> <span class="italik">Der Jude</span> <span class="regular-metin">isimli dergide yayımlanmak üzere bir yazı göndermesini rica etmiştir. Franz kısa süre sonra, aralarında yeni bitirdiği “Akademi İçin Bir Rapor”un da bulunduğu tam on iki metin gönderir. Buber bu raporu yayımlar ve tepkiler gelmeye başlar. “Rapor” arkadaş çevresinde coşkuyla karşılanır. Kafka bu kez turnayı gözünden vurmuştur. Max, Franz’a şunları şöyle der:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Maymun öykünden hayranlıkla bahseden Werfel, senin Alman yazarlarının en büyüğü olduğunu söylüyor. Uzun zamandır onunla aynı fikri paylaştığımı sen de biliyorsun.</span></p>

      <p class="paragraf"></p>

      <p class="paragraf"><span class="regular-metin">Max’ın eşi Alsa Brod da Prag’daki Yahudi Kadınlar Kulübü’nde öyküyü okur. Bu büyük başarı on yıllar boyu farklı sahnelerde defalarca tekrarlanır. Her zaman çalışkan biri olan Max da yorum yapmakta gecikmez:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Franz Kafka, sadece Hagenbeck tarafından yakalanan maymunun zorla insana dönüşmesini anlatır. Hem de nasıl bir insana! İnsan neslinin yüz karası olan ezik, onu yağcılık alanında gösterdiği üstün çabalarından dolayı ödüllendirir. Bu, şimdiye dek kaleme alınmış en dâhiyane asimilasyon hicvi değil midir? Bu öykü bir de Yahudilerin son dergisinde yayımlanmıştır! Asimilasyon mağduru, özgürlük ya da sınırsızlık arayışında değildir, onun tek aradığı bir çıkış yoludur, sefil bir çıkış yoludur sadece! Bu, grotesk olduğu kadar azametlidir de. Çünkü bu hayvan-insan komedisinin ardında, Tanrı’nın istenmeyen özgürlüğü tehditkâr bir biçimde dikilmektedir.</span></p>

      <p class="paragraf"><span class="regular-metin">Nasıl yani? Brehm’in kitabındaki</span><span class="dipnot-numarasi-kafka" xml:lang="tr-TR"><a class="footnote-link" href="#footnote-225-34" id="footnote-225-34-backlink">34</a></span> <span class="regular-metin">hayvan yaşamından çıkıp, başarılı bir değişim geçirerek insana dönüşmesi yetmezmiş gibi – bir de bu duruma nasıl geldiğini anlatan rapor mu yazmış? Yadsınan tabiat ile yaratılışın zirvesi arasındaki eksik halkanın tamamlanmasıyla insan uygarlığı onurlandırılmış mı oluyor? Bütün Darwinist hayallerimiz gerçeğe mi dönüşüyor? Şükürler olsun!</span></p>

      <p class="paragraf"></p>

      <p class="arayazi para-style-override-10"><span class="alinti" style="font-size:1em;" xml:lang="tr-TR">Hayatımın maymun olarak geçirdiğim ilk safhası hakkında bir rapor sunmak üzere akademiye davet etmekle bana şeref verdiniz.</span></p>

      <p class="arayazi para-style-override-11"><span class="alinti" style="font-size:1em;" xml:lang="tr-TR">Davetinize bu anlamda maalesef uyamayacağım. Beni maymunluktan neredeyse beş yıl ayırıyor, bu belki takvimle ölçüldüğünde kısa bir zaman, oysa eğer benim yaptığım gibi, dörtnala koşulup zaman zaman dört günlük insanların, öğütlerin, alkışların ve orkestra müziğinin eşliğinde, fakat temelde yalnız olarak aşılması söz konusu olduğunda, uzun mu uzun, çünkü bu kişiye eşlik eden ne varsa, teşbihimizden ayrılmayalım, engelin çok uzağında durmayı tercih ediyor.</span></p>

      <p class="paragraf"></p>

      <p class="paragraf"><span class="regular-metin">Öyleyse, “Kızıl Peter” gibi garip bir isimle anılan maymunun anlatacaklarına kulak verelim. Kızıl Peter, Afrika’da sürüsüyle birlikte dolaştığı sırada Hagenbeck firmasının avcıları tarafından yakalanmış, bir gemiye bindirilerek satılmak ve eğitilmek üzere Avrupa’ya getirilmiştir. Geminin ambarında daracık bir kafesin içine tıkılınca buradan kaçmasının imkânsız olduğunu görür ve kendisi için tek kurtuluş yolu olduğunu anlar: “uyum sağlamak” ve bir “çıkış yolu” bulmak zorundadır. Esir olarak hayatta kalamayacağı için çevresindeki insanları taklit ederek kendini geliştirir. Gemi tayfasına ayak uydurur, onlar gibi pipo içer, el sıkar, içki içmesini bile öğrenir. Elde ettiği bu medeni başarıların ardından ağzından ilk anlamlı sözcükler dökülür. “Merhaba” der. İşte bu, “insan olma yolunda” attığı ilk adımdır. Kızıl Peter, geçirdiği bu başarılı dönüşümün sonunda “bir Avrupalının ortalama kültürü”ne sahip olur.</span></p>

      <p class="paragraf"><span class="regular-metin">Kızıl Peter dış görünüşü itibarıyla hâlâ bir hayvandır. Olması gerektiği gibi bir kürkü vardır ve –Kafka’nın yaşadığı dönemde frak giyip silindir şapka takarak çoğu zaman “Konsül” adıyla anılıp “centilmen şempanzeler” olarak izleyicileri korkutan çok sayıda giyimli kuşamlı maymunun yaptığı gibi– varyetede boy göstermektedir. Kızıl Peter, insan ile hayvan arasındaki eşiği çoktan aşmıştır. Burada medeni insan, yergisel ironinin hedefi haline getirilmiştir. Bu anlamda Kızıl Peter’in gösterilerini, medeni insanın başarıyla taklit edilişi olarak değerlendirip sevinç gösterisi yapan toplum da eleştiri oklarının hedefindedir.</span></p>

      <p class="paragraf"><span class="regular-metin">Bu nedenle, kupkuru “rapor” terimine aldanmamak gerekir. Kızıl Peter’in hikâyesine daha yakından baktığınızda muhalif yönü keşfedersiniz. Kızıl Peter (belki de akademiyi, insanları hoşnut etmek için) her şeyden önce tokalaşmayı öğrendiğini söyler: “tokalaşma açıklık gösterir”, gerçekten de ne kadar insancıl bir davranıştır. Ancak Kızıl Peter’in ilk öğrendiği şey, tokalaşmak falan değil, tükürmek olmuştur – ardından da pipo ve alkol içmeyi öğrenmiştir! Bunlar, insanların kendilerine özgü olduğunu düşündükleri yetilerdi ve bir maymunun aralarına katılması için bu yetilere sahip olması kâfiydi:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Neme lazım, öğretmenim her hürmeti hak eden biriydi: Bana kızmadı; gerçi bazen yanan piposunu kürküme dayadığı oldu, ta bir yerlerim, ulaşamayacağım bir yerim, içten içe yanmaya başlayana kadar, ama sonra kendisi o kocaman, iyi eliyle söndürdü yanığı; bana küsmedi (...).</span></p>

      <p class="paragraf"></p>

      <p class="paragraf"><span class="regular-metin">Bilginin ateşi, aşağılık bir “öğretmen”in savunmasız olanın üzerine düşen gölgesi olarak karşımıza çıkıyor. Kızıl Peter burada her ne kadar maruz kaldığı işkencelerden bahsetse de diğer taraftan işkencecisinin tutumunu da affediyor: Onlar karşısında şizofrenik bir kurban duruşu sergiliyor. Ayrıca Kızıl Peter’in “insan” olabilmek adına çektiği işkencelerin ne kadarını unutmak zorunda kaldığı da bir muamma olarak kalıyor. Ve pek tabii ne kadarını düşman cephesindeki iktidara karşı duran hayvani içgüdülerine dayanarak, insanlardan bilinçli olarak sakladığını da bilemiyoruz.</span></p>

      <p class="paragraf"><span class="regular-metin">Kızıl Peter gemide gözlerini nasıl açtığından, canını acıtan daracık kafesten –ki zaten oturmasına, yatmasına, ayakta durmasına bile izin vermeyecek kadar dar olduğu için o da bir tür işkencedir– bahseder. Ancak bunu yaparken en ufak bir duygusallık göstermez. Hatta, yabani hayvanların bu şekilde taşınmasının “insan bakımından” son derece avantajlı olduğunun yadsınamayacağını ifade etmekten kaçınmaz. Ancak görünen o ki bu fikre sadece görünüşte katılmaktadır, çünkü bu ifadeyi “insan bakımından” biçiminde belirginleştirip bir ayrım gözettiği düşünülecek olursa, “kendi açısından” baktığında bu taşıma ne o gün, ne de bugün kabul edilebilirdir. Çıkış yolu bulamadığı zamanlarda içinde bulunduğu durumu anlatmak için şu soruyu sorar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Niçin mi? İstersen ayak parmaklarının etini aşındır, nedenini bulamayacaksın. Parmaklık demirine yaslan, bastır, sırtın ikiye bölünsün, nedenini bulamayacaksın.</span></p>

      <p class="paragraf"></p>

      <p class="paragraf"><span class="regular-metin">Kızıl Peter sözcüğün tam anlamıyla “ayak diremek” ve neredeyse, sadece fiziksel anlamda değil psikolojik olarak da “ikiye bölünmek” zorundadır.</span></p>

      <p class="paragraf"><span class="regular-metin">Kızıl Peter kaçmaya kalkışsaydı bunu hayatıyla ödeyecekti. Ancak, içinde bulunduğu durumu göz önüne aldığında, seçimini özgürlükten yana kullanmamıştır ve kesin ölümü aratmayan bu kararı konusunda şimdi (ya da çok daha öncesinde) çelişkiye düşmüştür. “Hayır, özgürlük istemiyordum. Sadece bir çıkış yolu (...).” Evet, özgürlük istemiyordum. Sadece bir çıkış yolu. Çünkü sayın akademi üyeleri, özgürlük diye bir şey yoktur. Ne var ki “çıkış yolu” bulmak adına yapılan seçim de geride iz bırakır.</span></p>

      <p class="paragraf"><span class="regular-metin">Bu izler Kızıl Peter’in bedeninde yara izi olarak belirmiştir. “Bir Taşra Hekimi” ve “Dönüşüm”den de aşina olduğumuz gibi bu yara kahramanın kalça kısmındadır ve yürürken topallamasına neden olmaktadır (ve –bu öyküde de bahsedildiği gibi– aksayanların en ünlüsü olan Oidipus’u hatırlatmaktadır). İkinci yarayı ise yanağına (birine tokat yiyince hemen diğerini çevirir ya insan) alır ve bu yara nedeniyle, kendisine o nefret ettiği “Kızıl Peter” ismi layık görülür.</span></p>

      <p class="paragraf"><span class="regular-metin">Kızıl Peter bu arada bedeninde bu yaraların açılmasına neden olan avcı ile dost olur, hatta bir iki şişe şarabı birlikte devirecek kadar ilerler dostlukları – dejenere bir Hıristiyan barış kutlaması mıdır bu? Ne var ki Kızıl Peter, yarasını, bedenine isabet eden kurşunun neden olduğu ve öyküde “muhteşem” diye nitelenen o yarayı göstermek üzere pantolonunu indirerek kendisine yapılan işkencenin boyutlarını net bir biçimde ortaya koymuş olur. Böylece gerçek, tüm çıplaklığıyla gün yüzüne çıkar.</span></p>

      <p class="paragraf"><span class="regular-metin">Ayrıca bir de yarı çıplak bir dişi şempanze vardır. Kızıl Peter onun yaşamını “şempanzelere göre” konforlu bir biçimde geçirmesini sağlamaktadır ve bu da onun en azından cinsellik söz konusu olduğunda Afrika’daki cennet yaşamından bir şeyler kaldığına işaret eder, ancak bunu gizlemek zorundadır: kızla sadece akşamları buluşur. Bu durum aynı zamanda Kızıl Peter’in iktidarı taklit etme konusunda ne kadar ileri gittiğini de gösterir. Yarı çıplak olan dişi şempanzeye adeta bir hapis hayatı yaşatır, oysa kendisi böyle bir hayatı asla kabul etmemiştir. Aslında bu tutarsızlığın farkındadır, dişi şempanzenin bakışlarında “terbiye altındaki, aklı karışmış hayvanın çılgınlığı” okunmaktadır ve Kızıl Peter buna katlanamamaktadır.</span></p>

      <p class="paragraf"><span class="regular-metin">Çoğu kişi bu öyküyü, çocuğun sosyalleşme süreciyle hesaplaşması biçimde yorumlar, Kafka’nın bu konuyla yakından ilgilendiğine dair ipuçları da bulunmaktadır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Her insan kendine özgüdür ve kendine özgülüğünden ötürü yaşamdan bir rol oynamak gücüyle donatılmıştır; yeter ki, kendine özgülüğünden tat alsın. Benim kendi deneyimlerime göre gerek okulda, gerek evde kendine özgülük silinip atılmaya uğraşılıyordu. Bu yoldan eğitimde kolaylık sağlanıyor, beri yandan yaşam denilen şey ben çocuk için kolaylaştırılıyordu. Ancak zorlamalardan doğan acıyı daha önce tadıyordum ister istemez.</span></p>

      <p class="paragraf"><span class="regular-metin">Öykü, Max Brod tarafından Doğu Avrupa’da yaşayan Yahudilerin “Avrupa kültürüne” kabul edilmek için gösterdikleri “asimilasyon çabasıyla” hesaplaşmaları biçiminde de değerlendirilmiştir. Bunun dışında öykünün Darwinizme, ya da Batı toplumunda hastalık derecesine varan uygarlık bağımlılığına eleştiri getirdiğini savunanların sayısı da az değildir. Öykü tüm bu yorumlara zemin hazırlamaktadır, ancak bunu yaparken Kızıl Peter’in bir Avrupalı’ya ve sanatçıya dönüşmesinin, ne oranda pozitif, ne oranda negatif değerlendirildiğine de değinmek gerekir.</span></p>

      <p class="paragraf"><span class="regular-metin">Ne olursa olsun görülüyor ki bu hayvan hikâyesiyle Kafka’nın “hayvanlar ve insanlar âlemi”ni daha yakından tanıma arzusu gerçekleşmiştir.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Eğer nihai amacımın ne olduğunu yakından incelersem, iyi olmaya çabalamadığım ve Yüksek Yargının taleplerini yerine getirmeye çalışmadığım, tam aksine hareket ettiğim ortaya çıkacaktır; tüm insan ve hayvan topluluğunu anlamaya, temel tercihlerini, arzularını, ahlaki değerlerini ortaya çıkartarak bunları basit kurallara indirgemeye ve davranışıma, olabildiğince çabuk sürede, bu kurallara göre bir şekil vermeye ve böylece dünyanın gözünde kabul görmeye çalışıyorum; ve aslında bu tutarsızlık öyle bir kabul ki, sonunda, beni tutan evrensel aşka yabancılaşmadan açıkça içimdeki günahları ortaya çıkartabileyim – ateşte yakılmayacak olan tek günahkâr. Toparlarsak, tek ilgi alanım, aldatmak istediğim insan mahkemesi, üstelik, bunu gerçek bir aldatmaca sergilemeden başarmak istiyorum.</span></p>

      <div class="footnotes">
        <div class="footnote">
          <p class="dipnot-bosluk"><a class="footnote-anchor" href="#footnote-225-34-backlink" id="footnote-225-34">34</a><span class="dipnotlar-bold-kafka" style="font-size:0.94em;" xml:lang="tr-TR">.</span> Alfred Edmund Brehm’in (1829-1884) kitabı: <span class="dipnotlar-italik-kafka" style="font-size:0.94em;" xml:lang="tr-TR">Tierleben</span> (Hayvanların Yaşamı). (ed.n.)</p>
        </div>
      </div>
    </div>
  </div>
</body>
</html>
