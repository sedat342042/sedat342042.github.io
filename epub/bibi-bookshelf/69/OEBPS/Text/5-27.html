<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-27.html" xml:lang="en-GB">
    <div class="Basic-Text-Frame-1">
      <p class="anabaslik" id="toc_marker-28"><span class="anabaslik" style="font-size:1em;" xml:lang="tr-TR">Son olarak, küçük bir Kafka sınavı</span></p>

      <p class="paragraf"><span class="regular-metin">“Kafkaesk” nedir? – En iyisi şöyle demek: Hakkımızda verilmiş olan, ancak kimin verdiğini bilmediğimiz hükmü yargılama sürecinden önce kabullenmek. Sonrasında gelişen anlaşılmaz dava sürecinde de cellat olarak hükmün yerine getirilmesini sağlamak.</span></p>

      <p class="paragraf"><span class="regular-metin">Ya da: Temelinde, detaylar hakkında son derece net bilgiler edinmemize rağmen, bütünün anlamının esrarını koruması yatan, modernizmin tuhaflığı.</span></p>

      <p class="paragraf"><span class="regular-metin">Ya da: Kurtarılma ihtiyacı içindeki biz insanoğluna kurtuluşun hep bir dakika geç kalması. Ya da hiç gelmemesi. Bu sırada ortaya çıkan komedi de yaşamımız oluyor.</span></p>

      <p class="paragraf"><span class="regular-metin">Kesinlikle kafkaesk olmayan şey: anlaşılır bürokratik otorite, konuşan hayvanlar, karanlık labirentler ve durmaksızın çalışan saatler, “herhangi bir biçimde” grotesk izlenimi uyandıran, ürkütücü şeyler.</span></p>

      <p class="paragraf"><span class="regular-metin">Kafka ne yerdi? – Kafka müzmin bir vejetaryendi. Akşam yemeklerinde ağırlıkla lüks egzotik meyveler tüketirdi. Bu alışkanlığından dolayı onu küçümseyen babası Kafka’ya “fındıkkıran” ismini yakıştırmıştır. Büyük olasılıkla kokteyllere katılacak tiplerden de değildi.</span></p>

      <p class="paragraf"><span class="regular-metin">Kafka inançlı bir Yahudi miydi? – Uygulamaya geçirmese de, Yahudilerin yeni yıl bayramlarında yakınlarına kart atmasa da evet, o bir Yahudiydi. Kendisini Batı’ya uyum sağlamış bir Yahudi olarak tanımlıyordu. Gençlik yıllarından beri Doğu Yahudilerine, özellikle de Yiddiş tiyatrosuna büyük ilgi duyuyordu, bu ilgisini yaşamının sonuna kadar korumuştur.</span></p>

      <p class="paragraf"><span class="regular-metin">Nişanlısı Felice Bauer’e verdiği ancak tutamadığı ilk söz, birlikte Filistin’e gideceklerine dair verdiği sözdür – Kafka’nın İbranice dersi almasının tek nedeni bu değildir. Milena’yla birlikte olduğu sırada Filistin seyahati yeniden gündeme gelmiştir. Hatta oraya yerleşmeyi bile düşünmüştür. Kafka’nın yükselmekte olan Siyonizme de ilgisi vardır, ancak aidiyet meselesinde kendisine yöneltilen soruya olumsuz bir yanıt verir: “Ben yalnızca kendime benzerim.”</span></p>

      <p class="paragraf"><span class="regular-metin">Kafka hangi yazarları severdi? – Kleist, Dickens, Dostoyevski, Flaubert, Grillparzer, Çehov. Kleist da Kafka gibi aklından intihar fikri hiç çıkmayan, sadomazoşist bir yazardır. Kadınlara evlenme teklif edeceği yerde ölüm teklif ederdi. Kafka, Dickens’ı taklit etmekten korkardı. Dostoyevski’de en çok ilgisini çeken insandaki suçluluk duygusuydu. Grillparzer’in bir süre sonra nişanlısına olan aşkı biter. Benzer bir durum karşısında Kafka derinden sarsılmıştır. Onun gibi, uzun yıllar süren nişanlılık sürecini sonlandırarak bir skandala imza atan filozof Sören Kierkegaard’ın fikirlerinin Kafka’nınkilerle uyuştuğunu belirtmek gerekir.</span></p>

      <p class="paragraf"><span class="regular-metin">Franz Kafka’nın sevgilisi olmak ister miydiniz? – Hayır. Ama eğer olacaksanız, yatağın köşesinde oturup keyfinizi kaçıracağından hiç şüpheniz olmasın.</span></p>

      <p class="paragraf"><span class="regular-metin">Kafka’nın en iyi eseri hangisidir? – Aşk mektupları. Bu yanıt, bir önceki sorunun yanıtını geçersiz kılmaz.</span></p>

      <p class="paragraf"><span class="regular-metin">Kafka kahramanlarının en çok nerede olmasını sever? – Yatakta.</span></p>

      <p class="paragraf"><span class="regular-metin">Eserlerinde neden bu kadar çok hizmetçiye yer vermiştir? – Çünkü onlar yatakta yatmaktan da hoşlanırlar.</span></p>

      <p class="paragraf"><span class="regular-metin">Kafka’da kaç çeşit karar vardır? – Her çeşit. Alınmış kararlar, alınmamış kararlar, beraat kararları, ertelenmiş beraat kararları vb. Aslına bakarsanız sadece bir tek karar vardır: o da idam kararıdır.</span></p>

      <p class="paragraf"><span class="regular-metin">Kafka insanları neden bu kadar etkiler? – Yazarken kendini gözetmediği için. Okur, ondaki bu içten dürüstlüğü takdir etmektedir. Kafka’nın eserlerindeki karakterler, Martin Walser’in de belirttiği gibi “hakiki”, “gerçek”, “insancıl”, “doğal” değildir. Ancak öykünün seyri için vazgeçilmezdirler. Ayrıca neredeyse tümünün iyi bir mizah kapasitesi vardır.</span></p>

      <p class="paragraf"><span class="regular-metin">İnsan Kafka’nın etkisinden neden kolay kolay kurtulamaz? – Çünkü ince böcek bacakları üstünüze yapışıp kalır.</span></p>

      <p class="paragraf"><span class="regular-metin">Kafka bir dâhi midir? – Evet.</span></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>

    <div class="Basic-Text-Frame-1">
      <p class="Basic-Paragraph-1"></p>
    </div>
  </div>
</body>
</html>
