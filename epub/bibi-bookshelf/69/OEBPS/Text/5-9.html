<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-9.html" xml:lang="en-GB">
    <div class="Basic-Text-Frame-1">
      <p class="anabaslik" id="toc_marker-10"><span class="anabaslik" style="font-size:1em;" xml:lang="tr-TR">Amerika</span><span class="anabaslik" style="font-size:1em;" xml:lang="tr-TR">. Bir Amerikan yol filmi</span></p>

      <p class="paragraf"></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Roman, gökyüzünü (tıpkı bugünkü gibi renksiz ve belirsiz) bir uçtan bir uca kaplayacak kadar büyük, daha ilk cümleyi yazmaya çalışırken işi arapsaçına döndürdüm. Kâğıda geçirdiğim şeyin neden olduğu umutsuzluğun beni korkutmasına izin vermemem gerektiğini zaten çoktan anlamıştım, dün bu tecrübe çok işime yaradı.</span></p>

      <p class="paragraf"></p>

      <p class="paragraf"><span class="regular-metin">Kafka’nın Temmuz 1912’de Max Brod’a yazdığı bir mektup böyle başlar ve bu sözler</span> <span class="italik">Amerika</span> <span class="regular-metin">romanının yazılış öyküsünün bir özetidir adeta. Öykünün giriş bölümüne baktığımızda da zaten “umutsuzluk”tan en ufak bir iz bulamayız:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bir hizmetçi kız onu baştan çıkardığı ve ondan çocuk sahibi olduğu için fakir anne babası tarafından Amerika’ya gönderilen on altı yaşındaki Karl Roßmannn, artık yavaşlamakta olan gemide New York Limanı’na girerken çoktandır gözlediği Özgürlük Heykeli’ni birdenbire sanki güçlenen güneş ışığında gördü. Kılıç taşıyan kolu sanki yeniden yükseliyor ve gövdesinin etrafında özgür rüzgârlar esiyordu.</span></p>

      <p class="paragraf"></p>

      <p class="paragraf"><span class="regular-metin">Elinde bir kılıç tutan Özgürlük Heykeli onları selamlar, güneş bir an için eskisinden daha güçlü parlar, gemi yavaşlar, yavaşlar ve nihayet hedefe varır: Amerika! Kafka’nın bu ilk roman denemesinde fakir anne babası tarafından Amerika’ya gönderilen kahramanımız henüz çok gençtir ve yanında son derece güçlü isminden başka pek de bir şey getirmemiştir. Anne babasının Karl’ı tıpkı masal kahramanı Hansel gibi evden uzaklaştırmalarının tek nedeni ekonomik sorunlar değildir. Diğer neden kısaca şöyle açıklanır: “Bir hizmetçi kız onu baştan çıkardığı ve ondan çocuk sahibi olduğu için”. Ailesinin oğullarıyla ilgili öyle büyük planları varken, yaşanan bu rezalet! Şimdi ise elinde ne almayı planladığı mühendislik diploması ne de geçimini sağlamaya yetecek parası vardır. Karl, birkaç parça giysi, bir parça Verona salamı ve ailesinin son çekilen fotoğrafından başka hiçbir şey koymadığı bavulunu kaptığı gibi soluğu diğer göçmenlerin de beklemekte olduğu rıhtımda almıştır. Burada da kararı veren baba ya da daha doğrusu anne baba olmuştur. Ancak neyse ki bu defa, sonsuz olanaklar ülkesi Amerika’ya gönderilir. Nasıl olsa Karl gibi güçlü kuvvetli genç bir adam burada başının çaresine bakabilecektir!</span></p>

      <p class="paragraf"><span class="regular-metin">Karşılaştığı bu yeni modern kıta karşısında heyecandan dili tutulan baba adayı New York limanına yanaşan gemiden inmek üzereyken şemsiyesini içeride unuttuğunu fark eder. Şemsiyesini aramak üzere geri döner ve geminin koridorlarında yolunu kaybeder. Sonunda kendini yabancı birinin yatağında bulur. Bununla da kalmaz, güvenip bavulunu teslim ettiği Alman yolcu bavulla birlikte kayıplara karışır. Zaten romanda tuhaf şeylerden bahsedildiğini, en azından Özgürlük Heykeli’nin elinde meşale değil de kılıç tuttuğunu görür görmez anlamış olmalıyız! Ayrıca romanın, kahramanın yaşını düşünecek olursak –Karl Amerika’ya geldiğinde henüz on altı yaşındadır– gerçekleri yansıtmadığını görürüz. Ama neticede orası Amerika’dır. Tıpkı sessiz komedi filmlerindeki gibi burada da aksilikler birbirini izler. Çok geçmeden, bu korunmasız genç kahramanın kendi başına dert açma konusunda hizmetçi kızı hamile bırakmaktan fazlasını yapabileceğini anlarız!</span></p>

      <p class="paragraf"><span class="regular-metin">Romanın “Ateşçi” başlığını taşıyan ilk bölümünü Kafka daha önce öykü formunda yayımlamıştır. Bu bölümde eski kıta Avrupa’dan yabancı bir ülkeye yapılan bir yolculuk anlatılır. Karl Roßmann burada yeni bir hayata başlayabilecek midir? Aslında roman taslağının daha ilk sayfasında buna ilişkin bir ipucuna yer verilmiştir: “Çaresizlik içinde, hiç kimseye rastlamadığından ve yalnızca ha bire binlerce insan ayağının sürtünmesi kulağına çarptığından (...).” Binlerce kişinin ayak sesi duyulur, ama etrafta bir Tanrı’nın kulu yoktur, dahası Karl geminin içinde yolunu kaybetmiştir, bu da yetmezmiş gibi artık şemsiyesi de yanında değildir ve bir vatandaşı tarafından dolandırılmıştır. Ne gün ama! Bu sadece başlangıçtır. Karl şemsiyesini ararken okyanus ötesi yolculuklar yapan geminin ateşçisiyle karşılaşır. Adam ona Rumen başmakinist tarafından ayrımcılığa uğradığına inandığı için işi bırakmak üzere olduğunu anlatır. Tam bir Avrupalı gibi düşünen Karl, dinlediği bu hikâyeyi çok mantıksız bulur ve Ateşçi’yi elinden tuttuğu gibi soluğu Kaptan’ın yanında alır. Gençliğin verdiği heyecanla onun karşısına dikilerek Ateşçi’yi savunan bir konuşma yapar. Ne var ki sonunda Ateşçi’nin savunulacak bir yanı olmadığı anlaşılır. Kahramanın, Kaptan ve odadaki diğer kişiler karşısında kendisini nasıl gülünç duruma düşürdüğünü derin bir üzüntüyle izleriz. Oysa Karl bu durumu çok farklı değerlendirmektedir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Karl, belki de yurdunda hiç hissetmediği kadar güçlü ve aklı başında hissediyordu kendini gerçekten. Onun yabancı ülkede saygın kişiliklerin karşısında iyi uğruna nasıl savaştığını ve daha zafere ulaşamamış olsa da, son kuşatma için nasıl tam anlamıyla hazır olduğunu annesiyle babası görebilseydi keşke. Onunla ilgili görüşlerini tekrar gözden geçirirler miydi? Onu aralarına oturtup överler miydi? Onlara böylesine sadık olan gözlerinin içine bir kez, bir kez olsun bakarlar mıydı? Kuşkulu sorular ve onları sormak için en uygunsuz an!</span></p>

      <p class="paragraf"></p>

      <p class="paragraf"><span class="regular-metin">Sezar’ın hakkı Sezar’a: Kafka burada kahramanına karşı çok acımasız davranmıştır. Karl kendini ne zaman muhteşem hissetse ya da en azından doğru tarafta yer aldığını düşünse, hayattan sağlam bir tokat yer. İçinde bulunduğu bu çaresiz durumu Ateşçi’yle de şöyle paylaşacaktır:</span></p>

      <p class="paragraf"></p>

      <p class="paragraf"><span class="alinti" xml:lang="tr-TR">“Ama kendini savunmalısın, evet ve hayır demelisin, yoksa insanların gerçek hakkında fikri olmaz. Beni dinleyeceğine söz vermelisin, çünkü ben, –bundan korkmak için bir sürü nedenim var– artık sana yardım edemeyeceğim.”</span></p>

      <p class="arayazi"><span class="regular-metin">Ama neden Karl? Tam o anda Karl ile Rumen başmakinist arasındaki farkı açıkça ortaya koyan bir şey olur. Tıpkı,</span> <span class="italik" style="font-size:1.09em;">deus ex machina</span><span class="dipnot-numarasi-kafka" style="font-size:0.73em;"><a class="footnote-link" href="#footnote-225-22" id="footnote-225-22-backlink">22</a></span> <span class="regular-metin">gibi, bilin bakalım ortaya kim çıkar? Şu ünlü “Amerikalı dayı”! Varsıl bir senatör ve büyük bir taşımacılık firmasının sahibi olan Bay Jakob, Karl’ın dayısı olduğunu söyler. Arkasında Karl (onun da arkasında Georg Bendemann) ile ellerindeki parçaları birleştirerek durumu aydınlatırlar: Karl’ın hamile bıraktığı Johanna Brummer bir oğlan çocuğu dünyaya getirmiş ve çocuğa uzaklarda yaşayan dayının ismini vermiştir. Aslında gemide karşılaşmalarını sağlayan da Johanna’dır, çünkü bu haberi vermek üzere dayıya bir mektup yazmış, bu mektupta dayısından Karl’ı iyi karşılamasını da rica etmeyi unutmamıştır.</span></p>

      <p class="paragraf"><span class="regular-metin">Dayısı da abartılı bir biçimde özür bildirmekten geri durmaz:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Sevgili yeğenim annesiyle babası tarafından –durumu gerçekten tanımladığı için kullanalım bu sözü– düpedüz bir kenara atılmıştır, insanı kızdıran bir kedinin kapı dışarı edilmesi gibi. Yeğenimin yaptığı ve böyle cezalandırıldığı şeyi mazur gösterecek değilim; ama öyle bir kusur işledi ki, ne olduğunu söylemek bile yeterince özür içeriyor.</span></p>

      <p class="paragraf"></p>

      <p class="paragraf"><span class="regular-metin">Yepyeni başlangıçlar ülkesidir Amerika! Kendisi de sıfırdan başlayıp canını dişine takarak bugünlere gelmiş biri olan dayı Karl’ı oğlu yerine koyar ve evine alır. İşte sorunun kaynağı tam da buradadır –eh, Kafka’yı bunu tahmin edecek kadar tanıdık artık– bundan böyle Karl hakkında karar verecek kişi tam bir “ilke adamı” olan dayısıdır. Dayının aldığı kararlar onun için anlaşılmazdır, karmaşık sonuçlar doğurdukları yetmezmiş gibi bir de anlamsız ve anlaşılmaz oluşları yüzünden onu felaketlere sürüklemektedir. Ama görünen o ki bu kararlar da Amerika’daki her şey gibi, çok hızlı bir biçimde uygulanmaktadır. Bu hız, kendisiyle ilgili durumlarda olmasa bile, Karl’ın başını döndürür. Dayısının firmasıyla ilgili olarak şunları söyler:</span></p>

      <p class="siir-ustbosluk"></p>

      <p class="paragraf"><span class="alinti" xml:lang="tr-TR">Telefon salonunda, nereye bakılırsa bakılsın, telefon kabinlerinin kapıları açılıp kapanıyor, çalan telefonlar insanı serseme çeviriyordu. Dayı bu kapılardan en yakındakini açtı; orada, zayıf bir elektrik ışığında bir memur görüldü, kapıların gürültüsüne karşı kayıtsızdı; başına geçirdiği çelik çember, kulaklıkları kulaklarına bastırıyordu. Sağ kolu özellikle ağırmışçasına küçük bir masaya dayanmıştı, kurşunkalemi tutan parmakları insanüstü bir düzenle ve hızla kıpırdıyordu.</span></p>

      <p class="siir-ustbosluk"></p>

      <p class="paragraf"><span class="regular-metin">İnsanlık dışı bir hal alan sanayileşme ve dünyanın elektrifikasyonu burada ilerlemenin işareti kabul edilmektedir, Karl da aynı fikirdedir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">“İşleri epey ilerletmişsin” dedi Karl bir keresinde, işletmedeki bu turlardan birinde. Her departmanı yalnızca görmüş olmakla yetinilse bile, işletmeyi gözden geçirmek günler isterdi.</span></p>

      <p class="paragraf"></p>

      <p class="paragraf"><span class="regular-metin">Karl dayısının kendisine sunduğu imkânlar çerçevesinde başlangıçta Avrupa-Amerikan terbiyesi alır; dil öğrenir, piyano ve binicilik dersleri alır. Müziğe olan yeteneğini keşfeden Karl, bu yeteneğini geliştirmeyi düşünür. Göz yaşartacak derecedeki saflığıyla, piyano çalarak “Amerikan koşullarını” değiştirmek gibi büyük hayallere kapılır. Her şey “mükemmel” yürümektedir, Karl’ın Amerikası başlı başına bir ilerleme, bir keyiftir, dahası “Amerikan rüyası”nın doruk noktasıdır.</span></p>

      <p class="paragraf"><span class="regular-metin">Her şeyin mükemmel seyrettiğini düşünmeye başladığımız anlarda Kafka, karşımıza bir felaketle çıkma fırsatını asla kaçırmaz. Ki bu felaketler çoğu zaman aldatıcı, ya da en azından dışarıya aldatıcı gibi görünen durumlar biçiminde şekillenmiştir. Ne yazık ki Karl günün birinde, kendi kibarlığı ve dikbaşlılığının kurbanı olur; dayısının iş arkadaşlarından biri onu şehir dışındaki çiftliğinde ağırlamak istediğini söyler, Karl da dayısının onaylamadığı bu teklifin neredeyse üzerine atlar. Bu teklif sayesinde kendini Amerikan toplumuna kabul ettireceğini düşünür. Dayı başlangıçta arkadaşının teklifini kabalık etmemek için kabul etse de, Karl’a bu geziye katılmasını imkânsızlaştıran –çok sayıda mazeret sunarak– zamansal kısıtlamalar getirir. Bu durum, gerçek hayatta farklı baba figürleriyle girişilen ve aslında kaybedeni zaten baştan belli olan iktidar savaşında yaşanan ikilemi temsil etmektedir. Kabul ve sevgi görmeye hâlâ aç olan Karl, tercihini yanlış babadan yana kullanır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Dip dibe oturuyorlardı, Bay Pollunder anlatırken Karl’ın elini kendi elinde tutuyordu. Karl, Frä</span><span class="alinti" style="font-size:1em;" xml:lang="tr-TR">ulein Klara’yla ilgili birçok şey öğrenmek istiyordu, sanki uzun yolculuk onu sabırsızlandırmıştı ve anlatılanlar sayesinde gerçekte olacağından daha çabuk varabilirdi.</span></p>

      <p class="paragraf"></p>

      <p class="paragraf"><span class="regular-metin">Yanlış baba mı? Evet, çünkü Pollunder’in tam da Karl’a göre bir kızı vardır ve Karl’ınkine çok benzeyen ismi, Karla değil, “temiz ve saf” anlamına gelen “Klara”dır. Klara kısa zaman önce babasına bir damat adayından bahsetmiştir, neşeli ve çekici bir Amerikalı olan bu aday, Karl’ın binicilik hocası Mack’tan başkası değildir. Aynı zamanda iyi bir dosttur. Pollunder’in tüm anlattıklarına rağmen belki de tam da bu yüzden, Karl çiftlikte bulunduğu süre içinde sportmen bir vücuda da sahip olan, yaşama sevinciyle dolu Klara’ya âşık olur. Daha Klara’yı görür görmez kafası öyle bir karışır ki, o an çiftlikten kaçıp gitmek ister. Klara her şeyiyle tam bir Amerikalıdır, hem masum ve vahşi, hem de seksidir. Kızın davranışlarından onun hafif hafif Karl’ı baştan çıkarmaya çalıştığını düşünürüz, ne var ki sonunda kavgaya tutuşurlar. Aldığı</span> <span class="italik">jiu-jitsu</span> <span class="regular-metin">dersleri sayesinde Klara’nın Karl’ı yenilgiye uğratması uzun sürmez. Kafka’da bir seks sahnesi mi? Neden olmasın? “ ‘Neden böyle sızlanıyor’ diye düşündü Karl, ‘canı acıyor olamaz, onu sıkmıyorum ki’ (...).” Bu derecede bir saflık cezasız kalmamalıydı: “Ama orada bir kanepe vardı, Karl’ı oraya yatırdı ve ona doğru pek fazla eğilmeden şöyle dedi: ‘Şimdi kıpırda kıpırdayabilirsen.’</span> <span class="regular-metin">” Karl harekete geçecek midir? Hayır, elbette. Çünkü sonuçta o daha önce Avrupalı bir hizmetçi tarafından baştan çıkarılmış biridir ve bu iş bir Amerikalı için çocuk oyuncağından farksızdır: “</span> <span class="regular-metin">‘Kedi, kudurmuş kedi’ diye bağırabildi Karl, içinde bulunduğu öfke ve utanç karışımı arasından.” Aman Tanrım, Karl buradan hemen uzaklaşmalıdır. Bu çiftlikte artık tek bir duygu beslemektedir, o da dayısına duyduğu derin özlemdir. Bu yetmezmiş gibi gecenin bir yarısı dayısının başka bir arkadaşı olan Herr Green gelerek Karl’a –trampetler çalar– eğer gece yarısından önce Pollunderler’in çiftliğinden ayrılıp eve dönmez ve yarınki İngilizce dersine katılmazsa dayısı tarafından reddedileceğini bildiren bir mektup verir. Zavallı Karl her zamanki gibi yine yanılmıştır. Kedi olan Klara değil, dayısı tarafından kapı önüne konan ve Amerikan metropolünde birdenbire varını yoğunu kaybetmiş halde kalıveren kendisidir. Bütün bu başına gelenler, Klara’yla karşılaşması, daha önce yabancı birinin yatağında yatarken de onu esir almış olan yorgunluğun bastırması, yolunu yeniden kaybetmesi ve gemide kaybettiği eşyaların yeniden kendisine teslim edilmesi, dayısının arkadaşı Herr Green’le oynadığı anlamsız şapka oyunları Karl’ın geç kalmasına neden olur. O da çareyi kaçmakta bulur, hem de Amerika’nın vahşi hayatına. Durun bir dakika. Vahşi dediysek, o kadar da değil. Neticede bir Avrupalı her zaman başını sokacak bir yere –hem de yatacak bir yatağa!– ihtiyaç duyar. Karl kısa süre sonra karnını doyurmak için bir lokantaya girer. Orada bir Fransız olan Delamarche ve İrlandalı Robinson’la tanışır. Adamlar işsiz makine tesviyecileri olduklarını söyler. Karl bu iki sıkı dostun onu kullandıklarını ve soymak için fırsat kolladıklarını anlar. Bu iki düzenbazın gözlerine kestirdikleri tek şey, Karl’ın bavulundaki Verona salamı değildir, adamlar salamla birlikte ailesinin son fotoğrafına da göz koymuşlardır! Bu aşamadan sonra romanın genel havası tam anlamıyla değişir, pikaresk ve hatta grotesk bir hal almakla kalmaz, Prag’da yaşayan bir sigorta şirketi çalışanının ancak hayalini kurabileceği kadar abartılı, “Amerikanvari” bir üsluba da kavuşur. Eğer</span> <span class="italik">jiu-jitsu</span> <span class="regular-metin">yapan zengin kızının, prensiplerinden ödün vermeyen dayının ve o saf binicilik hocasının “gerçeği” yansıttığına zar zor da olsa inandıysak, şu an bambaşka bir evrene adım attık demektir. Bu nedenle, Karl’ın yaşadığı rüya âlemiyle taban tabana zıt olan Delamarche ve Robinson karakterleri,</span> <span class="italik">slapstick</span> <span class="regular-metin">komedi figürleri örnek alınarak oluşturulduklarından artık antipatik kişiler gibi de görünmezler. Ertesi gün bu muhteşem üçlü beraberce Kaliforniya’ya doğru yola koyulur. Pek fazla yol alamazlar. O günün akşamı Delamarche ve Robinson Karl’ın en değerli varlığını, ailesinin fotoğrafını çalar. Karl, o iki serserinin yaptıklarına müsamaha gösterse de yanlarında daha fazla kalmaz, “Occidental”</span><span class="dipnot-numarasi-kafka"><a class="footnote-link" href="#footnote-225-23" id="footnote-225-23-backlink">23</a></span> <span class="regular-metin">gibi anlamlı bir adı olan büyük, modern bir otelde asansörcülük yapmaya başlar.</span></p>

      <p class="paragraf"><span class="regular-metin">Otel Occidental modern Batı’nın ta kendisidir, otel işletmesinin her köşesinde son noktasına kadar rasyonelleşmiş, fordist bir çalışma ruhu hüküm sürmektedir. Burada konaklayan herkese mükemmel bir hizmet sunulmaktadır. Otelde çalıştığı süre içinde Karl, kendisi gibi göçmen olan iki kadınla arkadaşlık kurar. Viyana doğumlu olan Grete Mitzelbach otelin mutfağında aşçıbaşıdır. Otelde Karl’ı ilk karşılayan ve hemşerisi olduğu için ona oteldeki asansörcülük işini bulan da Grete’dir. “Ateşçi” başlıklı bölümü okumamış olsaydık belki bunun iyiye işaret ettiğini düşünebilirdik. Ama artık bu ne yazık ki mümkün değil. Aşçıbaşının sözlerinde yine Kafka’nın varlığını hissederiz:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bir hemşeriye rastlamanın sevinci insana düşüncesizlik ettiriyor.</span></p>

      <p class="paragraf"></p>

      <p class="paragraf"><span class="regular-metin">Şunu aklımızdan çıkarmayalım: Gerçek yaşamın aksine romanda milli kimliğe güvenmenin –özellikle de, eski Avrupa gelenek ve önyargılarının artık en ufak bir etki göstermediği Amerika’da– hiç mi hiç faydası yoktur. Ailesinin fotoğrafını kaybetmiş olan Karl, kısa zamanda aşçıbaşı ile ona kur yapıp duran Personel Müdürü Bay Isbary’yi anne babasının yerine koyar. Bir kişinin daha eklenmesiyle aile saadeti tamamlanır. Bu kişi, aşçıbaşının sekreterliğini yapan Therese Berchtold ismindeki genç kadındır ve onlar gibi göçmendir. Karl ile aralarında son derece dostane ilişkiler gelişir, adeta kardeş gibi olurlar. Karl tam bir centilmen gibi davranarak alışveriş etmek üzere şehre indiğinde kızı yalnız bırakmaz. Kız da ona, yeni üstlendiği “ticari yazışmalar” konusunda yardımcı olur. Dikkat, saf huzur! Hemen bir çelişkiye ihtiyaç var demektir. Nitekim öyle de olur: “Derken biri omzuna vurdu.”</span></p>

      <p class="paragraf"><span class="regular-metin">Karl bir taşıyıcı bandı andıran oteldeki görevini iki ay boyunca eksiksiz yerine getirdikten sonra, eline para geçtiği anlaşılan Robinson sarhoş bir halde karşısına çıkar ve onu, Delamarche’ı da aralarına alarak arkadaşlıklarına kaldıkları yerden devam etmek üzere bir yerlerde buluşmaya davet eder. Karl Robinson’un bu teklifini reddeder. O sırada Robinson yürüyecek halde olmadığını ileri sürerek merdiven boşluğuna kusar. Karl arkadaşlarından birine asansörü emanet eder ve Robinson’u asansör görevlilerinin yatakhanesine götürür. Ne yazık ki yokluğunun anlaşılması uzun sürmemiştir, Personel Müdürü onu hatalı bulur ve işine son verir. O güne dek kendisine kol kanat geren Aşçıbaşı’nın da elinden hiçbir şey gelmez. Otelden ayrılmadan önce karşısında dikilen Başkapıcı Karl’ın çantasını arar. Karl oradan uzaklaşırken ardında ceketiyle birlikte kimlik kâğıtlarını da bırakır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">“Artık yetti ama” dedi Karl kendi kendine –yüzü kıpkırmızı kesilmiş olmalıydı–, ve hırstan dikkati dağılan Başkapıcı, Karl’ın ikinci cebini karıştırınca, Karl bir hamlede ceketin kollarından sıyrıldı (...).</span></p>

      <p class="paragraf"></p>

      <p class="paragraf"><span class="regular-metin">Ancak biliyoruz ki Karl her zaman kaybetmeye yazgılıdır. Önce çantasını kaybetti, sonra fotoğrafı, şimdi de kimlik kâğıtlarını. Böylece Karl üçüncü kez sıcak bir aile ortamından kovulur ve hiçbir yere doğru yol alır. Her seferinde aynı şey olur. Ya yeni arkadaşlar bulur ve onları korumak isterken üst düzey yöneticilerle sorun yaşar, ya da “annelerine” –kendi annesine, Aşçıbaşı’na ve yine benzer biçimde Bay Pollunder’e– o kadar çok güvenir ki, sonunda kendisinin de anlayamadığı bir biçimde baba otoritesine ters düşer. Ailesi tarafından kapı dışarı edilir, yeni arkadaşlar edinir, anaç biri tarafından korunup kollanır, çok geçmeden bir yönetici tarafından yeniden kapının önüne konur. Bu durumlardan an az ikisinde Karl’ın “cennetten kovulmasına” neden olan şey cinsel ilişkidir. Daha romanın ilk cümlesinde, hizmetçi bir kız onu baştan çıkardığı ve ondan çocuk sahibi olduğu için anne babası tarafından Amerika’ya gönderildiğine değinilmiştir. Romanın ilk bölümünün devamında daha detaylı bir biçimde anlatılan baştan çıkarma olayında Karl’ın aslında çocuksu-saf bir kurban olduğu ortaya çıkar. Hizmetçiyle ilişkiye girerken şaşkınlıkla karışık bir iğrenti hissetmiş olsa da, suçlu kabul edilir ve acımasızca cezalandırılır. Yine aynı figüratif çerçeve içinde Karl ikinci kez bir kadının kurbanı olur: Klara’nın. Karl’ın çiftlik evine gitmeyi kabul etmesinin ardında, kızın bu yöndeki arzusu yatmaktadır, onu orada tutan da yine bu kızdır, eve gitmek üzere yola çıkmaya karar verdikten sonra veda etmek zorunda kaldığı kişi de odur ve nihayetinde dayısının verdiği süre doluncaya kadar Karl’ı kendi isteği dışında odasında tutan da Klara’dır. Cinsellik kokan bu tuhaf güreş müsabakasında kaybeden ve kadın cinselliğini taciz karakterli bir saldırı biçiminde yaşamasına rağmen suçlu ilan edilen yine Karl olur.</span></p>

      <p class="paragraf"><span class="regular-metin">Kovalamacasız bir “Amerika romanı” olur mu hiç! Karl, Robinson’u da yanına alarak bir taksiye atlayıp kaçar, Occidental’ın kızgın çalışanları da onların peşine düşer. Ne var ki bu kez kovalamaca sahnesi</span> <span class="italik">western</span><span class="regular-metin">’lerdeki gibi sona ermez. Araç, Robinson ve Delamarche’ın tombul bir şarkıcı olan Brunelda ile birlikte yaşadıkları evin önünde durduğunda, Karl taksiciye ücretini ödeyemez. Tam o sırada çıkagelen polis memuru da kimlik belgeleri olmadığı için Karl’ı tutuklamak isteyince işler iyice karışır. Karl da çareyi tabanları yağlamakta bulur, gelgelelim Delamarche onu bulmakta gecikmez. Klara’yı alt edemeyen Karl’ı bu kez de Brunelda sözcüğün tam anlamıyla köşeye sıkıştırır:</span></p>

      <p class="arayazi"><span class="alinti" style="font-size:1em;" xml:lang="tr-TR">“Bırak” dedi Brunelda ve Delamarche’ın elini uzaklaştırdı, “kalıyor zaten.” Ve Karl’ı parmaklığa daha da sıkı bastırdı, Karl’ın kurtulmak için onunla boğuşması gerekirdi.</span></p>

      <p class="paragraf"></p>

      <p class="paragraf"><span class="regular-metin">Karl’ın sosyal statüsü ile karşılaştığı kadınlardan aldığı tehditlerin boyutu arasında ters orantı vardır. Romanın sonunda Karl ve biçimsiz, gerçek bir kadın olan şarkıcı Brunelda’nın yolları çakışır. Karl’ın otelden kovulmasına neden olan sinsi planı yapan Delamarche’tır. Karl’a şantaj yaparak işgücünden faydalanmak ister. O günden sonra Karl Brunelda’nın emrinde çalışmaya başlar. Başarısız bir kaçış girişiminin ardından Brunelda onu daha da aşağılar. Kadının emriyle Karl artık Robinson’la birlikte balkonda yatmaktadır ve ikisi de ancak Brunelda zili çaldığında içeri girebilmektedirler. Karl’ın yattığı onca yatak arasında bu en berbat olanıdır: çünkü bu kez perdelerden ve başka kumaşlardan oluşan bir yığının üzerinde yatmak zorunda kalır.</span></p>

      <p class="paragraf"><span class="regular-metin">Bu yüzden Karl gecelerini genellikle uykusuz geçirir. Uykusuz geçirdiği gecelerde komşu balkondaki üniversite öğrencisi Josef Mendel ile sohbet eder. Ona Avrupa’daki geçmişini hatırlatan Josef’i izlerken derin düşüncelere dalar.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Karl evde annesiyle babasının masasında oturup ödevlerini yaparken bundan çok farklı olmazdı –üzerinden uzun zaman geçmişti–, bu sırada babası gazete okur ya da bir derneğin hesap kayıtlarını ve yazışmalarını halleder, annesi de dikiş işiyle uğraşır ve ipliği kumaştan yukarıya çekerdi.</span></p>

      <p class="paragraf"></p>

      <p class="paragraf"><span class="regular-metin">Bu anılar Karl’ı öyle derinden etkiler ki, yavaş yavaş kaçış planları yapmaya koyulur.</span></p>

      <p class="paragraf"><span class="italik">Amerika</span><span class="regular-metin">’nın bir tek sonu yoktur. Birden fazla tamamlanmamış sonu olduğu söylenebilir. Birinde Karl, Brunelda ve o iki serseri ile birlikte kaçar ve kendini bir çeşit genelevde bulur. Dolayısıyla daha keskin bir düşüş yaşar. Eğer Kafka romanı başladığı biçimde tamamlasaydı, Karl bundan sonra büyük olasılıkla bir mafya ortamına girerdi. Romanın olası ikinci finali diğerlerine oranla çok daha heyecanlıdır. Kafka’ya öyküde yaptığı bu ani manevra sonucunda ilk büyük bulmacasını yarattığı için müteşekkiriz.</span></p>

      <p class="paragraf"><span class="regular-metin">Karl bir afişte Oklahoma Açıkhava Tiyatrosu için personel alınacağını görür. Başvurmak için Clayton’a gider:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">(...) Büyük Oklahoma Tiyatrosu sizi çağırıyor! Yalnızca bugün, yalnızca bir kereliğine çağırıyor! Şimdi fırsatı kaçıran, sonsuza dek kaçırmış olur! Geleceğini düşünenin yeri bizim yanımızdır! Herkese açık! Sanatçı olmak isteyen başvursun! Tiyatromuzda herkese ihtiyaç var! Bizde karar kılanları buradan kutlarız! Ama gece yarısına kadar görüşmeye alınmak için acele edin! Saat on ikide her şey bitecek, bir daha da başlamayacak! Bize inanmayana lanet olsun! Haydi Clayton’a!</span></p>

      <p class="paragraf"></p>

      <p class="paragraf"><span class="regular-metin">Böyle bir ilana ne kadar güvenilebilir ki? Sonuçta:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Çok fazla afiş vardı, afişlere artık kimse inanmıyordu artık. Bu afiş de, normalde afişlerin olduğundan daha olasılık dışıydı.</span></p>

      <p class="paragraf"></p>

      <p class="paragraf"><span class="regular-metin">Ee, Karl da artık Amerika’da yeni sayılmazdı, burada işlerin nasıl döndüğünü öğrenmişti. Ama bu tiyatro sözünü tutar. Karl gece yarısından önce –borazanlar çalınmaktadır– tiyatroya varır. Orada, melek kostümü giymiş bir tanıdığına rastlar, kadın diğer arkadaşlarıyla birlikte borazan çalmaktadır. Karl, yanında kimlik belgeleri olmadığı için zorluk yaşasa da, sonunda teknik eleman olarak işe alınır. Sirk ekibiyle çalışmaya başlar, çünkü o sadece ve sadece –afişte de yazdığı gibi– geleceğini düşünmektedir. Karl’ın mühendis olma hayali –Avrupa’da eğitim alma zahmetine girmeden– kendiliğinden gerçek olmuş gibidir. Mühendislere ayrılan bürodakilerin onu “Avrupa’da ortaokul okumuş” biri olarak görmeleri durumu değiştirmiyordu. Peki ama, şimdi bu Oklahoma Açıkhava Tiyatrosu da neyin nesi? Amerika’nın aldığı büyük bir istihdam yaratma önlemi mi, yani Amerikan rüyasının sonu mu? Yoksa cennetin ta kendisi mi? “Ne yazık ki burada herkes bu kadar doğru davranmıyor” der Personel Şefi. Karl ilk kez bir yönetici tarafından takdir edilmektedir. Kendisine yöneltilen soruların hiç de zor olmadığını görünce, başlangıçtaki güvensizliği ve endişelerinden yavaş yavaş kurtulur. Tiyatronun yöneticileri, o güne kadar kendisine rahatsızlık verecek derecede özel yakınlık gösteren yöneticilerin aksine, hem ulaşılmazdırlar hem de Karl’ın özel hayatına burunlarını sokmaya hiç mi hiç niyetleri yoktur. Tribüne yerleşmiş, fildişi saraylarda gibi otururlar. Onların karşısındaki yeni alınan işçiler ise uçsuz bucaksız tiyatro salonu tarafından adeta yutulmuş, yok olmuştur.</span></p>

      <p class="paragraf"><span class="regular-metin">Yaşadığı tüm aksiliklerden sonra, bin bir eziyet çeken göçmen bir mucizeyle karşılaşır. Karl böylesi uçsuz bucaksız toprakları ilk kez görmektedir. Vahşi ve sonsuz doğa Karl’a kendi ülkesinde kaybettiği özgürlüğü yeniden verir. O özgürlük ki, Avrupa’daki atadan kalma ailevi koşulların da, insan düşmanı –Kafka’nın hayali de olsa en ufak ayrıntısına kadar anlattığı, modernlik sınırlarını da aşan– sanayileşmenin, yani Karl’ın Amerikası’nın da karşısındadır.</span></p>

      <p class="paragraf"><span class="regular-metin">Not: Romanın nasıl bittiğini bilen yok. Max Brod’a göre</span> <span class="italik">Amerika</span><span class="regular-metin">, Kafka’nın samimi insan sevgisiyle kaleme aldığı en aydınlık romanıdır ve ona göre romanın olumlu bir finali olmalıdır. Ancak öyle görünüyor ki Kafka bu romanı için çok daha trajik bir son düşünmüştür. Romanın sonunda, Kafka’nın düşündüğü “Kayıp” başlığından da anlaşılacağı gibi, Karl’ın yolu birçok kişiyle (yeniden) kesişir. Ancak sonunda yine Amerika’nın sonsuz boşluğunda kaybolur. Kafka ilk romanı üzerinde çalışmaya, Felice Bauer’le tanıştıktan sonra geçirdiği korkunç dönemde başlamıştır. Bir yandan başka öyküler yazmakla meşgulken, bir yandan da hem roman taslağı üzerinde çalışmakta hem de her gün yeni sevgilisine en az bir mektup yazmaktadır.</span></p>

      <p class="paragraf"><span class="regular-metin">Sonunda Kafka da bu romanı yazarken uzaklarda gözden kaybolur, yolunu kaybeder. 11 Kasım 1912’de Felice Bauer’e yazdığı mektupta şu satırlara rastlanır:</span></p>

      <p class="arayazi"><span class="alinti" style="font-size:1em;" xml:lang="tr-TR">Korkarım, yazdığım öykü hiçbir zaman bitmeyecek bir şekilde tasarlandı ve size yaklaşık bir fikir verecek. “Kaybolan Adam”, tamamen Amerika Birleşik Devletleri’nde geçiyor. Şu ana kadar beş bölümü bitti, altıncı da bitmek üzere.</span></p>

      <p class="paragraf"></p>

      <p class="paragraf"><span class="regular-metin">İki gün sonra Max Brod’a şunları söyler:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Dün altıncı bölümü zorlanarak bitirdim, bu nedenle de son derece kaba ve kötü bir biçimde son buldu. Bu bölümde kullanmayı düşündüğüm iki karakterden vazgeçtim. Bu ikisi yazdığım süre boyunca beni kovalayıp durdular. Romanda kollarını kaldırıp yumruk yapmaları gerekiyordu, onlar bu hareketi benim karşımda yaptılar.</span></p>

      <p class="paragraf"></p>

      <p class="paragraf"><span class="regular-metin">İki ay sonra tevekkülle Felice’ye şunları yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Romanım! Evvelsi akşam tamamen yenildiğimi ilan ettim. Dağılıyor, kontrol altında tutamıyorum. Benden uzak bir şey yazdığım da söylenemez, ama son zamanlarda ilişkisi oldukça azaldı. Yanlış şeyler ortaya çıkıyor ve yok olmuyorlar. Bir süre bırakmak yerine çalışmaya devam etmek daha tehlikeli olacak.</span></p>

      <p class="paragraf"></p>

      <p class="paragraf"><span class="regular-metin">Kafka verdiği kararı hayata geçirdi. Onu bir kenara koydu. Böylece yol filmi de yarıda kalmış oldu, Karl Roßmann Amerika topraklarında gözden kaybolur, gökyüzünü bir uçtan bir uca kaplayan roman taslağında kayıplara karışır. Kafka’nın kaleme aldığı diğer roman taslaklarının kaderi de Kafka’nın “Kayıp”</span> <span class="regular-metin">(</span><span class="italik">Der Verschollene</span><span class="regular-metin">)</span> <span class="regular-metin">adını verdiği</span> <span class="italik">Amerika</span><span class="regular-metin">’nınkinden farklı değildir.</span> <span class="italik">Nomen est omen</span><span class="regular-metin">.</span><span class="dipnot-numarasi-kafka"><a class="footnote-link" href="#footnote-225-24" id="footnote-225-24-backlink">24</a></span> <span class="italik">Dava</span> <span class="regular-metin">(</span><span class="italik">Der Prozeß</span><span class="regular-metin">) hiç bitmeyen bir dava süreci olarak kalırken,</span> <span class="italik">Şato</span> <span class="regular-metin">(</span><span class="italik">Das Schloss</span><span class="regular-metin">)</span> <span class="regular-metin">da kendi anlamında kilitli (</span><span class="italik">verschlossen</span><span class="regular-metin">) kalır.</span></p>

      <div class="footnotes">
        <div class="footnote">
          <p class="dipnot-bosluk"><a class="footnote-anchor" href="#footnote-225-22-backlink" id="footnote-225-22">22</a><span class="dipnotlar-bold-kafka" style="font-size:0.94em;" xml:lang="tr-TR">.</span> Bir kurgu veya dramada beklenmedik, yapay veya imkânsız bir karakter, alet veya olayın senaryo akışı içinde beklenmedik bir yerde aniden ortaya çıkması. (ç.n.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-23-backlink" id="footnote-225-23">23</a><span class="dipnotlar-bold-kafka" style="font-size:0.94em;" xml:lang="tr-TR">.</span> İngilizce: “Batı’ya ilişkin”. (ed.n.)</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-24-backlink" id="footnote-225-24">24</a><span class="dipnotlar-bold-kafka" style="font-size:0.94em;" xml:lang="tr-TR">.</span> Latince: “İsim kaderdir” (ed.n.)</p>
        </div>
      </div>
    </div>
  </div>
</body>
</html>
