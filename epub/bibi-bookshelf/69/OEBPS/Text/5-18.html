<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-18.html" xml:lang="en-GB">
    <div class="Basic-Text-Frame-1">
      <p class="anabaslik" id="toc_marker-19"><span class="anabaslik" style="font-size:1em;" xml:lang="tr-TR">“Milena’ya Mektuplar”</span></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"></p>

      <p class="paragraf"><span class="regular-metin">Yazar Ernst Pollak ve gazeteci eşi karşısındaki kanepede oturuyorlardı, genç kadın Kafka’nın tam çaprazındaydı. Son günlerde moda olan kocaman, yıpranmış şapkasını taşıyan başını kuşkucu bir tavırla eğmişti. Zeki, sevecen bakışlarını hafif bir hüzün gölgeliyordu, “En azından insancıl”, diye geçirdi içinden Franz gülümseyerek, “belki de yorgun.” “Kadının nefes alışverişleri artık duyulmuyordu, bedeni her an “kendinden geçecekmiş gibi” duruyordu. Kocasından on üç yaş küçüktü. Kadının bakışından, kendisine sadık kalmayan eşine sırılsıklam âşık olduğu okunuyordu. Ve yüzü de fazlasıyla solgundu. Randevusuna geç kalmamak için elbiseleriyle Vltava Nehri’ne atlayıp karşı kıyıya kadar yüzen kadın oydu demek. Öyleyse, çuval dolusu para kazanarak kocasına baktığı söylenen kadın da oydu. Aynı zamanda dinamizmine, başına buyruk tavırlarına ve zekâsına cümle âlemin hayran olduğu kadındı o.</span></p>

      <p class="paragraf"><span class="regular-metin">Evliliklerinin yolunda gitmediği de söyleniyordu. Anlaşılan, kızın babası düğünden sonra (kendisini babasının “oğlu” gibi gören) kızının Alman ve Yahudi bir aileden gelen yazarla görüşmesini yasaklayıp, kızı bir akıl hastanesine yatırmakta yerden göğe kadar haklıydı. Kıza, “ahlak anlayışında hastalık derecesinde eksiklik” tanısı konmuştu. Ünlü ve saygıdeğer çene cerrahının kızının böyle haşarı bir çocuğa dönüşmesinin nedeni belki de annesini erken yaşta kaybetmiş olmasıydı.</span></p>

      <p class="paragraf"><span class="regular-metin">Kafka, Milena hakkında Max’a şunları yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">O yerinde duramayan bir ateş, hem de daha önce hiç görmediğim bir ateş, her şeye rağmen sadece ve sadece onun için (Ernst Pollak için yani) yanan bir ateş hem de. Ayrıca dışarıdan bakıldığında yumuşak, cesur ve zeki görünüyor ve son derece fedakâr ya da her şeyi bu fedakârlığı sayesinde elde etmiş de olabilir.</span></p>

      <p class="paragraf"></p>

      <p class="paragraf"><span class="regular-metin">Görünüşü ve tabiatı itibarıyla 1919 yılının edebiyat çevreleriyle uyumsuz bir kadındır. Hem de ne kadın. Ekim günü insanı ısıtan bir hadisedir. Adı Milena’dır. Milena Pollak. Milena Jesenská. Bayan Milena.</span></p>

      <p class="paragraf"><span class="regular-metin">Böyle olacağı aklının ucundan bile geçmezdi. Bu genç ve güzel kadın ona gönderdiği mektupta, “Ateşçi” öyküsünün Çekçe çevirisini</span> <span class="italik">Kmen</span> <span class="regular-metin">isimli dergide yayımlamak istediğini bildiriyordu. Bu onur verici teklif Kafka’yı hem duygulandırır hem de utandırır, zavallı Milena içinse para kazanmak üzere çaresizce bir girişimdir.</span></p>

      <p class="paragraf"><span class="regular-metin">Çarklar işlemeye başlar. Kafka altı ay boyunca buna direnir. Sonunda 1920 Nisanında Milena’ya ilk mektubunu yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">İki gün ve bir gece süren yağmur henüz dindi, gerçi muhtemelen sadece geçici olarak, ama yine de kutlanmaya değer bir olay ve ben de bunu size yazarak yapıyorum. Aslına bakarsanız, yağmur da dayanılmaz değildi; ne de olsa bir yabancılık var, gerçi küçük çapta bir yabancılık, ama insanın içini açıyor.</span></p>

      <p class="paragraf"></p>

      <p class="paragraf"><span class="regular-metin">Evet, Milena Jesenská başlı başına bir hadisedir – ve Kafka bu hadiseyi mektuplaştıkları süre boyunca tüm heybeti ve trajedisiyle yaşayacaktır.</span></p>

      <p class="paragraf"><span class="regular-metin">İnanılmaz bir şefkat duygusu içermekle kalmayan mektuplardaki, dostane ve esirgeyici mizah anlayışı da gözden kaçmaz. Mektuptaki “küçük yabancı”, yani Milena Çek’tir ve Yahudi de değildir – ve nihayet, onun için bir yabancı olarak kalacaktır. (Gerçi dünya karşısındaki yabancılıklarını paylaştıkları için bir o kadar yakındırlar.) Kafka bunu daha ilk satırlarda hissetmiştir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Edindiğim izlenim doğruysa (kısa, nadir ve yarı yarıya sessiz geçen bir buluşma belli ki hafızadan silinmiyor) siz de Viyana’daki yabancılıktan hoşlanmışsınız; sonradan birtakım dış etkenler nedeniyle azalmış olabilir, ama bu tür bir yabancılık hissi sizi de mutlu ediyor mu? (Ki bu aslında belki de kötüye işaret ve böyle olmamalı.)</span></p>

      <p class="paragraf"></p>

      <p class="paragraf"><span class="regular-metin">Felice’ye yazdığı ilk mektuptan ne kadar da farklı! Fotoğrafik hafızasına son derece güvenen Kafka burada artık “kısa, nadir ve yarı yarıya sessiz geçen buluşma”yı gözleriyle tarayıp hafızasına yerleştirdiğini ısrarla dile getirir. Bu öyle bir bakıştır ki, kimileri için edebi çerçevede ölüm kararı anlamına gelebilmektedir. Ancak Kafka burada, artık yazıştığı bu kadını incitmek dışında hiçbir korkusu olmayan biri gibi görünmektedir:</span></p>

      <p class="siir-ustbosluk"></p>

      <p class="paragraf"><span class="alinti" xml:lang="tr-TR">(N)otlarımla sizi bir şekilde incitmiş olabilirim (eğer böyle bir şey olduysa, hiç istemediğim halde ne kadar da kaba bir elim varmış.</span></p>

      <p class="siir-ustbosluk"></p>

      <p class="paragraf"><span class="regular-metin">Çok üzgündür ve Milena onun eseri üzerinde çalıştığı için, dahası kendisi de dahil her şeyini adadığı için mahcubiyet duymaktadır. Milena nefes bile almadan çeviriyle uğraşmaktadır ve o da Kafka gibi, o kadar ciddi değilse bile, ciğerlerinden rahatsızdır. Kafka onun rahatsızlığıyla yakından ilgilenir, kendi hastalığının nasıl geliştiği hakkındaki düşüncelerini de onunla paylaşır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Durum şuydu: Beyin, kendisine yüklenen üzüntü ve acılara dayanamaz hale geliyordu. Diyordu ki: “Ben pes ediyorum; fakat burada bütünün korunmasına önem veren biri daha var, o halde yükümün bir kısmını alabilir ve bir süre daha böyle idare edilebilir.” İşte orada akciğer devreye giriyordu, herhalde kaybedecek pek bir şeyi yoktu. Beyin ve akciğer arasında, benim bilgim dışında yapılan bu pazarlıklar korkunç geçmiş olmalı.</span></p>

      <p class="paragraf"></p>

      <p class="paragraf"><span class="alinti" xml:lang="tr-TR">Öncelikle, ne olursa olsun bir bahçede uzanın ve hastalığın –hele ki öyle esaslı bir şey değilse– mümkün olduğunca tadını çıkarın. Gerçekten pek tatlı yanları vardır.</span></p>

      <p class="paragraf"><span class="regular-metin">Tüberküloz teşhisi alan Kafka bu süreçte gerçekten de Ottoburg Pansiyonu’nun bahçesinde yatmaktadır. Mektuplar aracılığıyla Milena’nın da yanına uzandığını düşünür. Kafka’nın istirahat etmesi gerekmektedir. Sonbaharda Julie Wohryzek ile olan nişanını atmıştır, bu onun başarısızlıkla sonuçlanan son evlilik girişimidir ve yarası henüz kapanmamıştır. Felice’den kesin olarak ayrıldıktan sadece bir yıl sonra Schelesen’de bulunan pansiyon Stüdl</span><span class="italik">’</span><span class="regular-metin">de otuzlu yaşlarındaki Julie ile tanışmıştır. Julie Çek ve Yahudi bir ailenin kızıdır, babası ayakkabı tamircisidir, aynı zamanda sinagog hizmetlisidir. Aradan altı ay bile geçmeden nişanlanırlar, 1919’un Kasım ayında evlenmeyi planlamışlardır. Kiralayacakları evi bile bulmuşlardır. Julie Wohryzek hakkında bunların dışında pek bir şey bilmiyoruz. Kafka Julie’yi tanıdıktan kısa bir süre sonra Max’a yazdığı mektupta onun hakkında sadece şunları söyler:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Oldukça genç bir Yahudi. Umarım hastalığı ciddi değildir. Tanıdık ama yine de garip bir varlık. Yahudi olan ve olmayan, Alman olan ve olmayan, tam bir Sinema, Opera ve Komedi âşığı, pudra ve tüllere bayılıyor, bitmek tükenmek bilmeyen, önlenemeyen pervasızlıkta bir dil kullanımı var. Genel açıdan bakıldığında oldukça cahil, üzücüden ziyade komik – işte böyle biri. Tabiiyetini eksiksiz ifade etmek gerekirse, hani şu sekreter kızlardan sayılabilir. Bunun yanı sıra son derece cesur, sözünün eri ve düşünceli, bu kadar olumlu özelliklerin tümü tek bir bedende toplanmış. Bedensel olarak da elbette fena değil, ama bu lambanın ışığına uçan sinek kadar önemsiz. Bu açıdan ve başka açılardan da, senin büyük olasılıkla antipatiyle hatırlayacağın Frolayn Bloch’a benziyor...</span></p>

      <p class="paragraf"></p>

      <p class="paragraf"><span class="regular-metin">Babası, basit bulduğu bu kızla evlenmesine karşı çıkar. Franz bu kez de babasıyla başa çıkamaz. Nişan atılmaz, ancak evlilik ihtimali artık söz konusu değildir. Kafka’nın sağlık durumu geçen aralık ayından bu yana gitgide kötüleşmektedir. Ocak 1920’de çalışamaz hale gelerek yeniden rapor almak zorunda kalır. Kasım ayında bozulan nişanın ardından babasına yazdığı uzun mektuptan ve ocak ayında kaleme aldığı aforizmalardan sonra tek satır yazmamıştır. Hastalığı artık büyük ölçüde ayak bağı olmaya başlamıştır. Milena’ya yazdığı ilk mektuplarda fanilik teması göze çarpar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Burada rahatım yerinde, bu fani vücut daha fazla bakıma dayanamazdı, odamın balkonu bahçe içinde, etrafı, üzeri çiçek açmış çalılarla çevrili (buradaki bitki örtüsü ilginç, Prag’da neredeyse su birikintilerinin donduğu bir havada balkonumun önünde yavaş yavaş çiçekler açıyor), bunun yanı sıra bütünüyle güneş (ya da aşağı yukarı bir haftadır olduğu gibi bulutlarla kaplı gökyüzünü) görüyor, kertenkele ve kuşlar, uyumsuz çiftler beni ziyaret ediyor.</span></p>

      <p class="paragraf"></p>

      <p class="paragraf"><span class="regular-metin">Bahçe içinde, etrafı insan boyunu aşan çiçek açan çalılarla çevrili balkon, görünüş itibarıyla mezarı andırsa da Milena’nın gelişiyle uyanan bitki örtüsünün üzerinde yavaş yavaş çiçekler açmaya başlamıştır. Milena, Merano’da tedavi görmek zorunda olan Kafka’nın hayatını bir süreliğine de olsa kolaylaştırabilecek midir? “Kertenkele”nin “kuş”u olabilecek midir? “(U)yumsuz çiftler” bir araya gelebilecek midir? Kafka derin bir nefes alır. İlk mektupta bu soruya verdiği yanıt olumludur:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Son mektubunuzda, nefes alamamaktan bahsediyordunuz, bunda mecaz ve gerçek anlam birbirine çok yakın ve burada ikisi de biraz daha kolay hale gelebilir.</span></p>

      <p class="paragraf"></p>

      <p class="paragraf"><span class="regular-metin">Milena’yla yazışmaya başladığı günlerde Kafka, insan söylemeye cesaret edemiyor ama, kendisinin bir kadına “bakabilecek”, onu “gözetebilecek” durumda olduğunu düşünmektedir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Fakat biraz bakılmanız gerektiğini sizi seven herkes anlamalı, o noktada diğer her şey önemini yitirmeli.</span></p>

      <p class="paragraf"><span class="regular-metin">Daha evvel kıskançlıktan deliye dönmüş bir halde, geceleri yazmaması konusunda Felice’yi katı bir biçimde uyarıp, kızın uykusu ondaki kronik uykusuzluğu dengelesin diye, mektup yazmak yerine mümkün olduğunca fazla uyumasını salık veriyordu. Oysa şimdi, bütün bu geçmiş deneyimleri hatırlar ve mücadeleci bir şefkatle şunları yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Ama durun, bir şey daha var: Eğer uykunuzun bir dakikasını bile çeviriye verecek olursanız, bunu beni lanetlemenizle bir tutarım. Çünkü eğer günün birinde mahkemeye gidilirse, herhangi bir soruşturma yapmayıp sadece şu tespitte bulunacaklar: Onu uykusundan etti. Bununla suçlanacağım, üstelik haklı bir suçlama olacak. Yani bunu daha fazla yapmamanızı rica ederken aslında kendim için savaşıyorum.</span></p>

      <p class="paragraf"></p>

      <p class="paragraf"><span class="regular-metin">Kafka savaşmaya hazırdır. Hem kendisi ve Milena için, hem de hayatı ve maneviyatı için. Kafka, “Milena’ya Mektuplar”da kızın ricası üzerine kendisine ve eserine dair açıklamalara yer verir. Mektupların her satırı, noktasından virgülüne kadar açık yüreklilik ve samimiyetle kaleme alınmıştır.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">(B)enden istediğiniz üzere “Ateşçi”yle ilgili birkaç düşüncemi notlarla belirterek gerçekten küçük bir fedakârlık yapabilmek beni sevindirir; bu, insanın hayatını bilginin ışığında gözden geçirmesinden –ki bunun en berbat yanı, bariz kötülüklerin değil, zamanında iyi olduğu düşünülen davranışların tekrar ele alınmasıdır– ibaret olan o cehennem azabını önden tatmak olacak.</span></p>

      <p class="paragraf"></p>

      <p class="paragraf"><span class="regular-metin">Bu arada Milena da Kafka’dan “hoşlanmaya” başlamıştır. Hitap şeklinden bunu anlamak mümkündür: “Franz Kafka” onun için hızla “Frank”a (Özgür) dönüşmüştür. Kafka’nın adı onun için artık aşk ve özgürlüktür. Kafka’yla birlikte yaşamayı düşünür. Yazışmaya başladıktan kısa bir süre ona sonra medeni hali hakkında sorular sormaya başlar. Hâlâ Julie Wohryzek’le nişanlı olan Kafka, nişanlısıyla aralarındaki ilişkiden çoktan umudunu kesmiştir.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Nişanlılık durumumu soruyorsunuz. İki kez (aslında üç de denilebilir, iki kez aynı kızla) nişanlandım; yani üç kez, yalnızca birkaç gün kala evliliğin eşiğinden döndüm. İlki tamamen geçmişte kaldı (duyduğuma göre kız evlenmiş, bir de küçük oğlu varmış), ikinci nişanım hâlâ yaşıyor, ama en ufak bir evlilik ihtimali yok, yani aslında yaşamıyor ya da daha ziyade, insanlar hesabına müstakil bir hayat yaşıyor. Genel olarak bu konuya ve başka şeylere baktığımda fark ettim ki, galiba erkekler daha fazla acı çekiyorlar ya da bir başka bakış açısıyla, bu konuda karşı koyma güçleri daha az. Oysa kadınlar daima suçsuzca acı çekerler; üstelik “ellerinde olmaksızın” değil, gerçek anlamda, ki aslında belki bu da belki bu da yine “ellerinde olmaksızın”a çıkar.</span></p>

      <p class="paragraf"></p>

      <p class="paragraf"><span class="regular-metin">Milena bu konuda ona kesinlikle katılmaz. Onunla her şey farklı olacaktır, çünkü</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Onunla birlikte olan kadınlar sıradan kadınlardı ve kadın gibi yaşamaktan başka türlüsünü bilmiyorlardı. Bence biz hepimiz, bütün dünya ve bütün insanlar, hastayız ve tek sağlıklı olan o; gerçekten kavrayan ve gerçekten hisseden tek saf ve temiz insan o. Biliyorum, kendini hayata karşı değil, yalnızca hayatın bu türüne karşı savunuyor.</span></p>

      <p class="paragraf"></p>

      <p class="paragraf"><span class="regular-metin">Birliktelik konusunda Milena da Kafka gibi düşünmektedir. Kafka’nın övgüyle bahsettiği “Yuvadaki Şeytan” başlıklı makalesinde şöyle der:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">İki insanın birbiriyle evlenmesinin tek bir mantıklı sebebi vardır; o da, onlar için birbiriyle evlenmemenin imkânsız olmasıdır. Birbirleri olmadan yaşayamamalarıdır. Bütün o romantizm, duygusallık, trajedi olmaksızın: Bu tür evlilikler vardır (...).</span></p>

      <p class="paragraf"><span class="regular-metin">Evet, Milena gerçekten hemcinslerinden farklıdır: “O, (...) bazen, on altı ya da on yedinci yüzyıldan çıkıp gelmiş aristokrat bir kadın gibi görünürdü: (...) tutkulu, cesur, soğuk ve zeki kararlar alırdı, ama coşku uyandırmak söz konusu olduğunda, –ki gençlik yıllarında söz konusu olan çoğu zaman budur– izleyeceği yolu seçerken düşüncesizce davranırdı. Harika bir arkadaştı, iyi kalpliydi, yardımseverliği sınır tanımazdı –çoğu zaman yardım araçlarına nasıl ulaştığı bir muamma olarak kalsa da– ancak arkadaşlarından beklentileri de bir o kadar fazlaydı (...). O dönemde her şeyini har vurup harman savuruyordu: hayatını, parasını, duygularını – sadece kendininkileri değil, ona karşı beslenen ve kendine ait dilediğince kullanabileceği malıymış gibi gördüğü başkalarının duygularını da” diye yazar Willy Haas.</span></p>

      <p class="paragraf"><span class="regular-metin">Milena için çoğu şey değişir, ancak bu değişimlerin tümü olumlu değildir. Kafka temmuz sonunda Merano’daki tedavisini sonlandırmayı düşünmektedir. Milena Prag’a dönerken Viyana’ya uğrayıp kendisini ziyaret etmesi için ona yalvarır. Kafka’nın bu dönemde kaleme aldığı mektuplar “gelsem” mi, “gelmesem” mi çelişkisiyle bezenmiştir. Nihayet son bir kez gözünü karartır. Durumla yüzleşecektir. Mükâfat olarak onu bir mucize beklemektedir:</span></p>

      <p class="paragraf"></p>

      <p class="arayazi para-style-override-10"><span class="alinti" style="font-size:1em;" xml:lang="tr-TR">Çarşamba, perşembe mektuplarından sonra beni bir daha görmek ister misin, emin değilim; seninle olan ilişkimi biliyorum; (benimsin, seni bir daha göremeyecek olsam bile), korkunun uçsuz bucaksız alanına dahil olmadığı sürece, ama senin benimle ilişkini bilmiyorum, o, tamamen korkuya ait. Sen de beni tanımıyorsun Milena, bunu bir kez daha söylüyorum.</span></p>

      <p class="arayazi para-style-override-12"><span class="alinti" style="font-size:1em;" xml:lang="tr-TR">Bütün bu olanlar benim için akıl almaz; dünyam yıkılıyor, yeniden kuruluyor, bak bakalım nasıl başa çıkacaksın (burada “sen” derken kendimi kastediyorum). Yıkılmasından şikâyetim yok, zaten yıkılıyordu; yeniden kurulmasından şikâyetim var, güçsüzlüğümden şikâyetim var, doğmuş gelmiş olmaktan şikâyetim var, güneşin ışığından şikâyetim var.</span></p>

      <p class="arayazi para-style-override-11"><span class="alinti" style="font-size:1em;" xml:lang="tr-TR">Bundan sonra ne yapacağız? Cevap mektuplarıma “evet” dersen, artık Viyana’da yaşayamazsın, bu imkânsız.</span></p>

      <p class="paragraf"></p>

      <p class="paragraf"><span class="regular-metin">29 Haziran’dan 4 Temmuz’a kadar Viyana’da birlikte dört tasasız gün geçirirler. Kafka, belki de sadece Milena’nın sözcüklerinde korkusuzdur:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Korkusunun ne olduğunu adım gibi biliyorum. Frank beni tanıyana kadar bu korkuyu benim karşımda da duyuyordu. Onu tanımadan önce korkusunu tanıdım ben. Korkuya karşı, korkuyu anlayarak zırhlandım. Frank, benim yanımda olduğu dört gün boyunca ondan kurtuldu. Birlikte ona güldük. (...) En küçük bir çabaya bile gerek kalmadı, her şey yolundaydı, onu Viyana’nın arkasındaki tepelere sürükledim, yavaş yürüdüğü için ben önden koşuyordum, o ise ayaklarını yere vura vura arkamdan geliyordu ve gözlerimi kapadığımda hâlâ onun beyaz gömleğini, güneşten yanmış boynunu ve kendini nasıl zorladığını görüyorum. Bütün gün yürüdü, bir aşağı bir yukarı, güneşin altında yürüdü, bir kez olsun öksürmedi, korkunç yemek yedi ve kütük gibi uyudu, gayet sağlıklıydı ve o günlerde hastalığı bizim için ufak bir üşütme gibi bir şeydi.</span></p>

      <p class="paragraf"></p>

      <p class="paragraf"><span class="regular-metin">Milena’nın aşkı ve ilgisi inanılmaz bir hızla büyür ve kontrol edilemez boyutlara ulaşır: Max Brod’a şunları yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Son olarak sizden büyük bir ricam var Doktor Bey. Nasıl olduğunu Frank’ın kendisinden asla öğrenmediğimi biliyorsunuz, daima “fevkalade” iyi olduğunu söylüyor, ah o sevgili insan, güya aşırı sağlıklı ve rahatmış vs. Size yalvarıyorum, gerçekten yalvarıyorum, yalvarıyorum – acı çektiğini, benim yüzümden fiziksel acı çektiğini görürseniz, hissederseniz, bana bunu hemen yazın, sizden öğrendiğimi ona söylemem ve eğer bana bu konuda söz verirseniz içim biraz olsun rahatlayacak. O zaman ona nasıl yardım edebileceğimi bilmiyorum, ama kesinlikle yardım edeceğimi çok iyi biliyorum. Frank, sizi “sevmek, sizinle gurur duymak, size hayranlık beslemek” gerektiğini söylüyor; ben bunların hepsini yapıyor ve size şimdiden binlerce teşekkür ediyorum – her şeyden önce, size güvenebileceğim için.</span></p>

      <p class="paragraf"></p>

      <p class="paragraf"><span class="regular-metin">Milena’yla birlikte geçirdiği dört günün etkisini Kafka da kolay kolay üzerinden atamaz. Prag’a döner dönmez Julie Wohryzek’le olan nişanını bozar. İş Kazaları Sigorta Şirketi’ndeki işine geri döner ve temmuzda kız kardeşlerinin en büyüğü olan Elli’nin yaşadığı daireye taşınır. Doktorların yürüttüğü bir dizi araştırma sonucunda Merano’daki tedavinin etkisi olmadığı anlaşılır. Milena Max Brod’a şöyle yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Gerçekten dehşet içinde kaldım, Franz’ın hastalığının bu derece ciddi olduğunu bilmiyordum, buradayken gerçekten sağlıklıydı, hiç öksürdüğünü duymadım, canlı ve neşeliydi, iyi uyuyordu.</span></p>

      <p class="paragraf"></p>

      <p class="paragraf"><span class="regular-metin">Buna rağmen Kafka’nın morali yerindedir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Her şeye rağmen bazen şuna inanıyorum: eğer mutluluktan ölmek mümkünse kesinlikle böyle öleceğim. Eğer ölüme yazgılı biri mutlulukla hayatta kalabiliyorsa, o zaman hayatta kalacağım.</span></p>

      <p class="paragraf"></p>

      <p class="paragraf"><span class="regular-metin">Mutluluk Kafka’nın hayatında ilk kez bir kadın biçiminde varlık gösteriyordu. İşte tam da bu, yaşama sevincini yeniden yeşertmeye değerdi. Kafka 10 Ağustos’ta Milena’ya yirmi dördüncü doğum günü hediyesi olarak birkaç kitap gönderdi.</span></p>

      <p class="paragraf"><span class="regular-metin">Milena’nın ısrarı üzerine, Viyana’da birlikte geçirdikleri o dört günün bir buçuk ay sonrasında, 14 Ağustos günü Avusturya sınırındaki Gmünd’de yine bir araya gelirler. Tıpkı Felice’yle sınırda gerçekleşen görüşme gibi, bu görüşme de tam bir sınır-durumdur. Milena ve Franz’ın hayata bakışlarının aslında ne kadar da farklı olduğu anlaşılır.</span></p>

      <p class="paragraf"><span class="regular-metin">Sınırdaki bu görüşmenin hemen ardından Milena eşiyle birlikte St. Gilgen’deki Wolfgang Gölü’ne gider. Ancak aralarındaki mektup trafiği, 1920’nin sonbahar ve kış ayları boyunca yoğunluğunu kaybetmeksizin devam eder. Bu arada Milena, gün içinde bazen defalarca oradan oraya savrularak sürüp giden bu mektuplaşmanın dışında bir de Kafka’nın eserlerini ardı ardına çevirmeyi sürdürür. Böylece, “Mutsuzluk”,</span> <span class="italik">Seyir</span><span class="regular-metin">’in bir bölümü ve “Akademi İçin Bir Rapor” farklı dergilerde yayımlanır.</span></p>

      <p class="paragraf"><span class="regular-metin">Kafka, Milena’yla da Filistin’e gitme planları yapmaktadır, 1923 Kasımında şunları yazarken Kafka’nın yüzünde kendini alaya alan bir gülümseme vardır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Aslında ekimde Filistin’e gitmek istiyordum, bunu seninle konuşmuştuk, tabii asla olamazdı, yatağından bir daha hiç çıkamayacağını düşünen birinin fantezisiydi. Madem yatağımdan bir daha hiç çıkamayacağım, o halde neden en azından Filistin’e gitmeyeyim?</span></p>

      <p class="paragraf"></p>

      <p class="paragraf"><span class="regular-metin">Sonbahar geldiğinde haberleşmeleri daha da zorlaşır. Milena ona sırılsıklam âşık olmasına rağmen, artık aralarındaki ilişkiden haberdar olan kocasını bırakmak da istememektedir. Yani, yine bir nöbetçi mevcuttur. Kafka büyük acılar içindedir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bazen –rüyada değil– şöyle bir şey canlandırıyorum gözümde: Saçların yüzünü örtmüş, onları ikiye ayırıyor, sağdan ve soldan arkaya atıyorum. Yüzün ortaya çıkıyor, elimi alnında ve şakaklarında gezdiriyor ve yüzünü ellerimin arasında tutuyorum.</span></p>

      <p class="paragraf"></p>

      <p class="paragraf"><span class="regular-metin">Kalem yerine onun yüzü vardır parmaklarının arasında. Kafka ilk kez bir kadının bedensel yakınlığını hayal etmektedir. Milena da özgürlüğün olmadığı o yerde, çaresizce bir çıkış yolu arar durur. Max Brod’a yazdığı mektupta şöyle der:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Evliliğimin ve kocama olan sevgimin hikâyesi, burada anlatmak için fazla karışık. Ama o sebeple şu anda buradan ayrılamam, belki de hiç ayrılamam, ben – hayır, kelimeler aptalca. Fakat kendim için durmadan çıkış yolu, durmadan çözüm, durmadan iyi ve doğru olanı arıyorum. Max, lütfen, Frank’a acı çektirmeyeceğime inanın, lütfen, bunun benim için dünyadaki diğer her şeyden daha önemli olduğuna inanın.</span></p>

      <p class="paragraf"></p>

      <p class="paragraf"><span class="regular-metin">Kafka Milena’nın yanında olmasını istemektedir ve onu terk etmek için binlerce neden bulur. Prag, Kasım 1920:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Anlamadığını söylüyorsun Milena. İstersen bunu bir “hastalık” olarak görüp öyle anlamaya çalış. Psikanalizin, ortaya çıkardığına inandığı birçok hastalık belirtisinden biri. Ben bunu hastalık olarak nitelemiyor ve psikanalizin terapi kısmında vahim bir yanılgı görüyorum. Bütün bu sözde hastalıklar, ne kadar üzücü görünüyor olursa olsun, inançla ilgili olgular, zora düşen insanın herhangi bir anakaraya demir atması; dolayısıyla, dinlerin kaynağı sıfatıyla psikanalizin bulduğu da, bireyin “hastalıkları”nın o dinlerin kabulü doğrultusundaki açıklamasından başka bir şey değil, yine de günümüzde bizde genel olarak din cemaati eksikliği söz konusu, sayısız tarikat var ve bunlar tek tek bireylerle sınırlı ama belki de sadece “şimdi” tarafından hapsedilmiş gözümüze öyle görünüyor.</span></p>

      <p class="paragraf"></p>

      <p class="paragraf"><span class="regular-metin">Bu, Kafka’nın Milena’ya bir hastalığa yakalanır gibi yakalandığı anlamına mı gelir? Ancak, Milena karşı atağa geçer:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Psikiyatri suiistimal edilirse korkunç bir şeye dönüşür, her şey anormaldir ve her kelime işkenceci için yeni bir silahtır.</span></p>

      <p class="paragraf"></p>

      <p class="paragraf"><span class="regular-metin">Kafka sonunda lafı döndürüp dolaştırıp Viyana’da yaptıkları yürüyüşlere getirir ve Milena’ya derdini bir örnekle açıklamaya çalışır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Birisinin her yürüyüşten önce sadece yıkanmak, saçını taramak vs. değil –bu bile yeterince zahmetli– kendisine gerekli olan şeyleri hiçbir yürüyüşten önce elinin altında bulamadığı için, aynı zamanda giysisini dikmek, çizmelerini elden geçirmek, şapkasına bir göz atmak, bastonunu yontarak şekillendirmek vs. zorunda olması gibi bir şey. (...) Ve sonunda üstüne üstlük bir de Eisen Sokağı’nda Yahudi avına çıkmış bir güruha rast gelir.</span></p>

      <p class="paragraf"></p>

      <p class="paragraf"><span class="regular-metin">Burada Yahudi kimliğini, Hıristiyan Milena’nın karşısına çıkararak, ona karşı ilk ve son kez, Felice’ye yazdığı mektuplarda defalarca yaptığı gibi, didaktik bir tavır takınır – ve Milena’yı derinden yaralar, çünkü neticede o da bir Yahudi ile evlidir.</span></p>

      <p class="paragraf"><span class="regular-metin">Ama Milena aptal değildir. Kafka’nın eserlerinin çevirisini yapmıştır ve onun kullandığı her sözcüğün anlamını çoktan kavranıştır. Max’a şöyle yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Frank’ın aşktan korkmasının, ama hayattan korkmamasının nasıl söz konusu olabildiğini soruyorsunuz. Fakat bence durum farklı. Onun için hayat, diğer insanlar için olduğundan bütünüyle farklı; bir kere, para, borsa, döviz kurları ya da bir daktilo onun için tamamen gizemli şeyler (ki aslında gerçekten de öyle, sadece biz öyle görmüyoruz), bunlar onun için, kesinlikle bizim gibi bakmadığı, alabildiğine tuhaf bir muamma. Mesela kendi memuriyetinin, sıradan bir görev ifası olduğu söylenebilir mi? Küçük bir çocuk için bir oyuncak lokomotif ne kadar akıl sır ermez, ne kadar hayranlık uyandırıcıysa, onun için de iş –aynı zamanda kendisininki de– öyle. Dünyanın en basit şeyini bile kavrayamıyor. Hiç onunla postaneye gittiniz mi? (...) Para karşısındaki bu daralma hissi, hemen hemen aynen kadınlar karşısında da geçerli. İşten korkması da aynı şekilde. Bir keresinde ona telgraf çekerek, telefon ederek, yazarak, bir günlüğüne bana gelmesi için yalvarıp yakardım. O sırada buna çok ihtiyacım vardı. Ona lanetler yağdırdım. Gecelerce uyumadı, kahroldu, bana kendini telef edercesine mektup yazdı; ama kalkıp gelmedi. Neden? Çünkü izin isteyememişti. Müdüre, bu kadar hızlı daktilo yazdığı için tüm kalbiyle hayranlık beslediği (Ciddiyim!) müdüre – evet, ona söyleyememişti bana geleceğini. Başka bir şey söylemek mi –yine dehşet dolu bir mektup–; nasıl yani? Yalan söylemek mi? Müdüre yalan söylemek ha? İmkânsız. İlk nişanlısına neden âşık olduğunu sorduğunuzda, şöyle cevap veriyor: “Öyle becerikliydi ki” ve yüzü saygıdan parlamaya başlıyor.</span></p>

      <p class="paragraf"></p>

      <p class="paragraf"><span class="regular-metin">Gerçekten de öyledir. Milena Jesenská onun kadar zekidir, Kafka tarafından defalarca onaylanmış bir çevirmendir ve sadece metinlerini değil, onun kişiliğini de çözümlemiştir. Kafka onun karşısında savunmasızdır. “Yahudilik” meselesinin işe yaramadığını anlayınca bu kez sıradan, çaresiz cümlelerden medet umar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Benim ait olduğum yer zaten sessizliğin en derin yeri, benim için en doğrusu bu.</span></p>

      <p class="paragraf"></p>

      <p class="paragraf"><span class="regular-metin">İşkence gitgide dayanılmaz bir hal alır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bu mektuplar sırf acıdan ibaret,</span> <span class="alinti char-style-override-15" style="font-size:1em;" xml:lang="tr-TR">acıdan</span> <span class="alinti" style="font-size:1em;" xml:lang="tr-TR">g</span><span class="alinti char-style-override-15" style="font-size:1em;" xml:lang="tr-TR">eliyor, dindirilme</span><span class="alinti" style="font-size:1em;" xml:lang="tr-TR">y</span><span class="alinti char-style-override-15" style="font-size:1em;" xml:lang="tr-TR">ecek bir acıdan, sadece acı veri</span><span class="alinti" style="font-size:1em;" xml:lang="tr-TR">y</span><span class="alinti char-style-override-15" style="font-size:1em;" xml:lang="tr-TR">or, dindirileme</span><span class="alinti" style="font-size:1em;" xml:lang="tr-TR">y</span><span class="alinti char-style-override-15" style="font-size:1em;" xml:lang="tr-TR">ecek bir acı</span><span class="alinti" style="font-size:1em;" xml:lang="tr-TR">, olacak şey mi –üstelik giderek artıyor bu acı– kış ortasında? Susmak, yaşamanın tek yolu; burada da, orada da. Kederle; olsun, ne çıkar? Uykuyu daha çocuksu ve derin kılar bu. Ama acı, uykunun –ve gündüzün– içinden geçen bir sabandır, dayanılacak şey değildir bu.</span></p>

      <p class="paragraf"></p>

      <p class="paragraf"><span class="regular-metin">Milena’nın mektupları Kafka için artık bir işkenceye dönüşmüştür. Bu açıdan bakıldığında</span> <span class="italik">Dava</span><span class="regular-metin">’daki “Dayakçı” başlıklı bölümü daha farklı bir biçimde değerlendirmek mümkündür. Eğer Dayakçı sahnesine şahit olan K. değil de Kafka olsaydı, son sözü ona bırakmamak için üzerindekileri çıkarır, işkence etmelerine izin verirdi:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Tam da bu kısmı çevirmiş olman, bir zevk benzerliğini gösteriyor. Evet, işkence benim için son derece önemli, işkence görmekten ve işkence etmekten dışında hiçbir şeyle ilgilenmiyorum. Neden? Perkins’inkiyle benzer bir sebepten; benzer şekilde düşünmeden, mekanik ve geleneğe uygun olarak; yani kahrolası ağızdan kahrolası kelimeyi almak için. Bunun aptalca yanını (aptallığı bilmek işe yaramıyor) bir keresinde şöyle ifade etmiştim: “Hayvan, efendisinin elinden kırbacı alır ve kendini kırbaçlamaya başlar, efendi olmak için; ve bunun yalnızca, efendinin kırbacına atılmış yeni bir düğümün yarattığı bir fantezi olduğunu bilmez.”</span></p>

      <p class="paragraf"></p>

      <p class="paragraf"><span class="regular-metin">Kafka aralık ayında Tatra Dağı’nda Matliary’de yeni bir tedavi sürecine girer. Aralarındaki mektup trafiği tamamen kesilir. Buna rağmen Kafka 1921 Ekiminde günlüklerini Milena’ya teslim etmiştir. 1922’nin Mart ayında Milena’ya yeniden yazmaya başlar, bu mektupta artık ona eskisi gibi “sen” diye değil, “siz” diye hitap ettiği dikkat çeker: Mektubun genelinde kendini gösteren küstah üslup dikkat çeker.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Size çok uzun zamandır yazmadım Bayan Milena ve bugün yazmamı da bir tesadüfe borçluyum Aslında yazmayışım için özür dilemem gerekmiyor. Mektuplardan nasıl nefret ettiğimi bilirsiniz. Hayatımın bütün mutsuzlukları –bunu söylerken niyetim yakınmak değil, genel bilgi mahiyetinde bir saptama yapmak– mektuplardan ya da mektup yazma imkânından ileri gelmiştir diyebilirim. İnsanlar beni bugüne kadar hiç aldatmadılar ama mektuplar hep yaptı bunu; üstelik başkalarınınkiler değil, kendi yazdıklarım.</span></p>

      <p class="paragraf"></p>

      <p class="paragraf"><span class="regular-metin">Ona olan aşkı bitmemiştir.</span></p>

      <p class="paragraf"><span class="regular-metin">Milena’ya gösterdiği cesaretten dolayı bir mektup yazar, bu ona verdiği en büyük armağandır ve Kafka bu mektupta ona, onu daha önce örtük bir biçimde de olsa Yahudilik hakkında hiçbir şey bilmemekle itham ettiğini unutturmayı amaçlamıştır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Sevgili Bayan Milena, “Şeytan”ı okudum, hayranlık uyandırıcı, öncelikle bir ders olarak değil, bir keşif olarak değil ama akıl almaz ölçüde cesur bir insanın duruşu olarak; ve bu akıl almazlığı daha da güçlendiren, son cümlenin de gösterdiği gibi, o insanın cesaretten başka şeyler de bilmesi ve buna rağmen cesur olması. Bu karşılaştırmayı istemeyerek yapıyorum, ama fazlasıyla kafamı kurcalıyor: Burada okuduğum tıpkı Yahudilikle evlilik ya da bu evliliğin çocuğu gibi; (...) Yahudilik kendini yıkmanın eşiğinde ve tam o anda güçlü bir el tarafından yakalanıyor, elin sahibi –artık pek net seçilemeyen, evlilikle üzerine dünyeviliğin gölgesi düşmüş, ama eskiden muhtemelen dünyevi olması düşünülemeyecek, insan gözünün görmesi için fazla büyük– evet, güçlü elin sahibi bir melek, Yahudiliğin yok olup gitmesine engel olmak için –çünkü onu çok fazla seviyor– onunla evleniyor. (...) İşte nihayet, nihayet, hele şükür, melek, Yahudiliği geri iter ve kurtulur.</span></p>

      <p class="paragraf"></p>

      <p class="paragraf"><span class="regular-metin">Tam da bu şekilde söylenmeliydi. Böylece Kafka, bir türlü kendini kurtarıp onunla birlikte gitmeyi başaramayan Milena’yla sadece evlenmekle kalmamış, onu kurtarmıştır da. 1923 yılının Ocak ya da Şubat ayında Milena’dan artık kendisine yazmamasını rica ederken, kadının kendisini anlayacağından emin olduğu için son derece basit ifadeler kullanır: “Lütfen artık yazmayalım.” Gerçekleri tüm çıplaklığıyla gören Milena, Max Brod’a yazdığı mektupta Kafka’nın düşünceler ve hayat standartlarının “koruyucu sığınağına” sığınamayacağını ifade eder:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Frank’ın yaşama yetisi yok. Frank’ın sağlığı hiçbir zaman iyi olmayacak. Frank yakında ölecek. (...) Tıpkı giyiniklerin arasında bir çıplak gibi.</span></p>

      <p class="paragraf"></p>

      <p class="paragraf"><span class="regular-metin">Milena Max’a yazdığı bir mektupta, Kafka’nın kaybolan bir veda mektubundan alıntı yapar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">“Bir daha yazma ve bir araya gelmemize engel ol, sadece bu ricamı sessiz sedasız yerine getir, ancak bu bir şekilde yaşamayı sürdürmemi mümkün kılabilir, diğer her şey zarar vermeye devam eder.”</span></p>

      <p class="paragraf"></p>

      <p class="paragraf"><span class="regular-metin">Milena paniğe kapılmıştır.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Frank’ın kim olduğunu biliyorum, ne olduğunu biliyorum ve ne olduğunu bilmiyorum; delirmenin eşiğindeyim; doğru davranmaya, yaşamaya, düşünmeye, hissetmeye çalıştım, vicdanım doğrultusunda, ama bir yerlerde bir suç var. Nerede, onu duymak istiyorum sizden. Elbette beni anlayıp anlayamayacağınızı bilmiyorum. Frank diğer her kadın yüzünden olduğu gibi benim yüzümden mi acı çekiyor ve çekti de mi hastalığı ağırlaştı, böylece benden kaçıp korkuya sığınmak zorunda kaldı ve şimdi benim de ortadan kaybolmam gerekiyor? Bu benim suçum mu, yoksa onun kendi yaradılışının bir sonucu mu, bunu bilmek istiyorum.</span></p>

      <p class="paragraf"></p>

      <p class="paragraf"><span class="regular-metin">Milena, artık son noktaya varmıştır, onun için de, Franz için de daha ilerisi olmadığını anlamıştır. Kısa bir süre sonra Max’ı sakinleştirmeye çalışır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Tekrar düşünebilecek duruma geldim. Fakat bu sayede daha iyi olduğumu söyleyemem. Frank’a – pek tabii ki yazmayacağım. Nasıl yazabilirim ki!</span></p>

      <p class="paragraf"></p>

      <p class="paragraf"><span class="regular-metin">Milena, Kafka’nın peşinden gitmiş olsa nelerle karşılaşacağını çok iyi bilmektedir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Fakat buraya kök salmış gibiydim, kocamı terk edecek durumda değildim ve belki de, ölene kadar çilekeşliğin en ağırı anlamına gelen bu hayatı yenecek gücü göstermek için çok fazla kadındım. Yine de içimde karşı konulmaz bir özlem var, yaşadığımdan ve yaşayacağımdan çok başka bir hayata karşı çılgınca bir özlem; çocuklu bir hayata, yeryüzüne çok yakın bir hayata... Ve bu benim içimde diğer her şeye galip geldi; sevgiye, uçma sevgisine, hayranlığa ve bir kez daha sevgiye. İnsan bu konuda ne söylerse söylesin, ağızdan çıkan her şey yalan oluyor. Bu ise belki de yalanların en küçüğü.</span></p>

      <p class="paragraf"></p>

      <p class="paragraf"><span class="regular-metin">Milena kendi yaşamını sürmek istemiştir, Dora Diamant’ınkini değil.</span></p>

      <p class="paragraf"><span class="regular-metin">1923 Kasımında Kafka Milena’ya Müritz’teki (daha önce Felice’nin çalıştığı) Berlin Yahudi Cemaati’nin tatil kampında doğudan gelen çok sayıda Yahudi’yle bir araya geldiğini ve Berlin’e yerleştiğini bildirir. Tüm nezaketiyle ona nasıl olup da Dora Diamant’la Berlin’de yaşamaya başladığını etraflıca anlatır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Elbette Berlin’de tek başıma yaşamam mümkün değildi; hiçbir açıdan; sadece Berlin’de değil, başka herhangi bir yerde de tek başıma yaşayamazdım. Neyse ki bu konuda da Müritz’te, kendi içinde ihtimal dışı sayılabilecek bir çare bulundu.” Berlin’den de heyecanla bahseder: “(N)eredeyse taşra sayılabilecek bir yerde yaşıyorum, bahçe içinde küçük bir villada, bana öyle geliyor ki hiçbir zaman bu kadar güzel bir evim olmadı, onu da kesin hemen kaybederim, benim için fazla güzel (...).</span></p>

      <p class="paragraf"></p>

      <p class="paragraf"><span class="regular-metin">Milena Prag’a geldiğinde birkaç kez karşılaşırlar. Nasıl ki</span> <span class="italik">Dava</span><span class="regular-metin">’da Felice’nin izlerini bulmak kaçınılmazsa,</span> <span class="italik">Şato</span><span class="regular-metin">’da da Milena’nın izlerinden kaçmak imkânsızdır. Ölümünden sonra Milena Kafka’nın vasiyetini yerine getirir ve taslaklar (aralarında</span> <span class="italik">Amerika</span> <span class="regular-metin">da bulunmaktadır) gibi günlüklerini de Max Brod’a ulaştırır. Kafka’nın kendisine yazdığı mektupları 1939 yılına kadar saklar. Daha önce yazdığı makalelerdeki gibi Kafka için yazdığı anma yazısında da ondan büyük bir içtenlikle bahseder:</span></p>

      <p class="paragraf"></p>

      <p class="arayazi"><span class="regular-metin">Çekingen, korkak, yumuşak ve iyi kalpliydi; ama yazdığı kitaplar zalim ve acılıdır. Onun gözünde dünya, savunmasız insanları parçalayıp yok eden görünmez iblislerle doluydu.</span> <span class="regular-metin">Yaşayabilmek için fazla öngörülü, fazla bilge, savaşabilmek için fazla güçsüzdü; tıpkı içlerinde anlayışsızlığa, kötülüğe, entelektüel yalana karşı duydukları korku varken savaşamayan, çünkü çaresizliklerini daha baştan bilen ve yenilgileriyle yeneni utandıran asil, güzel insanlar gibi güçsüz.</span> <span class="regular-metin">İnsanları, ancak büyük asabi duyarlılığa sahip bir insanın tanıyabileceği şekilde tanıyordu; neredeyse peygamber misali, ötekini gözlerin şimşek çakmasını andıran tek bir parlayışından teşhis eden biri gibi. Dünyayı alışılmadık ve derin bir biçimde tanıyordu, kendisi de alışılmadık ve derin bir dünyaydı.</span> <span class="regular-metin">Genç Alman edebiyatının en önemli eserlerini kaleme aldı; bunlar, taraflı kelimelerle olmasa da, günümüz kuşağının tüm dünyadaki mücadelesini yansıtan kitaplardır.</span></p>

      <p class="paragraf"></p>

      <p class="paragraf"><span class="regular-metin">Milena yedi yıl evli kaldığı eşi Ernst Pollak’tan boşanır. Olaydan kısa bir süre sonra iyice dağılır. 1925 yılında Prag’a döner. Burada kısa zamanda edebiyat dünyasına dahil olur,</span> <span class="italik">Národní listy</span><span class="regular-metin">’nin kadın sayfasını yönetmeye başlar. Prag’da kendine olan güvenini yeniden kazanır. 1926 yılında bir mimar olan Jaromir Krejcar’le evlenir. İki yıl sonra tam bir çocuk sahibi olmaya karar vermişken eklem romatizmasına yakalanır. Kızı Honza sağlıklı bir biçimde dünyaya gelir, ancak Milena dizini hiç hareket ettiremez. Acılarına ancak morfin kullanarak katlanabilecek durumdadır. Buna rağmen yazmaya devam eder, sırf kendini koruma ve yaşama devam etme arzusundan dolayı yazılarını baskıya yetiştirir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">(B)azen öyle bir hisse kapılıyorum ki, sanki beynimi patlamaması için avuçlarımın arasına alıp sıkıştırmam gerekiyor.</span></p>

      <p class="paragraf"></p>

      <p class="paragraf"><span class="regular-metin">Evliliği bu zorlu koşullara daha fazla dayanamaz. Milena 1936 yılına kadar Komünist Parti için çalışır, partinin yayıncılık işleriyle de ilgilenir. Daha sonra redaktör olur ve çok sayıda siyasi röportaj yayımlar. Naziler Çekoslovakya’yı işgal ettikten sonra Milena kaçanlara yardım eder. 1939 Kasımında Gestapo tarafından tutuklanır, 1940 yılında Ravensbrück toplama kampına getirilir. Burada yazar Margarete Buber-Neumann’la tanışır. Bu insanlık dışı koşullar altında iki kadın arasında sıcak bir dostluk başlar. Yıllar sonra Margarete Buber-Neumann,</span> <span class="italik">Milena – Kafka’nın Kadını</span> <span class="regular-metin">isimli eseri yazarak onu edebi bir anıt haline getirmiştir. Milena Jesenská 17 Mayıs 1944’te Ravensbrück’te geçirdiği böbrek ameliyatı sonucunda yaşamını yitirir. Öldüğünde 47 yaşındadır.</span></p>
    </div>
  </div>
</body>
</html>
