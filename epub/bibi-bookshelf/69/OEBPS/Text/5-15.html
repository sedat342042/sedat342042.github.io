<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-15.html" xml:lang="en-GB">
    <div class="Basic-Text-Frame-1">
      <p class="anabaslik" id="toc_marker-16"><span class="anabaslik" style="font-size:1em;" xml:lang="tr-TR">Hem iddia, hem karşı iddia. “Babaya Mektup”</span></p>

      <p class="arayazi para-style-override-10"><span class="alinti" style="font-size:1em;" xml:lang="tr-TR">Çok sevgili Baba,</span></p>

      <p class="arayazi para-style-override-11"><span class="alinti" style="font-size:1em;" xml:lang="tr-TR">Geçenlerde bir kez, senden korktuğumu öne sürmemin nedenini sormuştun. Genellikle olduğu gibi, verecek hiçbir cevap bulamadım, kısmen tam da sana karşı duyduğum bu korku yüzünden, kısmen de bu korkuyu gerekçelendirmek üzere, konuşurken toparlayabileceğimden çok daha fazla ayrıntı gerektiği için.</span></p>

      <p class="paragraf"></p>

      <p class="paragraf"><span class="regular-metin">Dünya edebiyatının en ünlü mektuplarından biri, Kafka’nın “Babaya Mektup”u işte bu sözlerle başlar. Kafka için mahkeme günüdür bu. Salonda bulunan kişiler: Davalı olarak, suçsuz baba Hermann Kafka, davacı kimliğiyle hem suçlu hem de suçsuz olan Franz Kafka, din değiştiren iblis olarak (her zaman iyiyi isterken kötüyü yaratan gücün bir parçası) anne Julie Kafka, Kafka’nın hâlâ hayatta olan kardeşleri Valli, Elli ve en çok sevdiği kız kardeşi Ottla da diğer davacılar olarak mahkeme salonunda bulunmaktadırlar. Onlara daha sonra, ölen erkek kardeşleri, iki dayısı, hayat kadınları ve Kafka’nın “deli” arkadaşları da eşlik eder. Araştırmacılar 1919 yılında kaleme alınan bu mektup üzerinde kuşaklar boyu kafa yormuşlardır. Bu son derece doğaldır. Günlüğü dahil hiçbir yerde Kafka’nın aile yaşamına dair daha fazla bilgiye ulaşılamaz.</span></p>

      <p class="paragraf"><span class="regular-metin">1919 Kasımı. Julie Wohryzek ile evlenme planları bir kez daha suya düşünce, Kafka Max’la birlikte Schlesen’e gider. Bundan kısa bir süre önce bir kafede Milena Jesenká’yla tanışmıştır. O günlerde hastalığı yeniden alevlenmiştir ve Franz artık kendi vedası hakkında eskisinden çok daha sık düşünmeye başlamıştır.</span></p>

      <p class="paragraf"><span class="regular-metin">O acı hükmünü kâğıda dökerken Kafka’nın elleri titremektedir:</span></p>

      <p class="arayazi"><span class="alinti" style="font-size:1em;" xml:lang="tr-TR">Yazdıklarım seninle ilgiliydi, orada senin göğsünde yakınamadıklarımdan yakınıyordum yalnızca. Kasıtlı olarak uzatılmış bir vedaydı sana, yalnız senin tarafından dayatılmış olsa da, benim belirlediğim yönde gelişiyordu.</span></p>

      <p class="paragraf"></p>

      <p class="paragraf"><span class="regular-metin">Bu mektup Kafka’nın “İddianame”si olacaktı, babasının beraat kararını yazacaktı. Kafka’nın arkadaşları arasında cömertçe dağıttığı mektup hiçbir zaman babasının eline ulaşmaz. Kafka’nın annesi, iddianamenin neden olacağı büyük gerginliği önlemek için –tamamen senaryo icabı– buna engel olur. Hermann Kafka’nın katı bakış açısı hiç değişmemiştir ona göre, oğlu kendisine karşı (parantez içinde: sadece) korku beslediğini “iddia etmekteydi” ve eğer konuşmalar sırasında her zaman sessiz kalmayı tercih eden oğlunun yazdıklarını okumasaydık, babasının düşüncelerine şüphesiz hak verirdik.</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Sakin bir ilişkinin imkânsızlığı, aslında son derecede doğal bir sonuca daha yol açtı: Konuşmayı unuttum.</span></p>

      <p class="paragraf"></p>

      <p class="paragraf"><span class="regular-metin">Ne mutlu bize ki, nasıl olup da aralarında böyle bir “yabancılaşma” yaşandığını babasına açıklamak için çaba gösteren oğlana kulak verebiliyoruz. Kafka bunu yaparken ne kendini ne de babasını gözetir, burada söz konusu olan tüm bir yaşamdır. Söz konusu olan mahvolmuş bir çocukluktur:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Senin yaradılışın nasılsa, bir çocuğa da ancak öyle davranabilirsin, güçle, gürültüyle ve ani öfkelerinle ve bu durumda tüm bunlar sana özellikle uygun görünüyordu üstelik, çünkü beni güçlü, cesur bir delikanlı olarak yetiştirmek istiyordun.</span></p>

      <p class="paragraf"></p>

      <p class="paragraf"><span class="regular-metin">Çocuk Franz’ın bu eğitimden kurtulması, Kafka’nın “hayvanca” diye nitelendiği katatonik bir izolasyon sayesinde olur:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bizdeki Yahudi liseliler biraz tuhaftırlar, en akla gelmeyecek türden olanları bile bulunur aralarında, ama benim gibi kendine yeterli, ancak soğukluğu bakımından benzersiz bir çocuğun donuk, neredeyse hiç gizlenmemiş, yıkılmaz, çocukça çaresiz, gülünçlüğün sınırına dayanan, kendinden hayvanca bir hoşnutluk duyan kayıtsızlığına bir daha başka hiçbir yerde rastlamadım; ne ki, bu kayıtsızlık burada da korku ve suçluluk bilinci yüzünden yaşanacak sinirsel yıkıma karşı biricik sığınaktı.</span></p>

      <p class="paragraf"></p>

      <p class="paragraf"><span class="regular-metin">Burada sözü edilen alay ve ironi içeren bir eğitimdir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Herhangi bir şeyden mutluluk duymak, onunla dolu olmak, eve gelmek ve bunu dile getirmek yeterliydi, cevabın ironik bir iç geçirme, bir baş sallama, masayı parmaklarınla tıklatma olurdu.</span></p>

      <p class="paragraf"></p>

      <p class="paragraf"><span class="regular-metin">Babanın çok daha etkili yöntemleri vardır:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Senin eğitimindeki açısı ölçüde etkili, en azından bana karşı asla sonuçsuz kalmayan hitabet araçların, hakaret, gözdağı, istihza, kötücül bir gülüş ve –tuhaf bir biçimde– kendi haline yerinmeydi.</span></p>

      <p class="paragraf"></p>

      <p class="paragraf"><span class="regular-metin">Zührevi hastalıklara karşı meydan okumasına karşın, onlardan korunma konusundaki nasihatler karşısında yine de çelişkiye düştüğünü öğreniyoruz. Bir de Kafka’nın sözde tembel biri olduğunu:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Sapasağlam olduğum halde, senin tüm hastalıkların da dahil, hayatın boyunca yatarak geçirdiğinden daha fazla zamanı kanepede tembellik ederek geçirdiğim yıllar oldu.</span></p>

      <p class="paragraf"></p>

      <p class="paragraf"><span class="regular-metin">Baba oğul arasında birleştirici bir unsur olacağını düşündüğümüz Yahudi kimliği bile bir tartışma konusuna dönüşür. Babası ona “kökleri gettoya dayanan Yahudiliği” öğretmiştir. Franz’ın yaşı ilerleyip Yahudilikle kendi başına ilgilenmeye başlayınca, babası bunu hiç hoş karşılamaz:</span></p>

      <p class="arayazi"><span class="alinti" style="font-size:1em;" xml:lang="tr-TR">Arada ben olduğum için Yahudilik senin gözünde itici bir özellik kazandı, Yahudi metinleri okunabilir olmaktan çıktı, seni “tiksindirdi”. Bu, yalnızca bana çocukluğumda gösterdiğin Yahudiliğin biricik doğru olduğu ve bunun dışında hiçbir şey olmadığı konusunda direttiğin anlamına gelebilirdi.</span></p>

      <p class="paragraf"></p>

      <p class="paragraf"><span class="regular-metin">Kafka mektubunda, tüm arkadaşları gibi ilgi duyduğu her şeyin babası tarafından hakir görüldüğünden, babasının bu ilgisizliğinin, alaylı tavırlarının ve can yakan ironisinin kendisini nasıl etkilediğinden bahseder. Ayrıca bunlara ek olarak, maddi açıdan hiçbir sıkıntıları olmamasına rağmen, meslek seçiminde kendisine özgürlük tanınmadığını ve bunun sonucunda “kayıtsızca” hukuk okuduğunu da açıkça ifade eder:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Yani benim için sahici bir meslek seçme özgürlüğü yoktu, biliyordum: Asıl meselenin karşısında her şey, lisedeki dersler kadar önemsiz olacaktı benim için; yani söz konusu olan, kibrimi fazla zedeletmeden bu kayıtsızlığımı sürdürmeme en fazla izin verecek işi seçmekti. Tabii ki hukuk olacaktı bu. On dört günlük kimya, altı aylık Alman dili öğrenimi gibi, kibirden, umuttan kaynaklanan, küçük, karşıt girişimler yalnızca temeldeki bu inancı pekiştirmeye yaradı.</span></p>

      <p class="paragraf"></p>

      <p class="paragraf"><span class="regular-metin">Kafka’nın geceleri yazı yazması babasının gözüne batmaktadır, çünkü bu, Franz’ın, babasının onun için yaptığı gelecek planlarına dahil olmayan bir alanda bağımsız olduğuna işaret etmekteydi:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Burada gerçekten de bağımsız bir tavırla senden bir parça uzaklaşabilmiştim; bu, arka bölümü bir ayağın altında ezildiğinde, ön tarafını kopararak kenara sürünen bir solucanı andırsa da biraz.</span></p>

      <p class="paragraf"></p>

      <p class="paragraf"><span class="regular-metin">Her yönden babasından farklı olan ya da farklı olmak için var gücüyle çabalayan Kafka, kıl payı kurtulduğu felaketi hatırlar:</span></p>

      <p class="arayazi"><span class="alinti" style="font-size:1em;" xml:lang="tr-TR">Her halükârda biz öylesine farklı ve bu farklılığımızla birbirimiz için öylesine tehlikeliydik ki, benim, yani yavaş yavaş gelişmekte olan çocuğun, seninle, gelişimini tamamlamış erkekle nasıl bir ilişki içinde olacağı önceden hesaplanabilseydi eğer, beni, geriye benden hiçbir şey bırakmayacak şekilde ezip geçeceğin düşünülebilirdi.</span></p>

      <p class="paragraf"></p>

      <p class="paragraf"><span class="regular-metin">Babası ile kendisini bedensel açıdan karşılaştırırken, bu anlamda aralarında en küçük bir ortaklık bulunmadığının altını itinayla çizer, çünkü babası “dayanıklılığı(y)la, sağlığı(y)la, iştahı(y)la, güçlü sesi(y)le, konuşma yeteneği(y)le, kendinden hoşnutluğu(y)la, dünyaya tepeden bakışı(y)la, azmi(y)le, kararlılığı(y)la, insan sarraflığı(y)la, bir bakıma cömertliği(y)le” öne çıkar, ayrıca “tüm bu üstünlüklerinin bir parçası olan ve coşku(su)nun bazen de anlık öfke(si)nin sürüklediği hata ve zaaflar”ı da vardı. Oysa babasına oranla oğlunun hali yürekler acısıydı:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Ben, sıska, güçsüz, ince; sen güçlü, iri, geniş. Kendimi acınılası bir halde görürdüm, üstelik yalnızca senin önünde değil, tüm dünyanın önünde, çünkü sen benim için her şeyin ölçütüydün.</span></p>

      <p class="paragraf"></p>

      <p class="paragraf"><span class="regular-metin">İşte “her şeyin ölçütü olma” meselesinden dolayı baba, Tanrı’nınkine benzer bir mertebede görülür. Franz babasının sözlerini kanun kabul ettiğinden, onun ağzından çıkan her şeyin mantıklı olmasını beklemektedir, ancak bu doğal olarak mümkün değildir. Bu nedenle Franz’ın gözünde babası kısa zamanda bir tirana dönüşür:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Koltuğundan dünyayı yönetirdin. (...) Diğer taraftan senin özgüvenin öylesine güçlüydü ki, tutarlı olmak zorunda bile değildin ve buna rağmen hep haklı çıkıyordun. (...) Benim gözümde, haklılıkları düşüncelerine değil, kişiliklerine dayanan tüm zorbaların sahip olduğu bir gizemlilik kazandın. En azından bana öyle gelirdi.</span></p>

      <p class="paragraf"><span class="regular-metin">Mektupta aile bağları örneklerle incelenir, sadece annesinin Yahudi kökenli burjuva ailesinin değil, babasının proleter ailesinin de şeceresi çıkartılır. Kafka bu mektup dışında aile bağları konusunda sadece günlüğünde ayrıntılı bilgi vermiştir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Adımın anlamı İbranicede “karatavuk”tur. Tıpkı annemin anne tarafından büyükbabası gibi. Öldüğünde daha altı yaşında olmasına karşın, büyükbabası uzun ak sakallarıyla, dindar ve bilge bir kişi olarak kalmış annemin aklında. Ölünün ayak parmaklarını tutup, ona karşı işlemiş olduğu, olası kabahatleri bağışlaması için dua etmek zorunda kaldığını anımsıyor annem. Büyükbabanın duvarları dolduran, yığınla kitabını da anımsıyor. Her Tanrının günü, kışın bile, nehirde yıkanırmış; kışsa buzun üzerinde bir delik açıp, öyle girermiş suya. Annemin annesi genç yaşta tifodan ölmüş. Bu ölümden sonra büyükanne kendi içine kapanmış. Yemeği geri çeviriyor, kimseyle konuşmuyormuş. Kızının ölümünden bir yıl sonra, bir gün gezmeye çıkmış, bir daha da geri dönmemiş; cesedini Elbe Nehri’nden çıkarmışlar. Annemin büyükbabasının babasına gelince, o büyükbabadan da bilge birisiymiş; Hıristiyanlarca da, Yahudilerce de aynı derecede sevilir, sayılırmış. Büyük bir yangın sırasında sofuluğu yüzünden bir mucize olmuş, evinin çevresindeki evler yanıp kül olurken, yalımlar onun evine sıçramamış, en ufak bir zarar bile vermemiş. Dört oğlu varmış. Oğullarından biri Hıristiyanlığı seçip hekim olmuş. Annemin büyükbabası dışında hepsi çok geçmeden ölmüşler. Büyükbabanın da, annemin deli dayı Nathan diye tanıdığı, bir oğlu olmuş, bir de kızı, yani annemin annesi.</span></p>

      <p class="paragraf"></p>

      <p class="paragraf"><span class="regular-metin">Burada Kafka’nın ailesinin öyküsünü anlatırken hangi detaylar üzerinde durduğunu görmek gerçekten ilginç. Kısaca not edecek olursak: aileden gelen fiziksel sağlık ve hastalıklar, (Kafka’nın sık sık spor yapmasının ve daha sonraları da bir bahçıvanın yanında çalışmasının bir nedeni de budur) büyükannenin kendini nehrin kollarına bırakması, kederden sessiz kalışı, genç yaşta ölümler, dindarlık, iyileştirme yetisi, delilik, mucize, Hıristiyanlık ve Yahudilik. Bu açıdan bakıldığında Kafka’nın 1919 yılında günlüğüne yazdığı bu satırlar bir öykü gibi gelmiyor mu kulağa? Bu ailede tuhaf diye nitelenebilecek naif mizaçlı müzmin bekârların sayısı hiç de az değildir, bunlardan biri de “Madridli Dayı” diye bildiği hiç evlenmemiş akrabasıdır ve sonunda İspanya tren işletmelerinde genel müdürlüğe kadar yükselir. Başka bir ağabey de yurtdışına göç eder, Kongo’da birçok kervana sahip bir sömürge şirketi kurar. Kafka’nın yüreğinde ayrı bir yeri olan Sigfried Dayı da ailenin müzmin bekârlarındandır ve taşra hekimliği yapmaktadır. Bir diğer dayısı din değiştirerek Katolik olur ve “farklılaşır”. Kafka’nın değinmediği tek şey, annesinin kumaş tüccarlığıyla uğraşan zengin bir aileden geldiğidir.</span></p>

      <p class="paragraf"><span class="regular-metin">“Babaya Mektup”ta annesinin ona bıraktığı mirastan kısaca şöyle bahseder: “hassasiyet, adalet duygusu, huzursuzluk”. Bunlar Kafka’nın en kötü özellikleri sayılmaz. Baba tarafından kalanlara gelince, bunları, “yaşam, ticaret ve zapt etme arzusu” biçiminde sıralar. Ancak Kafka’nın bu mirastan çok büyük bir pay aldığı söylenemez. Hermann Kafka’nın babası Jakob Kafka, fakir bir aileden gelir ve kasaptır. Kafka, vejetaryen olduğu dönemde dedesinin ömür boyu kestiği kadar çok et yemek zorunda olmadığını dile getirmiştir. Kafka “Babaya Mektup”ta kız kardeşlerinden de bahseder. Mektubunda, aralarında doğru zamanda aileden ayrılmayı başaran tek kişi olma özelliğini taşıyan en büyük kız Elli’den, babasına en çok benzeyen ortanca kızdan, babasına karşı açık, agresif bir düşmanlık besleyen ve kendi hayatını yaşayan en küçüğünden söz eder. Aileden ayrılmalarının gecikmesinden ya da bir türlü aileden kopamayışlarından annesini sorumlu tutar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Annemin bana karşı davranışlarındaki iyiliğin sınırsız olduğu doğru, ama tüm bunlar benim açımdan seninle ilişkiliydi, yani iyi bir ilişki içinde değildi. Annem bilincine varmadan avdaki sürücülerin rolünü üstlenmişti.</span></p>

      <p class="paragraf"><span class="regular-metin">Franz’ın artık vazgeçtiği evlilik planları bu mektupta büyük yer kaplar. Mektubun son çeyreğini tamamıyla bu konudaki yakınmalara ayırmıştır. Babası Kafka’nın Julie Wohryzek ile evlenmeye düşünüp taşınmadan karar verdiğini öne sürmüştür:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bana yaklaşık olarak şöyle demiştin: “Praglı Yahudi kızların iyi anladığı üzere, özellikle seçilmiş bir bluz giymişti herhalde, sen de bunun üzerine onunla evlenmeye karar verdin tabii. (...)”</span></p>

      <p class="paragraf"></p>

      <p class="paragraf"><span class="regular-metin">Oysa Kafka için bambaşka bir engel söz konusudur:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Ama aileyi yaşatmak, dahası yönetmek için, sende gördüğüm her şeyin mutlaka gerekli olduğu konusunda, artık kemikleşmiş kanım, evliliğin önündeki en büyük engel, üstelik iyi ve kötü her şeyin sende organik bir biçimde birleştiği gibi, bir arada olması gerekli, yani güç ve başkalarını aşağılama, sağlık ve bir tür ölçüsüzlük, konuşma yeteneği ve ulaşılmazlık, kendine güven ve başka herkesten duyulan hoşnutsuzluk, dünyaya tepeden bakmak ve zorbalık, insan sarraflığı ve insanların çoğundan kuşku, bunlardan başka çalışkanlık, azim, keskin görüşlülük, korkusuzluk gibi hiçbir olumsuz yanı olmayan ayrıcalıklar.</span></p>

      <p class="paragraf"></p>

      <p class="paragraf"><span class="regular-metin">Bu “kemikleşmiş kanı” Kafka’nın “iliğini kemiğini kurutur”; babasında gördüğü her şeyin “mutlaka gerekli” olduğu kanısı, onun önlenemeyen felaketi olur:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Bu yüzden dünya benim için üç bölüme ayrıldı; benim, yani kölenin, yalnızca benim için icat edilmiş ve üstelik bilmediğim bir nedenle asla tümüyle yerine getiremediğim yasaların boyunduruğu altında yaşadığı bir bölüm, sonra senin yöneterek, emirler yağdırarak ve bunlara uyulmadığında öfkelenerek yaşadığın ve benimkinden alabildiğine uzak bir ikinci dünya ve nihayet tüm diğer insanların, emirler ve itaatten bağımsız mutlu yaşadıkları üçüncü bir dünya.</span></p>

      <p class="paragraf"><span class="regular-metin">Baba baştan beri ailenin odağında yer almaktadır, Kafka çok sevdiği kız kardeşi Ottla’yla olan ilişkisi hakkında babasına şunları söyler:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Kuşkusuz, konuşmalarımızın ana konularından birisin, tıpkı eskiden beri düşüncelerimizin de ana konularından biri olduğun gibi, ama gerçekten de sana karşı bir şeyler planlamak için bir araya gelmiyoruz, tersine tüm gayretimizle, şakayla, ciddiyetle, sevgiyle, inatla, öfkeyle, isteksizlikle, teslimiyetle, suçluluk bilinciyle, kafamız ve kalbimizin tüm güçleriyle, seninle bizim aramızda süregiden bu korkunç süreci tüm ayrıntılarıyla, her açıdan, her vesileyle, uzaktan ve yakından birlikte değerlendirmek için buluşuyoruz; daima yargıcı olduğumuzu iddia ettiğin halde, hiç değilse büyük ölçüde (bu noktada, tabii ki içine düşebileceğim tüm yanılgılara açık bir kapı bırakıyorum), senin de tıpkı bizim kadar zayıf ve körleşmiş bir tarafı olduğun bu süreci değerlendirmek için.</span></p>

      <p class="paragraf"></p>

      <p class="paragraf"><span class="regular-metin">Burada bahsedilen “korkunç süreç”</span><span class="dipnot-numarasi-kafka"><a class="footnote-link" href="#footnote-225-35" id="footnote-225-35-backlink">35</a></span> <span class="regular-metin">bir daha açılmamak üzere kapanmalıdır ve baba da artık yargıç konumunda olmadığını anlamalıdır. Mektupta bu çelişki bünyesinde gelişen “masum yabancılaşma”dan da bahsedilir. Kafka bu konuda kendisini yermekten de çekinmez. Bir kasabın oğlu olarak dünyaya gelen ve yaşamı boyunca ekmeğini çalışıp çabalayarak kazanan babasına karşı nankörlük ettiğini ve bir türlü silik bir çocuk olmaktan kurtulamadığını itiraf eder. Bir kez olsun babasıyla “açık açık” konuşmamış, onunla asla sinagoga gitmemiştir, bir kuruş bile kâr etmeyen asbest fabrikasının tüm yükünü babasının sırtına bırakmış, vaktini aptal fikirler ve arkadaşlara vakfetmiş, ailesine gereken değeri vermediği gibi diğer kardeşlerini de babalarına karşı doldurmuştur. Kısacası, söz konusu ne olursa olsun ister aile, ister din olsun, ister iş, “soğukluk, yabancılık, vefasızlık” hayatının her alanında kendini göstermiştir. Ve gerçekten de kimse ailesine karşı Kafka kadar soğuk (ve aynı zamanda onun kadar da bağımlı) olamaz. 14 Aralık 1911 tarihinde günlüğüne şunları yazar:</span></p>

      <p class="arayazi"><span class="alinti" style="font-size:1em;" xml:lang="tr-TR">Babam fabrikayla ilgilenmediğimi ileri sürerek öğleyin bana çıkıştı. Ben de kazanç amacıyla fabrikanın sermayesine katkıda bulunduğumu, ama büroda çalıştığım süre fabrikadaki işlerle ilgilenemeyeceğimi açıkladım. Babam da bağırıp çağırmasını sürdürdü; bense pencerenin önüne dikildim ve sesimi çıkarmadım. Ne var ki, akşamleyin öğlenki konuşmayla ilgili olarak, şu sıra içinde bulunduğum durumdan memnunluk duymamam için bir neden olmadığını, ancak bütün zamanımı da edebiyata ayırmaktan kaçınmam gerektiğini düşünürken suçüstü yakaladım kendimi. Daha bir dikkatle gözden geçirir geçirmez, söz konusu düşünce yadırgatıcılığını yitirdi, bana alışık olduğum bir şey gibi göründü. Bütün vaktimi edebiyat uğrunda değerlendirme yeteneğinden yoksun bulunduğum sonucuna vardım. Böyle bir kanı, o an içinde yaşadığım durumdan kaynaklanıyordu ancak, kanının kendisinin de söz konusu durumdan daha güçlü sayılacağı kuşkusuzdu.</span></p>

      <p class="paragraf"></p>

      <p class="paragraf"><span class="regular-metin">Kafka mektubunun sonunda mahkemedeki son sözünü söyler, aslına bakılacak olursa bu sözler pekâlâ babasının da iddiaları olabilecek niteliktedir, çünkü Kafka’nın kendisine yöneltmediği suçlama neredeyse yok gibidir:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">“Senin başkalarına karşı beslediğin kuşku bile, benim kendime yönelik kuşkumdan daha büyük değil, beni sen böyle eğittin.” Senden korkmamın gerekçelerini tarttığında, şöyle karşılık verebilirdin: “Seninle ilişkimi, yalnızca senin hatalarınla açıklayarak işin kolayına kaçtığımı iddia ediyorsun, ama ben, senin görünüşteki çabalarına karşın, işin zor tarafıyla yüzleşmediğine, tersine kolayına kaçtığına inanıyorum en azından. Önce sen de her tür suçu ve sorumluluğu üzerinden atıyorsun, yani bu noktada ikimizin tavrı da aynı. Ama ben ardından, düşündüğüm gibi açıkça bütün suçu sana yüklerken, sen aynı zamanda “aşırı zeki” ve “aşırı şefkatli” de olmak ve beni her türlü suçtan beraat ettirmek istiyorsun. (...) Şimdi yalnızca bu samimiyetsizliğinle bile yeterince şey elde edebilirdin, çünkü üç şeyi kanıtladın; birincisi, kendinin suçsuz olduğunu, ikincisi, benim suçlu olduğumu, ve üçüncüsü, büyüklüğün sayesinde yalnızca beni affetmeye değil, üstelik bir de –daha fazlasını ve daha azını– benim de, tabii ki hakikatin aksine, suçsuzluğumu kanıtlamaya ve kendini buna inandırmaya hazır olduğunu. Şimdi bu kadarı bile senin için yeterli olabilirdi, ama daha yetmiyor. Zira tamamıyla benden geçinmeyi kafana koymuşsun. (...) Yaşama becerisinden yoksunsun; ama hayata rahatça, kaygısızca ve kendini suçlamadan yerleşebilmek için, tüm yaşama becerini elinden aldığımı ve kendi cebime koyduğumu kanıtlıyorsun. (...) Ama burada ve tüm diğer konularda temel olarak, bütün suçlamalarımda haklı olduğum dışında hiçbir şey kanıtlamadın bana, bunlar arasında özellikle haklı bir suçlamanın henüz eksik kalması dışında, yani samimiyetsizlik, sevgi sömürüsü, asalaklık suçlamasının.”</span></p>

      <p class="paragraf"></p>

      <p class="paragraf"><span class="regular-metin">Kafka, kendi kendine yönelttiği (ve babasınca asla bu biçimde dile getirilmeyen) suçlamalara karşılık olarak şunları söyler:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Senin bu alışılmış açıklamalarında doğru bulduğum tek nokta, birbirimize yabancılaşmamız konusunda senin tümüyle suçsuz olduğuna benim de inanıyor olmam. Ama tıpkı senin gibi, ben de tümüyle suçsuzum. Senin bunu kabullenmeni sağlayabilseydim eğer, o zaman – diyelim yeni bir hayat mümkün olmazdı belki, bunun için ikimiz de fazla yaşlıyız, ama bir tür barış olabilirdi, senin bitmek bilmeyen suçlamaların sona ermezdi, ancak bir yumuşama olabilirdi.</span></p>

      <p class="paragraf"></p>

      <p class="paragraf"><span class="regular-metin">Bu satırların kudreti, Kafka’nın burada artık ölümü düşünmeye başladığını göstermelerinden kaynaklanır.</span></p>

      <p class="paragraf"><span class="regular-metin">Hiçliğe bu denli yakın olan Kafka, mektubunun bazı bölümlerinde inanılmaz güzellikte şeylerden bahseder, bunlar aynı zamanda baba figürüne yönelik olarak yazılmış en etkileyici ifadelere örnek oluşturmaktadır:</span></p>

      <p class="arayazi"><span class="alinti" style="font-size:1em;" xml:lang="tr-TR">Ancak ne mutlu ki, bunun istisnaları da vardı, çoğunlukla sessizce acı çektiğin ve içindeki sevgi ve iyiliğin kendi güçleriyle karşılarına çıkan her şeyin üstesinden gelip etkilerini dolaysızca gösterdikleri zamanlarda. Ama böylesi durumlar seyrek, ancak olağanüstüydü. Sözgelimi eskiden sıcak yaz öğlenlerinde, yemekten sonra seni dükkânda, bir dirseğin tezgâha dayalı yorgunlukla biraz kestirirken gördüğümde ya da pazarları koşturmaktan bitkin bir halde yanımıza yazlığa geldiğinde ya da annemin ağır bir hastalığında kitaplığa tutunmuş, sarsılarak ağlarken ya da benim son hastalığım sırasında sessizce bana, Ottla’nın adasına geldiğinde, eşikte durup yatakta beni görmek için boynunu uzattığında ve beni rahatsız etmemek için elinle selamladığında. Böyle zamanlarda uzanır ve mutluluktan ağlardım ve şimdi bunları yazarken yine ağlıyorum.</span></p>

      <p class="paragraf"></p>

      <p class="paragraf"><span class="regular-metin">Babasının eline ulaşmasa da mektup boşu boşuna yazılmış değildir. Bu mektubu yazmak Kafka’nın üzerinde gerçekten de iyileştirici bir etki yaratır. Kafka bu etkiyi şöyle açıklar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Kasıtlı olarak uzatılmış bir vedaydı sana, yalnız senin tarafından dayatılmış olsa da benim belirlediğim yönde gelişiyordu.</span></p>

      <p class="paragraf"></p>

      <p class="paragraf"><span class="regular-metin">Bu sözler mektubun yazılış sürecinin tümünü kapsayacak biçimde genişletilebilir. Buna dayanarak Kafka Milena’ya mektuptan şu şekilde bahseder:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Eskiden ne durumda olduğumu öğrenmek istersen, altı ay kadar önce babama yazdığım, ama veremediğim uzun mektubu sana Prag’dan yollarım.</span></p>

      <p class="paragraf"></p>

      <p class="paragraf"><span class="regular-metin">Mektubun içeriği artık önemini yitirmiştir. Franz kendini başarı ile savunmuş, üstelik korkusunu da yenmiştir. Babası bedensel açıdan ne kadar heybetli olursa olsun, oğlunun mektubu ondan çok daha büyüktü, bu da Franz’ı babasının karşısında bir dev yapardı.</span></p>

      <p class="paragraf"><span class="regular-metin">Franz, “Babaya Mektup”u gönderdiğinde, Milena’ya şöyle yazar:</span></p>

      <p class="paragraf"></p>

      <p class="arayazi"><span class="alinti" style="font-size:1em;" xml:lang="tr-TR">Okurken bütün avukat hilelerini anlamaya çalış, bir avukat mektubudur o. Ve bu arada sakın kendi büyük “yine de” lafını unutma.</span></p>

      <p class="paragraf"></p>

      <p class="paragraf"><span class="regular-metin">Büyük “yine de” sözünün ne olduğunu Kafka da çok iyi biliyordu. Bu ondaki yazma tutkusuydu. Bu tutku onun, daha iyi, kendisine daha uygun bir varoluşa dair en önemli dayanağı ve umuduydu. Kafka tasarladığı bu varoluş biçimini yaşamının son günlerinde yakalar. O güne dek önünde, kendini tanıma ve kabullenmeye adanacak uzun bir yol vardır. Ve bu uzun mektubun ardından günlüklerine ve arkadaşlarına postalamak üzere kaleme aldığı arkadaş mektuplarına geri döner. Ancak burada edebiyatın “yine de”si kendini gösterir. Ve Franz mektubu bitirdiğinde artık elleri titremiyordur.</span></p>

      <p class="Basic-Paragraph-1"></p>

      <div class="footnotes">
        <div class="footnote">
          <p class="dipnot-bosluk"><a class="footnote-anchor" href="#footnote-225-35-backlink" id="footnote-225-35">35</a><span class="dipnotlar-bold-kafka" style="font-size:0.94em;" xml:lang="tr-TR">.</span> Almanca <span class="dipnotlar-italik-kafka" style="font-size:0.94em;" xml:lang="tr-TR">Prozeß</span> hem süreç hem de dava anlamlarına gelir. (ç.n.)</p>
        </div>
      </div>
    </div>
  </div>
</body>
</html>
