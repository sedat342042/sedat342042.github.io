<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kitap.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12">XII</h1>

  <p class="normal">&nbsp;</p>

  <p class="normal">Baden’in en lüks otellerinden birine geldiler, General Ratmirov’un eşini sordular. Kapıcı önce gelenlerin kimler olduğunu öğrendi, sonra hemen “die Frau Fürstin ist zu Hause,”<sup class="calibre3"><a href="../Text/kitap_split_114.html#footnote-426-84" id="footnote-426-84-backlink">84</a></sup> diye cevap verip bizzat merdivenlerden çıkardı onları; odanın kapısını çaldı, içeriye ziyaretçilerin isimlerini bildirdi. “Die Frau Fürstin” hemen kabul etti onları. İrina yalnızdı: Kocası Karlsruhe’den gelecek olan “nüfuzlu” kişilerden önemli bir devlet adamıyla görüşmeye gitmişti.</p>

  <p class="normal">Litvinov ile Potugin kapıdan girdiklerinde İrina küçük bir masada oturmuş kanaviçe işliyordu. Elindeki işi hemen bir yana attı, sandalyesini geri itip ayağa kalktı. Yüzü içten bir sevinçle aydınlanmıştı. Üzerinde boğazına dek kapalı bir sabahlık vardı. Omuzlarının, kollarının gözalıcı güzelliği incecik kumaşın altından belli oluyordu. Gelişigüzel toplanmış saçı ince boynuna dökülmüştü. İrina şöyle çabucak bir baktı Potugin’e. “Merci” diye fısıldadı ve elini Litvinov’a uzatıp ziyaretine gelmeyi unuttuğu için kibarca sitem etti: “Hem de eski bir dostu,” diye ekledi. Litvinov özür dileyecek oldu. İrina “C’est bien, c’est bien,”<sup class="calibre3"><a href="../Text/kitap_split_115.html#footnote-426-85" id="footnote-426-85-backlink">85</a></sup> diyerek aceleyle kesti onun sözünü.</p>

  <p class="normal">Litvinov’un başından sevimli bir teklifsizlikle şapkasını alıp onu oturttu. Potugin de oturdu, ama oturur oturmaz kalkıp acele bir işinin olduğunu, yemekten sonra uğrayacağını söyleyip, eğilerek izin istedi. İrina tekrar çabucak şöyle bir baktı Potugin’e, başını dostça eğerek tutmadı onu ve o kapıdan çıkar çıkmaz, sabırsız bir heyecanla Litvinov’a döndü. Yumuşak, çın çın öten sesiyle Rusça olarak şöyle dedi:</p>

  <p class="normal">— Grigori Mihayloviç nihayet baş başa kaldık. Size şunu söylemeliyim ki, görüştüğümüze çok sevindim çünkü bu bana... (Litvinov’un gözlerinin içine bakıyordu İrina) sizden af dileme olanağı verecek.</p>

  <p class="normal">Elinde olmadan ürperdi Litvinov. Böylesine çabuk bir saldırı beklemiyordu. İrina’nın sözü eski ilişkilerine getireceğini aklının ucundan geçirmemişti.</p>

  <p class="normal">— Neyi... bağışlamamı? –diye mırıldandı.</p>

  <p class="normal">İrina’nın yüzü kıpkırmızı oldu. Başını hafiften öte yana çevirdi:</p>

  <p class="normal">— Neyi mi?.. biliyorsunuz işte... Size karşı suçluyum Grigori Mihayloviç... Ne yaparsınız ki alınyazım böyleymiş (Litvinov, İrina’nın mektubunu hatırladı), ama hiçbir şeyden pişman değilim... Pişmanlık duymak için de artık çok geç zaten... Ne var ki burada birden sizinle karşılaşınca, kesinlikle arkadaş olmamız gerektiğini düşündüm, kesinlikle arkadaş olmalıyız... Bunu başaramazsam çok üzülürüm, acı çekerim... Sanırım bunun için oturup konuşmak zorundayız. Ve daha sonra ortada hiçbir... gêne,<sup class="calibre3"><a href="../Text/kitap_split_116.html#footnote-426-86" id="footnote-426-86-backlink">86</a></sup> hiçbir üzücü olay olmaması için bir an önce, ilk ve son kez yapmalıyız bunu Grigori Mihayloviç. Ayrıca beni bağışladığınızı söylemelisiniz bana... Yoksa bana karşı içinizde... de la rancune<sup class="calibre3"><a href="../Text/kitap_split_117.html#footnote-426-87" id="footnote-426-87-backlink">87</a></sup> olduğunu düşüneceğim. Voilà!<sup class="calibre3"><a href="../Text/kitap_split_118.html#footnote-426-88" id="footnote-426-88-backlink">88</a></sup> Benim açımdan belki de önemli bir istek bu, çünkü her şeyi çoktan unutmuşsunuzdur herhalde. Ama gene de beni affettiğinizi söyleyin.</p>

  <p class="normal">İrina soluk almadan söylemişti bütün bunları. Bu arada Litvinov onun gözlerinin dolu dolu olduğunu fark etmişti... Evet gerçekten de yaş vardı İrina’nın gözlerinde.</p>

  <p class="normal">— Rica ederim İrina Pavlovna, –dedi aceleyle.– Nasıl sizi bağışlamamı, affetmemi isteyebilirsiniz? Geçmiş geçmişte kaldı, unutulup gitti. Böylesine ışıltılı bir hayatınız varken ilk gençlik yıllarınızın renksiz, silik bir dostunu unutmamanıza şaşıyorum ancak...</p>

  <p class="normal">İrina alçak sesle:</p>

  <p class="normal">— Şaşıyor musunuz? –dedi.</p>

  <p class="Normal">— Duygulandırıyor beni bu, –diye karşılık verdi Litvinov.– Çünkü aklımın ucundan geçmezdi ki...</p>

  <p class="normal">İrina Litvinov’un sözünü kesti:</p>

  <p class="normal">— Ama hâlâ söylemediniz beni bağışladığınızı...</p>

  <p class="normal">— Mutlu olduğunuza yürekten seviniyorum İrina Pavlovna; bütün içtenliğimle, her şeyin en güzelini dilerim sizin için...</p>

  <p class="normal">— Peki size yaptığım kötülüğü hatırlamıyor musunuz?</p>

  <p class="normal">— Ben bir zamanlar bana tattırdığınız o harika anları hatırlıyorum yalnızca.</p>

  <p class="normal">İrina iki elini birden uzattı Litvinov’a. Litvinov İrina’nın ellerini heyecanla sıktı ve hemen bırakmadı... Bu yumuşak dokunuş uzun zamandır hissetmediği gizli bir kıpırdanmaya neden olmuştu yüreğinde. İrina yine Litvinov’un gözlerinin içine baktı; ama bu kez gülümsemişti... Litvinov da ilk kez, uzun uzun baktı İrina’nın yüzüne... Kendisi için bir zamanlar öylesine değerli olan bu yüzü, olağanüstü güzel kirpiklerin örttüğü derin gözleri, yanaktaki beni, alnın üzerine düşen kendine özgü bukleleri ve o alışkanlığı tanıyıvermişti: İrina dudaklarını gene öyle sevimli, hoş bir biçimde büküyor, kaşlarını gene belli belirsiz kıpırdatıyordu... Bunların hepsini hatırlıyordu Litvinov... Hem ne kadar güzelleşmişti İrina! Bu genç kadın bedeninde ne karşı konulmaz bir çekicilik, ne büyük bir güç vardı! Taptaze, tertemiz bu yüzde ne bir allık, ne pudra, ne rastık, ne de güzellik için bir ekleme vardı... Evet, katıksız bir güzellikti bu!</p>

  <p class="normal">Litvinov bir an daldı... Gözlerini ayıramıyordu İrina’dan, oysa düşünceleri çok uzaklardaydı... İrina da bunu fark etti.</p>

  <p class="normal">— Bu çok güzel işte, –dedi yüksek sesle.– İçim rahat artık, şimdi merakımı da gidebilirim.</p>

  <p class="normal">Litvinov şaşırmış gibi:</p>

  <p class="normal">— Merakınızı mı? –diye sordu.</p>

  <p class="normal">— Evet, evet... Bu arada neler yaptığınızı, bundan sonra ne yapmayı düşündüğünüzü öğrenmeyi çok istiyorum. Her şeyi, ne, nasıl, ne zaman... hepsini öğrenmek istiyorum. Hem her şeyi açık açık anlatmak zorundasınız bana, çünkü haberiniz olsun, hep izliyordum sizi... elimden geldiğince gözüm üzerinizdeydi...</p>

  <p class="normal">— Sizin mi gözünüz üzerimdeydi, hem de orada... Petersburg’dayken?</p>

  <p class="normal">— Hem de sizin deyiminizle böylesine ışıltılı bir hayatım varken... Evet, gene de gözüm üzerinizdeydi. Bu ışıltılı hayat üzerine sonra konuşuruz sizinle. Ama şimdi çok şey anlatmalıyız birbirimize, uzun uzun anlatmalıyız, zamanımız bol. –İrina koltuğa neşeyle oturup saçlarını düzeltirken ekledi:– Ah, ne güzel olacak! Hadi bakalım başlayın.</p>

  <p class="normal">— Başlamadan önce teşekkür etmeliyim size, –dedi Litvinov.</p>

  <p class="normal">— Ne için?</p>

  <p class="normal">— Otel odama gönderdiğiniz çiçek için.</p>

  <p class="normal">— Ne çiçeği? Öyle bir şeyden haberim yok benim.</p>

  <p class="normal">— Nasıl olur?</p>

  <p class="normal">— Haberim yok diyorum size... Hadi bekliyorum... anlatın... Ah ne zeki adam şu Potugin. Buraya getirebildi sizi!</p>

  <p class="normal">Litvinov dikkat kesildi.</p>

  <p class="normal">— Potugin’le uzun zamandır mı dostsunuz? –diye sordu.</p>

  <p class="normal">— Evet epeydir... Hadi anlatın...</p>

  <p class="normal">— Peki yakından mı tanıyorsunuz onu?</p>

  <p class="normal">İrina göğüs geçirdi.</p>

  <p class="normal">— Oh evet! Özel birtakım nedenler var ortada... Eliza Belskaya’yı tanıyor olmalısınız... Önceki yıl öylesine korkunç bir biçimde ölen Eliza Belskaya’yı? Ah, başımıza gelenlerden haberinizin olmadığını unuttum... İyi ki, iyi ki haberiniz yok! Oh, quelle chance!<sup class="calibre3"><a href="../Text/kitap_split_119.html#footnote-426-89" id="footnote-426-89-backlink">89</a></sup> Nihayet, nihayet karşılaştım bizim yaşadıklarımızdan haberi olmayan biriyle! Hem şu midemi bulandıran yapmacık Petersburg Fransızcasıyla değil, kaba da olsa Rusça konuşabileceğim onunla!</p>

  <p class="normal">— Yani demek istediğiniz Potugin’in onunla yakın ilişkisi...</p>

  <p class="normal">İrina Litvinov’un sözünü kesti:</p>

  <p class="normal">— Bunu hatırlamak bile acı veriyor bana. Eliza enstitüde en yakın arkadaşımdı. Sonra da Petersburg’da au château<sup class="calibre3"><a href="../Text/kitap_split_120.html#footnote-426-90" id="footnote-426-90-backlink">90</a></sup> sık sık görüşüyorduk. Her sırrını açardı bana. Çok şanssız bir insandı, çok acılar çekmişti. Bu olayda Potugin çok düzgün, gerçek bir şövalye gibi davrandı! Kendini feda etti! Ancak o zaman anladım ne kadar düzgün bir insan olduğunu! Ama gene ayrıldık konumuzdan. Ben sizin öykünüzü anlatmanızı bekliyorum Grigori Mihayloviç.</p>

  <p class="normal">— İyi ama İrina Pavlovna, benim öykümün size ilginç geleceğini hiç sanmıyorum.</p>

  <p class="normal">— Buna siz karar veremezsiniz.</p>

  <p class="normal">— Unutmayın ki tam on yıldır görüşmedik İrina Pavlovna... Köprülerin altından çok su geçti!</p>

  <p class="normal">İrina yüzünde hüzünlü bir ifadeyle:</p>

  <p class="normal">— Yalnızca su değil! Yalnızca su değil! –diye tekrarladı.– İşte bunun için dinlemek istiyorum anlatacaklarınızı.</p>

  <p class="normal">— İyi de inanın nereden başlayacağımı bilemiyorum.</p>

  <p class="normal">— En baştan. Benim Petersburg’a taşınmamdan sonra... neler olduğundan... Sizin de Moskova’dan ayrılmanızdan sonra... Biliyor musunuz, o günden sonra hiç gitmedim ben Moskova’ya!</p>

  <p class="normal">— Gerçekten mi?</p>

  <p class="normal">— Önceleri benim için imkânsızdı; sonra da evlenince...</p>

  <p class="normal">— Evleneli çok oluyor mu?</p>

  <p class="normal">— Dört yıl.</p>

  <p class="normal">— Çocuklarınız var mı?</p>

  <p class="normal">Soğuk bir tavırla cevap verdi İrina:</p>

  <p class="normal">— Yok.</p>

  <p class="normal">Bir süre bir şey söylemedi Litvinov.</p>

  <p class="normal">— Peki evleninceye kadar sürekli şu, adı neydi, Kont Reyzenbah’ın yanında mı kaldınız?</p>

  <p class="normal">İrina Litvinov’un bunu ona neden sorduğunu anlamaya çalışıyormuş gibi uzun uzun baktı genç adamın yüzüne... Neden sonra mırıldandı:</p>

  <p class="normal">— Hayır...</p>

  <p class="normal">— Demek annenizle babanız... Sahi onları sormayı unuttum. Onlar nasıl?..</p>

  <p class="normal">— İkisi de iyi.</p>

  <p class="normal">— Hâlâ Moskova’da mı yaşıyorlar?</p>

  <p class="normal">— Evet.</p>

  <p class="normal">— Peki kardeşleriniz?</p>

  <p class="normal">— Onlar da iyiler. Hepsini bir yere yerleştirdim.</p>

  <p class="normal">Litvinov göz ucuyla baktı İrina’ya.</p>

  <p class="normal">— Ya! Görüyorsunuz işte İrina Pavlovna, aslında benim değil, sizin anlatacak çok şeyiniz var. Elbette eğer...</p>

  <p class="normal">Ne diyeceğini bilememiş gibi birden sustu Litvinov.</p>

  <p class="normal">İrina elini yüzüne götürüp parmağında alyansıyla oynamaya başladı. Bir süre sonra mırıldandı:</p>

  <p class="normal">— Ne yaparsınız? İtiraz etmiyorum. Bir gün... belki... Ama önce siz... Çünkü gördüğünüz gibi, her ne kadar sizi izlemiş olsam da sizinle ilgili hiçbir şey bilmiyorum. Oysa sanırım siz benimle ilgili... epey şey duymuşsunuzdur. Öyle değil mi? Söyleyin, duydunuz değil mi?</p>

  <p class="normal">— İrina Pavlovna, siz sosyetede oldukça önemli bir yerdeydiniz, bu nedenle sizinle ilgili dedikoduların, söylentilerin çıkması son derece olağan... özellikle de bizimki gibi her söylentiye inanmanın çok kolay olduğu taşra kentlerinde...</p>

  <p class="normal">— Peki siz de inanıyor muydunuz çıkan bu dedikodulara? Hem ne gibi dedikodulardı bunlar?</p>

  <p class="normal">— Doğrusunu isterseniz İrina Pavlovna, bu dedikodular nadiren bana kadar ulaşıyordu. Benim insanlardan uzak, içekapanık bir yaşantım vardı.</p>

  <p class="normal">— Nasıl yani? Siz orduya gönüllü katılıp Kırım’a gitmemiş miydiniz?</p>

  <p class="normal">— Demek bundan bile haberiniz var?</p>

  <p class="normal">— Gördüğünüz gibi var. Sizi sürekli izliyordum diyorum size.</p>

  <p class="normal">Litvinov bir kez daha şaşırdı. Alçak sesle:</p>

  <p class="normal">— Benimle ilgili her şeyi biliyorsanız ne diye tekrar anlatayım size? –dedi.</p>

  <p class="normal">— Şunun için... Benim isteğimi yerine getirmek için... Hem bunu rica ediyorum sizden Grigori Mihayloviç.</p>

  <p class="normal">Litvinov başını önüne eğdi ve anlatmaya başladı... Renksiz hayatını önce biraz kararsız, ayrıntılara girmeden anlatıyordu. Sık sık duruyor, İrina’nın yüzüne “yetmez mi?” diye sorar gibi bakıyordu. Ama İrina ısrarla devam etmesini istiyordu. Saçlarını kulak arkasına atmış, koltuğun koluna yaslanmış, besbelli büyük bir dikkatle Litvinov’un ağzından çıkan her sözcüğü yakalamaya çalışıyordu. Gören biri onun Litvinov’un anlattıklarını dinlemediğini, yalnızca dalgın dalgın onu seyrettiğini düşünebilirdi... Ne var ki genç adam İrina’nın ısrarlı bakışı altında ne diyeceğini şaşırsa, kızarıp bozarsa da İrina’nın seyrettiği Litvinov değildi... Genç kadının gözlerinin önünde başlı başına, bambaşka bir hayat canlanmıştı, ama Litvinov’unki değil kendi hayatı.</p>

  <p class="normal">Litvinov anlatmayı kesti. Bir süredir içinde giderek büyümekte olan tatsız bir duygunun etkisiyle susmuştu. Bu kez bir şey söylemedi İrina, anlatmaya devam etmesini istemedi, çok yorulmuş gibi avuçlarını gözlerine bastırıp yavaşça koltuğun arkalığına yaslandı, öylece kaldı. Litvinov bir süre bekledi, ziyaretinin fazla sürdüğünü, iki saatten fazladır orada olduğunu düşünüp şapkasına uzanacak olmuştu ki bitişik odada ince bir çift rugan çizmenin gıcırtısı duyuldu. Arkasından nefis soylu muhafız alayı kokusuyla birlikte odaya Valerian Vladimiroviç Ratmirov girdi.</p>

  <p class="normal">Litvinov ayağa kalktı, güler yüzlü generalle selamlaştı. Öte yandan İrina hiç acele etmeden ellerini yüzünden çekti, kocasına soğuk soğuk bakarak:</p>

  <p class="normal">— Ah, döndünüz demek! –dedi Fransızca.– Saat kaç?</p>

  <p class="normal">— Dörde geliyor ma chère amie,<sup class="calibre3"><a href="../Text/kitap_split_121.html#footnote-426-91" id="footnote-426-91-backlink">91</a></sup> ama sen hâlâ giyinmemişsin... –dedi general.– Prenses bekleyecek bizi. –Zarif bedenini Litvinov’a dönüp, kendisine özgü neredeyse nazlı, şakrak sesiyle ekledi:– Sanırım sevgili konuğumuz saati unutturdu sana.</p>

  <p class="normal">Okuyucunun izniyle burada General Ratmirov’la ilgili biraz bilgi verelim. Ratmirov’un babası, Çar Aleksandr zamanının önemli devlet adamlarından biriyle bir Fransız aktrisin gayri... Ne düşündünüz? Doğru tahmin ettiniz, ama tahmininizi yazmaya niyetimiz yoktu... Neyse önemli devlet adamlarından birinin oğluydu. Babası onu okutup adam etmiş ama miras olarak hiçbir şey bırakmamıştı. Oğlu da (kahramanımızın babası) zengin olamamış, polis teşkilatında albay rütbesiyle ölmüştü. Ölmeden önceyse yanına sığınan genç, güzel bir dul kadınla evlenmişti. Albayla bu dul kadının oğlu Valerian Vladimiroviç, önemli kişilerin yardımıyla soylular asker okuluna yazdırılmış, orada komutanlarının (yalnızca derslerdeki başarısıyla değil, askerlik yetenekleri ve dürüst davranışlarıyla da) dikkatini çekmişti. O zamanların asker okullarında her öğrencinin karşılaşmak zorunda kaldığı bütün o tersliklerle karşılaşmış olsa da sonunda bir muhafız subayı olarak bitirmişti okulu. Alçakgönüllü, neşeli karakteri, danslardaki ustalığı, geçit törenlerindeki at (genelde başkalarının atına) binme ustalığı, üstlerine karşı saygılı ama senlibenli davranışları ve nihayet hafif liberalizmle karışık, neredeyse ezik sokulganlığıyla parlak bir muhafız subayı olmuştu... Ne var ki bu liberalizmi, Beyaz Rusya’da başkaldıran bir köye güvenliği sağlamak üzere gönderildiğinde elli köylüyü kırbaçtan geçirmesine engel olmamıştı. Çekici, son derece gösterişli bir gençti. Pürüzsüz cildi, al yanakları, düzgün ve kıvrak bedeniyle kadınlar arasında gözde bir subaydı. Yüksek tabakadan yaşlı kadınlar onun için deli oluyorlardı. Konuşurken çok dikkatli olan, işine geldiği yerde susmasını iyi bilen General Ratmirov, çalışkan bir arının en kötü çiçeklerden bile bal toplaması gibi sürekli yüksek sosyeteye yönelerek, ahlaki kuralları hiçe sayarak, herhangi bir konuda bilgisi olmasa da işbilir ünüyle ve en önemlisi de her zaman kendi çıkarını düşünerek, nihayet önünde her yolun açık olduğunu görmüştü...</p>

  <p class="normal">Litvinov zoraki gülümsedi, İrina ise yalnızca omuz silkmekle yetindi.</p>

  <p class="normal">— Ee, kontu gördünüz mü? –diye sordu aynı soğuk tavrıyla.</p>

  <p class="normal">— Elbette gördüm. Sana saygılarını gönderdi.</p>

  <p class="normal">— Ya! Kont, yani sizin velinimetiniz gene öyle aptal mı?</p>

  <p class="normal">General Ratmirov cevap vermedi. Karısının bu ihtiyatsız yargısına bıyık altından hafifçe gülümsemekle yetindi. Merhametli yetişkinler de çocukların anlamsız çıkışlarına böyle karşılık verir.</p>

  <p class="normal">— Öyle ya, sizin o kontunuzun aptallığı insanı şaşkına çeviriyor, –diye ekledi İrina.– Bunu anlayacak fırsatım oldu.</p>

  <p class="normal">General dişlerinin arasından:</p>

  <p class="normal">— Ama unutmayın ki beni ona yollayan sizsiniz, –dedi, sonra Litvinov’a dönüp Rusça sordu:– Baden kaplıcalarından yararlanabiliyor musunuz?</p>

  <p class="normal">— Tanrıya şükür sağlığım yerinde, –diye karşılık verdi Litvinov.</p>

  <p class="normal">General tatlı tatlı gülümseyerek:</p>

  <p class="normal">— Bu çok iyi, –dedi.– Zaten çoğu kimse Baden’e tedavi olmak için gelmiyor, ama buranın kaplıcaları oldukça etkilidir, je veux dire efficaces;<sup class="calibre3"><a href="../Text/kitap_split_122.html#footnote-426-92" id="footnote-426-92-backlink">92</a></sup> mesela benim gibi sinirsel öksürüğü olanlar için...</p>

  <p class="normal">İrina birden ayağa kalktı. Kocasının sözünü küçümser bir tavırla kesip Fransızca:</p>

  <p class="normal">— Tekrar görüşürüz Grigori Mihayloviç, –dedi.– Umarım yakın zamanda. Şimdi giyinmek zorundayım. Evinde can sıkıntısından başka bir şey olmayan yaşlı prenses bitmez tükenmez parties de plaisir’leriyle<sup class="calibre3"><a href="../Text/kitap_split_123.html#footnote-426-93" id="footnote-426-93-backlink">93</a></sup> de çekilmezdir.</p>

  <p class="normal">Kocası bitişik odaya geçerken:</p>

  <p class="normal">— Bugün herkese karşı pek sertsiniz, –dedi.</p>

  <p class="normal">Litvinov kapıya yürüdü... İrina durdurdu onu.</p>

  <p class="normal">— Her şeyi anlatmadınız bana, –dedi alçak sesle.– En önemlisini gizlediniz.</p>

  <p class="normal">— Neymiş o?</p>

  <p class="normal">— Duyduğuma göre evleniyormuşsunuz, öyle mi?</p>

  <p class="normal">Litvinov kulaklarına kadar kızardı... Gerçekten de bilerek hiç söz etmemişti Tatyana’dan. Ama önce İrina onun evlenmek üzere olduğunu bildiği, sonra da evleneceğini gizlediği için sitem ediyor diye çok korkmuştu. Ne diyeceğini bilemedi. İrina’ysa gözlerini ayırmıyordu onun yüzünden.</p>

  <p class="normal">—Evet, evleniyorum, –dedi neden sonra ve hemen çıktı.</p>

  <p class="normal">Ratmirov odaya dönmüştü.</p>

  <p class="normal">— Neden hâlâ giyinmiyorsun? –diye sordu.</p>

  <p class="normal">— Siz gidin ben gelmeyeceğim, başım ağrıyor.</p>

  <p class="normal">— Peki ama prenses ne diyecek buna?</p>

  <p class="normal">İrina tepeden tırnağa şöyle bir süzdü kocasını, sonra arkasını dönüp odasına gitti.</p>
</body>
</html>
