<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ba398bfa-2f68-47ca-8ddf-886470932c1c" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_10"><br class="calibre3" />
  10</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Utanç içinde resepsiyonun önünden geçip yan kapılardan birinden oteli terk ederken başım önümdeydi. Biz asansöre binerken Gideon’ı selamlayan otel yöneticisini hatırlayınca yüzüm kıpkırmızı oldu. Adamın benim hakkımda ne düşünmüş olabileceğini tahmin edebiliyordum şimdi. Gideon’ın o süiti ne amaçla tuttuğunu bilmemesi imkânsızdı. Upuzun bir kadınlar dizisinin son halkası olduğum fikrine tahammül etmem mümkün değildi ama o otele girdiğim anda olan tam da buydu işte.</p>

  <p class="normal1">Çok mu zordu resepsiyona uğrayıp yalnızca ikimize ait olacak bir oda tutmak?</p>

  <p class="normal1">Aklımda herhangi bir yön ya da hedef olmaksızın yürümeye başladım. Dışarıda hava kararmıştı artık ve şehir iş saatlerindekinden tamamen farklı bir hayata ve enerjiye bürünüyordu şimdi. Kaldırımlar seyyar satıcılarla doluydu: buharları tüten yiyecek arabaları, sanat eserleri satan bir adam, üzerlerinde esprili yazılar olan tişörtler satan bir başkası ve önündeki iki katlanan masayı filmlerin ve televizyon dizisi bölümlerinin senaryolarıyla doldurmuş bir üçüncüsü.</p>

  <p class="normal1">Kaçışımın sağladığı adrenalini yakıyordum attığım her adımda. Gideon’ın banyodan çıkıp boş bir oda ve üzerine malzemeler saçılmış bir yatakla karşılaşmasından sadistçe bir keyif veren düşünceler dolanıp duruyordu kafamda. Sakinleşmeye başladım... ve az önce olup bitenleri daha ciddi olarak düşünmeye.</p>

  <p class="normal1">Gideon’ın beni garsoniyerine bu kadar yakın olan bir spor salonuna davet etmiş olması bir tesadüf müydü?</p>

  <p class="normal1">Öğle yemeği sırasında ofisinde yaptığımız konuşmayı ve Gideon’ın beni kaybetmemek için nasıl dil döktüğünü hatırladım. Aramızda olanlar onu da benim kadar şaşkına çevirmiş, ne yapacağını bilemez hale getirmişti ve ben böyle anlarda önceden oluşmuş kalıplara sıkışmanın ne kadar kolay olduğunu biliyordum. Zora geldiğim an kaçarak ben de kendi yarattığım kalıplardan birine sıkıştırmamış mıydım kendimi? Oysa canım yandığında karşımdakini yaralayıp kaçmaya kalkışmayacak kadar uzun zaman geçirmiştim terapide.</p>

  <p class="normal1">Kederli bir halde bir İtalyan bistrosundan içeri girdim ve bir masaya oturdum. Biraz şarapla bir lokma yemeğin içimde titreşen kaygıları yatıştırmaya yarayacağını ve böylece kafamı toplayabileceğimi umarak bir bardak şiraz ile bir de margarita pizza ısmarladım.</p>

  <p class="normal1">Garson, elinde şarabımla geri döndüğünde, tadını pek anlamadan kadehin yarısını diktim kafama. Gideon’ı özlemeye başlamıştım bile; odadan çıktığım sırada içinde bulunduğu o oyuncu ve mutlu ruh halini özlüyordum. Kokusu – teninin ve beni yakıp bitiren sevişmesinin kokusu– her yerime sinmişti. Gözlerim yanıyordu. Çok kalabalık bir restoranda, herkesin gözünün önünde olmama rağmen birkaç damla gözyaşının yanaklarımdan aşağı süzülmesine izin verdim. Yemeğim gelince ucundan biraz aldım. Tadı saman gibi geldi ama bunun ne şefle ne de restoranla bir ilgisi olduğunu sanıyordum.</p>

  <p class="normal1">Çantamı koyduğum sandalyeyi kendime doğru çekip, yeni cep telefonumu arayıp buldum içinden. Niyetim Dr. Travis’e bir mesaj bırakmaktı. New York’ta kendime yeni bir terapist bulana kadar internet üzerinden görüntülü görüşmeler yapmayı önermişti bana; bu teklifi değerlendirecektim. Gideon’dan gelen yirmi bir aramayı o sırada fark ettim. Bir de mesaj bırakmıştı: Yine mahvettim her şeyi. Beni terk etme. Konuş benimle. Ltfn.</p>

  <p class="normal1">Gözlerim doldu yeniden. Ne yapacağımı bilemeden telefonu yüreğimin üstünde tuttum. Gideon’ın başka kadınlarla birlikte olan görüntülerini çıkartamıyordum aklımdan. Aynı yatakta başka bir kadını düzdüğünü, o oyuncakları onun üstünde kullandığını, onu çıldırttığını, onun bedeninden zevk aldığını gözümde canlandırmadan edemiyordum...</p>

  <p class="normal1">Böyle şeyler düşünmek mantıksız ve anlamsızdı; kendimi küçük, önemsiz ve hasta gibi hissetmeme neden oluyordu.</p>

  <p class="normal1">Telefon göğsümde titreşmeye başlayınca sıçradım ve neredeyse telefonu yere düşürüyordum. Kendimi ıstırabıma kaptırıp telefonu açmamayı, telesekreteri devreye sokmayı düşündüm bir an, çünkü arayanın Gideon olduğunu görüyordum ekranda –zaten bu numarayı bilen tek kişi de oydu– ama bunu yapamadım, çünkü besbelli çıldırmış durumdaydı. Önceden ne kadar canını yakmayı istediysem de şimdi kıyamıyordum.</p>

  <p class="normal1">“Alo.” Gözyaşları ve duygularla boğuklaşan sesim bana ait değilmiş gibi çıkmıştı.</p>

  <p class="normal1">“Eva! Hele şükür.” Gideon’ın sesi o kadar endişeli geliyordu ki. “Neredesin?”</p>

  <p class="normal1">Etrafa bakındım ama restoranın adıyla ilgili hiçbir şey göremedim. “Bilmiyorum. Ben... üzgünüm Gideon.”</p>

  <p class="normal1">“Hayır, Eva. Özür dileme. Hepsi benim hatam. Seni bulmam lazım. Bulunduğun yeri tarif edebilir misin? Yürüyerek mi gittin?”</p>

  <p class="normal1">“Evet. Yürüdüm.”</p>

  <p class="normal1">“Hangi kapıdan çıktığını biliyorum. Ne yöne yürüdün?” Hızlı hızlı soluk alıyordu, fonda trafik ve korna sesleri duyuluyordu.</p>

  <p class="normal1">“Sola.”</p>

  <p class="normal1">“Ondan sonra hiç köşe döndün mü peki?”</p>

  <p class="normal1">“Sanmıyorum. Bilmiyorum.” Bir garsona sormak için etrafa bakındım. “Bir restorandayım. İtalyan restoranı. Kaldırımda masaları var... ve ferforje bir parmaklık. Kapısı çift kanatlı, camlı... Tanrım, Gideon, ben...”</p>

  <p class="normal1">Derken, telefonu kulağına tutan silueti belirdi kapıda. Görür görmez tanıdım onu ve arkalarda, duvarın dibinde oturduğumu görünce donup kalışını seyrettim. Telefonu, oteldeki dolabından alıp giydiği kot pantolonun cebine atıp, onunla konuşmaya başlamış olan restoran görevlisini geçerek doğruca yanıma geldi. Ben ancak zar zor ayağa kalkarken, o birden tutup kendine doğru çekti beni ve sıkıca sarıldı.</p>

  <p class="normal1">“Tanrım.” Hafifçe sarsılarak yüzünü boynuma gömdü. “Eva.”</p>

  <p class="normal1">Ben de ona sarıldım. Duştan yeni çıkmış tertemiz hali benim de duş almaya şiddetle ihtiyacım olduğunu hatırlattı bana.</p>

  <p class="normal1">“Benim burada olmamam lazım” dedi boğuk bir sesle, yüzümü avuçlarının içine alırken. “Şu anda ortalarda olamam. Benimle eve gelir misin?”</p>

  <p class="normal1">Yüzümdeki ifadeden hâlâ tereddüt ettiğimi anlamış olmalı ki dudaklarını alnıma bastırıp mırıldandı. “Söz veriyorum, oteldeki gibi olmayacak. Temizlikçi ve çalışanlar hariç bugüne dek evime giren tek kadın annem.”</p>

  <p class="normal1">“Aptalca bir şey bu” diye homurdandım. “Aptallık ediyorum.”</p>

  <p class="normal1">“Hayır.” Saçlarımı yüzümden çekti ve kulağıma fısıldamak için eğildi. “Sen beni başka adamlarla düzüşmek için tuttuğun bir yere götürseydin ben de delirirdim.”</p>

  <p class="normal1">Garson geri gelince birbirimizden ayrıldık. “Size bir mönü getireyim mi, beyefendi?”</p>

  <p class="normal1">“Gerek yok.” Arka cebinden cüzdanını çıkarıp kredi kartını uzattı Gideon. “Kalkıyoruz.”</p>

  <p class="normal1"></p>

  <p class="normal1">Gideon’ın evine taksiyle gittik ve o, yol boyunca elimi bir an bile bırakmadı. Beşinci Cadde üzerindeki çatı katı dairesine özel bir asansörle çıkmak bu kadar heyecanlandırmamalıydı aslında beni. Ne yüksek tavanlar ne de 1930’ların mimarisi yabancısı olduğum şeylerdi. Kaldı ki neredeyse etrafta sahibi olmadığı bir şey yok gibi görünen bir adamla çıkınca beklenen şeylerdi bütün bunlar. Ve Central Park’ın o çok rağbet gören manzarası... tabii ki o da olacaktı.</p>

  <p class="normal1">Ama Gideon’ın gerginliği neredeyse elle tutulacak yoğunluktaydı. Bunu fark edince bunun <span class="ideitalik">onun</span> için önemli bir olay olduğunu anlamış oldum. Asansörün kapısı açılıp da kendimizi doğrudan onun dairesinin mermer kaplı girişinde bulduğumuzda, elimi şöyle bir sıkıp, sonra da bıraktı. Çift kanatlı kapının kilidini açarak beni içeri aldı. Göstereceğim tepkiyi beklerken yaşadığı kaygıyı hissedebiliyordum.</p>

  <p class="normal1">Evi de kendisi gibi güzeldi Gideon’ın. Zarif, modern ve soğuk bir havası olan ofisinden son derece farklıydı burası. Sıcak ve ihtişamlı olan özel yaşam alanını dolduran antikalar ve sanat eserleri, ışıldayan ahşap zemine serilen şahane Aubusson halılarıyla tamamlanmıştı.</p>

  <p class="normal1">“Burası... inanılmaz” dedim alçak sesle, bunları görebildiğim için kendimi ayrıcalıklı hissederek. Gideon’ın, öğrenmek için sabırsızlandığım özel hayatına attığım ilk bakıştı bu ve baş döndürücüydü.</p>

  <p class="normal1">“Girsene.” Beni dairesinin içlerine doğru çekiştirdi. “Bu gece burada kalmanı istiyorum.”</p>

  <p class="normal1">“Giysilerim filan yok...”</p>

  <p class="normal1">“Tek ihtiyacın olan çantandaki diş fırçan. Gerisi için sabah senin evine uğrarız. Söz veriyorum zamanında yetiştiririm seni işe.” Beni kendisine çekip çenesini kafamın tepesine koydu. “Kalırsan gerçekten çok sevinirim, Eva. Oteli öyle terk ettiğin için seni suçlayamam ama gittiğini görünce korkudan aklım başımdan gitti. Bir süre yanımda olmana ihtiyacım var.”</p>

  <p class="normal1">“Benimse bana sarılmana ihtiyacım var.” Ellerimi tişörtünün altına sokup çıplak sırtının ipeksi sertliğini okşadım. “Ayrıca bir de duş alsam fena olmaz.”</p>

  <p class="normal1">Burnunu saçlarımın arasına sokup derin bir nefes aldı. “Benim kokumun üstüne sinmiş olması hoşuma gidiyor.”</p>

  <p class="normal1">Ama beni oturma odasından ve koridordan geçirip yatak odasına götürdü yine de.</p>

  <p class="normal1">“Vay” dedim bir solukta, Gideon ışığı yaktığında. Koyu renk ahşaptan –ahşap renginde tercihi bu yöndeydi anlaşılan– devasa yatak bütün alana hükmediyordu, çarşaflar yumuşak bir krem tonundaydı. Diğer mobilyalar da yatakla uyumluydu ve kulpları mat altın rengiydi. Duvarlarında, Central Park’ın ve karşı taraftaki muhteşem binaların huzurlu gece manzarasına rakip olacak herhangi bir tablo bulunmayan, sıcak ve erkeksi bir mekândı burası. Parkın karşısı ise benim mahallemdi.</p>

  <p class="normal1">“Banyo bu tarafta.”</p>

  <p class="normal1">Ben antika, oymalı bir ceviz dolaptan yapılmış gibi görünen lavabo dolabını incelerken Gideon da o bayıldığım özgüvenli ve seksi zarafetiyle hareket ederek lavabo dolabıyla uyumlu bir şifoniyerden havlu çıkarıp getirdi bana. Onu kendi evinde, böyle günlük giysiler içinde görmek etkiledi beni. Bu deneyimi yaşayan tek kadın olduğumu bilmekse daha da etkileyiciydi. Şu anda onu daha önce hiç görmediğim kadar çıplak görüyormuşum hissine kapıldım. “Teşekkür ederim.”</p>

  <p class="normal1">Bana baktı ve bunu söylerken havlulardan fazlasını kastettiğimi anladı sanki. Bakışı delip geçti beni. “Burada olman hoşuma gidiyor.”</p>

  <p class="normal1">“Nasıl oldu da seninle ben bu hallere geldik, hiçbir fikrim yok.” Ama gerçekten çok hoşuma gidiyordu bu.</p>

  <p class="normal1">“Önemi var mı?” Gideon yanıma gelip çenemi kaldırdı ve burnumun ucuna bir öpücük kondurdu. “Yatağın üstüne bir tişört koyacağım senin için. Havyar ve votkaya ne dersin?”</p>

  <p class="normal1">“Şey... pizza yemeye niyetlenmiş biri için bayağı büyük bir adım oldu bu.”</p>

  <p class="normal1">Gülümsedi. “Petrossian’dan Ossetra havyarı.”</p>

  <p class="normal1">“Affedersin.” Ben de gülümsedim. “Birkaç yüz adım demem gerekirdi.”</p>

  <p class="normal1">Duşumu alıp, benim için çıkardığı büyük boy Cross Holding tişörtünü giydim ve ardından Cary’yi arayarak bütün gece dışarıda olacağımı haber verip, otel vakasının üstünden kısaca geçtim.</p>

  <p class="normal1">Islık çaldı. “Ne diyeceğimi bilemiyorum.”</p>

  <p class="normal1">Cary Taylor’ın söyleyecek söz bulamaması öyle çok şey söylüyordu ki insana.</p>

  <p class="normal1">Oturma odasına geçip Gideon’ın yanına gittim. Yerde, orta sehpasının yanına oturup, minik ekmekler ve taze krema ile yedik kıymetli havyarı. New York’ta geçen, hatta sahnelerinden biri Crossfire binasının önünde çekilmiş olan bir polisiyenin tekrarını seyrettik televizyonda.</p>

  <p class="normal1">“Sahibi olduğum bir binayı böyle televizyonda görmek havalı bir şey olurdu herhalde.”</p>

  <p class="normal1">“Fena değil. Tabii çekim yapmak için caddeyi saatlerce trafiğe kapatmazlarsa.”</p>

  <p class="normal1">Bir omuz attım ona. “Kötümsersin.”</p>

  <p class="normal1">Saat on buçukta Gideon’ın yatağına girdik ve bir programın ikinci yarısını seyrettik sarmaş dolaş. Cinsel gerilim, aramızdaki havayı çıtırdatıyordu ama o bir hamle yapmadığı için ben de yapmadım. Sanırım otelde olanlar için hâlâ kendini affettirmeye, benimle “aktif olarak düzüşmeksizin” zaman geçirmek istediğini ispatlamaya çalışıyordu.</p>

  <p class="normal1">İşe yarıyordu. Onu ne kadar arzulasam da yalnızca birlikte takılmak da hoşuma gidiyordu.</p>

  <p class="normal1">Gideon çıplak uyuyordu geceleri ve bu da benim için ona sarılmayı harika hale getiriyordu. Bir bacağımı onunkinin üstüne attım, kolumu beline doladım ve yanağımı yüreğinin üstüne koydum. Televizyondaki programın sonunu hatırlamadığıma göre bitmeden uyuyakalmış olmalıyım.</p>

  <p class="normal1">Uyandığımda oda hâlâ karanlıktı ve ben yatağın benim olan tarafında ta kenara yuvarlanmıştım. Gideon’ın komodinindeki dijital saate bakmak için doğruldum ve daha sabahın üçü olduğunu gördüm. Oysa sabaha kadar deliksiz uyurdum ben çoğunlukla. Belki alışkın olmadığım bir ortamda olduğum için derin uyuyamamışımdır diye düşündüm. O sırada Gideon inildeyip huzursuzca hareket edince beni rahatsız eden şeyin ne olduğunu anladım. Çıkardığı ses ıstırap dolu, tıslayarak soluk verişi işkence çeker gibiydi.</p>

  <p class="normal1">“Dokunma bana” diye fısıldadı sertçe. “Çek o kahrolası ellerini üzerimden!”</p>

  <p class="normal1">Donup kaldım; kalbim deli gibi atıyordu. Öfke dolu sözleri karanlığı yarıp geçiyordu.</p>

  <p class="normal1">“Sapık herif.” Örtüleri tekmeleyerek kıvranıyordu. Kulağa sapkınca erotik gelen bir inilti eşliğinde sırtı yay gibi gerildi. “Yapma. Ah, Tanrım... <span class="ideitalik">Acıyor</span>.”</p>

  <p class="normal1">Bedeni kıvrılıp bükülüyor, besbelli zorlanıyordu. Daha fazla dayanamadım.</p>

  <p class="normal1">“Gideon.” Cary de bazen kâbus gördüğü için bu durumdaki bir adama dokunmamak gerektiğini biliyordum. Onun yerine yatağın bana ait olan kısmına diz çöküp seslendim ona: “Gideon, uyan.”</p>

  <p class="normal1">Aniden durup sırtüstü döndü. Hâlâ gergindi ve sanki bir şey bekliyor gibiydi. Göğsü, hızlı hızlı aldığı soluklarla inip kalkıyordu. Aleti sertti ve karnı boyunca uzanıyordu bütün ağırlığıyla.</p>

  <p class="normal1">Haline çok üzülsem de sert bir tonla konuştum: “Gideon. Rüya görüyorsun. Hadi uyan artık. Gel bana.”</p>

  <p class="normal1">Yatağa bıraktı kendini. “Eva?..”</p>

  <p class="normal1">“Buradayım.” Kenara kayarak ay ışığının önünden çekildim ama gözlerinin açık olduğuna işaret eden bir ışıltı göremedim. “Uyanık mısın?”</p>

  <p class="normal1">Soluğu yavaşlamaya başladı ama konuşmuyordu. Çarşafı kavrayan elleri yumruk olmuştu. Üzerimdeki tişörtü çıkarıp yatağın üzerine bıraktım. Biraz daha sokulup elimi uzattım ve çekinerek dokundum koluna. Hareket etmeyince bu sefer parmak uçlarımı pazısının sert kası üzerinde dolaştırarak okşadım onu.</p>

  <p class="normal1">“Gideon?”</p>

  <p class="normal1">Birden uyandı. “Ne? Ne var?”</p>

  <p class="normal1">Ellerimi bacaklarımın üstüne koyup dizüstü oturdum. Bana bakıp gözlerini kırptığını, sonra da ellerini saçlarına götürdüğünü gördüm. Kâbusun hâlâ yakasını bırakmadığını görebiliyordum; bedeninin gerginliğinden anlaşılıyordu.</p>

  <p class="normal1">“Ne oldu?” diye sordu boğuk bir sesle, dirseğinin üzerinde doğrularak. “İyi misin?”</p>

  <p class="normal1">“Seni istiyorum.” Çıplak bedenimi onunkine yaslayarak yanına uzandım. Yüzümü nemli boynuna dayayıp terli tenini emdim şefkatle. Kendi kâbuslarımdan biliyordum ki insana birinin sarılıp sevgi göstermesi hortlakları bir süre için dolaplarına geri kapatmaya yarayabilirdi.</p>

  <p class="normal1">Kolları sardı beni ve elleri omurgamın kıvrımını okşamaya başladı bir aşağı bir yukarı. Uzun ve derin bir iç geçirişle rüyadan sıyrıldığını hissettim.</p>

  <p class="normal1">Onu iterek sırtüstü yatırdım ve üzerine tırmanıp dudaklarımı dudaklarına mühürledim. Ereksiyonu cinsel organımın dudakları arasına yerleşmişti, ben de ileri geri hareket ediyordum ona sürtünerek. Öpüşmenin kontrolünü almak için beni kavrayan ellerini saçlarımın arasında hissedince çabucak ıslanıp hazır hale geldim. Tenimin hemen altını yalıyordu alevler. Gideon sonunda dayanamayıp haşin bir şehvet sesi çıkararak beni altına alana dek, klitorisimi kalın aleti boyunca aşağı yukarı sürterek mastürbasyon için kullandım onu.</p>

  <p class="normal1">Dudaklarını meme ucuma yapıştırıp şefkatle emmeye başlamadan önce mırıldandı: “Evde hiç prezervatifim yok.”</p>

  <p class="normal1">Hazırlıksız olmasına bayılmıştım. Burası garsoniyeri değil, eviydi ve ben de buraya getirdiği tek sevgiliydim. “Doğum kontrolü konusunu konuştuğumuz sırada birbirimize sağlık raporlarımızı sunmaktan bahsettiğini ve doğrusunun da bu olduğunu biliyorum ama...”</p>

  <p class="normal1">“Sana güveniyorum.” Başını kaldırıp ayın soluk ışığında baktı bana. Bacaklarımı dizleriyle aralayarak ilk çıplak santimi ittirdi içime. Ateş gibi sıcak, ipek gibi yumuşaktı.</p>

  <p class="normal1">“Eva” dedi soluk soluğa beni sıkıca kendine çekerek. “Ben daha önce hiç... Tanrım, çok hoşuma gidiyorsun. Burada olduğun için öyle mutluyum ki.”</p>

  <p class="normal1">Kendime çekip öptüm onu dudaklarından. “Ben de.”</p>

  <p class="normal1"></p>

  <p class="normal1">Uykuya daldığım şekilde, yani üzerimde ve içimde Gideon olduğu halde uyandım. Ben uyku halinden doğruca ateşli bir zevk alma haline geçerken, Gideon şehvetten yarı kapalı gözlerle bakıyordu. Yüzüne ve omuzlarına dökülen saçları, uykudan dağılmış halleriyle her zamankinden de seksiydi. Ama en güzeli, o şahane gözlerinde ne gölgeler vardı artık, ne de rüyalarına giren o ıstıraptan kalan başka bir şey.</p>

  <p class="normal1">“Umarım bir mahsuru yoktur” diye mırıldandı muzır bir gülüşle, bir yandan içime girip çıkarak. “Sıcak ve yumuşaksın. Seni istememek mümkün değil.”</p>

  <p class="normal1">Kollarımı başımın üstüne uzatıp sırtımı kaldırarak, memelerimi göğsüne yasladım. Zarif kemerli pencerelerden şafağın yumuşak ışığının gökyüzünü doldurmakta olduğunu gördüm. “Hımm... Bu şekilde uyanmaya alışabilirim ama.”</p>

  <p class="normal1">“Sabahın üçünde benim de aklıma aynı şey gelmişti.” Kalçalarını çevirerek derinlerime daldı. “İyiliğini karşılıksız bırakmayayım dedim.”</p>

  <p class="normal1">Nabzım yükselmeye, bedenim canlanmaya başladı. “İyi düşünmüşsün.”</p>

  <p class="normal1"></p>

  <p class="normal1">Daireme vardığımızda Cary çıkmıştı. Bana bıraktığı notta bir işe gittiğini ama akşam Trey’le birlikte yiyeceğimiz pizzaya rahat rahat yetişeceğini yazmıştı. Bir önceki akşam pizzamın tadını çıkaramayacak kadar canım sıkkın olduğundan, bu akşam keyfim yerindeyken tekrar denemeye hazırdım.</p>

  <p class="normal1">“Bu akşam bir iş yemeğim var” dedi Gideon okumak için omzumun üstünden eğilerek. “Benimle gelip, yemeği tahammül edilir hale getireceğini umuyordum.”</p>

  <p class="normal1">“Cary’yi satamam” dedim, yüzümü ona dönerek, özür diler bir tonla. “Kız arkadaşlar sevgililerden önce gelir, anlarsın ya.”</p>

  <p class="normal1">Beni kahvaltı tezgâhına sıkıştırırken dudakları seğirdi. İşe gitmek için benim seçtiğim grafit grisi bir Prada takım giymişti. Boynuna da gözlerinin rengine uyan mavi kravatını takmıştı. Yatağına uzanıp onun giyinmesini seyrederken, hepsini üstünden sıyırıp atmamak için kendimle mücadele etmem gerekmişti. “Cary kız değil gerçi ama anladım ne demek istediğini. Bu gece seni görmek istiyorum. Yemekten sonra gelip gece burada kalsam olur mu?”</p>

  <p class="normal1">Ateşli bir beklenti dalgası yayıldı içime. Ellerimi yeleğinin üzerinde gezdirirken, onun giysileri üzerinde değilken tam olarak nasıl göründüğünü bildiğim için, çok özel bir sırrım varmış gibi hissettim. “Bayıldım bu fikre.”</p>

  <p class="normal1">“Güzel.” Başını salladı, tatmin olmuştu. “Sen giyinirken ben de kahve yapayım bize.”</p>

  <p class="normal1">“Buzlukta çekilmemiş kahve var. Öğütücü de kahve makinesinin yanında.” O yöne doğru işaret ettim. “Bol süt isterim ben, azıcık da tatlandırıcı.”</p>

  <p class="normal1">Yirmi dakika sonra geri geldiğimde Gideon kahvaltı tezgâhının üstünden iki tane yolluk kahve kupası aldı ve lobiye indik. Paul kapıyı açıp, Gideon’ın bizi beklemekte olan siyah Bentley’sinin arka koltuğuna doğru uğurladı bizi.</p>

  <p class="normal1">Gideon’ın şoförü trafiğe dalarken Gideon bana şöyle bir bakıp, “Sen kesinlikle beni öldürmeye çalışıyorsun. Yine jartiyerli çorap mı giydin?” dedi.</p>

  <p class="normal1">Eteğimi yukarı çekip siyah ipek çoraplarımın siyah dantel jartiyerime takılı olduğu yeri gösterdim.</p>

  <p class="normal1">Homurdanarak sövmesi gülümsetti beni. Siyah ipekten, kısa kollu, dik yakalı bir trikonun altına, kısa, kırmızı, pilili bir etek ve tokalı topuklu ayakkabılar giymiştim. Cary evde olmadığı için saçlarımı fiyakalı bir şey yerine bir at kuyruğu yapmıştım. “Beğendin mi?”</p>

  <p class="normal1">“Sertleştim.” Pantolonunun içinde aletini düzeltirken boğuk çıkmıştı sesi. “Seni bu kıyafetin içinde düşünerek nasıl geçireceğim ben günü acaba?”</p>

  <p class="normal1">“Öğle yemeği seçeneği her zaman var” dedim, Gideon’ın kanepesinde yine bir öğlen kaçamağı hayal ederek.</p>

  <p class="normal1">“Bu öğlen bir iş yemeğim var. Ertelerdim ama bu randevuyu zaten dünden bugüne kaydırdığım için yapamam.”</p>

  <p class="normal1">“Demek benim için iş yemeği randevunun gününü değiştirdin ha? Koltuklarım kabardı.”</p>

  <p class="normal1">Uzanıp parmak uçlarıyla yanağımı okşadı; artık alışkanlık haline getirdiği bu sevgi gösterisi hem şefkat, hem de derin bir mahremiyet içeriyordu. Bu dokunuşları bekler olmuştum.</p>

  <p class="normal1">Yanağımı avucuna bastırdım. “Gününün on beş dakikasını bana ayırabilir misin?”</p>

  <p class="normal1">“Hallederim.”</p>

  <p class="normal1">“Zamanı belli olunca ara beni.”</p>

  <p class="normal1">Derin bir soluk alıp çantamı karıştırmaya başladım ve ona vermek istediğim şeyi buldum. Böyle bir armağanı isteyeceğinden emin değildim ama onun kâbus görürkenki halini aklımdan çıkaramıyordum. Vereceğim şeyin ona beni ve sabaha karşı üçteki sevişmemizi hatırlatacağını ve baş etmesine yardımcı olacağını ümit ediyordum. “Sana bir şey vermek istiyorum. Düşündüm ki...”</p>

  <p class="normal1">Getirdiğim şeyi ona vermek kendini beğenmişlik olacakmış gibi geldi birden.</p>

  <p class="normal1">Yüzü asıldı. “Ne oldu?”</p>

  <p class="normal1">“Hiç. Yalnızca... Off... Dinle. Sana bir şey getirdim ama böyle armağanların – yani aslında armağan bile sayılmaz ama. Neyse, pek de uygun bir şey olmadığını fark ettim ve...”</p>

  <p class="normal1">Elini uzattı. “Ver onu bana.”</p>

  <p class="normal1">“Almak istemezsen hiç bozulmam...”</p>

  <p class="normal1">“Kapa çeneni, Eva.” Parmaklarını oynattı. “Ver onu bana.”</p>

  <p class="normal1">Çantamdan çıkarıp verdim.</p>

  <p class="normal1">Gideon çıt çıkarmadan baktı çerçeveli fotoğrafa. Kenarları mezuniyet temalı resimlerle süslenmiş esprili bir çerçeveydi ve bu resimlerden biri de 3:00’ü gösteren bir dijital saat resmiydi. İçindeki fotoğraf Coronado Plajı’nda çekilmişti. Üzerimde mercan rengi bir bikini ve kocaman bir hasır şapkayla poz vermiştim –güneşten yanmış, mutlu bir halim vardı ve havalı moda fotoğrafçısını oynayarak bana gülünç şeyler söylemekte olan Cary’ye öpücük yolluyordum. Çok güzel, sevgilim. Bir şımarık kız bakışı aliim. Bir de seksi. Şahane. Şimdi de kedi gibi bak... miyavvv...</p>

  <p class="normal1">Utanarak kıpırdandım oturduğum yerde. “Dediğim gibi, almak zorunda değilsin...”</p>

  <p class="normal1">“Ben...” Gırtlağını temizledi. “Teşekkür ederim, Eva.”</p>

  <p class="normal1">“Eh, neyse...” Crossfire binasını gördüğüme sevinmiştim. Şoför yanaşır yanaşmaz dışarı atladım ve tedirginlikle eteğimi düzelttim. “İstersen bende de kalabilir bir süre.”</p>

  <p class="normal1">Gideon Bentley’nin kapısını kapatıp başını iki yana salladı. “Benim o. Geri alamazsın.”</p>

  <p class="normal1">Parmaklarını parmaklarıma geçirip, çerçeveyi tutan diğer eliyle döner kapıları işaret etti. Fotoğrafı yanında işe götürmek niyetinde olduğunu fark edince içim ısındı.</p>

  <p class="normal1"></p>

  <p class="normal1">Reklam işinin eğlenceli yanlarından biri de hiçbir günün bir öncekiyle aynı olmamasıydı. Bütün sabah beş dakika oturamadım yerimde; tam öğlen ne yapsam diye düşünmeye başlamışken telefonum çaldı. “Mark Garrity’nin ofisi. Ben Eva Tramell.”</p>

  <p class="normal1">“Bir haberim var” dedi Cary selamsız sabahsız.</p>

  <p class="normal1">“Nedir?” Sesinden anlamıştım haberlerin iyi olduğunu.</p>

  <p class="normal1">“Grey Isles kampanyasını kaptım.”</p>

  <p class="normal1">“Aman Tanrım! Cary, harika bir şey bu! Bayılırım onların kot pantolonlarına.”</p>

  <p class="normal1">“Öğle yemeğinde ne yapıyorsun?”</p>

  <p class="normal1">Güldüm. “Seninle kutlama yapıyorum. Tam on ikide burada olabilir misin?”</p>

  <p class="normal1">“Yola çıktım bile.”</p>

  <p class="normal1">Telefonu kapatıp koltuğuma yaslandım. Cary için o kadar sevinmiştim ki dans edebilirdim. Öğle arasına kadar kalan on beş dakikayı geçirmek için bir şey bulmak umuduyla <span class="ideitalik">e-mail</span>’imin gelen kutusuna bir kez daha baktım ve Google’dan gelen, Gideon’la ilgili haberlerin bir derlemesini buldum. Yalnızca bir günde otuzdan fazla kere geçmişti adı.</p>

  <p class="normal1"><span class="ideitalik">E-mail</span>’i açıp da çok sayıda “esrarengiz kadın” başlığını görünce biraz tırstım. İlk linke tıklayınca kendimi bir dedikodu blogunda buluverdim.</p>

  <p class="normal1">Karşımda, Gideon’ın, spor salonunun önündeki kaldırımda beni kendinden geçmişçesine öpüşünün fotoğrafı vardı. Ardından gelen haber kısa ve özdü:</p>

  <p class="normal1"></p>

  <p class="indentmetin">John F. Kennedy Jr.’dan beri New York’un gördüğü en aranan bekâr olan Gideon Cross dün sokak ortasında çok tutkulu bir kucaklaşma anında yakalandı. Cross Holding’den bir kaynak, esrarengiz kadını Eva Tramell adında bir sosyete siması olarak tanımladı. Bayan Tramell, mültimilyoner Richard Stanton ile eşi Monica’nın kızıymış. Cross ile Tramell arasındaki ilişkinin boyutu ile ilgili sorumuz karşısında haber kaynağımız, Bayan Tramell’in şu anda işadamının hayatındaki “önemli kadın” olduğunu doğruladı. Sanıyoruz ülkenin dört bir yanında kalpler kırılıyordur bu sabah.</p>

  <p class="normal1"></p>

  <p class="normal1">“Off” dedim, “eyvahlar olsun.”</p>
</body>
</html>
