<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ba398bfa-2f68-47ca-8ddf-886470932c1c" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_2"><br class="calibre3" />
  2</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Gümüş rengi kravatı ile göz alıcı beyazlıktaki gömleğinin yalın renksizliği o müthiş mavi gözbebeklerini iyice ortaya çıkarıyordu. Onu orada öyle, ceketinin önünü açmış ve ellerini rahatça pantolon ceplerine daldırmış haliyle görmek, varlığından bile haberdar olmadığım bir duvara toslamak gibiydi.</p>

  <p class="normal1">Olduğum yerde kalakaldım. Bakışlarım, hatırladığımdan da çarpıcı olan adama perçinlenmişti. Hayatımda hiç böylesi saf bir siyahlıkta saç görmemiştim. Saçları parlaktı ve hafifçe uzun olduğundan uçları yakasını süpürüyordu. Bu seksi saç uzunluğunun yarattığı yaramaz çocuk havası, onun başarılı işadamı görüntüsünü taçlandıran bir detaydı, tıpkı çikolatalı dondurma kupunun üzerindeki krema gibi. Anneme sorsan, böyle bir saç ancak serserilere ve haydutlara yakışır derdi.</p>

  <p class="normal1">O saçlara dokunarak gerçekten göründükleri kadar ipeksi olup olmadıklarına bakmak arzumu dizginlemek için avuçlarımı kapatıp sıktım.</p>

  <p class="normal1">Kapılar kapanmaya başladı. Adam öne doğru sakince bir adım atıp paneldeki bir düğmeye basarak açık kalmalarını sağladı. “Burada ikimize de yetecek kadar yer var, Eva.”</p>

  <p class="normal1">Anlık sersemliğimden çekip çıkardı beni bu dumanlı ve ısrarcı ses. <span class="ideitalik">Adımı nereden biliyordu?</span></p>

  <p class="normal1">Lobide düşürdüğüm kimliğimi yerden alışını anımsadım sonra. Bir an, birini beklediğimi ve aşağıya bir sonraki asansörle ineceğimi söylemeyi geçirdim aklımdan ama neyse ki beynim birden çalışmaya başladı.</p>

  <p class="normal1">Ne oluyordu bana böyle? Belli ki o da Crossfire’da çalışıyordu. Onu her gördüğümde kaçacak delik arayamazdım ya, hem neden arayacaktım ki? Eğer ona bakabileceğim ve seksiliğini olduğu gibi kabullenebileceğim bir noktaya ulaşmak istiyorsam onu bir eşyaymış gibi kanıksayacak kadar sık görmemde yarar vardı.</p>

  <p class="normal1">Ya! Mümkünse tabii!</p>

  <p class="normal1">Asansöre bindim. “Teşekkür ederim.”</p>

  <p class="normal1">Elini düğmeden kaldırıp geri çekildi. Kapılar kapandı ve asansör inişe geçti.</p>

  <p class="normal1">Onunla aynı asansöre binmeye karar verdiğime anında pişman olmuştum.</p>

  <p class="normal1">Orada olduğunu bilmek tenimi karıncalandırıyordu. Bu küçücük alan için fazlasıyla büyük bir güçtü bu adam ve ayaklarımın üzerinde huzursuzca kımıldanmama neden olan hissedilir bir enerji ve cinsel çekicilik yayıyordu. Soluklarım da kalp atışlarım gibi düzensizleşmişti. Sanki bu adamdan benim içgüdüsel olarak karşılamaya programlanmış olduğum bir istek sızıyordu sessizce ve ben yine açıklanamaz bir şekilde ona doğru çekildiğimi hissediyordum.</p>

  <p class="normal1">“İlk günün iyi geçti mi?” diye sormasıyla irkildim.</p>

  <p class="normal1">Sesinin tınısı baştan çıkarıcı bir ritimle sardı beni. İlk günüm olduğunu nereden bildi peki?</p>

  <p class="normal1">“Gayet iyiydi” diye yanıtladım düz bir sesle. “Sizinki nasıldı?”</p>

  <p class="normal1">Bakışlarının profilimde dolaştığını hissettim ama dikkatimi asansörün mat alüminyum kapılarına vermeye gayret ettim. Kalbim göğsümün içinde koşturuyor, midem deli gibi titreşiyordu. Kendimi allak bullak ve formsuz hissettim.</p>

  <p class="normal1">“Öncelikle, benimki ilk günüm değildi” diye yanıtladı sanki eğleniyor gibi. “Ama başarılıydı. Ve gün ilerledikçe daha da güzelleşmekte.”</p>

  <p class="normal1">Bunun ne anlama geldiğini kestiremeyerek başımı salladım ve zar zor gülümsemeyi başardım. Asansör on ikinci katta yavaşladı ve kendi aralarında heyecanla muhabbet eden üç kişilik bir arkadaş grubu bindi. Onlara yer açmak için geriye kayıp Bay Gizemli ve Tehlikeli’nin karşısındaki köşeye çekildim. Yalnız, aynı anda o da yana doğru bir adım attı. Demin olduğumuzdan daha yakın oluvermiştik birdenbire.</p>

  <p class="normal1">Mükemmel şekilde düğümlenmiş kravatını düzeltti ve bunu yaparken kolu koluma sürtündü. Derin bir soluk aldım ve önümüzdekilerin konuşmasına odaklanarak onun varlığının bende yarattığı o keskin hisse kulak asmamaya çalıştım. Kolay değildi. O kadar <span class="ideitalik">oradaydı</span> ki. Tam orada. Bütün kusursuzluğu, yakışıklılığı ve o enfes kokusuyla. Düşüncelerim alıp başını gitti ve kendimi o takım elbisenin altındaki bedenin sertliğini, o bedenin benim bedenime değmesinin vereceği hissi, doğanın o bedene neler bahşetmiş –ya da belki de bahşetmemiş– olabileceğini hayal ederken buldum...</p>

  <p class="normal1">Lobiye vardığımızda öyle rahatladım ki neredeyse bir inilti çıkacaktı ağzımdan. Asansörün boşalmasını sabırsızlıkla bekledim ve ilk fırsatta ileriye doğru bir adım attım. Adamın eli kararlı bir hareketle belimin arkasına yerleşti ve o da beni yönlendirerek yanımda yürümeye başladı. O kadar hassas bir yerime dokunmasının verdiği his bütün bedenime yayıldı dalga dalga.</p>

  <p class="normal1">Turnikelere vardığımızda uzaklaşan eli bende tuhaf bir yoksunluk duygusu bıraktı. Ona bakıp aklından geçenleri okumaya çalıştım; o da bana bakıyordu ama yüzü hiçbir şeyi açık etmiyordu.</p>

  <p class="normal1">“Eva!”</p>

  <p class="normal1">Lobideki mermer sütunlardan birine yaslanmış kendi kendine takılan Cary’yi görmemle birlikte her şey değişiverdi. Upuzun bacaklarına çok yakışan bir kot ile gözlerinin rengini açığa çıkaran açık yeşil, bol bir kazak giymişti. Lobideki herkesin gözü resmen ondaydı. Ben ona yaklaşırken yavaşlayınca seks tanrısı yanımızdan geçip gitti ve döner kapılardan çıkıp, akıcı bir hareketle önceki akşam yolun kenarında gördüğüm şoförlü siyah Bentley’nin arkasına bindi.</p>

  <p class="normal1">Cary bir ıslık çaldı arabanın arkasından. “Vay vay! Ona bakışından anladığım kadarıyla bana sözünü ettiğin herif olmalı bu, öyle mi?”</p>

  <p class="normal1">“Sorma. Ta kendisi.”</p>

  <p class="normal1">“Birlikte mi çalışıyorsunuz?” Cary koluma girip sabit kapıların birinden sokağa çıkardı beni.</p>

  <p class="normal1">“Hayır. ” Kaldırımda durdum ve sağımızdan solumuzdan geçen yayaların ortasında ona yaslanarak ayağımdaki topukluları yürüyüş ayakkabılarımla değiştirmeye giriştim. “Kim olduğunu bilmiyorum ama bana ilk günümün nasıl geçtiğini sorduğuna göre öğrensem iyi olacak.”</p>

  <p class="normal1">“Evet...” Sırıtıyordu. Ben beceriksizce tek ayağımın üstünde sekerken dirseğimden tutarak destek oldu bana. “Bu adam ortalıkta dolaşırken iş yapabilen varsa helal olsun. Bir an devrelerim yandı sanki.”</p>

  <p class="normal1">“Eminim herkese oluyordur aynısı.” Doğruldum. “Gidelim. Bir içkiye ihtiyacım var.”</p>

  <p class="normal1"></p>

  <p class="normal1">Ertesi sabah uyandığımda kafatasımın arkasında hissettiğim zonklama, şarabı biraz fazla kaçırmış olmamla dalga geçer gibiydi. Her şeye rağmen, asansörle yirminci kata çıkarken düşündüm de, akşamdan kalmış olduğum için o kadar da pişman değildim. Ya alkolü fazla kaçıracaktım ya da vibratörüme başvuracaktım ama başrolünde Gizemli ve Tehlikeli’nin olduğu pil destekli bir orgazma tamah edeceğime ölürdüm daha iyi. Gerçi beni gözümü döndürecek kadar azdırdığını bileceği ya da bilse bile bunu umursayacağı yoktu ama sonuçta <span class="ideitalik">ben</span> bilecektim ve onun kafamdaki hayaline bu zevki tattırmak istemiyordum.</p>

  <p class="normal1">Eşyalarımı alt çekmeceye bıraktım ve Mark’ın henüz gelmemiş olduğunu görünce kendime bir fincan kahve alıp odacığıma geri döndüm. Niyetim sevdiğim reklam sektörü bloglarına bir göz atmaktı.</p>

  <p class="normal1">“Eva!”</p>

  <p class="normal1">Duru esmer teninin üstünde bembeyaz parlayan gülümsemesiyle yanımda beliriverince yerimden sıçradım. “Günaydın, Mark.”</p>

  <p class="normal1">“Hem de nasıl aydın. Sanırım bana uğur getirdin sen. Ofisime gel. Tabletini de getir. Bu akşam fazla mesaiye kalabilir misin?”</p>

  <p class="normal1">Peşine takıldım; heyecanı bana da bulaşmıştı. “Tabii ki.”</p>

  <p class="normal1">“Böyle söyleyeceğini umuyordum ben de.” Koltuğuna gömüldü.</p>

  <p class="normal1">Ben de dün oturduğum koltuğa oturup, çabucak bir not alma programı açtım.</p>

  <p class="normal1">“Şimdi” diye başladı, “Kingsman Votka için bir teklif talebi gelmiş ve özellikle de beni sormuşlar. İlk kez böyle bir şey oluyor.”</p>

  <p class="normal1">“Tebrikler!”</p>

  <p class="normal1">“Eksik olma, ama tebrikleri işi gerçekten kaptıktan sonraya bırakalım. Teklif talebi aşamasını geçersek bir de fiyat vermemiz gerekecek ve üstelik yarın akşam görüşmek istiyorlar benimle.”</p>

  <p class="normal1">“Vay canına! Normal mi peki böyle bir zaman çizelgesi?”</p>

  <p class="normal1">“Hayır. Genelde biz teklif talebini halledene kadar beklerler görüşme için ama Cross Holding Kingsman’ı yeni aldı ve C.H.’nin düzinelerce şirketi var. Bu işi alabilirsek yaşadık yani. Onlar da bunu bildikleri için bizi uğraştırıyorlar. Benimle görüşme talepleri de bunun bir parçası.”</p>

  <p class="normal1">“Normalde bir ekip oluyordur herhalde, değil mi?”</p>

  <p class="normal1">“Evet, bir grup olarak sunum yapacağız. Ama adamlar bu işlere aşinalar –yani onlarla ilk aşamada üst yönetimden birinin konuşacağını ama sonunda benim gibi bir kıdemsizle çalışacaklarını biliyorlar– bu yüzden doğrudan beni seçtiler ve şimdi de muayene edecekler! Ama aslına bakarsan teklif talebi istenenden çok daha fazla bilgi verir. Brifing gibi bir şeydir. O nedenle aşırı talepkâr davrandıklarını da söyleyemem, sadece biraz titizleniyorlar. Cross Holding’le iş yaparken beklenen bir şeydir bu.”</p>

  <p class="normal1">Elini kıvırcık saçlarında gezdirişinden kendini ne kadar baskı altında hissettiği anlaşılıyordu. “Kingsman Votka hakkında ne düşünüyorsun?”</p>

  <p class="normal1">“Ee... şey... Doğrusu hiç duymadım.”</p>

  <p class="normal1">Mark arkasına yaslanıp gülmeye başladı. “Aman çok şükür. Ben de tek bilmeyen benim sanmıştım. Neyse işin iyi tarafı şu ki haklarında çıkmış, üstesinden gelinecek kötü haber ya da yorum da yok demek ki. Hiç haber yoksa bu iyi haberdir.”</p>

  <p class="normal1">“Ben ne yapabilirim yardım etmek için? Şu votkayı araştırmaktan ve mesaiye kalmaktan başka?”</p>

  <p class="normal1">Bunu düşünürken dudakları büzüldü bir an. “Şunu not al...”</p>

  <p class="normal1">Strateji uzmanlarından gelen ilk veriler üzerinde çalışırken öğle arası vermemiştik ve ofis boşalalı da epey olmuştu. Mark’ın cep telefonu aniden sessizliği delerek çalıp beni irkilttiğinde saat yediyi biraz geçiyordu.</p>

  <p class="normal1">Mark hoparlörü açıp çalışmasına devam etti. “Selam, bebeğim.”</p>

  <p class="normal1">“O zavallı kızcağızı beslemedin mi daha bakalım?” diye sordu hattın diğer tarafındaki sıcak erkek sesi.</p>

  <p class="normal1">Ofisinin cam duvarından bana bir bakış atan Mark yanıtladı, “Ah... Unuttum.”</p>

  <p class="normal1">Gülmemek için altdudağımı ısırarak kafamı çevirdim hemen.</p>

  <p class="normal1">“Kızı daha ikinci gününde mesaiye bırakıp, üstelik bir de açlıktan öldürüyorsun. İstifa eder o, benden söylemesi.”</p>

  <p class="normal1">“Kahretsin ya, haklısın. Steve, canım...”</p>

  <p class="normal1">“Bırak ‘Steve, canım’ı şimdi. Sor bakalım Çin yemeği seviyor muymuş.”</p>

  <p class="normal1">Mark’a başparmağımla “evet” işareti yaptım.</p>

  <p class="normal1">Güldü. “Seviyormuş.”</p>

  <p class="normal1">“Tamam. Yirmi dakikaya oradayım. Güvenliğe haber ver geldiğimi.”</p>

  <p class="normal1">Neredeyse tam yirmi dakika sonra, bekleme alanının oradaki kapıları açarak içeri aldım Steven Ellison’u. Dev gibi bir adamdı, siyah kot pantolon, sağlam botlar ve düzgünce ütülenmiş bir gömlek giymişti. Kızıl saçları ve mavi gözleriyle o da partneri kadar yakışıklıydı ama havası çok daha farklıydı. Üçümüz Mark’ın masasının etrafına oturduk ve kâğıt tabaklarımıza <span class="ideitalik">kung pao</span> usulü tavuk, brokolili et ve Çin pilavı doldurup çubuklarla yemeye başladık.</p>

  <p class="normal1">Steven’ın müteahhitlik yaptığını ve Mark’la ikisinin üniversiteden beri birlikte olduklarını öğrendim. Aralarındaki muhabbeti izlerken hayranlık ve bir parçacık da kıskançlık duydum. İlişkileri öyle güzeldi ki onlarla zaman geçirmek bir keyifti.</p>

  <p class="normal1">“Yuh, kızım” dedi Steven ıslık çalarak, tabağımı üçüncü kez doldurmak için hamle edince. “Amma da yiyorsun. Nereye gidiyor bütün bunlar?”</p>

  <p class="normal1">Omuz silktim. “Benimle birlikte spor salonuna gidiyorlar. Belki o işe yarıyordur?..”</p>

  <p class="normal1">“Sen ona bakma” dedi Mark gülerek. “Steven kıskançlık ediyor. Genç kız formunu koruması gerekiyor da.”</p>

  <p class="normal1">“Hadi oradan.” Partnerine yandan bir bakış attı Steven. “Bu kızı bizim ekiple öğle yemeğine çıkarmam lazım. Ne kadar yemek yiyebileceği konusunda milletle iddiaya girip para kazanabilirim.”</p>

  <p class="normal1">Gülümsedim. “Eğlenceli olabilir.”</p>

  <p class="normal1">“İşte. Sende serseri bir taraf olduğunu anlamıştım. Gülüşünden belli.”</p>

  <p class="normal1">Yemeğime baktım; aklımın, asileşip kendime zarar verdiğim dönemlerde ne kadar serseri olduğumla ilgili anılara kayıp gitmesine izin vermeyecektim.</p>

  <p class="normal1">Mark yetişti imdadıma. “Asistanımı taciz etme. Hem sen serseri kadınlar hakkında ne bilirsin ki?”</p>

  <p class="normal1">“İçlerinden bazılarının eşcinsel erkeklerle takılmaktan hoşlandığını biliyorum. Bizim perspektifimiz hoşlarına gidiyor.” Ani bir gülüş geçti yüzünden. “Bildiğim başka birkaç şey daha var. Aaa... o kadar da şoke olmuş gibi durmayın canım. Hetero seksi methettikleri kadar var mıymış diye merak etmiştim.”</p>

  <p class="normal1">Besbelli Mark bunu ilk kez duyuyordu ama aralarındaki ilişkiye bütün bu konuşmayı eğlenceli bulacak kadar güvendiği dudaklarının kıpırtısından anlaşılıyordu. “Bak sen?”</p>

  <p class="normal1">“E, nasıl buldun peki?” diye sordum cesurca.</p>

  <p class="normal1">Steven omuz silkti. “Abartıyorlarmış demek istemiyorum, çünkü hem besbelli doğru demografik gruptan değilim, hem de çok sınırlı bir örneklemim vardı ama şu kadarını söyleyebilirim ki şahsen benim için olmasa da olur.”</p>

  <p class="normal1">Steven’ın, hikâyesini anlatırken Mark’ın iş terimlerini kullanıyor olması çok anlamlı geldi bana. Çalıştıkları sektörler birbirinden kilometrelerce uzak da olsa belli ki iş hayatlarını birbirleriyle paylaşıyorlar, birbirlerini dinliyorlardı.</p>

  <p class="normal1">“Halihazırdaki hayat düzenini göz önünde tutarsak” dedi Mark bir yandan çubuğuyla bir brokoli sapını yakalarken, “bence gayet iyi bir şey bu.”</p>

  <p class="normal1">Biz yemeği bitirene kadar saat sekiz olmuş, temizlikçiler gelmişti. Mark bana bir taksi çağırmak konusunda ısrar etti.</p>

  <p class="normal1">“Yarın erken geleyim mi?” diye sordum.</p>

  <p class="normal1">Steven Mark’a bir omuz attı. “Bir önceki hayatında çok sevap işlemiş olmalısın bunu hak etmek için.”</p>

  <p class="normal1">“Senin kahrını çekiyorum ya, o yeter işte” dedi Mark soğuk soğuk.</p>

  <p class="normal1">“Hadi be” diye protesto etti Steven, “tuvalet terbiyem tamam. Klozet kapağını indirmeyi hiç ihmal etmiyorum.”</p>

  <p class="normal1">Mark, partnerine duyduğu sevginin sıcaklığını hissettiren bir ‘çileden çıkmış adam’ bakışı attı bana. “İyi de, bunun kime faydası var acaba?”</p>

  <p class="normal1"></p>

  <p class="normal1">Bütün perşembe, Mark’ın saat dörtte Kingsman ekibiyle yapacağı toplantıya hazırlanmak için uğraştık. Öğle yemeğimizi, işi bağlama noktasına geldiğimizde bize destek verecek olan yaratıcı bölümden iki kişi ile birlikte yiyip, yoğun bilgi alışverişinde bulunduk. Sonra da Kingsman’ın internetteki ve sosyal medyadaki varlığı üzerine çıkardığımız notların üzerinden geçtik.</p>

  <p class="normal1">Saat üç buçuk olduğunda biraz huzursuzlanmaya başladım, çünkü trafiğin berbat olacağını biliyordum ama ben saate dikkatini çektikten sonra da Mark çalışmaya devam etti. Yüzünde geniş bir gülümsemeyle ofisinden çıktığında saat dörde çeyrek vardı ve daha ceketini bile tam giymemişti. “Sen de gelsene, Eva.”</p>

  <p class="normal1">Masamdan ona bakıp gözlerimi kırpıştırdım. “Gerçekten mi?”</p>

  <p class="normal1">“Eh, hazırlanmama o kadar yardım ettin. Nasıl gideceğini de görmek istemez misin?”</p>

  <p class="normal1">“Kesinlikle isterim.” Ayağa fırladım. Benim görünüşümün de patronumun yaratacağı izlenimde payı olacağını bildiğimden siyah dar eteğimi elimle düzelttim ve uzun kollu ipek bluzumun manşetlerini çekiştirdim. Şansa bakın ki benim bluzumun kırmızısı ile Mark’ın kravatının rengi tıpatıp aynıydı. “Teşekkür ederim.”</p>

  <p class="normal1">Çıkıp asansörlere yöneldik. Asansör aşağı yerine yukarı doğru hareket edince bir an şaşırdım. En üst kata vardığımızda önümüze çıkan bekleme alanı yirminci kattakinden çok daha büyük ve süslüydü. Tavandan asılı sepetlerdeki eğreltiotları ile zambaklardan hoş kokular yayılıyordu ve güvenlik girişinin füme renkli camına, kumlama tekniğiyle, koyu, erkeksi harfler kullanılarak CROSS HOLDİNG yazılmıştı.</p>

  <p class="normal1">Bizi içeri alıp biraz beklememizi rica ettiler. Su ve kahve önerilerini ikimiz de geri çevirdik ve geldikten beş dakika sonra kapalı bir toplantı salonuna doğru götürüldük. Resepsiyon görevlisi kapıyı açmak için uzanırken Mark ışıldayan gözlerle bana baktı. “Hazır mısın?”</p>

  <p class="normal1">Gülümsedim. “Hazırım.”</p>

  <p class="normal1">Kapı açıldı ve önden ben girdim. İçeri adım atarken yüzümde parlak bir gülümseme olmasına özen gösterdim ama... o gülümseme, içeri girdiğimde ayağa kalkan adamı gördüğüm anda yüzümde donup kalacaktı.</p>

  <p class="normal1">Ben aniden duruverince eşikte bir sıkışıklık yaşandı ve Mark bana arkadan çarparak öne doğru tökezlememe neden oldu. Gizemli ve Tehlikeli beni belimden yakalayıp ayaklarımı yerden kesti ve doğruca kendine çekti. Ciğerlerimdeki hava bir anda boşalırken akıl ve izan namına sahip olduğum ne varsa onu da alıp götürdü yanında. Aramızdaki giysi katmanlarına rağmen pazıları avuçlarımın altında taş gibiydi ve karnıma değen karnı sert bir kas tabakasından ibaretti. Aldığı ani solukla genişleyen göğsü meme uçlarımı uyararak dikleşmelerine neden oldu.</p>

  <p class="normal1"><span class="ideitalik">Olamaz</span>. Yanmıştım ben. Önümüzdeki günler, haftalar ve aylar boyunca seks tanrısının önünde tökezleyebileceğim, düşebileceğim, takılabileceğim, kayabileceğim ya da bir şeylere çarpabileceğim binlerce değişik sahne, bir film şeridi gibi hızla geçti gözümün önünden.</p>

  <p class="normal1">“Tekrar merhaba” diye mırıldandı ve sesinin titreşimiyle bir kez daha her yanımı sızlattı. “Seninle her karşılaşma ayrı bir zevk, Eva.”</p>

  <p class="normal1">Odada ondan başka iki kişi daha olmasına rağmen kendimde ondan uzaklaşacak gücü bulamamanın utancıyla ve arzuyla kızardım. Onun da sert bedeninin yaydığı güçlü isteği belirgin bir şekilde hissettirerek tüm ilgisini bana yöneltmiş olması işimi hiç de kolaylaştırmıyordu.</p>

  <p class="normal1">“Bay Cross” dedi Mark arkamdan. “Böyle paldır küldür girdiğimiz için özür dileriz.”</p>

  <p class="normal1">“Hiç dilemeyin. Unutulmaz bir giriş oldu bu.”</p>

  <p class="normal1">Cross’un beni yere bırakmasıyla, az önceki tam beden temasından dermansız kalan dizlerim yüzünden stilettolarımın üzerinde şöyle bir sallandım. Yine siyahlar giymişti ama bu kez hem gömleği, hem de kravatı grinin yumuşak bir tonundaydı. Her zamanki gibi fazlasıyla hoş görünüyordu.</p>

  <p class="normal1">Bu kadar göz kamaştırıcı olmak nasıl bir şeydi acaba? Gittiği her mekânda ortalığı karıştırmaması mümkün değildi bu adamın.</p>

  <p class="normal1">Mark uzanıp doğrulttu beni ve nazikçe geri çekti.</p>

  <p class="normal1">Mark beni bırakana kadar, onun dirseğimi tutan elinden gözünü ayırmadı Cross.</p>

  <p class="normal1">“Evet. Tamam o zaman.” Mark kendini topladı. “Asistanım Eva Tramell.”</p>

  <p class="normal1">“Tanışıyoruz.” Kendi yanındaki sandalyeyi çekti Cross. “Eva.”</p>

  <p class="normal1">Fioravanti takım elbiseli, her yanından cinsellik taşan bu adama yapışmış olarak geçirdiğim anların etkisinden hâlâ tam çıkamadığımdan, dönüp soran gözlerle Mark’a baktım.</p>

  <p class="normal1">Cross bana doğru eğilerek sessizce emretti: “Otur, Eva.”</p>

  <p class="normal1">Mark başını hafifçe eğerek onayladı ama beynim daha neler olduğunu anlayıp da itiraz bile edemeden bedenim içgüdüsel olarak boyun eğdiği için ben zaten Cross’un emriyle oturmaya hamle etmiştim bile.</p>

  <p class="normal1">Cross ile Kingsman yöneticilerinden oldukları anlaşılan, pantolon takımlar giymiş iki alımlı esmer kadının Mark’ı sıkıştırdıkları o bir saat boyunca yerimde kıpırdanmadan durmaya çalıştım. Fuşya rengi takım giymiş olan, Cross’un ilgisini çekmek için özellikle hevesli görünürken, krem rengi takımlı yoğun olarak benim patrona odaklanmıştı. Mark’ın ajansın çalışmalarının –ve kendi kolaylaştırıcı fonksiyonunun– müşterinin markasına nasıl ispatlanabilir bir değer katacağını net bir şekilde dile getirmesi karşısında üçü de etkilenmiş görünüyordu.</p>

  <p class="normal1">Mark’ın baskı altında bu kadar serinkanlı kalabilmesine hayran olmuştum –hem de toplantıya kolayca hükmeden Cross’tan gelen baskıya rağmen.</p>

  <p class="normal1">“Gayet iyi, Bay Garrity” diyerek beğendiğini abartmadan ifade etti Cross toplantı biterken. “Zamanı geldiğinde teklif talebine bakmak için sabırsızlanıyorum. Seni Kingsman’ı denemek için kandıracak şey ne olabilir, Eva?”</p>

  <p class="normal1">İrkilerek gözlerimi kırptım. “Efendim?”</p>

  <p class="normal1">Bakışlarının yoğunluğu insanı yakıp kavuruyordu. Her şeyiyle bana odaklandığını öyle bir hissettiriyordu ki bir saat boyunca bu bakışların ağırlığı altında sunum yapmak zorunda kalan Mark’a olan saygım bir kat daha arttı.</p>

  <p class="normal1">Cross, sandalyesini masaya paralel olacak şekilde yan çevirmiş, doğruca bana bakıyordu. Sağ kolunu pürüzsüz tahta yüzeye dayamış, uzun, zarif parmaklarıyla ritmik bir şekilde masayı okşuyordu. Giysisinin kolunun bittiği yerden bileğini gördüm bir an ve delice bir nedenle o minik alanın yanık tenine ve koyu renkli seyrek tüylerine takıldı kaldı aklım. Ne kadar da... <span class="ideitalik">erkeksiydi</span>.</p>

  <p class="normal1">“Mark’ın önerdiği konseptlerden hangisini beğendin?” diye sordu bir kez daha.</p>

  <p class="normal1">“Bence hepsi harika.”</p>

  <p class="normal1">“Fikrini dürüstçe belirtebilmen için gerekiyorsa odayı boşaltabilirim” derken güzel yüzü tamamen ifadesizdi.</p>

  <p class="normal1">Parmaklarım sandalyemin kolluklarını kavradı. “Az önce size fikrimi dürüstçe söyledim zaten, Bay Cross ama madem illa ki bilmek istiyorsunuz, bence baştan çıkarıcı lüksün ulaşılabilir hali en geniş demografik gruba hitap edecektir. Ama ben yeterince...”</p>

  <p class="normal1">“Katılıyorum.” Cross ayağa kalkıp ceketini ilikledi. “Hangi yönde çalışacağınız belli oldu, Bay Garrity. Haftaya tekrar görüşürüz.”</p>

  <p class="normal1">Olayların baş döndürücü hızından sersemlemiş bir halde bir an öylece oturup kaldım. Sonra, şaşkın bir sevinçle kafa karışıklığı arasında gidip geliyormuş gibi görünen Mark’a baktım.</p>

  <p class="normal1">Ayağa kalkıp kapıya doğru yöneldim. Cross’un yanımda yürümekte olduğunun fazlasıyla farkındaydım. Hareketlerindeki hayvani zarafet ve mağrur yerindelik çok baştan çıkarıcıydı. İyi düzüştüğünden de, bu konuda agresif davrandığından da emindim; aksini hayal bile edemiyordum. Her istediğini alacağı, üstelik bunu yaparken karşısındaki kadını da ona istediğini vermek için deli divane edebileceği aşikârdı.</p>

  <p class="normal1">Asansörlere dek yanımda kaldı Cross. Mark’a sporla ilgili birkaç şey söyledi sanırım ama ben o sırada bedenimin ona gösterdiği reaksiyona öyle odaklanmıştım ki bu tip gevezeliklere kulak verecek halde değildim. Asansör gelince rahat bir nefes alıp Mark’la birlikte binmek için hamle ettim.</p>

  <p class="normal1">“Bir dakika, Eva” dedi Cross yumuşakça ve dirseğimden tutarak durdurdu beni. Asansörün kapıları şaşkın patronumun yüzüne kapanırken, “Hemen gelecek” diye seslendi Mark’a.</p>

  <p class="normal1">Asansör inişe geçene kadar hiçbir şey söylemedi Cross; sonra da çağırma düğmesine bir kez daha basıp bana döndü: “Biriyle ilişkin var mı?”</p>

  <p class="normal1">Soru öyle bir rahatlıkla sorulmuştu ki ne dediğini anlamak birkaç saniyemi aldı.</p>

  <p class="normal1">Sertçe soluk aldım. “Bu sizi neden ilgilendirsin ki?”</p>

  <p class="normal1">Bana baktı ve bakışlarında ilk karşılaşmamızda gördüğüm şeyi gördüm yeniden – muazzam bir güç ve çelik gibi bir kontrol. İstemeden geriye doğru bir adım attım. Yine. Neyse ki bu sefer düşmedim; ilerleme kaydediyordum.</p>

  <p class="normal1">“Çünkü seni düzmek istiyorum, Eva. Eğer önümde bir engel varsa ne olduğunu bilmek isterim.”</p>

  <p class="normal1">Bacaklarımın arasına saplanan ani sızı yüzünden dengemi kaybetmemek için duvara dayandım. Beni tutmak için uzandı ama elimi kaldırarak onu durdurdum. “Ya benim böyle bir niyetim yoksa, Bay Cross?”</p>

  <p class="normal1">Dudaklarından geçen belli belirsiz bir gülümsemeyle bir imkânsız gerçekleşti ve Cross daha da yakışıklı oldu. <span class="ideitalik">Aman Tanrım...</span></p>

  <p class="normal1">Asansörün yaklaştığını haber veren ding sesiyle yerimden sıçradım; öyle gerilmiştim ki. Daha önce hiç bu kadar tahrik olmamıştım. Hiçbir insanın çekiciliğine böyle yana yakıla kapılmamıştım. Arzuladığım bir kişi tarafından hiç bu kadar rencide edilmemiştim.</p>

  <p class="normal1">Asansöre binip ona döndüm.</p>

  <p class="normal1">Gülümsedi. “Görüşmek üzere, Eva.”</p>

  <p class="normal1">Kapılar kapandı ve ben pirinç korkuluğa yaslanarak kendime gelmeye çalıştım. Kapılar açılıp da bizim kattaki bekleme alanında ileri geri yürümekte olan Mark karşıma çıktığında kendimi ancak toplamıştım.</p>

  <p class="normal1">“Tanrı aşkına, Eva” diye homurdandı Mark, aniden durarak. “Bu da neydi şimdi?”</p>

  <p class="normal1">“En ufak bir fikrim yok.” Yüksek sesle oflayarak, Cross’la aramda geçen kafa karıştırıcı ve rahatsız edici konuşmayı paylaşabilseydim keşke diye düşündüm ama patronumun bunun için uygun kişi olmadığının gayet farkındaydım. “Aman, kimin umurunda! İşi sana verecek, biliyorsun.”</p>

  <p class="normal1">Bir gülüşle değişiverdi asık suratı. “Bana da öyle geliyor.”</p>

  <p class="normal1">“Ev arkadaşımın her zaman dediği gibi, bunu kutlamalısın. Steven’la sana akşam yemeği için rezervasyon yaptırayım mı?”</p>

  <p class="normal1">“Neden olmasın! Bak bakalım Pure Food and Wine’da saat yedide bize bir yer bulabiliyorlar mı. Orası olmazsa sen bir yer seç, bize sürpriz olsun.”</p>

  <p class="normal1">Ofisine girdiği an üst yönetimin –CEO ve Başkan Michael Waters, Yönetim Kurulu Başkanı Christine Field ve Başkan Yardımcısı Walter Leaman’ın– baskınına uğradı Mark. Ben dördünün arasından olabilecek en sessiz şekilde sıyrılıp kendi odacığıma döndüm.</p>

  <p class="normal1">Pure Food and Wine’ı arayıp iki kişilik bir masa için yalvar yakar oldum. Epey bir yalakalık ve dil dökmenin sonunda rezervasyon görevlisi kadın pes etti.</p>

  <p class="normal1">Mark’ın telesekreterine mesaj bıraktım: “Bugün kesin şanslı günün. Saat yedi için masanız ayrıldı. İyi eğlenceler!”</p>

  <p class="normal1">Sonra da paydos ettim; eve gitmek için sabırsızlanıyordum.</p>

  <p class="normal1"></p>

  <p class="normal1">“Ne dedi, <span class="ideitalik">ne</span> dedi?” Cary beyaz köşe kanepemizin diğer tarafına oturmuş, başını iki yana sallıyordu.</p>

  <p class="normal1">“Nasıl ama?” Şarabımdan bir yudum daha aldım keyifle. Bu güzelce soğutulmuş, ferahlatıcı <span class="ideitalik">sauvignon blanc</span>’ı eve gelirken almıştım. “Benim tepkim de aynen böyleydi. Adamın yaydığı feromonlar yüzünden kafayı bulup, bütün bu konuşmayı hayalimde mi yarattım emin olamıyorum hâlâ.”</p>

  <p class="normal1">“Ee?”</p>

  <p class="normal1">Bacaklarımı altıma toplayıp kanepenin köşesine yaslandım.</p>

  <p class="normal1">“Ee ne?”</p>

  <p class="normal1">“Ne olduğunu biliyorsun işte, Eva.” Küçük dizüstü bilgisayarını orta sehpasından alıp bacaklarının üstüne yerleştirdi. “Herifi götürecek misin, götürmeyecek misin?”</p>

  <p class="normal1">“Adamı <span class="ideitalik">tanımıyorum</span> bile. Ben daha onun ilk adının ne olduğunu bile bilmiyorum, o ise beni böyle ters köşeye yatırıyor.”</p>

  <p class="normal1">“O seninkini biliyordu.” Klavyesinde bir şeyler yazmaya başladı. “Peki, şu votka işine ne diyorsun sen? Özellikle senin patronunu istemesi filan?”</p>

  <p class="normal1">Saçlarımın arasından geçirmekte olduğum elim olduğu yerde kalakaldı. “Mark son derece yeteneklidir. Cross’ta az da olsa iş zekâsı varsa bunu görür ve sonuna kadar kullanır bence.”</p>

  <p class="normal1">“İşten anlıyor diyebiliriz.” Cary bilgisayarını çevirip Cross Holding’in <span class="ideitalik">web</span> sayfasını gösterdi bana; sayfada Crossfire binasının şahane bir fotoğrafı vardı. “Bu onun binası, Eva. Gideon Cross binanın sahibiymiş.”</p>

  <p class="normal1"><span class="ideitalik">Kahretsin</span>. Gözlerim kapandı. <span class="ideitalik">Gideon Cross</span>. İsmi yakışıyordu ona bence. Kendisi gibi seksi ve zarif bir erkeksiliği vardı.</p>

  <p class="normal1">“Şirketlerinin reklam işlerini yapacak kendi adamları vardır elinde. Muhtemelen düzinelerce hem de.”</p>

  <p class="normal1">“Kes şunu, Cary.”</p>

  <p class="normal1">“Herif hem seksi, hem zengin, hem de seni yatağa atmak istiyor. Sorun nedir?”</p>

  <p class="normal1">Ona baktım. “Sürekli ona rastlamak çok acayip olacak. Daha uzun bir süre bu işte kalmayı istiyorum ben. Gerçekten seviyorum çünkü işimi. Mark’ı da çok seviyorum. Beni tamamen sürecin içinde tuttu ve daha şimdiden bir sürü şey öğrendim ondan.”</p>

  <p class="normal1">“Dr. Travis’in hesaplanmış risklerle ilgili söylediklerini hatırlıyor musun? Psikiyatrın sana risk al diyorsa almalısın. Bunun üstesinden gelebilirsin sen. Cross da, sen de yetişkinsiniz.” Dikkatini yeniden internette yaptığı araştırmaya verdi. “Vaay! Otuz olmasına daha iki yıl olduğunu biliyor muydun? Herifteki azme bak.”</p>

  <p class="normal1">“Sen asıl ondaki kabalığa bak. Öyle uluorta konuşmasından çok rahatsız oldum. Kendimi ayaklı bir vajina gibi hissetmekten nefret ederim.”</p>

  <p class="normal1">Cary duraksadı ve anlayışla yumuşayan bakışlarını bana çevirdi. “Özür dilerim, bebeğim. Çok güçlüsün sen, benden çok daha güçlüsün. Senin de benimle aynı yükü taşıdığını unutuyorum.”</p>

  <p class="normal1">“Sürekli taşıdığımı düşünmüyorum ben gerçi.” Başka tarafa baktım, çünkü geçmişte yaşamış olduğumuz şeylerden konuşmak istemiyordum. “Bana çıkma teklif etmesini filan istiyor değilim. Ama bir kadına onu yatağa atmak istediğini söylemenin de bundan daha iyi bir yolu vardır herhalde yahu.”</p>

  <p class="normal1">“Haklısın. Küstah hödüğün teki belli ki. Verme de eli böğründe kalsın. Müstahaktır ona.”</p>

  <p class="normal1">Bu söylediği güldürdü beni. Cary beni güldürmeyi her zaman başarırdı zaten. “O adamın hayatında hiç eli böğründe kaldığını sanmıyorum ama yine de eğlenceli bir fantezi.”</p>

  <p class="normal1">Kararlı bir hareketle bilgisayarını kapattı. “Bu gece ne yapsak?”</p>

  <p class="normal1">“Gidip Brooklyn’deki şu Krav Maga stüdyosuna bir bakmayı düşünüyordum ben.” Equinox’taki tanışmamızdan sonra Parker Smith hakkında ufak bir araştırma yapmıştım. Üstelik stres atmak için o tip sert bir fiziksel aktivite yapma fikri hafta boyunca giderek daha çok aklıma yatmaya başlamıştı.</p>

  <p class="normal1">Gideon Cross’la şöyle çatır çatır düzüşmenin yerini tutmayacağının farkındaydım ama böylesi sağlığım için daha az tehlikeli olacaktı sanırım.</p>
</body>
</html>
