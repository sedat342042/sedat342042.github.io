<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ba398bfa-2f68-47ca-8ddf-886470932c1c" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_18"><br class="calibre3" />
  18</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Gideon Cross ile başlayınca pazartesi sabahları şahane olabiliyordu. İşe giderken arabada sırtımı ona yaslamıştım, o da kolunu omzuma atıp parmaklarını parmaklarıma dolamıştı.</p>

  <p class="normal1">O benim parmağımdaki kendi hediyesi olan yüzükle oynarken, ben de bacaklarımı uzatıp ayağımdaki ten rengi topuklu ayakkabılara baktım. Onda kalacağım gecelerin sabahlarında giymem için bana aldığı giysilerle birlikte almıştı bunları da. Haftaya başlamak için siyah, ince çizgili bir elbise seçmiştim; ince mavi kemeri Gideon’ın gözlerini hatırlatıyordu bana. Son derece zevkliydi, hakkını vermeliydim.</p>

  <p class="normal1">Tabii eğer şu esmer “tanıdık”larından birini göndermiyorsa alışverişe...</p>

  <p class="normal1">Bu tatsız düşünceyi kafamdan uzaklaştırdım.</p>

  <p class="normal1">Gideon’ın banyosunda bana ayırmış olduğu çekmecelere baktığımda, her zaman kullandığım bakım ve kozmetik malzemelerini bulmuştum, hem de tam benim tonlarımda. Nereden bildiğini sormaya kalkışmadım, çünkü alacağım yanıttan tırsabilirdim. Onun yerine Gideon’ın bana olan ilgisinin bir diğer kanıtı olarak bakmaya karara verdim buna. Her şeyi düşünüyordu.</p>

  <p class="normal1">Sabahın en şahane yanı, Gideon’ın o müthiş seksi takım elbiselerinden birini giymesine yardım etmek olmuştu benim için. Gömleğinin düğmelerini ben iliklemiştim, pantolonunun içine o sokmuştu. Fermuarını ben çekmiştim, kravatını o bağlamıştı. Yeleğini o geçirmişti sırtına, bense özenle dikilmiş kaliteli kumaşı aynı derecede kaliteli olan gömleğinin üzerinde düzeltmiş ve onu <span class="ideitalik">giydirmenin</span> de <span class="ideitalik">soymak</span> kadar seksi olabilmesine şaşmıştım. Kendi armağanımı paketlemek gibi bir şeydi bu.</p>

  <p class="normal1">Paketin güzelliğini bütün âlem görecekti ama içindeki adamı ve nasıl değerli olduğunu yalnızca ben biliyordum. Samimi gülümseyişlerinin ve pes perdeden, boğuk kahkahalarının, dokunuşundaki şefkatin ve tutkusundaki şiddetin hepsi bana özeldi.</p>

  <p class="normal1">Bentley yoldaki bir çukurdan geçerken hafifçe yaylanınca beni tutan elini sıktı Gideon. “İşten sonrası için plan ne?”</p>

  <p class="normal1">“Krav Maga derslerime başlıyorum bugün.” Sesimdeki heyecanı gizleyememiştim.</p>

  <p class="normal1">“Ah, doğru.” Dudakları şakağımda gezindi. “Seni o egzersizleri yaparken seyretmek zorundayım biliyorsun değil mi? Yalnızca düşüncesi bile sertleştirmeye yetiyor beni.”</p>

  <p class="normal1">“Seni <span class="ideitalik">her şeyin</span> sertleştirdiği konusunda anlaşmamış mıydık zaten?” diye takıldım ona, dirseğimle dürterek.</p>

  <p class="normal1">“<span class="ideitalik">Seninle</span> ilgili her şey. Bu da bizim şansımız, çünkü seni doyurmak imkânsız. İşin bitince mesaj at bana, senin evde buluşalım.”</p>

  <p class="normal1">Çantamı karıştırıp, şarjının bitip bitmediğine bakmak için cep telefonumu çıkardım ve Cary’den bir mesaj olduğunu gördüm. Mesajı açınca bir video ile birlikte şu notu buldum: X, erkek kardeşinin hıyarın teki olduğunu biliyor mu? CV’den uzak dur bebeğim, *öpücükler*</p>

  <p class="normal1">Videoyu oynatmaya başladım ama ne seyrettiğimi anlamam bir dakikamı aldı. Kafama dank edince de donup kaldım.</p>

  <p class="normal1">“Ne oldu?” diye sordu Gideon, dudakları saçlarımda. Sonra arkamda kasıldığını hissettim. Omzumun üstünden bakıyor olmalıydı.</p>

  <p class="normal1">Vidal’lerin partisinde çekmişti Cary videoyu. Arka plandaki iki buçuk metrelik çitlerden anlaşıldığı kadarıyla labirentin içindeydi ve ekranı çevreleyen yapraklardan anlaşıldığı kadarıyla da saklanıyordu. Gösterinin yıldızları birbirlerine tutkuyla sarılmış bir çiftti. Güzel kadın gözyaşları içindeydi, adamsa kadının telaşlı sözcüklerini öpücüklerle yatıştırmaya çalışıyor, nazikçe sevip okşuyordu onu.</p>

  <p class="normal1">Gideon ile benden, nasıl benim onun milyonlarını ele geçirmek için bedenimi kullandığımdan söz ediyorlardı.</p>

  <p class="normal1">“Üzülme” diye mırıldandı Christopher perişan Magdalene’ye. “Gideon çabuk sıkılır biliyorsun.”</p>

  <p class="normal1">“Onunla faklı ama. Sa... sanırım seviyor onu.”</p>

  <p class="normal1">Christopher Magdalene’yi alnından öptü. “Gideon’ın tipi değil o.”</p>

  <p class="normal1">Gideon’ın parmaklarına dolanmış olan parmaklarımı sıktım.</p>

  <p class="normal1">Video ilerledikçe Magdalene’nin tavrı yavaş yavaş değişti. Christopher’ın okşayan ellerine yüzünü dayadı, sesi yumuşadı, ağzı aranmaya başladı. Dışarıdan bakan gözlemci için Christopher’ın onun bedenini iyi tanıdığı aşikârdı – neresini okşayacağını, neresini ovalayacağını gayet iyi biliyordu. Ustalıklı baştan çıkarma hamleleri Magdalene’den karşılık gören Christopher, kadının eteğini kaldırıp oracıkta beceriverdi onu. Ondan faydalandığı çok belliydi. Kadını dizlerinin bağı çözülene kadar düzerken yüzünün büründüğü aşağılayıcı muzaffer ifadeden anlaşılıyordu bu.</p>

  <p class="normal1">Ekrandaki Christopher’ı tanıyamıyordum. Yüzü, duruşu, sesi... Bambaşka bir adamdı sanki.</p>

  <p class="normal1">Telefonumun şarjı bitip de ekran birden kararınca rahatladım. Gideon kollarını doladı bana.</p>

  <p class="normal1">“İğrenç” diye fısıldadım, yakasına makyaj bulaştırmamaya çalışarak Gideon’a dikkatlice sokulurken. “Basbayağı tüyler ürpertici. Üzüldüm Magdalene’ye.”</p>

  <p class="normal1">Sertçe soluk verdi Gideon. “Al sana Christopher işte.”</p>

  <p class="normal1">“Pislik. Yüzündeki kendini beğenmiş ifade neydi öyle... öf.” Titredim.</p>

  <p class="normal1">Dudaklarını saçlarıma bastırarak mırıldandı: “Hiç değilse Maggie’nin güvende olduğunu sanmıştım. Annelerimiz yıllardır tanır birbirini. Christopher’ın benden ne kadar nefret ettiğini unutuyorum.”</p>

  <p class="normal1">“Neden?”</p>

  <p class="normal1">Bir an, Gideon’ın gördüğü kâbuslar Christopher’la mı ilgili acaba diye merak ettim ama sonra bu fikri bir kenara bıraktım. İmkânı yoktu. Gideon hem yaşça büyüktü Christopher’dan, hem de her açıdan daha sertti. Christopher’a pabuç bırakmazdı o.</p>

  <p class="normal1">“Küçüklüğümüzde bütün ilginin bende toplandığını düşünüyor Christopher” dedi Gideon bitkince, “çünkü benim babamın intiharının altından nasıl kalkacağım konusu herkesi endişelendiriyordu. Bu nedenle benim olan her şeyde gözü var. Elini uzatabildiği her şeyi almaya çalışıyor.”</p>

  <p class="normal1">Ona döndüm ve daha da yanaşabilmek için kollarımı ceketinin altına soktum. Sesindeki bir şey içimi acıtmıştı. Büyüdüğü ev, kâbuslarına giren bir yerdi söylediğine göre ve ailesinden felaket derecede uzaktı.</p>

  <p class="normal1">Hiç sevilmemişti. Bu kadar basitti –ve bu kadar karmaşıktı– her şey.</p>

  <p class="normal1">“Gideon?”</p>

  <p class="normal1">“Hımm?”</p>

  <p class="normal1">Ona bakabilmek için geri çekildim. Uzanıp kaşının keskin kavisini okşadım. “Seni seviyorum.”</p>

  <p class="normal1">Şiddetli bir titreme dolaştı her yanında; öyle şiddetliydi ki beni bile sarstı.</p>

  <p class="normal1">“Seni ürkütmek değil niyetim” diye açıkladım çabucak ve ona biraz olsun mahremiyet sağlamak için yüzümü başka yöne çevirdim. “Bununla ilgili olarak herhangi bir şey yapman filan gerekmiyor. Senin için neler hissettiğimi bilmeden bir dakikan daha geçmesin istedim yalnızca. Şimdi bunu sarıp bir kenara kaldırabilirsin istersen.”</p>

  <p class="normal1">Ellerinden biri ensemi kavradı, diğeri ise neredeyse canımı acıtacak şekilde dolandı belime. Gideon, sanki her an uçup gidebilirmişim gibi sımsıkı tuttu beni orada öylece ve kendine bastırdı. Soluğu düzensizdi ve kalbi deli gibi atıyordu. İşe varıncaya kadar tek kelime söylemedi ama beni de bırakmadı.</p>

  <p class="normal1">Bunu ona bir gün yeniden söyleyecektim ama ilk sefer için bugün de pek fena gitmemişti işler.</p>

  <p class="normal1"></p>

  <p class="normal1">Saat tam onda Gideon’ın ofisine iki düzine uzun saplı gül gönderdim. Şöyle bir notla:</p>

  <p class="normal1"></p>

  <p class="ortayazi">Kırmızı elbiseler ve limuzin seyahatleri şerefine.</p>

  <p class="normal1"></p>

  <p class="normal1">On dakika sonra bir ofis içi zarfı geçti elime. İçindeki kartta şöyle yazıyordu:</p>

  <p class="normal1"></p>

  <p class="ortayazi">EN KISA ZAMANDA BİR DAHA YAPALIM.</p>

  <p class="normal1"></p>

  <p class="normal1">Saat on birde ofisine siyah beyaz bir kalla zambağı aranjmanı yolladım. Şöyle bir notla:</p>

  <p class="normal1"></p>

  <p class="ortayazi">Siyah beyaz garden parti elbiselerinin ve</p>

  <p class="ortayazi">kütüphanelere sürüklenmenin şerefine...</p>

  <p class="normal1"></p>

  <p class="normal1">On dakika sonra yanıtı geldi.</p>

  <p class="normal1"></p>

  <p class="ortayazi">ŞİMDİ SENİ BİR YERE SÜRÜKLERİM GÖRÜRSÜN...</p>

  <p class="normal1"></p>

  <p class="normal1">Öğlen alışverişe çıktım. Yüzük alışverişine. Kesinlikle mükemmel diyebileceğim bir parça bulana kadar altı farklı dükkân dolaştım. Platinden yapılmış ve siyah pırlantalarla süslenmiş olan bu yüzüğün endüstriyel bir havası vardı; güç ve bağımlılığı çağrıştırıyordu bana. İddialı bir yüzüktü; son derece cüretkâr ve erkeksiydi. Yüklü fiyatı karşılayabilmek için dükkânda yeni bir kredi hesabı açmam gerekti ama aylar boyunca yapacağım ödemeler buna değerdi.</p>

  <p class="normal1">Gideon’ın ofisini arayıp Scott’la konuştum ve Gideon’ın sıkışık programında bana on beş dakikalık bir aralık ayarlamasını rica ettim.</p>

  <p class="normal1">“Yardımın için çok teşekkür ederim, Scott.”</p>

  <p class="normal1">“Rica ederim. Bay Cross’u senin yolladığın çiçekleri alırken izlemek çok hoştu bugün. Onu daha önce böyle gülümserken gördüğümü sanmıyorum.”</p>

  <p class="normal1">Sıcacık bir sevgi seli aktı içimden. Saat ikide bir kaplan zambağı aranjmanı yollattım Gideon’ın ofisine ve ardından da ofis içi yazışma zarfı içinde özel bir not gönderdim:</p>

  <p class="normal1"></p>

  <p class="ortayazi">Bütün o çılgın seks için teşekkürlerimle.</p>

  <p class="normal1"></p>

  <p class="normal1">Yanıtı:</p>

  <p class="normal1"></p>

  <p class="ortayazi">KRAV MAGA’YI BOŞ VER. BEN ÇALIŞTIRIRIM SENİ.</p>

  <p class="normal1"></p>

  <p class="normal1">Saat üç kırk olduğunda –Gideon’la randevuma beş dakika kala– gerildim. Masamdan kalktığımda bacaklarım titriyordu, asansörde ise Gideon’ın katına kadar durmaksızın volta attım. Ancak armağanımı ona verme vakti gelip çatınca aklıma gelmişti onun yüzük sevmiyor olabileceği... Hiç yüzük taktığını görmemiştim ne de olsa.</p>

  <p class="normal1">Ben bir yüzük takıyorum diye onun da takmasını istemekle fazla mı cüretkâr ve sahiplenici davranmış oluyordum acaba?</p>

  <p class="normal1">Kızıl saçlı resepsiyon görevlisi sorun çıkarmadan aldı beni içeriye. Koridorda belirdiğimi gören Scott ise masasından kalkıp geniş bir gülümsemeyle selamladı beni. Gideon’ın ofisine girdiğimde Scott arkamdan kapıyı kapattı.</p>

  <p class="normal1">Çiçeklerin güzel kokusu ve sert hatlı modern ofise verdikleri sıcak hava ilk anda çarptı beni.</p>

  <p class="normal1">Başını monitöründen kaldırıp karşısında beni gören Gideon’ın kaşları kalktı. Çevik bir hareketle ayağa kalktı. “Eva. Bir şey mi oldu?”</p>

  <p class="normal1">Onun iş modundan kişisel moda geçişini, bana bakarken yumuşayan bakışlarını izledim.</p>

  <p class="normal1">“Hayır. Ben yalnızca...” Derin bir soluk alıp ona yaklaştım. “Sana bir şey aldım.”</p>

  <p class="normal1">“Yine mi? Özel bir günü mü atladım ben?”</p>

  <p class="normal1">Yüzük kutusunu masasının ortasına bıraktım. Sonra da dönüp uzaklaştım; kendimi kötü hissediyordum. Bu armağan işini bu kadar aceleye getirmekle akıllıca bir iş yapıp yapmadığımdan hiç emin değildim. Aptalca bir fikir gibi geliyordu şimdi.</p>

  <p class="normal1">Ne söylersem yüzüğü istememenin suçluluğundan kurtarabilirdim onu acaba? Sanki sabah sabah ona yaptığım sevgi bombardımanı yetmiyormuş gibi bir de arkasından şu lanet yüzüğü çıkarmıştım ortaya. Kaçmaya çalışırken ayağına dolanan pranganın ağırlığını hissetmeye başlamıştı bile besbelli. Ve boynundaki yağlı urganın sıkılaştığını...</p>

  <p class="normal1">Yüzük kutusunun açıldığını ve Gideon’ın aldığı soluğu duydum. “<span class="ideitalik">Eva.</span>”</p>

  <p class="normal1">Gizemli ve tehlikeliydi sesi. Dikkatlice döndüm ve yüz hatlarının sertliği ve bakışlarının katılığı karşısında korkuyla büzüldüm. Kutuyu tutan elleri kasılmıştı.</p>

  <p class="normal1">“Çok mu fazla?” diye sordum boğuk bir sesle.</p>

  <p class="normal1">“Evet.” Kutuyu bırakarak masasının etrafından dolandı. “Hem de nasıl fazla. Yerimde duramıyorum, konsantre olamıyorum. Seni kafamdan atamıyorum. Huzursuzum, ki işte hiç böyle olmam ben. Bunun için fazla meşgulüm. Ama sen beni kuşatma altına aldın.”</p>

  <p class="normal1">İşinin ne kadar zor olduğunu bal gibi biliyordum bilmesine de ona sürpriz yapma fikri aklıma geldiğinde –bir değil birkaç kere– bunu dikkate almamıştım. “Affedersin, Gideon. Düşünemedim.”</p>

  <p class="normal1">Yatakta ne kadar iyi olduğunun ipuçlarını taşıyan o seksi yürüyüşüyle yanıma yaklaştı. “Üzülme. Bugün hayatımın en güzel günüydü.”</p>

  <p class="normal1">“Sahi mi?” Yüzüğü sağ elinin yüzükparmağına takışını seyrettim. “Seni mutlu etmek istedim. Oldu mu parmağına? Göz kararı aldım...”</p>

  <p class="normal1">“Mükemmel. Sen de mükemmelsin.“ Gideon ellerimi yakalayıp yüzüğümü öptü ve sonra da benim aynı jesti ona yapışımı seyretti. “Sana karşı hissettiklerim Eva... canımı yakıyor.”</p>

  <p class="normal1">Kalbim tekledi. “Kötü bir şey mi bu?”</p>

  <p class="normal1">“Harika bir şey.” Yüzümü avuçladı, yüzüğün serinliği yanağıma değdi. Dudaklarıma dayadığı talepkâr dudakları ve şeytani bir beceriyle ağzıma daldırdığı diliyle tutkulu bir öpücük verdi bana.</p>

  <p class="normal1">Daha istiyordum ama bir gün için yeterince taşkınlık yaptığımı düşünerek kendimi dizginledim. Artı, benim beklenmedik gelişim Gideon’ı öyle şaşırtmıştı ki cam duvarları buzlandırıp mahremiyetimizi sağlamayı bile akıl edememişti.</p>

  <p class="normal1">“Arabada bana söylediğin şeyi yeniden söylesene” diye fısıldadı.</p>

  <p class="normal1">“Hımmm... Bilmem ki.” Boştaki elimle yeleğinin kumaşını okşadım. Onu sevdiğimi tekrar söylemeye korkuyordum. İlk seferinde çok sarsılmıştı ve bunun bizim için –kendisi için– ne anlama geldiğini de tam hazmedebildiğinden emin değildim. “İnanılmaz derecede yakışıklısın, biliyorsun. Seni her gördüğümde feleğimi şaşırıyorum. Her neyse... seni korkutup kaçırmak istemiyorum.”</p>

  <p class="normal1">Bana doğru eğilerek alnını alnıma yasladı. “Söylediğine pişman oldun değil mi? Bütün bu çiçekler, bu yüzük?”</p>

  <p class="normal1">“Beğendin mi gerçekten?” diye sordum kaygıyla ve beni kandırıyor mu diye yüzünü incelemek üzere geri çekildim. “Eğer nefret ettiysen sırf benim için takmanı istemem.”</p>

  <p class="normal1">Parmakları kulağımın kepçesinde dolaştı. “Mükemmel. Sen beni böyle görüyorsun demek ki. Gururla takacağım bunu.”</p>

  <p class="normal1">Anlamasına bayılmıştım. Tabii ki bunun nedeni beni anlıyor olmasıydı.</p>

  <p class="normal1">“Söylediğini geri almanın yaratacağı darbeyi yumuşatmaya çalışıyorsan...” diye başladı söze; şaşırtıcı bir kaygıyı açık ediyordu bakışları.</p>

  <p class="normal1">Gözlerindeki yumuşacık yalvarışa dayanamadım. “Söylediklerimin her kelimesi samimiydi.”</p>

  <p class="normal1">“Sana bir daha söyleteceğim” diye tehdit etti baştan çıkartıcı bir mırıltıyla. “Seninle işim bittiğinde bağıra bağıra söylüyor olacaksın.”</p>

  <p class="normal1">Gülerek uzaklaştım. “Haydi işine dön artık, iblis.”</p>

  <p class="normal1">“Saat beşte evine bırakacağım seni.” Kapıya doğru gidişimi seyretti. “Arabaya geldiğinde yarığını çıplak ve ıslak istiyorum. Şayet bunun için kendine dokunman gerekirse sakın ha kendini getirmeye kalkma. Aksi halde sonuçlarına katlanırsın.”</p>

  <p class="normal1">Sonuçlar. Biraz ürperdim ama bunun içindeki korku dozu üstesinden gelemeyeceğim gibi değildi. Beni ne kadar zorlayacağını bilirdi Gideon, ona güveniyordum. “Peki ya sen sert ve hazır olacak mısın?”</p>

  <p class="normal1">Çarpık bir gülüş belirdi dudaklarında. “Seninleyken öyle olmadığım oldu mu hiç? Bugün için teşekkür ederim, Eva. Her dakikası için.”</p>

  <p class="normal1">Ona bir öpücük gönderdim ve gözlerinin koyulaşmasını seyrettim. Yüzündeki ifade günün geri kalanı boyunca aklımdan çıkmadı.</p>

  <p class="normal1"></p>

  <p class="normal1">İyice düzülmekten dağılmış bir halde eve ulaştığımda saat altıyı geçiyordu. Kapının önünde Bentley yerine Gideon’ın limuzinini görünce başıma gelecekleri anlamıştım zaten. Daha arabaya binerken neredeyse üzerime atlamış ve olağanüstü dil becerilerini göstermeye başlamış, son olarak da ateşli bir hevesle beni koltuğa perçinlemişti.</p>

  <p class="normal1">Formda olduğuma şükrediyordum. Yoksa, Gideon’ın doymak bilmeyen cinsel iştahı ve hiç bitmez gibi görünen gücü bitkin düşürebilirdi beni şimdiye kadar. Şikâyet ettiğim yoktu elbette. Bu bir gözlemdi sadece.</p>

  <p class="normal1">Koşarak apartmanın lobisine girdiğimde Clancy çoktan gelmiş, beni bekliyordu orada. Berbat şekilde kırışmış elbisemi, al al olmuş yanaklarımı ve dağınık saçlarımı fark ettiyse bile yüzüme vurmadı. Yukarıda alelacele giyindim ve Parker’ın stüdyosuna doğru yola çıktık. Oryantasyonun hafif olmasını ümit ediyordum, çünkü daha az önce kıçımı tavana vurduran iki orgazm yaşamış biri olarak bacaklarımın hâlâ biraz titrediğini hissediyordum.</p>

  <p class="normal1">Brooklyn’deki depodan dönüştürülmüş stüdyoya vardığımızda heyecanlı ve öğrenmeye hevesliydim. Yaklaşık bir düzine öğrenci çeşitli egzersizler yapıyorlar, Parker da minderlerin kenarından onları izliyor ve onları yüreklendirecek sözler sarf ediyordu. Beni görünce yanıma geldi ve bire bir çalışabilmemiz için antrenman alanının uzak bir köşesine götürdü beni.</p>

  <p class="normal1">“Eee... nasıl gidiyor?” diye sordum, kendi gerginliğimi dağıtmak için.</p>

  <p class="normal1">Parker gülümseyince yüzünün ilginç ve dikkat çekici özellikleri ortaya çıktı. “Heyecanlı mısın?”</p>

  <p class="normal1">“Biraz.”</p>

  <p class="normal1">“Hem fiziksel gücünü ve dayanıklılığını, hem de farkındalığını geliştirmeye çalışacağız. Ayrıca beklenmedik yüzleşme durumlarında donup kalmamayı ve tereddüt etmemeyi de öğreteceğim sana.”</p>

  <p class="normal1">Başlamadan önce fiziksel gücümün de, dayanıklılığımın da bayağı iyi olduğunu düşünürdüm ama ikisinin de daha iyi olabileceğini öğrendim. Aletlerin ve mekânın kısa bir tanıtımıyla başladık. Daha sonra dövüş duruşlarının ve doğal/pasif duruşların açıklamalarına geçtik. Vücut ağırlığıyla yapılan temel jimnastik hareketleriyle ısındıktan sonra karşılıklı durup rakibin omuzlarına ya da dizlerine dokunmaya ve aynı zamanda karşı tarafın hamlelerini önlemeye çalıştığımız “ebeleme”ye geçtik.</p>

  <p class="normal1">Parker müthişti tabii ebelemede ama ben de işi çabuk kapıyordum. Fakat zamanın çoğunu yer hareketlerine ayırdık ve işte onu gerçekten çok iyi kavradım. Altta ve dezavantajlı durumda olmanın nasıl bir şey olduğunu çok iyi biliyordum.</p>

  <p class="normal1">İçimden taşan şiddeti fark ettiyse bile bir şey demedi Parker.</p>

  <p class="normal1"></p>

  <p class="normal1">Gideon o akşamın ilerleyen saatlerinde bana geldiğinde, beni banyo küvetimin içinde sızlayan bedenimi dinlendirir vaziyette buldu. Onun da kişisel çalıştırıcısıyla yaptığı antrenmandan sonra duş aldığı ve tertemiz olduğu besbelliydi ama yine de soyunup küvete girdi ve arkama geçerek beni kolları ve bacaklarıyla sardı. O beni kollarında sallarken ben de sızlanıyordum.</p>

  <p class="normal1">“Demek o kadar iyiydi ha?” diye takıldı bana, bir yandan kulakmememi dişlerken.</p>

  <p class="normal1">“Seksi bir herifle bir saat boyunca oradan oraya yuvarlanmanın bu kadar yorucu olacağını kim bilebilirdi?” Krav Maga’nın çürüklere neden olacağını söyleyen Cary haklı çıkmıştı. Henüz daha sert derslere gelmediğimiz halde cildimin altında büyümekte olan birkaç morluk seçebiliyordum daha şimdiden.</p>

  <p class="normal1">“Parker’ın evli ve çoluk çocuk sahibi olduğunu bilmesem” diye mırıldandı Gideon memelerimi sıkarken, “kıskanabilirdim.”</p>

  <p class="normal1">Güldüm. Bilmemesi gereken bir bilgiyle çıkmıştı yine karşıma. “Ayak ve şapka numarasını da biliyor musun yoksa?”</p>

  <p class="normal1">“Henüz öğrenemedim.” Bu yanıtla çileden çıkarak homurdanmam kahkahalarla güldürdü onu ve ben de nadir duyduğum bu ses karşısında gülümsemeden edemedim.</p>

  <p class="normal1">Yakın bir zamanda, oturup onun bu bilgi toplama takıntısı hakkında konuşacaktık ama bu konuyu açmak için uygun gün değildi bugün. Son zamanlarda çok fazla anlaşmazlık yaşamıştık ve Cary’nin eğlenmeye de en az diğer şeyler kadar zaman ayırmamız gerektiği konusundaki uyarısı hep aklımdaydı.</p>

  <p class="normal1">Bir yandan Gideon’ın parmağındaki yüzükle oynarken, bir yandan da ona babamla cumartesi günü yaptığımız telefon konuşmasını ve babamın polis arkadaşlarının benim “Gideon Cross”la çıkıyor olmam konusunda ona nasıl takıldıklarını anlattım.</p>

  <p class="normal1">İç geçirdi. “Üzgünüm.”</p>

  <p class="normal1">Dönüp yüzüne baktım. “Haberlere çıkıyor olman senin suçun değil ki. Deli gibi çekici olman konusunda da yapabileceğin bir şey yok.”</p>

  <p class="normal1">“Yakında anlayacağım” dedi kuru bir sesle, “bu yüzün benim başıma bela olup olmadığını.”</p>

  <p class="normal1">“Eğer benim görüşümün bir önemi olacaksa, yüzünü çok beğendiğimi belirtmek isterim.”</p>

  <p class="normal1">Dudakları seğirdi Gideon’ın ve yanağıma dokundu. “Senin görüşün benim için bir anlam ifade eden tek görüş. Ve bir de babanınki. Onun beni sevmesini isterim, Eva; kızını özel hayatının ihlal edildiği ortamlara soktuğumu düşünmesini değil.”</p>

  <p class="normal1">“Sen kalbini kazanırsın onun. Onun tek istediği benim güvende ve mutlu olmam.”</p>

  <p class="normal1">Bariz şekilde rahatlayarak beni kendisine çekti. “Seni mutlu ediyor muyum ben?”</p>

  <p class="normal1">“Evet.” Yanağımı kalbinin üstüne yasladım. “Seninle olmaya bayılıyorum. Ayrı olduğumuz zamanlar keşke yanımda olsaydın diyorum.”</p>

  <p class="normal1">“Artık kavga etmek istemediğini söyledin” diye mırıldandı saçlarımın içine doğru. “Bana dert oldu bu. İkide birde her şeyi elime yüzüme bulaştırmamdan bıkıyor musun?”</p>

  <p class="normal1">“İkide birde her şeyi eline yüzüne bulaştırdığın doğru <span class="ideitalik">değil</span>. Ayrıca benim de hata yaptığım oldu. İlişkiler zordur, Gideon. Hem insanların çoğunun seks hayatı da bizimki gibi şahane değil. Bence biz şanslı sayılırız.”</p>

  <p class="normal1">Avuç avuç alıp ensemden aşağı döktüğü suların ılıklığı sakinleştiriyordu beni. “Babamı pek hatırlamıyorum ben.”</p>

  <p class="normal1">“Ya?” Gerilmemeye çalıştım, şaşkınlığımı belli etmek istemiyordum. Ya da telaşlı heyecanımı ve onun hakkında bir şeyler öğrenmek için nasıl yanıp tutuştuğumu. Soru sorup kurcalayamamak öldürüyordu beni ama hazır değilken onu zorlamaktan çekiniyordum...</p>

  <p class="normal1">Göğsü derin bir nefesle kalkıp indi. İç çekişindeki bir şey başımı kaldırmama neden oldu ve tedbirli olma niyetimi bozdu.</p>

  <p class="normal1">Elimi sert göğüs kaslarının üzerinde gezdirdim. “Hatırladığın kadarından bahsetmek ister misin?”</p>

  <p class="normal1">“Yalnızca... birtakım izlenimler. Pek ortalıkta olmazdı. Çok çalışırdı. Herhalde bendeki azim de ondan geliyor.”</p>

  <p class="normal1">“Tek ortak yanınız işkoliklik –var mı böyle bir sözcük? – olabilir belki ama o kadar.”</p>

  <p class="normal1">“Nereden bileceksin ki?” diye karşı çıktı hemen.</p>

  <p class="normal1">Uzanıp yüzündeki saçları kenara çektim. “Üzgünüm ama, baban kolaycılığı ve bencilliği seçen bir sahtekârmış, Gideon. Sen öyle biri değilsin.”</p>

  <p class="normal1">“Değilim, hayır.” Duraksadı. “Ama onun insanlarla bağ kurmayı, kendi ihtiyaçları dışında herhangi bir konuyu umursamayı öğrenebildiğini hiç sanmıyorum.”</p>

  <p class="normal1">Onu süzdüm. “Bunun seni tanımladığını mı düşünüyorsun?”</p>

  <p class="normal1">“Bilmiyorum” diye yanıtladı alçak sesle.</p>

  <p class="normal1">“Ama ben biliyorum ve tanımlamıyor.” Burnunun ucuna bir öpücük kondurdum. “Senden vazgeçmeye niyetim yok.”</p>

  <p class="normal1">“Öyle olsa iyi olur.” Beni kollarıyla daha sıkı sardı. “Seni bir başkasıyla düşünemiyorum, Eva. Yalnızca bir başka erkeğin seni benim gördüğüm gibi gördüğünü, böyle gördüğünü... ellerini sana değdirdiğini... bunları düşünmek bile beni karanlık bir yerlere götürüyor.”</p>

  <p class="normal1">“Böyle bir şey olmayacak, Gideon.” Neler hissettiğini biliyordum. O bir başka kadınla yakınlaşacak olsa ben de tahammül edemezdim.</p>

  <p class="normal1">“Sen benim için her şeyi değiştirdin. Seni kaybetmeye dayanamam.”</p>

  <p class="normal1">Ona sarıldım. “Ben de aynı şekilde hissediyorum.”</p>

  <p class="normal1">Kafamı arkaya yatırarak ateşli bir öpücükle dudaklarıma yumuldu Gideon.</p>

  <p class="normal1">Birazdan her yana su sıçratacağımız her halimizden belliydi. Kendimi geri çektim. “Eğer gene yapmak gibi bir niyetin varsa bil ki önce bir şeyler yemeliyim, iblis.”</p>

  <p class="normal1">“Bunu söyleyen de ıslak çıplak bedenini her yanıma süren kız arkadaşım olmasa...” Yüzünde günahkâr bir gülümsemeyle arkasına yaslandı.</p>

  <p class="normal1">“Hadi ucuz Çin yemeği ısmarlayıp çubuklarla kutudan yiyelim.”</p>

  <p class="normal1">“Hadi iyi Çin yemeği ısmarlayıp yapalım bunu.”</p>
</body>
</html>
