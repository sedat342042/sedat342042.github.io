<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ba398bfa-2f68-47ca-8ddf-886470932c1c" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_22"><br class="calibre3" />
  22</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Gideon makyaj temizleme mendilini çöpe attı. Sonra bir havlu alıp, yerde oluşturduğu su birikintisinin üstüne attı ve ayakkabılarını çıkardı. Islak giysilerini çıkarmaya başladığında zevkten dört köşe olmuştum.</p>

  <p class="normal1">Mest olmuş bir halde onu seyrederken, “Seni hâlâ sevdiği için kendini suçlu hissediyorsun” dedim.</p>

  <p class="normal1">“Hissediyorum, evet. Kocasını tanırdım. İyi adamdı ve Corinne’e de deli oluyordu. Ama onun kendisi için benzer hisler taşımadığını fark edince her şey bozuldu.”</p>

  <p class="normal1">Gömleğini çıkarırken bana baktı. “Bunun onu niye rahatsız ettiğini anlayamamıştım. Hayallerindeki kızla evlenmişti, benden uzakta, başka bir ülkede yaşıyorlardı, sorun edecek ne vardı? Şimdi anlıyorum. Şayet <span class="ideitalik">sen</span> bir başkasını sevseydin, Eva, bu beni darmadağın ederdi, hem de her gün. Onunla değil benimle bile olsan öldürürdü böyle bir şey beni. Ama Giroux’nun aksine ben seni bırakmazdım. Belki tümüyle bana ait olmazdın ama yine de benim olurdun ve ben elimdekiyle yetinirdim.”</p>

  <p class="normal1">Parmaklarımı birbirine geçirip ellerimi kucağıma koydum. “Beni korkutan da bu, Gideon. Sen kendi değerini bilmiyorsun.”</p>

  <p class="normal1">“Biliyorum aslında. On iki milya...”</p>

  <p class="normal1">“Kapa çeneni.” Başım döndü ve parmak uçlarımı gözlerime bastırdım. “Kadınların sana âşık olması ve âşık kalması bu kadar da şaşırtıcı bir şey olmamalı. Magdalene’nin, belki sana Corinne’i hatırlatır umuduyla saçlarını uzattığını biliyor muydun?”</p>

  <p class="normal1">Pantolonunu indirdi ve kaşlarını çatarak baktı bana. “Neden?”</p>

  <p class="normal1">Şapşallığı karşısında iç geçirdim. “Çünkü senin istediğinin Corinne olduğuna inanıyor.”</p>

  <p class="normal1">“Demek yeterince dikkat etmemiş.”</p>

  <p class="normal1">“Etmemiş mi? Corinne bana seninle neredeyse her gün konuştuğunu söyledi.”</p>

  <p class="normal1">“O kadar değil. Çoğu zaman müsait olmuyorum. Ne kadar meşgul olduğumu biliyorsun.” Bakışları o çok bildik ateşli ifadeye büründü. Benimle meşgul olduğu zamanları düşündüğünü anlamıştım.</p>

  <p class="normal1">“Bu manyakça ama, Gideon. Seni her gün araması yani. Buna taciz denir.” Bunu söylerken, Corinne’in, Gideon’ın ona karşı da bana karşı olduğu kadar sahiplenici davrandığını söyleyişi geldi aklıma. Çok fena kafamı kurcalıyordu bu.</p>

  <p class="normal1">“Nereye varmaya çalışıyorsun?” diye sordu, hoşnutluk içeren sıcak bir sesle.</p>

  <p class="normal1">“Anlamıyor musun? Sen kadınların kendilerini kaybetmelerine neden oluyorsun, çünkü senden daha iyisi yok. Sen büyük ikramiyesin. Seni elde edemeyen kadın, daha azına razı olmak durumunda kalacağını biliyor. O yüzden de sana sahip olmama olasılığını düşünmek bile istemiyorlar. Seni elde etmek için manyakça yollar bulup duruyorlar.”</p>

  <p class="normal1">“Benim istediğim kadın hariç” diye yapıştırdı kuru bir sesle. “Onun tek yaptığı da benden kaçıp durmak.”</p>

  <p class="normal1">Önümde çırılçıplak dururken utanmazca seyrettim onu, tadını çıkararak. “Bir tek şuna yanıt ver benim için, Gideon. Benden daha mükemmelini seçebilecekken neden beni istiyorsun? İltifat ya da güvence peşinde değilim. Dürüst bir soru soruyorum sana.”</p>

  <p class="normal1">Beni yakalayıp yatak odasına götürdü. “Eva, eğer ilişkimizi geçici olarak görmekten vazgeçmezsen seni dizime yatıracağım ve sen bundan hoşlanmaya başlayana kadar pataklayacağım.”</p>

  <p class="normal1">Beni bir sandalyeye oturtup, çekmecelerimi altüst etmeye başladı.</p>

  <p class="normal1">Çamaşır, yoga pantolonu ve bir de tişört çıkarışını seyrettim. “Seninleyken çıplak yattığımı unuttun galiba!”</p>

  <p class="normal1">“Burada kalmıyoruz.” Bana döndü. “Cary’nin evi daha fazla keş herifle doldurmayacağına emin olamıyorum ve yattığımızda ben Dr. Petersen’ın verdiği ilacı almış ve muhtemelen seni koruyamayacak durumda olacağım. Bu yüzden bana gidiyoruz.”</p>

  <p class="normal1">Başımı eğip, kıvrılmış ellerime bakarak Gideon’dan da korunmam gerekebileceğini düşündüm. “Cary’yle bunları daha önce de yaşadım ben, Gideon. Senin evine sığınıp, onun bu işten kendi kendine sıyrılacağını ummam doğru olmaz. Onunla daha çok ilgilenmeliyim.”</p>

  <p class="normal1">“Eva.” Gideon giysilerimi getirip önümde çömeldi. “Cary’ye destek olman gerektiğini biliyorum. Bunu nasıl yapacağımızı yarın düşünürüz.”</p>

  <p class="normal1">Yüzünü avuçlarımın içine aldım. “Teşekkür ederim.”</p>

  <p class="normal1">“Hem benim de ihtiyacım var sana” dedi sessizce.</p>

  <p class="normal1">“İkimizin de birbirimize ihtiyacı var.”</p>

  <p class="normal1">Ayağa kalktı. Şifoniyere geri dönüp kendi çekmecelerini açtı ve kendisi için giysiler çıkardı.</p>

  <p class="normal1">Ayağa kalkıp giyinmeye başladım. “Dinle...”</p>

  <p class="normal1">Düşük belli bir kot pantolon geçirdi üzerine. “Evet?”</p>

  <p class="normal1">“İşin aslını öğrendiğim için şu anda çok daha iyi hissediyorum kendimi ama Corinne yine de sorun olacak benim için.” Tişörtüm elimde durakladım bir an. “Yeşermesine fırsat vermeden hemen öldürmelisin onun umutlarını. Suçluluk duygusunu bir tarafa bırak ve yol ver gitsin.”</p>

  <p class="normal1">Çoraplarını giymek için yatağın kenarına oturdu. “O benim arkadaşım, Eva ve zor bir dönemden geçiyor. Ona şu anda sırt çevirmek zalimce olur.”</p>

  <p class="normal1">“İyi düşün, Gideon. Benim de geçmişimde eski sevgililer var. Şu anda yapacakların bana da onlara nasıl davranacağım konusunda örnek olacak. Seni kendime örnek alıyorum haberin olsun.”</p>

  <p class="normal1">Kaşlarını çatarak ayağa kalktı. “Beni tehdit ediyorsun.”</p>

  <p class="normal1">“Ben bunu baskı olarak görmeyi tercih ederim. İlişkiler iki yönlü yürür. Corinne’in tek arkadaşı sen değilsin. Kriz zamanında yaslanacak daha münasip bir omuz bulabilir kendine.”</p>

  <p class="normal1">İhtiyacımız olan şeyleri alıp oturma odasına geçtik. Geride kalan karışıklığı –köşe sehpalarından birinin altındaki su yeşili sutyeni ve krem rengi köşe kanepesindeki kan lekelerini– gördüm ve keşke Cary hâlâ ortalıkta olsaydı da bir fırça kaysaydım diye geçirdim içimden.</p>

  <p class="normal1">“Yarın ifadesini alırım ben onun” dedim, çenem öfke ve kaygıyla kasılmıştı. “Kahretsin, keşke fırsatını bulmuşken çaksaydım bir tane. Bir vuruşta yere serip, sonra da aklı başına gelene kadar odasına kilitleseydim.”</p>

  <p class="normal1">Gideon’ın belimde duran eli sakinleştirmek ister gibi okşadı beni. “Bunu yarın, hem yalnız hem de akşamdan kalma olduğu zaman yapsan daha iyi. Öylesi daha etkili olur.”</p>

  <p class="normal1"></p>

  <p class="normal1">Aşağı indiğimizde Angus bizi bekliyordu. Tam limuzinin arkasına biniyordum ki Gideon nefesinin arasından bir küfür sallayıp durdurdu beni.</p>

  <p class="normal1">“Ne?” diye sordum.</p>

  <p class="normal1">“Bir şey unuttum.”</p>

  <p class="normal1">“Anahtarlarımı alayım.” Gideon’ın elindeki ufak seyahat çantasına uzandım, çünkü kendi çantam da onun içindeydi.</p>

  <p class="normal1">“Gerek yok. Bende var.” Kaşlarımın kalktığını görünce hiç pişmanlık içermeyen bir ifadeyle sırıttı. “Sana geri vermeden önce birer tane yaptırmıştım.”</p>

  <p class="normal1">“Ciddi misin?”</p>

  <p class="normal1">“Eğer dikkat etmiş olsaydın” –kafamın tepesini öptü– “geri verdiğimden beri senin anahtarlığında da benim dairemin anahtarının olduğunu fark ederdin belki.”</p>

  <p class="normal1">Koşarak kapıcının yanından geçip yeniden binaya girdiği sırada ağzım bir karış açık bakakaldım arkasından. Ayrıldığımızı sandığım o dört gün boyunca yaşadığım eziyeti ve o anahtarlar zarftan avucuma kayarken hissettiğim korkunç acıyı hatırladım.</p>

  <p class="normal1">Meğer onunla olmanın anahtarı hep elimin altındaymış.</p>

  <p class="normal1">Başımı sallayarak etrafa, yeni yeni sahiplenmeye başladığım şehrime baktım; bu şehirdeki her şeye bayılıyordum ve burada bulduğum bu çılgın mutluluk kaynağı için şükrediyordum.</p>

  <p class="normal1"></p>

  <p class="normal1">Gideon’la kat edecek çok yolumuz vardı daha. Birbirimizi ne kadar sevsek de bunca kişisel yarayla hayatta kalabileceğimizin garantisi yoktu. Ama iletişim kuruyorduk, birbirimize karşı dürüsttük ve Tanrı biliyor ya ikimiz de savaşmadan bırakmayacak kadar inatçıydık.</p>

  <p class="normal1">Tam iki büyük ve süslü kanişle en az onlar kadar süslü sahipleri kapının önünden geçerken geri geldi Gideon.</p>

  <p class="normal1">Limuzine bindim. Hareket ettiğimiz sırada Gideon beni kucağına çekip sımsıkı sarıldı. “Zor bir geceydi ama atlattık.”</p>

  <p class="normal1">“Evet, atlattık.” Kafamı geriye atıp dudaklarımı uzattım bir öpücük için. Yumuşak ve tatlı bir öpücükle yanıt verdi bu talebime – aramızdaki kıymetli, karmaşık, çıldırtıcı, kaçınılmaz bağın basit bir teyidiydi bu.</p>

  <p class="normal1">Ensesini kavrayarak, parmaklarımı ipek saçlarında dolaştırdım. “Seni yeniden yatağa atmak için sabırsızlanıyorum.”</p>

  <p class="normal1">Küçük, seksi bir hırlamayla boynuma saldırdı, gıdıklayan minik ısırıkları ve öpücükleriyle hayaletlerimizi ve onların gölgelerini kovdu.</p>

  <p class="normal1">En azından bir süreliğine...</p>
</body>
</html>
