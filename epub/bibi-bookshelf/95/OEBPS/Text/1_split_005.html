<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ba398bfa-2f68-47ca-8ddf-886470932c1c" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_3"><br class="calibre3" />
  3</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">“Annenle Stanton haftada birkaç gece buralara gelmene hayatta izin vermezler” dedi Cary havalı kot ceketine sarınarak; halbuki içerisi azıcık serindi o kadar.</p>

  <p class="normal1">Parker Smith’in stüdyo olarak kullandığı tuğla duvarlı depo binası, Brooklyn’in şimdilerde yeniden canlanmaya çabalayan eski endüstriyel bölgelerinden birindeydi. Mekân çok genişti ve metalden yapılmış, devasa mal kapıları içeride neler olduğuna dair en ufak bir ipucu vermiyordu. Cary ile alüminyum tribünlerde oturup, aşağıdaki minderlerdeki yarım düzine dövüşçüyü seyrettik.</p>

  <p class="normal1">“Ayy!” Kasığına tekme yiyen herifin haline acıyarak yüzümü buruşturdum. Koruyucu giysilere rağmen canı yanmış olmalıydı. “Stanton nereden bilecek ki, Cary?”</p>

  <p class="normal1">“Hastanelik olacaksın da oradan.” Yüzüme baktı. “Bak ciddiyim. Krav Maga fazla sert. Antrenmanı bile nasıl kıran kırana baksana. Hem çürüklerin seni ele vermese bile üvey baban bir şekilde öğrenir nasılsa. Her şeyi öğrenir o.”</p>

  <p class="normal1">“Annemin yüzünden; her şeyi ona anlatıyor çünkü. Ama bunu anneme de söylemeyeceğim.”</p>

  <p class="normal1">“Neden?”</p>

  <p class="normal1">“Anlamaz da ondan. Söylesem, başıma gelenler yüzünden kendimi korumak istediğimi sanacak ve kendini suçlu hissedip benim canımı sıkacak. Tek istediğimin biraz spor yapıp stres atmak olduğuna inanmayacak.”</p>

  <p class="normal1">Çenemi avucuma dayayıp, o sırada bir kadınla birlikte mindere çıkan Parker’ı seyretmeye koyuldum. İyi bir hocaydı. Sabırlı ve dikkatliydi, her şeyi kolayca anlaşılacak bir dille anlatıyordu. Stüdyosu biraz tehlikeli bir mahalledeydi belki ama adamın öğrettiği şeye gayet uygundu bence. Büyük, boş bir depodan daha inandırıcı bir mekân olamazdı bunun için.</p>

  <p class="normal1">“Şu Parker denen herif de bayağı seksiymiş” diye mırıldandı Cary.</p>

  <p class="normal1">“Parmağında da alyansı var.”</p>

  <p class="normal1">“Fark ettim. İyi parçalar hep çabuk kapılıyor.”</p>

  <p class="normal1">Dersten sonra yanımıza geldiğinde Parker’ın koyu renk gözleri parlıyordu ve gülümsemesi ışıl ışıldı. “Ne diyorsun, Eva?”</p>

  <p class="normal1">“Nasıl kayıt oluyoruz?”</p>

  <p class="normal1">Parker’ın gülümsemesi öyle seksiydi ki Cary uzanıp elimi tuttu ve acıtana kadar sıktı.</p>

  <p class="normal1">“Böyle buyurun.”</p>

  <p class="normal1"></p>

  <p class="normal1">Cuma günü şahane başladı. Mark, teklif talebi için bilgi toplama sürecini bana adım adım anlatıp, sonra da Cross Holding ve Gideon Cross hakkında biraz daha bilgi verdi; bu arada onun kendisiyle aynı yaşta olduğuna da dikkatimi çekti.</p>

  <p class="normal1">“Bunu kendime sürekli hatırlatmam gerekiyor” dedi Mark. “Onunla karşı karşıya olunca ne kadar genç olduğunu unutuyor insan.”</p>

  <p class="normal1">“Evet” diyerek Mark’ı onaylarken bir yandan da içten içe önümüzdeki iki gün boyunca Cross’u göremeyeceğim için üzülüyordum. Bunun bir önemi olmadığını kendime söyleyip dursam da canım sıkılmıştı. Karşılaşma olasılığımızın beni heyecanlandırdığını bu olasılık ortadan kalkınca fark edebilmiştim ancak. Ona yakın olmak nasıl da büyük bir heyecandı. Üstelik onu seyretmek de son derece keyifliydi. Oysa benim hafta sonu için hiç de heyecanlı bir planım yoktu.</p>

  <p class="normal1">Mark’ın ofisinde not aldığım sırada masamdaki telefonun çaldığını duydum. İzin isteyerek açmak için koştum. “Mark Garrity’nin ofisi...”</p>

  <p class="normal1">“Eva’cığım, nasılsın?”</p>

  <p class="normal1">Üvey babamın sesini duyunca koltuğuma çöktüm. Stanton’ın sesinde aileden zengin insanlara özgü şeyler algılamışımdır hep – kültür, ayrıcalık ve kibir. “Richard. Her şey yolunda mı? Annem iyi mi?”</p>

  <p class="normal1">“Evet. Her şey yolunda. Annen de her zamanki gibi harika.”</p>

  <p class="normal1">Karısından bahsederken sesi yumuşuyordu ve ben bunun için minnettardım ona. Aslında ona karşı minnettarlık hissetmeme neden olan daha pek çok şey vardı ama zaman zaman sadakatsizlik ettiğim hissi daha baskın çıkıyordu. Babamın Stanton’la aralarındaki korkunç gelir farkını dert ettiğinin farkındaydım.</p>

  <p class="normal1">“İyi” dedim rahatlayarak. “Sevindim. Cary’nin smokiniyle benim elbisem için size yolladığım teşekkür kartını aldınız mı?”</p>

  <p class="normal1">“Evet. Çok düşüncelisin ama böyle şeyler için senden teşekkür beklemediğimizi biliyorsun. Affedersin, bir dakika izin verir misin bana?” Birisine, muhtemelen sekreterine, bir şeyler söyledi. “Eva’cığım, bu öğle yemeğinde beraber olalım istiyorum. Clancy’yi gönderip aldırırım seni.”</p>

  <p class="normal1">“Bugün mü? Ama yarın akşam nasılsa görüşeceğiz. O zamana kadar bekleyemez mi?”</p>

  <p class="normal1">“Hayır, bugün olmak zorunda.”</p>

  <p class="normal1">“Ama öğle aram yalnızca bir saat.”</p>

  <p class="normal1">Birinin omzuma hafifçe vurmasıyla döndüm ve Mark’ı yanımda dikilirken buldum. “İki saat alabilirsin” diye fısıldadı. “Hak ettin.”</p>

  <p class="normal1">İç geçirdim ve dudaklarımı oynatarak sessizce teşekkür ettim. “Saat on iki uygun mu Richard?”</p>

  <p class="normal1">“Gayet uygun. Seni görmek için can atıyorum.”</p>

  <p class="normal1">Şahsen benim Stanton’la baş başa görüşmeye can atmam için hiç neden yoktu ama yine de saat on ikiye gelirken uslu uslu çıktım. Kaldırımın kenarında lüks bir otomobil beni bekliyordu. Stanton’ın şoförü ve koruması olan Clancy’yi selamladım, o da bana kapıyı açtı. Sonra da direksiyona geçip beni Aşağı Manhattan’a doğru götürdü. On ikiyi yirmi geçe, Stanton’ın ofisinde bir toplantı masasına oturmuş, iki kişi için hazırlanmış şık sofrada göz gezdiriyordum.</p>

  <p class="normal1">Benden kısa bir süre sonra gelen Stanton çok şık ve seçkin görünüyordu. Bembeyaz saçları ve yüzündeki kırışıklara rağmen hâlâ çok yakışıklıydı. Eskitilmiş kot rengindeki gözlerinden zekâ fışkırıyordu. İnce ve atletikti, çünkü yoğun iş günlerinde bile spor yapmaya zaman ayırırdı; genç ve güzel karısıyla –annemle– evlenmeden önce de böyleymiş.</p>

  <p class="normal1">Bana yaklaşırken ayağa kalktım, o da eğilip yanağımdan öptü. “Çok güzel görünüyorsun, Eva.”</p>

  <p class="normal1">“Teşekkür ederim.” Anneme benziyordum, o da benim gibi doğal sarışındı. Ama gri gözlerimi babamdan almıştım.</p>

  <p class="normal1">Masanın başındaki sandalyeye oturan Stanton arkasındaki New York siluetinin yarattığı olmazsa olmaz fonun farkındaydı ve bu fonun etkileyiciliğini iyi kullanıyordu.</p>

  <p class="normal1">“Yesene” dedi güçlü adamlara özgü o rahat buyurganlıkla. Gideon Cross gibi adamlara.</p>

  <p class="normal1">Stanton da Cross’un yaşındayken o kadar hırslı mıydı acaba?</p>

  <p class="normal1">Çatalımı alıp yabanmersini, ceviz ve beyazpeynirli tavuklu salatamı yemeye başladım. Salata çok lezzetliydi, bense çok açtım. Stanton’ın hemen konuşmaya başlamadığına seviniyordum, çünkü bu sayede yemeğimin tadını çıkarabiliyordum ama sevincim fazla uzun sürmedi.</p>

  <p class="normal1">“Eva’cığım, seninle Krav Maga merakın hakkında konuşmak istemiştim.”</p>

  <p class="normal1">Donakaldım. “Efendim?”</p>

  <p class="normal1">Stanton buzlu suyundan bir yudum alıp, arkasına yaslandı. Çenesinin kaskatı hali, söylemek üzere olduğu şeyden hiç hoşlanmayacağım yönünde bir ikaz gibiydi. “Dün akşam Brooklyn’deki o stüdyoya gitmen anneni çok üzdü. Onu sakinleştirip bu ilgini güvenli koşullar altında sürdürmen için gerekli düzenlemeleri yapacağıma ikna etmem bayağı zor oldu. Senin öyle yerlere...”</p>

  <p class="normal1">“Bir dakika.” Çatalımı dikkatlice bıraktım; iştahım kaçmıştı. “Benim nerede olduğumu nereden biliyordu?”</p>

  <p class="normal1">“Cep telefonunu takip ettirdi.”</p>

  <p class="normal1">“Yok artık” dedim nefesimi salarak, sandalyeme çöktüm. Bunu, sanki dünyanın en doğal şeyiymiş gibi bir rahatlıkla söyleyivermesi midemi bulandırmıştı. Midem birdenbire yediklerimi hazmetmekten çok çıkarıp atmaya karar vermiş gibiydi. “Demek bu yüzden senin şirket hatlarından birini kullanmam için o kadar ısrar etmiş. Benim için daha ekonomik olmasıyla filan bir ilgisi yokmuş.”</p>

  <p class="normal1">“İşin o yanı da vardı elbette. Ama annenin de içi rahat ediyor böylece.”</p>

  <p class="normal1">“İçi rahat mı ediyor? Öz kızını casus gibi izleyince mi? Bu sağlıksız bir şey, Richard. Bunu anlaman lazım. Dr. Petersen’a gidiyor mu hâlâ?”</p>

  <p class="normal1">Lütfedip biraz rahatsız olmuş gibi göründü nihayet. “Evet, tabii ki.”</p>

  <p class="normal1">“Bu yaptıklarını ona anlatıyor mu acaba?”</p>

  <p class="normal1">“Bilmiyorum” dedi sertçe. “Bu Monica’yı ilgilendirir. Ben karışmam.”</p>

  <p class="normal1">Hayır, karışmazdı anneme. Onun üzerine titrerdi. Ona müsamaha gösterirdi. Onu şımartırdı. Ve onun benim güvenliğimle ilgili saplantısının zıvanadan çıkmasına izin verirdi. “Bu işin peşini bırakmak zorunda. <span class="ideitalik">Ben</span> bıraktım.”</p>

  <p class="normal1">“Sen daha çocuktun, Eva. Annen seni koruyamadığı için kendini suçlu hissediyor. Bir parça hoşgörü göstermeliyiz ona.”</p>

  <p class="normal1">“Hoşgörü mü? Sapık gibi peşimde yahu!” Aklım başımdan gitmişti. Özel hayatıma nasıl böyle müdahale edebilirdi annem? Hem <span class="ideitalik">neden</span>? Kendisini de, beni de delirtiyordu. “Bu böyle devam edemez.”</p>

  <p class="normal1">“Çözümü kolay. Clancy’yle konuştum. Brooklyn taraflarına uzanman gerektiğinde o götürecek seni. Her şey ayarlandı. Hem senin için de çok daha kolay olacak böylesi.”</p>

  <p class="normal1">“Bunu benim iyiliğim için yapıyormuşsun gibi çevirme lafı şimdi.” Sinirden dökemediğim gözyaşları gözlerime batıyor, boğazımı yakıyordu. Brooklyn’den sanki bir üçüncü dünya ülkesiymiş gibi bahsetmesine gıcık olmuştum. “Ben yetişkin bir kadınım. Kendi kararlarımı kendim veririm. Yasal hakkım bu yahu!”</p>

  <p class="normal1">“Benimle bu tonda konuşma, Eva. Ben yalnızca annenin iyiliğini düşünüyorum. Ve senin.”</p>

  <p class="normal1">Masadan kalktım. “Ona yüz veriyorsun. İyileşmesine engel oluyorsun ve üstelik beni de hasta ediyorsun bu arada.”</p>

  <p class="normal1">“Otur hadi. Yemeğini yemelisin. Monica doğru dürüst beslenemediğinden endişe ediyor.”</p>

  <p class="normal1">“O <span class="ideitalik">her şeyden</span> endişe ediyor, Richard. Sorun da bu ya.” Peçetemi masaya bıraktım. “Benim işe dönmem lazım.”</p>

  <p class="normal1">Mümkün olan en hızlı şekilde oradan çıkmak için dönüp kapıya doğru yöneldim. Çantamı Stanton’ın sekreterinden alıp, cep telefonumu masasının üzerine bıraktım. Resepsiyonun orada beni beklemekte olan Clancy arkamdan geliyordu; onu başımdan savmaya kalkışmadım bile. Stanton’dan başka kimseden emir almazdı o.</p>

  <p class="normal1">Clancy beni geri götürürken ben de arka koltukta öfkeden kudurarak oturdum. İstediğim kadar söyleneyim sonuçta benim de Stanton’dan bir farkım yoktu, çünkü nasılsa pes edecektim. Pes edecek, işlerin annemin istediği şekilde gitmesine izin verecektim, çünkü onun zaten çektiğinden daha fazla acı çekmesine içim elvermiyordu. Öyle duygusal ve kırılgandı, beni öyle delice seviyordu ki.</p>

  <p class="normal1">Crossfire’a döndüğümde moralim hâlâ bozuktu. Clancy uzaklaşırken kalabalık kaldırımda durdum ve çikolata alabileceğim bir market ya da yeni bir telefon alabileceğim bir dükkân var mı diye işlek caddenin bir aşağısına, bir yukarısına bakındım.</p>

  <p class="normal1">Sonunda blokun etrafından dolanıp, köşedeki Duane Reade’den yarım düzine çikolata aldım ve Crossfire’a döndüm. Çıkalı yalnızca bir saat olmuştu ama Mark’ın verdiği ekstra zamanı kullanmaya niyetim yoktu. Aklımı manyak ailemden uzaklaştırmak için çalışmaya ihtiyacım vardı.</p>

  <p class="normal1">Boş bir asansör bulunca daldım ve çikolatalardan birine vahşice saldırdım. Kendime koyduğum çikolata kotasını yirminci kata varmadan doldurmak için gayret içindeyken, asansör dördüncü katta durdu. Bu duraklamanın bana dilimin üzerinde erimekte olan siyah çikolata ile karamelin tadını çıkartabilmem için fazladan bir parça zaman kazandırması hoşuma gitmişti.</p>

  <p class="normal1">Kapılar açıldı ve iki beyefendiyle konuşmakta olan Gideon Cross çıktı ortaya.</p>

  <p class="normal1">Her zamanki gibi onu görünce soluğum kesildi ve bu da biraz yatışmış olan sinirimi yeniden alevlendirdi. Neden üzerimde böyle bir etkisi vardı bu adamın? Ne zaman bağışıklık kazanacaktım bu duruma?</p>

  <p class="normal1">Dönüp şöyle bir baktı ve beni görmesiyle birlikte dudakları insanın kalbini durduracak cinsten bir gülümsemeyle yavaşça kıvrıldı.</p>

  <p class="normal1">Harika. Bendeki şansa bak. Zorlu bir hedefe dönüşmüştüm işte.</p>

  <p class="normal1">Gülümsemesi soldu ve yüzü asıldı Cross’un. Gözünü benden ayırmadan yanındakilere mırıldandı: “Bunu daha sonra bitirelim.”</p>

  <p class="normal1">Asansöre binerken elini kaldırarak, ardından gelmelerini engelledi. Adamlar şaşkınlıkla gözlerini kırpıştırarak önce bana, sonra Cross’a, sonra yine bana baktılar.</p>

  <p class="normal1">Akıl sağlığım açısından başka bir asansöre binmenin daha iyi olacağına karar vererek inmeye yeltendim.</p>

  <p class="normal1">“Dur bakalım, Eva.” Cross dirseğimden yakalayarak geri çekti beni. Kapılar kapandı ve asansör sarsıntısız bir şekilde hareketlendi.</p>

  <p class="normal1">“Ne yapıyorsunuz?” diye çıkıştım. Stanton’la uğraştıktan sonra o anda ihtiyacım olan son şey, bir başka otoriter erkeğin bana patronluk taslamasıydı.</p>

  <p class="normal1">Cross beni omuzlarımdan yakaladı ve o ışıltılı mavi gözlerini yüzümde dolaştırdı. “Senin canını sıkan bir şey var. Nedir?”</p>

  <p class="normal1">Artık bildik olan o elektrik çıtırdayarak canlandı aramızda; öfkem aramızdaki çekimi güçlendirmişti. “Sizsiniz.”</p>

  <p class="normal1">“Ben mi?” Başparmakları omuzlarımı okşuyordu. Beni bırakarak, cebinden tek bir anahtar çıkarıp panele soktu. En üst kat dışındaki bütün ışıklar söndü.</p>

  <p class="normal1">Yine siyahlar giymişti ama bu kez kumaşın ince, gri çizgileri vardı. Onu arkadan görmek yeni bir keşif oldu benim için. Omuzlarının hantal olmayan genişliği ince beliyle uzun bacaklarını ortaya çıkarıyordu. Yakasına düşen ipeksi saçlar onları kavrayıp çekme arzusu uyandırıyordu bende. Hem de sertçe. Onun da kendisini benim kadar kötü hissetmesini istiyordum. Kavga istiyordum.</p>

  <p class="normal1">“Sizinle uğraşacak havamda değilim şu anda, Bay Cross.”</p>

  <p class="normal1">Kapının üzerindeki antika tarzlı ibrenin geçtiğimiz katları gösterişini seyretti. “Ben seni havaya sokabilirim.”</p>

  <p class="normal1">“İlgilenmiyorum.”</p>

  <p class="normal1">Cross omzunun üstünden bana bakıyordu. Hem gömleği, hem de kravatı gözbebekleriyle aynı gök mavisi tonundaydı. Yarattıkları etki çarpıcıydı. “Yalan yok, Eva. Asla.”</p>

  <p class="normal1">“Yalan değil ki. Hem ne olmuş sizi çekici buluyorsam? Çoğu kadın öyle buluyordur eminim.” Çikolatamdan kalan parçayı sarıp, çantamın içine koymuş olduğum naylon torbaya sokuşturdum. Gideon Cross’la aynı havayı solurken çikolataya ihtiyacım yoktu. “Ama benim bu konuda bir şey yapmaya niyetim yok.”</p>

  <p class="normal1">O zaman aceleci olmayan bir hareketle bana döndü, insanı yoldan çıkaran dudakları o belli belirsiz gülümsemeyle yumuşamıştı. Rahatlığı ve tasasızlığı daha da sinirlendiriyordu beni. “Çekici bulmak fazla uslu kalıyor” –aramızdaki boşluğu işaret etti–, “bunun için.”</p>

  <p class="normal1">“Belki size delice gelecek ama benim bir adamla çıplak ve terli durumlar içine girebilmem için ondan <span class="ideitalik">hoşlanmam</span> gerekiyor.”</p>

  <p class="normal1">“Delice değil” dedi. “Ama benim flört etmeye ne vaktim ne de niyetim var.”</p>

  <p class="normal1">“Alın benden de o kadar. Bu konuyu böylece açıklığa kavuşturduğumuza sevindim.”</p>

  <p class="normal1">Bir adım yaklaşıp elini yüzüme doğru kaldırdı. Geriye çekilmemek ve gözümü korkutmuş olma hazzını ona yaşatmamak için zorladım kendimi. Başparmağını ağzımın köşesine sürüp, sonra da kendi ağzına götürdü. Parmağını emdi ve mırıldandı: “Çikolata ve sen. Leziz.”</p>

  <p class="normal1">Önce her yanım titredi, ardından onun öldürücü seksilikteki bedeninden çikolata yaladığımı hayal etmemle birlikte bacaklarımın arasına yakıcı bir sızı saplandı.</p>

  <p class="normal1">Bakışları karardı ve sesi alçak, mahrem bir tona büründü. “Repertuvarımda romantizm olmayabilir, Eva. Ama başka şeyler var, mesela seni doyuma ulaştıracak bin bir tane yol. Göstermeme izin ver.”</p>

  <p class="normal1">Asansör yavaşlayıp durdu. Cross anahtarını panelden çıkardı ve kapılar açıldı. Köşeye kaçıp, kovalar gibi bir bilek hareketiyle uzaklaştırmaya çalıştım onu. “Gerçekten ilgilenmiyorum.”</p>

  <p class="normal1">“Tartışalım bunu.” Cross dirseğimden tutup nazik ama ısrarlı bir hareketle asansörden çıkarttı beni.</p>

  <p class="normal1">Buna razı oldum, çünkü hem onun etrafında olmanın verdiği enerji hoşuma gidiyordu, hem de ona beş dakikadan fazla zaman ayırdığım takdirde neler söyleyeceğini merak etmiştim.</p>

  <p class="normal1">Güvenlik kapısı öyle çabuk açılıverdi ki hızını kesmesine bile gerek kalmadı. Resepsiyondaki hoş, kızıl saçlı kız telaşla ayağa fırladı; Cross’a iletmesi gereken bir şeyler vardı belli ki. Ama Cross sabırsızca başını sallayınca ağzını kapattı ve biz hızlı adımlarla önünden geçerken gözlerini kocaman kocaman açıp bana baktı.</p>

  <p class="normal1">Neyse ki Cross’un odasına giden yol kısaydı. Patronunun geldiğini gören erkek sekreter ayağa kalktı ama Cross’un yalnız olmadığını fark edince sessiz kalmayı tercih etti.</p>

  <p class="normal1">“Telefon bağlama Scott” dedi Cross beni cam kapılardan odasına sokarken.</p>

  <p class="normal1">Öfkeme rağmen Gideon Cross’un geniş kumanda merkezinden etkilenmeden edemedim. İki tarafta şehre hâkim, yerden tavana uzanan pencereler vardı ve oda ofis alanının geri kalanından da yine cam bir duvarla ayrılıyordu. Devasa masanın karşısındaki duvarsa dünyanın her yanından haber kanallarını gösteren ekranlarla kaplıydı. Her biri Mark’ın ofisinden daha büyük olan üç farklı oturma alanı ve bir de bar vardı. Odanın siyah, gri ve beyazdan oluşan paletine renk katan tek şey bardaki, mücevherlerle süslenmiş kristal karaflardı.</p>

  <p class="normal1">Cross, önce masasındaki bir düğmeye basarak kapıları kapattı. Ardından bastığı diğer düğmeyle de cam duvarı anında buzlandırarak bizi çalışanlarının görüş alanından tamamen çıkarttı. Dış pencereler de güzelim safir rengi aynalı camlarla kaplı olduğundan mahremiyet sağlanmış oluyordu böylece. Ceketini çıkarıp krom bir askıya astı. Sonra dönüp hâlâ kapının hemen girişinde dikilmekte olan bana baktı. “Bir şey içer misin, Eva?”</p>

  <p class="normal1">“Hayır, teşekkür ederim.” Kahretsin. Yelekli hali daha da iştah açıcıydı. Ne kadar formda olduğunu görebiliyordum. Ve omuzlarının ne kadar güçlü olduğunu. Ve hareket ettiğinde pazılarının ve kıçının nasıl hoş bir şekilde kasıldığını.</p>

  <p class="normal1">Siyah deri bir kanepeyi gösterdi. “Otursana.”</p>

  <p class="normal1">“İşe dönmem gerekiyor.”</p>

  <p class="normal1">“Benim de saat ikide bir toplantım var. Bunu ne kadar çabuk halledersek işlerimize o kadar çabuk dönebiliriz. Hadi otur şimdi.”</p>

  <p class="normal1">“Neyi halledeceğimizi sanıyorsunuz acaba?”</p>

  <p class="normal1">İç geçirdi, beni yeni gelinmişim gibi kucaklayıvererek kanepeye taşıdı. Beni kıçımın üstüne bıraktıktan sonra yanıma oturdu. “Senin itirazlarını. Seni altıma almak için ne gerektiğini tartışmanın zamanı geldi.”</p>

  <p class="normal1">“Bir mucize gerekiyor.” Kendimi geriye iterek aramızdaki mesafeyi açtım. Zümrüt yeşili eteğimi çekiştirirken pantolon giymediğime hayıflanıyordum. “Yaklaşımınızı kaba ve kırıcı buluyorum.”</p>

  <p class="normal1">Ve büyük oranda baştan çıkarıcı; ama bunu asla itiraf etmeyecektim.</p>

  <p class="normal1">Kısık gözlerle inceledi beni. “Yaklaşımım belki fazla açıksözlü olabilir ama en azından dürüst. Palavrayı ve yalakalığı hakikate tercih edecek bir kadın gibi görünmüyorsun bana.”</p>

  <p class="normal1">“Benim istediğim, karşımdakine bir şişme kadından fazlasını verebileceğimin fark edilmesi.”</p>

  <p class="normal1">Cross kaşlarını kaldırdı. “Tamam o halde.”</p>

  <p class="normal1">“Bitti mi işimiz?” Ayağa kalktım.</p>

  <p class="normal1">Parmaklarını bileğime dolayarak beni geri çekti. “Yok canım. Yalnızca bazı noktaları netleştirdik: Aramızda yoğun bir cinsel çekim var ve ikimiz de flört etmek istemiyoruz. Peki, istediğin nedir Eva – tam olarak? Baştan çıkartılmak mı istiyorsun?”</p>

  <p class="normal1">Bu konuşma karşısında hem büyülenmiş, hem de dehşete düşmüştüm. Ve, evet, baştan da çıkıyordum. Hem böylesine güzel ve erkeksi, hem de beni yatağa atmaya bu kadar kararlı bir adamla yüz yüzeyken kolay değildi baştan çıkmamak. Ama yine de dehşet ağır bastı. “Seksi bir iş ilişkisiymiş gibi planlamak bana göre değil.”</p>

  <p class="normal1">“Parametreleri en baştan belirlemek, ileride abartılı beklentiler ve düş kırıklığı olması olasılığını azaltır.”</p>

  <p class="normal1">“Şaka mı yapıyorsunuz?” Kaşlarımı çattım. “Ağzınızdan çıkanı kulağınız duyuyor mu? Niye buna sevişmek diyoruz ki o zaman? Önceden onaylanmış bir girintiye sperm salımı desek daha açık olmaz mı?”</p>

  <p class="normal1">Başını arkaya atıp kahkahalarla gülerek tepemi daha da attırdı. Dolgun, hırıltılı sesi ılık bir su gibi aktı üzerimden. Onunla ilgili hissettiklerim adeta fiziksel olarak acı veren bir noktaya ulaşmıştı. Dolu dolu gülmesi onu seks tanrısı katından indirmiş, daha bir insan yapmıştı gözümde. Etten kemikten bir insan. Gerçek.</p>

  <p class="normal1">Ayağa fırlayıp kol mesafesinden çıktım. “Gelgeç ilişkilerde şarap ve güllere gerek olmayabilir ama ne olursa olsun seksin kişisel bir şey olması gerekir. Hatta dostça. En azından karşılıklı saygı çerçevesinde.”</p>

  <p class="normal1">Ayağa kalkarken keyfi kaçmış, bakışları kararmıştı. “Benim özel hayatımda karışık sinyallere yer yoktur. Sen benden o çizgiyi belirsizleştirmemi istiyorsun. Bunu yapmak için bir neden göremiyorum.”</p>

  <p class="normal1">“Bir bok yapmanızı istemiyorum ben. İşime dönmeme izin verin yeter.” Hızla kapıya doğru yürüyüp koluna asıldım ve açılmayınca usulca küfrettim. “Çıkmama izin ver Cross.”</p>

  <p class="normal1">Arkamdan yaklaştığını hissettim. Avuçlarını omuzlarımın iki yanından cama dayayarak beni araya hapsetti. O bu kadar yakınımdayken kendimi sakınmayı düşünecek durumda değildim.</p>

  <p class="normal1">İradesinin kuvveti ve talepkârlığı neredeyse elle tutulur bir güç alanı yaratıyordu. Yeterince yaklaştığında beni sarıp içine alıyordu bu alan. O balonun dışındaki her şey yok oluyor, içindeyse tüm bedenim onunkine ulaşmak için kıvranıyordu. Bir yandan bu kadar sinirime dokunurken, bir yandan üzerimde bu kadar büyük ve derin bir etki yaratması başımı döndürüyordu. Sözleri karşısında buz gibi soğumam gerekirken nasıl olur da beni böyle tahrik edebilirdi bu adam?</p>

  <p class="normal1">“Bana dön, Eva.”</p>

  <p class="normal1">Otoriter ses tonunun yarattığı heyecan dalgasıyla gözlerim kapandı. Tanrım, nasıl da güzel kokuyordu. Güçlü bedeninin yaydığı sıcaklık ve şehvet, ona karşı duyduğum vahşi arzuyu kışkırtıyordu. Kontrol edemediğim tepki, Stanton’la olan tartışmamdan kalan gerginlik ve Cross’un kendisine duyduğum öfkeyle daha da şiddetleniyordu.</p>

  <p class="normal1">Onu arzuluyordum. Hem de çok fena. Ama bana yaramazdı bu adam. Gerçekten, o olmadan da ben kendi hayatımı mahvedebilirdim. Yardıma ihtiyacım yoktu.</p>

  <p class="normal1">Ateş basan alnımı serin cama yasladım. “Bırak artık, Cross.”</p>

  <p class="normal1">“Bırakacağım. Buna değmezsin.” Dudakları kulağıma değdi. Ellerinden biriyle karnıma bastırdı ve parmaklarını açarak beni kendisine doğru çekti. Belime değen sert ve kalın aletinden onun da benim kadar tahrik olduğu anlaşılıyordu. “Bana dön ve hoşça kal de.”</p>

  <p class="normal1">Düş kırıklığı ve pişmanlık içinde, ısınan sırtımı serinletmek için kapıya yaslanarak döndüm. Bana doğru eğilmiş, önkolunu kapıya dayayarak iyice yaklaşmıştı; gür saçları güzel yüzünü çevreliyordu. Neredeyse nefes alacak yer kalmamıştı bana. Az önce belimde duran eli şimdi kalçamın kıvrımındaydı ve istemsizce kasılarak beni çıldırtıyordu. O kavurucu bakışı üzerimdeydi.</p>

  <p class="normal1">“Öp beni” dedi hırıltıyla. “Hiç değilse bu kadarını yap.”</p>

  <p class="normal1">Hızlı hızlı soluyarak, kuruyan dudaklarımı yaladım. İnledi, başını yana eğdi ve dudaklarını dudaklarıma kilitledi. Sıkı dudaklarının yumuşaklığı ve Cross’un onları dudaklarıma bastırırkenki şefkati karşısında hayrete düşmüştüm. Ben iç geçirince dili ağzıma daldı ve uzun, acelesiz darbelerle tadıma baktı. Öpüşü güvenli, becerili ve tam beni çılgınca tahrik edecek dozda agresifti.</p>

  <p class="normal1">Çantamın yere düşüşünü uzaktan uzağa fark ettim; ardından ellerimi saçlarının arasında buldum. İpeksi buklelere asılarak ağzını ağzıma doğru yönlendirdim. Homurdandı, daha derin öpmeye başladı; dili seksi hareketlerle dilimi okşuyordu. Kalbinin şiddetli atışını göğsümde hissediyor, böylece onun ateşli düş gücümün yarattığı umutsuz bir hayal olmadığını anlıyordum.</p>

  <p class="normal1">Kapıdan uzaklaştı. Başımın arkasından ve kalçalarımın kıvrımından kavrayarak beni kaldırdı. “Seni istiyorum, Eva. Değsen de değmesen de, kendimi tutamıyorum.”</p>

  <p class="normal1">Tüm bedenimle ona yapışmıştım ve ateş gibi yanan sert bedeninin her santimini hissediyordum. Onu diri diri yiyecekmiş gibi öptüm. Tenim nemli ve fazlasıyla hassas, memelerim dolgun ve duyarlıydı. İlgi görmek isteyen klitorisim zonkluyor ve şiddetli kalp atışlarımla bir olmuş, atıyordu.</p>

  <p class="normal1">Hareket ettiğimizi hayal meyal fark etmiştim ki kendimi kanepede buldum. Cross, bir dizini mindere koymuş, diğer ayağı yerde, üzerime eğilmişti. Sol kolu bedenini desteklerken sağ eli dizimin arkasını kavradı ve sert, sahiplenici bir hamleyle baldırım boyunca yukarı kaydı.</p>

  <p class="normal1">İpek çorabımın jartiyerime bağlandığı yere gelince ıslıklı bir soluk koyuverdi. Gözlerini gözlerimden ayırıp aşağıya bakarken, eteğimi yukarı sıyırdı ve belden aşağımı çıplak bıraktı.</p>

  <p class="normal1">“Of, Eva.” Göğsünü titreştiren pes gümbürtünün ilkelliği tenimi ürpertti. “Patronun yatsın kalksın eşcinsel olduğuna şükretsin.”</p>

  <p class="normal1">Cross’un bedeninin üzerime doğru alçalışını büyülenmiş gibi seyrettim ve bacaklarımı kalçalarını araya alacak şekilde açtım. Kaslarım, ona doğru uzanmak ve onu ilk gördüğüm andan beri arzuladığım temasa bir an önce kavuşmak isteğiyle kasılıyordu. Başını eğip ağzımı kavradı bir kez daha ve tatlı bir şiddetle acıttı dudaklarımı.</p>

  <p class="normal1">Aniden benden uzaklaşarak ayağa fırladı.</p>

  <p class="normal1">Soluk soluğa ve sırılsıklam yatıyordum orada öylece; öyle arzu dolu ve hazırdım ki. Derken onun neden öyle şiddetli bir tepki gösterdiğini anladım.</p>

  <p class="normal1">Arkasında biri vardı.</p>
</body>
</html>
