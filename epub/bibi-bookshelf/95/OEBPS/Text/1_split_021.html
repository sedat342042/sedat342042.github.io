<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1.html</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:ba398bfa-2f68-47ca-8ddf-886470932c1c" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_19"><br class="calibre3" />
  19</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Oturma odasında mükemmel Çin yemeğimizi yiyip, erik şarabı içer ve televizyon seyrederken Cary de katıldı bize. Hep birlikte kanallar arasında dolaşır, kimi <span class="ideitalik">reality</span> programlarının isimlerinin saçmalığına gülerken, ben bir yandan da hayatımdaki en önemli iki adamın birlikte keyif yapışını seyrediyordum. İyi anlaşıyorlardı, tipik erkek şakalarıyla birbirlerine takılıyor, esprili şekilde laf sokuyorlardı birbirlerine. Gideon’ın daha önce hiç görmediğim bu yanına bayılmıştım.</p>

  <p class="normal1">Ben köşe kanepemizin bir tarafını tamamen kaplarken, iki adam bağdaş kurmuş yerde oturuyor ve orta sehpasını yemek masası olarak kullanıyorlardı. İkisinin de üzerlerinde bol eşofman altları ve dar kesimli tişörtler vardı; manzaram çok hoştu. Şanslı bir kız mıydım ben, ne?</p>

  <p class="normal1">Parmaklarını çıtırdatarak dramatik bir hazırlık yaptı Cary fal kurabiyesini açmadan önce. “Bakalım zengin mi olacağım? Yoksa ünlü mü? Bay ya da Bayan Uzun, Esmer ve Leziz’le mi karşılaşacağım? Yoksa uzak ülkelere seyahat mi edeceğim? Size ne çıktı arkadaşlar?”</p>

  <p class="normal1">“Benimkinde iş yok” dedim. “<span class="ideitalik">Sonunda her şey açığa çıkacak</span>. Eh, herhalde. Bunu bilmek için fala ihtiyacım yoktu.”</p>

  <p class="normal1">Gideon kendisininkini açıp okudu: “<span class="ideitalik">Zenginlik yakında kapını çalacak.</span>”</p>

  <p class="normal1">Sesli sesli güldüm.</p>

  <p class="normal1">Cary bana bir bakış attı. “Bence de yani. Besbelli başkasının kurabiyesini götürmüşsün sen, Cross.”</p>

  <p class="normal1">“Başka kimsenin kurabiyesine yaklaşmazsa iyi eder” dedim kuru bir sesle.</p>

  <p class="normal1">Gideon uzanıp benimkinin yarısını elimden kaptı. “Merak etme, meleğim. Senin kurabiyenden başkasında gözüm yok.” Kurabiyeyi ağzına atarken bana göz kırptı.</p>

  <p class="normal1">“Iyyyy” diye homurdandı Cary. “Odanız yok mu kardeşim sizin?” Sonra tumturaklı bir hareketle kendi kurabiyesini kırdı ve kaşlarını çattı. “Bu ne be?”</p>

  <p class="normal1">Öne doğru eğildim. “Ne diyor?”</p>

  <p class="normal1">“Konfüçyüs der ki” diye uydurmaya başladı Gideon, “eli cebinde dolaşan adam bütün gün ‘kendisini’ iyi hisseder.”</p>

  <p class="normal1">Cary kurabiyesinin yarısını Gideon’a attı, Gideon da ustaca yakalayıp sırıttı.</p>

  <p class="normal1">“Ver şunu bana.“ Fal kâğıdını Cary’nin elinden kapıp okudum. Ve güldüm.</p>

  <p class="normal1">“Alacağın olsun, Eva.”</p>

  <p class="normal1">“Eee?” diye dürttü Gideon.</p>

  <p class="normal1">“<span class="ideitalik">Başka bir kurabiye seç.</span>”</p>

  <p class="normal1">“Bir kurabiye sırtını yere getirdi, oğlum.”</p>

  <p class="normal1">Kurabiyesinin diğer yarısını da fırlattı Cary.</p>

  <p class="normal1">SDEÜ’ye gittiğim yıllarda Cary ile birlikte geçirdiğimiz buna benzer akşamları hatırladım ve Gideon’ın üniversitede nasıl olduğunu hayal etmeye çalıştım. Okuduğum gazete yazılarından, lisans eğitimi için Columbia’ya gittiğini ama sonra büyüyen iş faaliyetlerine odaklanmak için ayrıldığını öğrenmiştim.</p>

  <p class="normal1">Diğer öğrencilerle arkadaşlık etmiş miydi acaba? Öğrenci birliği partilerine gider miydi, her önüne gelenle yatar mıydı ve/veya çok içer miydi? O kadar kontrollü bir adamdı ki onu öyle gamsızca eğlenirken hayal etmekte zorlanıyordum, oysa şu anda Cary ve benimle yaptığı tam olarak buydu.</p>

  <p class="normal1">O sırada dönüp gülümseyerek bana baktı ve yüreğim hop etti. İlk kez kendi yaşında görünüyordu, gençti, son derece hoştu ve çok ama çok normaldi. O an, yanlarında bir arkadaşları ve ellerinde televizyon kumandasıyla vakit öldüren yirmili yaşlarda bir çifttik yalnızca. O da yalnızca benim erkek arkadaşımdı ve benimle takılıyordu. Her şey öyle tatlı ve basit görünüyordu ki bu göz aldanmasını dokunaklı buldum.</p>

  <p class="normal1">Diyafon çaldı ve Cary yanıtlamak için ayağa fırladı. Gülümseyerek baktı bana. “Trey’dir belki.”</p>

  <p class="normal1">Elimin iki parmağını üst üste bindirerek şans diledim ona.</p>

  <p class="normal1">Ama birkaç dakika sonra Cary kapıyı açtığında içeri giren, geçen akşamki uzun bacaklı sarışın oldu.</p>

  <p class="normal1">“Selam” dedi masanın üstündeki akşam yemeği artıklarına göz atarken. O sırada kibarca toparlanıp kendine has zarafetiyle ayağa kalkmış olan Gideon’ı beğeniyle süzdü. Bana küçümseyen bir sırıtışla, Gideon’a ise baş döndürücü bir süper model gülümseyişiyle baktı ve ona elini uzattı. “Tatiana Cherlin.”</p>

  <p class="normal1">Gideon kızın elini sıktı. “Eva’nın erkek arkadaşı.”</p>

  <p class="normal1">Bu kendini tanıtma karşısında şaşırarak kaşlarımı kaldırdım. Kimliğini mi saklıyordu? Özel hayatını mı koruyordu? Her halükârda hoşuma gitmişti bu yanıt.</p>

  <p class="normal1">Cary odaya geri geldiğinde elinde bir şarap şişesi ve iki kadeh vardı. “Gel hadi” dedi odasına doğru işaret ederek.</p>

  <p class="normal1">Tatiana küçük bir el sallama hareketiyle düştü Cary’nin önüne. Arkasından Cary’ye yalnızca dudaklarımı oynatarak sordum: <span class="ideitalik">Ne yapıyorsun?</span></p>

  <p class="normal1">Göz kırpıp fısıldadı: “Başka bir kurabiye seçiyorum.”</p>

  <p class="normal1">Kısa süre sonra yatmaya karar verdik Gideon’la ve benim odama geçtik. Yatmaya hazırlanırken daha önce aklıma takılan bir şeyi sordum ona. “Üniversitedeyken de garsoniyerin var mıydı?”</p>

  <p class="normal1">Tişörtünü kafasından çekip çıkardı. “Efendim?”</p>

  <p class="normal1">“Ya anla işte, şu otel odası gibi bir şey. Azgın bir herifsin. Daha o zamandan bir tür düzenek kurmuş muydun diye merak ettim sadece.”</p>

  <p class="normal1">Ben onun ilahi mükemmellikteki karın kaslarını ve ince kalçalarını süzerken, o kafasını iki yana sallıyordu. “Seninle tanıştığımdan beri, son iki yılda yaptığım toplam seks kadar seks yaptım ben.”</p>

  <p class="normal1">“Hadi canım.”</p>

  <p class="normal1">“Çok çalışıyorum ve ondan da çok spor yapıyorum, sonuçta hoş bir yorgunluk oluyor çoğunlukla üzerimde. Arada reddetmediğim teklifler almış olabilirim ama onun dışında seninle tanışana kadar o kadar da düşkün değildim sekse.”</p>

  <p class="normal1">“Yok artık.” Hiç akla yatkın gelmiyordu bu bana.</p>

  <p class="normal1">Elinde siyah deriden bir tuvalet eşyası çantasıyla banyoya yönelmeden önce bir bakış attı bana. “Sen daha inanma bana, Eva. Bak sonra ne oluyor.”</p>

  <p class="normal1">“Ne?” Enfes kıçını keyifle seyrederek arkasından gittim. “Sekse pek de düşkün olmadığını ispatlamak için beni bir daha mı becereceksin yoksa?”</p>

  <p class="normal1">“Bunda senin de payın var.” Çantasını açtı, yeni bir diş fırçası çıkarıp ambalajını çıkardı ve diş fırçamın yanına koydu. “Benim kadar senin de başlattığın oluyor seksi. Senin de benim kadar ihtiyacın var o bağa.”</p>

  <p class="normal1">“Haklısın. Ama...”</p>

  <p class="normal1">“Ama ne?” Bir çekmeceyi açıp dolu görünce somurtarak bir sonrakine geçti.</p>

  <p class="normal1">“Öbür lavabo” dedim, kendisinin de benim evimde çekmeceleri olacağını varsaymasına ve bulamayınca yüzünün asılmasına gülerek. “Oradakilerin hepsi senin.”</p>

  <p class="normal1">Yandaki lavaboya geçip, çantasındakileri çekmecelere yerleştirmeye başladı Gideon. “Ama ne?” diye tekrarladı şampuanını ve duş jelini benim duş kabinime götürürken.</p>

  <p class="normal1">Kalçamı lavaboya yaslayıp kollarımı kavuşturmuş, onun bütün banyom üzerinde hak iddia edişini seyrediyordum. Yaptığının bu olduğuna hiç şüphem yoktu, tıpkı içeri girecek birinin hayatımda bir erkeğin olduğunu derhal anlayacağına şüphe olmadığı gibi.</p>

  <p class="normal1">Benim de onun özel alanında benzer bir şey yapmış olduğum o an dank etti kafama. Evindeki çalışanlar patronlarının ciddi bir ilişki içinde olduğunu biliyor olmalıydılar. Hafif bir heyecan yaşattı bu düşünce bana.</p>

  <p class="normal1">“Senin üniversitedeki halini düşünüyordum demin yemek yerken” diye devam ettim, “seni kampusta görmenin nasıl bir şey olduğunu hayal etmeye çalışıyordum. Ben olsam sırf seni görmek, bu manzaranın tadını çıkarmak için yolumu değiştirirdim. Senin girdiğin derslere girmeye çalışırdım ki ders sırasında seni götürme hayalleri kurabileyim.”</p>

  <p class="normal1">“Seks manyağı.” Yanımdan geçerken burnumun ucuna bir öpücük kondurdu ve dişlerini fırçalamaya gitti. “Asıl ben seni görür görmez neler olacağını ikimiz de biliyoruz.”</p>

  <p class="normal1">Saçlarımı ve dişlerimi fırçalayıp yüzümü yıkamaya giriştim. “Peki... şanslı bir sürtüğün seni yatağa attığı o ender durumlar için var mıydı garsoniyer gibi bir şeyin?”</p>

  <p class="normal1">Gözleri aynadaki sabunlu yansımamla buluştu. “Her zaman oteli kullandım.”</p>

  <p class="normal1">“Seks yaptığın tek yer orası mı yani? Benden önce?”</p>

  <p class="normal1">“Kendi rızamla seks yaptığım tek yer” dedi sessizce, “senden önce.”</p>

  <p class="normal1">“Ah.” İçim acımıştı.</p>

  <p class="normal1">Ona doğru yürüyüp arkasından sarıldım. Yanağımı sırtına sürdüm.</p>

  <p class="normal1">Yatağa girip sarmaş dolaş olduk. Ona sokulup yüzümü boynuna gömdüm ve kokusunu içime çektim. Bedeni sertti ama bana harika bir rahatlık veriyordu ona dokunmak. Öyle sıcak ve güçlü, öyle erkeksiydi ki. Onu istemem için yalnızca onu düşünmem yetiyordu.</p>

  <p class="normal1">Bacağımı onun kalçasından aşırıp üzerine çıktım ve ellerimi karın kaslarının oluşturduğu bölgeye yerleştirdim. Karanlıktı. Onu göremiyordum ama görmem de gerekmiyordu. Onun yüzünü –kendisinin zaman zaman böyle oluşuna içerlediği o güzel yüzünü– ne kadar beğensem de beni esas etkileyen şey bana dokunuşu, kulağıma mırıldanışıydı. Sanki onun için dünyada benden başka kimse, benden daha çok istediği hiçbir şey yokmuş gibiydi.</p>

  <p class="normal1">“Gideon.” Başka bir şey söylemem gerekmiyordu.</p>

  <p class="normal1">Doğrulup kollarını belime doladı ve derin derin öptü beni. Sonra da altına alıp, ruhumu sarsan şefkatli bir sahiplenicilikle sevişti benimle.</p>

  <p class="normal1"></p>

  <p class="normal1">Şaşkınlık içinde uyandım. Büyük bir ağırlık altında eziliyordum ve sert bir ses kulağıma pis, kötü sözler söylüyordu. Kapıldığım panikle soluğum kesildi.</p>

  <p class="normal1"><span class="ideitalik">Yine mi? Hayır... Lütfen, hayır...</span></p>

  <p class="normal1">Üvey ağabeyim eliyle ağzımı kapatıp, bacaklarımı sertçe ayırdı. Bacaklarının arasındaki sertliğin deli gibi bastırdığını, bedenimin içine girmeye çalıştığını hissettim. Dudaklarımı ezen avucu çığlığımı susturuyordu ve ben öyle korkuyordum ki deli gibi çarpan kalbim patlayacakmış gibi geliyordu. Çok ağırdı Nathan. Çok ağır ve güçlü. Üstümden atamıyordum onu. İtip kurtulamıyordum.</p>

  <p class="normal1"><span class="ideitalik">Kes şunu! Çekil üstümden. Dokunma bana. Ah, Tanrım...</span> onu <span class="ideitalik">yapma n’olur... bir daha yapma...</span></p>

  <p class="normal1">Annem neredeydi? <span class="ideitalik">Anne!</span></p>

  <p class="normal1">Bağırdım ama Nathan’ın eli ağzımı kapatıyordu. Bastırıyor, başımı yastığa gömüyordu. Ben mücadele ettikçe o daha çok heyecanlanıyordu. Bir köpek gibi soluyarak abandıkça abanıyordu... İçime girmeye çalışıyordu...</p>

  <p class="normal1">“Bu hissin nasıl bir şey olduğunu anlayacaksın.”</p>

  <p class="normal1">Donup kaldım. Bu sesi tanıyordum. Nathan’ın sesi değildi bu.</p>

  <p class="normal1">Rüya değildi. Ama yine de bir kâbustu.</p>

  <p class="normal1"><span class="ideitalik">Tanrım, hayır</span>. Karanlıkta gözlerimi deli gibi kırpıştırarak görmeye çalıştım. Kanım kulaklarımın içinde uğulduyordu. Duyamıyordum.</p>

  <p class="normal1">Ama teninin kokusunu tanıyordum. Dokunuşunu tanıyordum, vahşice dokunduğunda bile. Bedeninin bedenime değişini biliyordum, beni zapt etmeye çalışırken bile. Yüzümdeki eli hareket etti.</p>

  <p class="normal1">Ciğerlerimi havayla doldurup bağırdım.</p>

  <p class="normal1">Hırlarken göğsü inip kalkıyordu, “Düzülen sen olunca o kadar da temiz olmuyor değil mi işler?”</p>

  <p class="normal1">“Crossfire” dedim soluk soluğa.</p>

  <p class="normal1">Koridordan gelen ışık demeti gözümü kör etti önce, ardından Gideon’ın ezici ağırlığı üstümden kalktı ve biraz rahatladım. Yan döndüm, hıçkıra hıçkıra ağlıyordum. Gözlerimden nehir gibi akan yaşların arasından, Cary’nin Gideon’ı odanın bir ucuna, duvara fırlattığını ve bunun alçı duvarda bir göçük oluşturduğunu hayal meyal gördüm.</p>

  <p class="normal1">“Eva! İyi misin?” Cary başucu lambasını yakıp, beni cenin pozisyonunda şiddetle sarsılırken bulunca küfretti.</p>

  <p class="normal1">Gideon doğrulunca Cary onun üzerine saldırdı. “Polisler gelmeden parmağını oynatırsan senin ağzını burnunu kırarım.”</p>

  <p class="normal1">Boğazımın yanması yüzünden güçlükle yutkunarak doğruldum. Gideon’la göz göze geldim. Gözlerindeki uyku sersemliği yerini kafasına yeni dank eden bir dehşete bırakmıştı.</p>

  <p class="normal1">“Rüya” dedim hıçkırarak ve Cary’nin telefona uzanan kolunu yakaladım. “Rüya görüyor.”</p>

  <p class="normal1">Cary, vahşi bir hayvan gibi, çırılçıplak yere çömelmiş olan Gideon’a baktı. Cary’nin kolları iki yanına düştü. “Aman Tanrım” diye soludu. “Ben de kendimi arızalı sanırdım.”</p>

  <p class="normal1">Yataktan aşağı kayıp, titrek bacaklarımın üstünde doğruldum; hâlâ korkuyordum. Dizlerimin bağı çözülüverince beni yakalayıp benimle birlikte yere çöktü Cary ve ben ağlarken bana sarıldı.</p>

  <p class="normal1"></p>

  <p class="normal1">“Şurada, kanepeye kıvrılacağım ben.” Cary, koridor duvarına yaslanıp, uykudayken karışmış saçlarında dolaştırdı elini. Arkamda odamın kapısı açıktı, solgun ve tekinsiz görünen Gideon da içerideydi. “Onun için de battaniye ve yastık çıkaracağım. Eve yalnız dönmemeli bence. Çökmüş halde, baksana.”</p>

  <p class="normal1">“Sağ ol, Cary.” Kollarımla kendimi iyice sardım. “Tatiana hâlâ burada mı?”</p>

  <p class="normal1">“Yok canım. Ne alakası var! Sadece yatıyoruz onunla.”</p>

  <p class="normal1">“Peki ya Trey?” diye sordum alçak sesle, ama aklım Gideon’daydı.</p>

  <p class="normal1">“Trey’i seviyorum. Sanırım karşıma çıkan en iyi insan o, sen hariç tabii.” Eğilip alnımı öptü. “Ayrıca haberi olmadıkça sorun yok. Hadi sen beni bırak da kendine bak.”</p>

  <p class="normal1">Yaş dolu gözlerle baktım ona. “Ne yapacağımı bilmiyorum.”</p>

  <p class="normal1">İç geçirdi Cary; yeşil gözleri karanlık ve ciddiydi. “Sanırım, başından büyük bir işe girip girmediğine karar vermen gerekiyor, bebeğim. Bazı arızaların tamiri mümkün değildir. Baksana bana. Karşımda harika bir herif varken tutup tahammül bile edemediğim bir kızla yatıyorum.”</p>

  <p class="normal1">“Cary...” Uzanıp omzuna dokundum.</p>

  <p class="normal1">Elimi tutup sıktı. “Bana ihtiyacın olursa ben buradayım.”</p>

  <p class="normal1">Odama döndüğümde Gideon çantasının fermuarını kapatıyordu. Bana bakınca sinsi bir korku gezindi içimde. Kendim için değil, onun için korkuyordum. Ömrümde bu kadar kederli ve böyle tamamen çökmüş birini daha görmemiştim. Güzel gözlerindeki umutsuzluk korkutuyordu beni. İçinde hayat kalmamıştı. Soluk kesen yüzü derin gölgelerle kaplanmış, ölüm kadar griydi o an.</p>

  <p class="normal1">“Ne yapıyorsun?” diye fısıldadım.</p>

  <p class="normal1">Benden olabildiğince uzak durmak istiyormuşçasına geri kaçtı. “Burada kalamam.”</p>

  <p class="normal1">Yalnız kalacak olma fikrinin içime bir rahatlama hissi vermesi beni endişelendirdi. “Anlaşmıştık – kaçmak yoktu.”</p>

  <p class="normal1">“Ben sana saldırmadan önceydi o!” diye parladı. Bir saati aşkın süredir gösterdiği ilk hayat belirtisiydi bu.</p>

  <p class="normal1">“Kendinde değildin.”</p>

  <p class="normal1">“Yeniden bir kurbana dönüşmeyeceksin, Eva. Tanrım... sana yapmak üzere olduğum şey...” Arkasını döndü bana. Omuzları öyle çökmüştü ki en az saldırısı kadar korkutuyordu beni bu hali.</p>

  <p class="normal1">“Gidersen biz kaybederiz, geçmişlerimiz kazanır.” Sözcüklerimin ona bir tokat gibi çarptığını gördüm. Sanki ruhlarımızın üstüne çöken gölgeleri elektrik yardımıyla kovmak istermiş gibi odamdaki bütün ışıkları açmıştık. “Eğer şu anda vazgeçersen, korkarım benden uzak durmak sana daha kolay gelecek ve buna izin vermek de bana. Gidersen işimiz biter, Gideon.”</p>

  <p class="normal1">“Nasıl kalabilirim? Hem neden isteyesin ki kalmamı?” Dönüp öyle kederli bir arzuyla baktı ki bana gözlerime yeniden yaşlar doldu. “Seni inciteceğime kendimi öldürürüm.”</p>

  <p class="normal1">Beni korkutan şeylerden bir de buydu. Bildiğim Gideon’ı –baskın ve direngen doğasını düşününce– kendini öldürürken hayal edemiyordum ama şu anda karşımda duran Gideon bambaşka biriydi. Üstelik intihar etmiş bir babanın oğluydu.</p>

  <p class="normal1">Parmaklarım tişörtümün eteklerini çekiştiriyordu. “Sen beni asla incitmezsin.”</p>

  <p class="normal1">“Benden korkuyorsun” dedi boğuk bir sesle. “Yüzünden anlıyorum. <span class="ideitalik">Ben</span> korkuyorum kendimden. Seninle uyumaktan ve ikimizi de mahvedecek bir şeyler yapmaktan korkuyorum.”</p>

  <p class="normal1">Haklıydı. Korkuyordum. Dehşetten buz kesmişti içim.</p>

  <p class="normal1">Onun içindeki patlayıcı şiddetle tanışmıştım artık. Ve cerahatli bir yara gibi iyileşmeyen öfkesiyle. Ve birbirimize karşı coşkun duygular hissediyorduk. Gardenpartide ona fiziksel olarak saldırmış, tokat atmıştım; halbuki <span class="ideitalik">asla</span> yapmazdım ben böyle şeyler.</p>

  <p class="normal1">Şehvetli ve duygusal, bedensel ve hoyrat olmak ilişkimizin doğasında vardı. Bizi bir arada tutan güven aynı zamanda birbirimize açılmamızı sağlıyordu, her ikimizi de hem kırılgan hem de tehlikeli hale getiriyordu. Üstelik bir çıkış yolu bulunana kadar bir süre daha da kötüye gidecekti işler.</p>

  <p class="normal1">Elini saçlarına daldırdı Gideon. “Eva, ben...”</p>

  <p class="normal1">“Seni seviyorum, Gideon.”</p>

  <p class="normal1">“Tanrım.” İğrenmeyi andıran bir ifadeyle baktı bana. Bunun hedefi ben miydim, yoksa kendisi mi bilmiyorum. “Bunu nasıl söyleyebiliyorsun?”</p>

  <p class="normal1">“Çünkü gerçek bu.”</p>

  <p class="normal1">“Sen yalnızca bunu görüyorsun...” Elini sallayarak kendini işaret etti. “İçerideki berbat, çökmüş külçeyi görmüyorsun.”</p>

  <p class="normal1">Derin bir soluk aldım. “Bana mı söylüyorsun bunu? Benim de berbat ve çökmüş bir halde olduğumu bile bile?”</p>

  <p class="normal1">“Belki senin arızan da, kendin için çok yanlış olan kişilere tutulmaktır” dedi acı acı.</p>

  <p class="normal1">“Kes şunu. Canın yanıyor biliyorum ama bana saldırmak yalnızca kendi canını daha fazla yakmaya yarar.” Saate bakıp sabahın dördü olduğunu gördüm. Ona dokunmak ve onun bana dokunmasıyla ilgili korkumu aşmak ihtiyacı içinde ona yaklaştım.</p>

  <p class="normal1">Beni uzak tutmak istermiş gibi elini havaya kaldırdı. “Ben eve gidiyorum, Eva.”</p>

  <p class="normal1">”Burada, kanepede yat. Bunun için kavga etme benimle, Gideon. Lütfen. Gidersen endişeden ölürüm.”</p>

  <p class="normal1">“Kalırsam da endişeleneceksin.” Yitik ve öfkeli bir halde, korkunç bir istekle baktı bana. Gözleri benden af diliyordu ama ona bunu vermeye kalkıştığımda kabul etmiyordu.</p>

  <p class="normal1">Yanına gidip elini tuttum ve ona değdiğimde içimde büyüyen kaygı dalgasıyla mücadele etmeye çalıştım. Sinirlerim hâlâ çok haraptı, ağzım ve boğazım hâlâ acıyordu, onun içime girme çabaları –ki tıpkı Nathan gibiydi– hâlâ çok tazeydi. “Biz bunu a..aşarız” diye söz verdim, sesimin titremiş olmasına üzülerek. “Dr. Petersen’la konuşursun, ona göre devam ederiz yola.”</p>

  <p class="normal1">Sanki yüzüme dokunacakmış gibi kaldırdı elini. “Ya Cary burada olmasaydı...”</p>

  <p class="normal1">“Buradaydı ve ben de iyiyim. Seni seviyorum. Bunu atlatacağız.” Ona sokulup sarıldım, çıplak tenine dokunmak için ellerimi tişörtünün altına soktum. “Geçmişin şu an sahip olduklarımızla aramıza girmesine izin vermeyeceğiz.”</p>

  <p class="normal1">Hangimizi ikna etmeye çalıştığımdan emin değildim.</p>

  <p class="normal1">“Eva.” Sarılmama karşılık olarak öyle bir sıktı ki beni, içimdeki tüm hava bir anda boşaldı. “Üzgünüm. Bu beni öldürüyor. Lütfen. Affet beni... Seni kaybedemem.”</p>

  <p class="normal1">“Kaybetmeyeceksin.” Gözlerimi kapatıp ona dokunmanın verdiği hisse odaklandım. Ve kokusuna. Onunla olduğumda hiçbir şeyden korkmadığım zamanları hatırladım.</p>

  <p class="normal1">“Çok üzgünüm.” Titreyen elleri omurgamın kavisinde dolaştı. “Ne istersen yaparım...”</p>

  <p class="normal1">“Şşş. Seni seviyorum. Her şey hallolacak.”</p>

  <p class="normal1">Başını çevirip hafifçecik öptü beni. “Affet beni, Eva. Sana ihtiyacım var. Seni kaybedersem başıma geleceklerden korkuyorum...”</p>

  <p class="normal1">“Hiçbir yere gitmiyorum ben.” Ellerinin sırtımda huzursuzca dolaşması tenimi ürpertiyordu. “Buradayım işte. Artık kaçmak yok.”</p>

  <p class="normal1">Durakladı, soluğu fırtına gibi esti dudaklarımın üstünde. Sonra kafasını yana eğip, dudaklarını dudaklarıma mühürledi. Öpücüğünün nazik yalvarışına yanıt verdi bedenim. İstemsizce büküldüm ona doğru ve onu kendime çektim.</p>

  <p class="normal1">Memelerimi avuçlayıp yoğurmaya başladı ve meme uçlarım dikleşip sızlamaya başlayana kadar başparmaklarıyla sıvazladı onları. Korkuyla arzu karışımı bir inilti çıkardım. Gideon bunu duyunca titredi.</p>

  <p class="normal1">“Eva?..”</p>

  <p class="normal1">“Y...yapamam.” Az önceki uykudan uyanışımın anısı çok tazeydi daha. Onu reddetmek üzüyordu beni, çünkü Nathan’dan ona ilk söze ettiğimde ben neye ihtiyaç duyduysam onun da şimdi aynı şeye ihtiyacı olduğunu biliyordum... Arzunun hâlâ kaybolmadığını bilmeye ihtiyacı vardı; geçmişlerimiz bizde ne kadar çirkin yara izleri bırakmış olursa olsun bunun şu anda birbirimiz için ne ifade ettiğimizi değiştiremeyeceğinin ispatına duyulan ihtiyaçtı bu.</p>

  <p class="normal1">Ama bunu veremezdim ona. Henüz yapamazdım. Fazlasıyla yaralı ve kırılgan hissediyordum kendimi. “Yalnızca sarıl bana, Gideon. Lütfen.”</p>

  <p class="normal1">Başını salladı ve kollarını bana doladı.</p>

  <p class="normal1">Yatağa uzanırken onu da aşağı çektim, uykuya dalmasını sağlayabileceğimi umuyordum. Yanına kıvrılıp bacağımı bacağının üstüne attım ve kolumu da sert karnının üstüne koydum. Beni nazikçe sıktı, dudaklarını alnıma bastırdı ve ne kadar üzgün olduğunu fısıldadı tekrar tekrar.</p>

  <p class="normal1">“Beni bırakma” diye fısıldadım. “Burada kal.”</p>

  <p class="normal1">Yanıt vermedi Gideon, herhangi bir vaatte bulunmadı ama beni bırakmadı da.</p>

  <p class="normal1"></p>

  <p class="normal1">Bir süre sonra uyandığımda, Gideon’ın kalbi düzenli bir şekilde atıyordu kulağımın altında. Bütün ışıklar hâlâ açıktı ve halı kaplı zemin sert ve rahatsızdı.</p>

  <p class="normal1">Sırtüstü yatıyordu Gideon, güzel yüzü gencecik görünüyordu uyurken, tişörtü ancak göbek deliğini ve karnının biçimli kaslarını ortaya çıkaracak kadar sıyrılmıştı.</p>

  <p class="normal1"><span class="ideitalik">Buydu</span> işte benim sevdiğim adam. Bedeniyle bana o kadar zevk veren, düşünceli haliyle beni tekrar tekrar etkileyen adam buydu. Hâlâ buradaydı. Ve kaşlarının arasını gölgeleyen kırışıklardan anlaşıldığı kadarıyla hâlâ canı yanıyordu.</p>

  <p class="normal1">Elimi eşofmanının içine soktum. Birlikte olduğumuz süre içinde ilk kez sıcak bir çelik parçası değildi elimin altındaki ama ben kararsız hareketlerle kökünden ucuna doğru sıvazlamaya başlayınca çabucak kabarıp kalınlaştı. Uyarılışımın hemen altında geziniyordu hâlâ korkum ama onu kaybetmek, içindeki şeytanlarla birlikte yaşamaktan daha çok korkutuyordu beni.</p>

  <p class="normal1">Kıpırdandı ve beni saran kolu daha da sıkılaştı. “Eva?..”</p>

  <p class="normal1">Bu kez ona daha önce veremediğim yanıtı verdim. “Unutalım” dedim dudaklarına doğru, bir solukta. “Unuttur bize.”</p>

  <p class="normal1">Bana doğru döndü ve dikkatli hareketlerle tişörtümü sıyırdı. Ben de aynı şekilde kararsızdım onu soyarken. Sanki kırılgan nesnelermişiz gibi yaklaşıyorduk birbirimize. Aramızdaki bağ kırılgandı o anda, çünkü hem geleceğimiz, hem de sivri yanlarımızın açabileceği yaralar konusunda endişeliydik ikimiz de.</p>

  <p class="normal1">Dudakları meme ucumu sardı, emmeye başladı, baştan çıkarıcılığı kontrollüydü. Bu nazik emiş öyle hoşuma gitti ki soluğum kesildi ve sırtımı gererek daha da yanaştım ağzına doğru. Göğsümden kalçama kadar bedenimi bir aşağı bir yukarı okşuyordu durmaksızın ve kalbim deli gibi çarparken dokunuşlarıyla sakinleştiriyordu beni.</p>

  <p class="normal1">Aradaki mesafeyi öpücüklerle kat edip diğer mememe geçerken, bir yandan da pişmanlık ve kederle paramparça olmuş bir sesle özür diliyor, yalvarıyordu. Sertleşmiş ucu önce yalayıp dişledi, sonra da ıslak bir sıcaklıkla emmeye başladı.</p>

  <p class="normal1">“Gideon.” Nazik emişlerle ürkek ruhumu ustaca baştan çıkarıyordu. Bedenim zaten yitip gitmişti çoktan, Gideon’dan gelecek zevk ve güzelliğin peşine düşmüştü açgözlüce.</p>

  <p class="normal1">“Korkma benden” diye fısıldadı. “Uzaklaşma.”</p>

  <p class="normal1">Göbek deliğimi öpüp daha aşağılara kaydı. Bacaklarımın arasına yerleşirken saçları karnımı okşuyordu. Titreyen ellerle beni aralayıp, burnunu klitorisime sürdü. Yarığımda dolaşan hafif ve baştan çıkarıcı dil darbeleri, aynı dilin titreyen cinsel organıma dalarken yaptığı hızlı hareketler beni delirmenin eşiğine getirmişti.</p>

  <p class="normal1">Sırtım büküldü. Boğuk yalvarışlar döküldü dudaklarımdan. Gerilim bütün bedenime yayıldı ve ben kendimi gerilmiş bir ip gibi hissedene dek kasıldı her şey. Sonunda dilinin ucuyla yaptığı yumuşacık bir dokunuşla orgazma kavuşturdu beni.</p>

  <p class="normal1">Ateşli bir rahatlama, kıvranan vücudumun her yanına yayılırken bir çığlık attım.</p>

  <p class="normal1">“Seni bırakamam, Eva.” Ben zevkten titrerken üzerime çıktı Gideon. “Bırakamam.”</p>

  <p class="normal1">Gözyaşlarının yüzünde bıraktığı izleri silip, kızarmış gözlerine baktım. Çektiği işkenceye tanık olmak acı veriyordu bana, yüreğimi yakıyordu. “Sen istesen de izin vermezdim ben buna.”</p>

  <p class="normal1">Aletini eline alıp yavaş ve dikkatli bir şekilde yerleştirdi içime. O giderek daha derine girip bedenimi santim santim ele geçirirken ben başımı geriye atmış, yere bastırıyordum.</p>

  <p class="normal1">Tümünü içime aldığımda ölçülü ve dikkatli hamlelerle hareket etmeye başladı. Gözlerimi kapatıp aramızdaki bağa yoğunlaşmıştım. Derken iyice üzerime abanıp, karnını karnıma bastırdı ve kalbim panikle tekledi. Aniden korkarak, kaskatı kesildim.</p>

  <p class="normal1">“Bak bana, Eva.” Sesi öyle boğuktu ki tanınmaz haldeydi.</p>

  <p class="normal1">Baktım ve çektiği acıyı gördüm.</p>

  <p class="normal1">“Seviş benimle” diye yalvardı soluksuz bir fısıltıyla. “Benimle seviş. Dokun bana, meleğim. Elini sür bana.”</p>

  <p class="normal1">“Evet.” Avuçlarımı sırtına bastırdım önce, sonra titreyen kaslarını okşayarak kıçına doğru indim. Sert ve kasılmış etini sıkı sıkı avuçlayıp, onu daha hızlı hareket etmeye, daha derinlerime girmeye teşvik ettim.</p>

  <p class="normal1">Kocaman aletiyle kasılmış cinsel organımın derinlerine yaptığı ritmik vuruşlar ateşli ve baş döndürücü dalgalar halinde yayılıyordu bedenime. O kadar hoşuma gidiyordu ki... Bacaklarımı gidip gelen kalçalarına doladım. İçimdeki soğuk düğüm çözülürken soluklarım hızlanıyordu. Göz gözeydik.</p>

  <p class="normal1">Gözyaşlarım şakaklarımdan aşağı akıyordu. “Seni seviyorum, Gideon.”</p>

  <p class="normal1">“Lütfen...” Gözleri sımsıkı kapandı.</p>

  <p class="normal1">“Seni seviyorum.”</p>

  <p class="normal1">Aletini içimde hareket ettirerek ve kalçalarını ustaca çevirerek orgazma doğru sürüklüyordu beni. Cinsel organım alabildiğine kasılmış, onu derinlerimde tutmaya çabalıyordu.</p>

  <p class="normal1">“Gel, Eva” dedi soluk soluğa, boynuma doğru konuşarak.</p>

  <p class="normal1">Çabaladım, onun üstümde olmasının verdiği kaygı izlerini aşmak için çaba gösterdim. Endişe arzuya karışıyor, eşiği geçmeme engel oluyordu.</p>

  <p class="normal1">Acı ve pişmanlık dolu boğuk bir ses çıkardı. “Senin gelmene ihtiyacım var Eva... seni hissetmeye... Lütfen...”</p>

  <p class="normal1">Kalçalarımı avuçlayarak açımı değiştirdi ve içimdeki o hassas noktayı tekrar tekrar okşadı aletiyle. Bıkmadı yorulmadı, aklım bedenimin kontrolünü kaybedip de ben şiddetle gelene dek yavaş yavaş düzdü beni. İçimdeki her şey esrik ürpertilerle titreşir ve ben Gideon’ın altında sarsılırken çığlıklarımın bastırmak için omzunu ısırdım. Bağrının derinliklerinden gelen bir homurtu koyuverdi, ıstırapla zevk karışımı bir şeyler anlatan hırıltılı bir sesti bu.</p>

  <p class="normal1">“Daha” diye emretti, bana o enfes sızıyı yaşatmak için hamlelerini derinleştirirken. Bize –her ikimize de– yeniden bir parça acıya cesaret edecek kadar güveniyor olması kalan son kaygılarımı da silip süpürmüştü. Birbirimize ne kadar güvensek de içgüdülerimize güvenmeyi yeni öğreniyorduk.</p>

  <p class="normal1">Bir kez daha geldim, hem de şiddetle; ayak parmaklarım bile kasılmış, sanki kramp girmişti. Derken o bildik gerilimin Gideon’ı etkisi altına aldığını hissettim ve içime fışkırtmasını hissetmeye can atarak, kalçalarını daha bir sıkı kavrayıp cesaretlendirdim onu.</p>

  <p class="normal1">“Hayır!” Kendini benden çekip kopardı ve sırtüstü düşüp bir kolunu gözlerinin üstüne kapattı. Bedenimin ona sağlayacağı rahatlama ve zevkten mahrum ederek cezalandırıyordu kendisini.</p>

  <p class="normal1">Terden parlayan göğsü hızla inip kalkıyordu. Aleti, bütün ağırlığıyla yatıyordu karnının üstünde, morarmış geniş başı ve gövdesini saran kalın damarlarıyla acımasız bir görünüşü vardı.</p>

  <p class="normal1">Gideon’ın küfürlerine aldırmadan, elimle ve ağzımla daldım aletine. Karnını kolumla sabitleyip, boşta kalan elimle aletini hızla sıvazlarken, bir yandan da hassas tepesini iştahla emmeye başladım. Uylukları titriyor, bacakları huzursuz tekmeler savuruyordu.</p>

  <p class="normal1">“Kahretsin, Eva. Siktir.” Kasıldı, soluk soluğaydı. Ellerini saçlarımın arasına daldırmış, kalçalarını yukarı doğru büküyordu. “Siktir. Em hadi... Ah, Tanrım...”</p>

  <p class="normal1">Neredeyse boğulmama neden olacak bir tazyikle patlayarak ağzımı doldurdu. Hepsini emdim, tekrar tekrar yutkunarak, zonklayan aletini sayısız atım boyunca sağdım, ta ki aşırı derecede hassaslaşıp sarsılan Gideon durmam için bana yalvarana dek.</p>

  <p class="normal1">Doğruldum, Gideon da kalkıp oturarak bana sarıldı. Sonra beni tekrar yere yatırdı ve yüzünü boynuma gömüp şafak sökene kadar ağladı.</p>

  <p class="normal1"></p>

  <p class="normal1">Salı günü, dünya ile arama duvar çekme ihtiyacı hissederek siyah, uzun kollu bir ipek bluz ile kumaş pantolon giydim. Mutfakta Gideon yüzümü avuçlarının arasına alıp, dudaklarını dudaklarımın üzerinde iç burkan bir şefkatle gezdirdi. Bakışları hâlâ tekinsizdi.</p>

  <p class="normal1">“Öğle yemeği?” diye sordum aramızdaki bağa tutunma ihtiyacı hissederek.</p>

  <p class="normal1">“İş yemeğim var.” Parmaklarını açık saçlarımın arasında gezdirdi. “Sen de gelir misin? Angus seni mesaiye yetiştirir.”</p>

  <p class="normal1">“Çok isterim.” Gideon’ın cep telefonuma göndermiş olduğu akşam organizasyonlarının, toplantı ve randevuların zamanlarını geçirdim aklımdan. “Yarın akşam da Waldorf-Astoria’da bir bağış yemeğimiz var.”</p>

  <p class="normal1">Bakışları yumuşadı. İş giysileri içinde fazlasıyla ciddi ama sakin görünüyordu. Sakinlikle alakası bile olmadığını biliyordum ben oysa.</p>

  <p class="normal1">“Sen gerçekten vazgeçmeyeceksin galiba benden, değil mi?” diye sordu sessizce.</p>

  <p class="normal1">Sağ elimi kaldırıp yüzüğümü gösterdim ona. “Benden kurtuluş yok, Cross. Alışsan iyi olur.”</p>

  <p class="normal1">İşe giderken de, öğlen Jean Georges’daki öğle yemeğine giderken de arabada kucağına oturtup sarıldı bana. Yemek sırasında bir düzineden fazla sözcük çıkmadı ağzımdan. Gideon’ın benim için ısmarladığı yemeğimi büyük bir keyifle yedim.</p>

  <p class="normal1">Yanında sessizce oturdum ve ona bağlılığımın sessiz bir ifadesi olarak sol elimi masa örtüsünün altına sokup sert bacağının üstüne koydum. Yalnızca ona değil, bizeydi bağlılığım. O ise bir yandan St. Croix’daki yeni bir emlak projesini tartışırken, bir yandan da sıcacık ve güçlü elini elimin üstünde tutuyordu. Birbirimizden kopmaktansa ikimiz de tek elle yemek yemeyi seçerek o bağlantıyı yemek boyunca koruduk.</p>

  <p class="normal1">Geçen her saatle birlikte önceki gecenin dehşeti akıp gidiyordu ikimizin de üzerinden. Gideon’ın koleksiyonuna ekleyeceği bir başka yara izi olacaktı bu, hiç unutamayacağı bir başka acı anı. Benim de onunla paylaşacağım ve onunla birlikte korkacağım bir anı olacaktı, ama bize hükmetmeyecekti. Buna izin vermeyecektik.</p>

  <p class="normal1"></p>

  <p class="normal1">Günün sonunda Angus eve götürmek için kapıda bekliyordu beni. Gideon geç saate kadar çalışacak, sonra da Crossfire’dan doğruca Dr. Petersen’ın muayenehanesine gidecekti. Yol boyunca kendimi Parker’la bir tur daha antrenman yapma fikrine alıştırmaya çalıştım. Bugün gitmesem mi diye düşündüğüm olduysa da bir rutine bağlı kalmanın önemli olduğuna karar verdim. Hayatımdaki öyle çok şey kontrolümün dışındaydı ki son zamanlarda. Bir programa göre hareket etmek, tümüyle benim gücüm dahilinde olan az sayıda şeyden biriydi.</p>

  <p class="normal1">Parker’la stüdyoda bir saat boyunca ebeleme ve yer hareketleri çalıştıktan sonra Clancy beni eve bıraktığında rahatlamıştım ve yapmak istediğim en son şey bu olduğu halde gidip spor yapmış olmanın gururunu taşıyordum.</p>

  <p class="normal1">Lobiye girdiğimde Trey’i güvenlikteki görevliyle konuşurken buldum.</p>

  <p class="normal1">“Selam” dedim. “Yukarı mı çıkıyorsun?”</p>

  <p class="normal1">Bana döndü. Ela gözleri sıcak, kocaman gülüyordu. Trey’de kendine has bir nezaket, Cary’nin daha önceki ilişkilerinden farklı olan bir dürüstlük, bir saflık vardı. Ya da Cary ile benim hayatlarımızdaki çoğu kişinin aksine Trey “normal” biriydi demeliyim belki de.</p>

  <p class="normal1">“Cary evde değil” dedi. “Şimdi aradılar.”</p>

  <p class="normal1">“İstersen benimle yukarıya gelip bekleyebilirsin. Bu akşam tekrar çıkmayacağım ben.”</p>

  <p class="normal1">“Eğer rahatsız etmeyeceksem.” Ben görevli kıza el edip asansöre doğru yürümeye başlayınca o da bana ayak uydurdu. “Cary’ye bir şey getirmiştim.”</p>

  <p class="normal1">“Ne rahatsızlığı canım!” diyerek ikna ettim onu.</p>

  <p class="normal1">Yoga pantolonumla atletime baktı. “Spor salonundan mı geliyorsun?”</p>

  <p class="normal1">“Öyle. Spor yerine başka <span class="ideitalik">ne olsa</span> yapmayı tercih edeceğim günlerden biri olduğu halde hem de.”</p>

  <p class="normal1">Asansöre bindiğimiz sırada güldü. “O duyguyu bilirim.”</p>

  <p class="normal1">Yukarı çıkarken bir sessizlik çöktü üstümüze. Gergin bir sessizlikti.</p>

  <p class="normal1">“Her şey yolunda mı?” diye sordum ona.</p>

  <p class="normal1">“Şey...” Sırt çantasının askısını düzeltti Trey. “Cary’de son günlerde bir tuhaflık var sanki.”</p>

  <p class="normal1">“Öyle mi?” Altdudağımı ısırdım. “Ne gibi?”</p>

  <p class="normal1">“Bilmiyorum. Anlatması zor. Sanki bir sıkıntısı varmış ama ben anlamıyormuşum gibi geliyor.”</p>

  <p class="normal1">Sarışını düşünüp, içimden bir eyvah çektim. “Belki şu Grey Isles işi onu strese sokuyordur ve bu konuyla senin de canını sıkmak istemiyordur. Hem çalışıp hem okuduğun için senin işinin başından aşkın olduğunun farkında.”</p>

  <p class="normal1">Omuzlarındaki kasılma azaldı. “Belki öyledir. Aslında mantıklı. Peki. Teşekkür ederim.”</p>

  <p class="normal1">Dairenin kapısını açıp onu içeri aldım ve rahatına bakmasını söyledim. Trey eşyalarını bırakmak için Cary’nin odasına doğru giderken, ben de mesaj var mı diye bakmak için telefona yöneldim.</p>

  <p class="normal1">Koridordan gelen bağırışı duyunca, evde hırsız filan olabileceği korkusuyla yüreğim küt küt atarak, bambaşka bir nedenle uzandım telefona. İlk bağırışı başka bağırışmalar izledi ve seslerden biri kesinlikle Cary’ye aitti.</p>

  <p class="normal1">Rahatlamıştım, soluğumu koyuverdim. Elimde telefon, neler olduğunu anlamak için oraya doğru gittim. Koridorun köşesini hızla dönen Tatiana az kalsın beni ezecekti. Hâlâ bluzunun düğmelerini iliklemekle meşguldü.</p>

  <p class="normal1">“Pardon” dedi küstah bir sırıtışla. “Görüşürüz.”</p>

  <p class="normal1">Trey’in bağırışları yüzünden Tatiana’nın çıkarken arkasından kapıyı kapatıp kapatmadığını duyamadım.</p>

  <p class="normal1">“Kahretsin, Cary. Bunu konuşmuştuk! Söz vermiştin!”</p>

  <p class="normal1">“Bu işi fazla büyütüyorsun” diye çıkıştı Cary. “Sandığın gibi değil.”</p>

  <p class="normal1">Trey Cary’nin odasından öyle bir hışımla çıktı ki yolundan çekilebilmek için koridor duvarına yapışmak zorunda kaldım. Arkasından gelen Cary beline bir çarşaf dolamıştı. Yanımdan geçerken ona pis bir bakış attım ve karşılığında da ortaparmakla yapılan bir siktir işareti kazandım.</p>

  <p class="normal1">İki adamı yalnız bırakarak banyoma kaçıp duşa girdim. Bir kez daha hayatını mahvettiği için kızgındım Cary’ye. Onun bir gün bu davranış kalıbını terk edeceğini ümit edip duruyordum ama bir türlü kendini kurtaramıyor gibiydi.</p>

  <p class="normal1">Yarım saat sonra odamdan çıkıp mutfağa geldiğimde mutlak bir sessizlik hâkimdi eve. Akşam yemeğine odaklandım; belki evdedir ve biraz neşelenmeye ihtiyacı vardır diye, Cary’nin en sevdiği yemeklerden biri olan taze patatesli ve kuşkonmazlı domuz rostosunda karar kıldım.</p>

  <p class="normal1">Rostoyu fırına koyduğum sırada Trey’in koridordan gelişini görmek önce şaşırttı beni, sonra da üzdü. Onu öyle alı al moru mor, dağılmış bir halde ve gözyaşları içinde çıkarken görmek çok fenaydı. Cary, üzerine yapışmış erkek teri ve seks kokularıyla mutfağa gelince duyduğum acıma şiddetli bir düş kırıklığına dönüştü. Şarap dolabına giderken yanımdan geçti ve bana ters ters baktı.</p>

  <p class="normal1">Kollarımı kavuşturup karşısına geçtim. “Kalbi kırık sevgilini seni az önce onu aldatırken yakaladığı çarşafların üzerinde becermek hiçbir şeyi düzeltmez.”</p>

  <p class="normal1">“Kapa çeneni, Eva.”</p>

  <p class="normal1">“Teslim olduğu için şu anda kendisinden nefret ediyordur muhtemelen.”</p>

  <p class="normal1">“Kapa şu lanet çeneni dedim.”</p>

  <p class="normal1">“Peki.” Ona sırtımı dönüp, rostonun yanında fırına vereceğim patateslere koyacağım baharatları karıştırmaya başladım.</p>

  <p class="normal1">Cary dolaptan şarap kadehleri çıkardı. “Beni yargıladığını hissedebiliyorum. Kes artık. Beni bir erkeği düzerken yakalamış olsaydı bunun yarısı kadar bile bozulmazdı.”</p>

  <p class="normal1">“Bütün suç onun yani, öyle mi?”</p>

  <p class="normal1">“Sana bir son dakika haberim var: Senin kendi aşk hayatın da pek mükemmel sayılmaz.”</p>

  <p class="normal1">“Bel altı vuruş yapıyorsun, Cary. Burada durup senin kum torban olmaya niyetim yok. Eline yüzüne bulaştırdın, sonra da daha beterini yaptın. Bütün suç sende.”</p>

  <p class="normal1">“Bana büyüklük taslama şimdi. Sen de bugün olmazsa yarın ırzına geçecek bir adamla birliktesin.”</p>

  <p class="normal1">“Hiç de öyle değil!”</p>

  <p class="normal1">“Hıh.” Kalçasını tezgâha dayadı. Yeşil gözleri acı ve öfke doluydu. “Eğer sana saldırdığı sırada uyuyor olmasını mazeret kabul ediyorsan, o halde aynı mazeret sarhoşlar ve uyuşturucu bağımlıları için de geçerli olmalı. Sonuçta, onlar da ne yaptıklarını bilmiyorlar.”</p>

  <p class="normal1">Söylediklerindeki gerçeklik payı kadar, beni bile isteye yaralamaya çalışıyor olması da acıtmıştı içimi. “İçkiyi bırakabilir insan ama uyumaktan vazgeçemez.”</p>

  <p class="normal1">Cary doğrularak, seçmiş olduğu şişeyi açtı ve iki kadeh doldurup, birini tezgâhın üstünden bana doğru yolladı. “İnsanın canını yakan birileriyle ilişki içinde olmasının ne demek olduğunu bilen biri varsa o da benim. Onu seviyorsun. Onu kurtarmak istiyorsun. Ama seni kim kurtaracak, Eva? O bir saatli bomba ve ben de onunla birlikte olduğun her an senin yanında olamam.”</p>

  <p class="normal1">“Demek can yakan ilişkilerden söz etmek istiyorsun ha?” diye karşı saldırıya geçtim; onu kendi ıstıraplı gerçeklerimden uzaklaştırmaktı amacım. “Kendini korumak için mi ihanet ettin Trey’e? O seni düş kırıklığına uğratmaya fırsat bulamadan sen onu kendinden uzaklaştırmaya mı karar verdin?”</p>

  <p class="normal1">Cary’nin dudakları acı bir gülüşle kıvrıldı. Kadehini benim hâlâ tezgâhta duran kadehime değdirdi. “Şerefimize. Arızalarımıza. Neyse ki birbirimizi bulmuşuz.”</p>

  <p class="normal1">O ağır adımlarla odadan çıkarken, benim de keyfim kaçmıştı. Bunun olacağını biliyordum – gerçek olamayacak kadar iyi koşullar illa ki bozulurdu. Memnuniyet ve mutluluk benim hayatımda asla üç beş günden fazla sürmezdi zaten ve her seferinde de aldanışımla yüzleşirdim sonunda.</p>

  <p class="normal1">Her zaman bir yerlere sinip saklanmış bir şeyler olurdu. Bir anda ortaya çıkıp her şeyi mahvetmek için pusuda bekleyen bir şeyler.</p>
</body>
</html>
