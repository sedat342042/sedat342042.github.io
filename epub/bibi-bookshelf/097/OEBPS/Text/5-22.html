<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-22.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik" id="toc_marker-13"><span class="ba-l-k" style="font-size:1.07em;">Olumsuz Düşüncelerden Arınmak</span></p>

      <p class="Normal para-style-override-22"><span class="char-style-override-14">Şu anda kendini, birçok olumsuz düşüncenin pençesinde hissediyor olabilirsin. Oysaki olumsuz düşünceler bizi pençesine alamaz, biz kendimizi olumsuz düşüncelerin pençesine kurban veririz.</span></p>

      <p class="Normal para-style-override-22"><span class="char-style-override-14">Artık hayatından olumsuz düşünceleri tamamen çıkarıp atmak istiyorsun. Peki, bu olumsuz düşünceler nasıl var oluyor sence? Birçok insan olumsuz düşünme hastalığını, yaşadığı acıların çok olmasıyla açıklar. Ancak olumsuz düşüncelerin bizde var olması, yaşadıklarımızla ilgili değildir. Tam tersi, biz olumsuz düşündüğümüz için yaşadıklarımız da olumsuzdur.</span></p>

      <p class="Normal para-style-override-22"><span class="char-style-override-14">Birçok insan bunu ilk duyduğunda “Ne yani, ben olumsuz düşündüğüm için mi bunlar başıma geldi?” diye sorar. Ben de onlara “Evet” derim.</span></p>

      <p class="Normal para-style-override-22"><span class="char-style-override-14">Eğer sen de, şu an bu soruyu soruyorsan, sana da “Evet” diyorum. Sorunlar olduğu için biz olumsuz düşünmeyiz. Olumsuz düşündüğümüz için sorunlar var olur.</span></p>

      <p class="Normal para-style-override-22"><span class="char-style-override-14">Burada kast ettiğim şey, “Bütün sorunlar bana gelsin” diye dua etmek değil.</span></p>

      <p class="Normal para-style-override-22"><span class="char-style-override-14">Olumsuz düşünceler her şeyden önce kendimizle yaptığımız konuşmalarla tetiklenir. Gün içinde söylediğimiz ve farkına varmadığımız binlerce olumsuz cümle ile...</span></p>

      <p class="Normal para-style-override-22"><span class="char-style-override-14">Sabah uyandığın anda, ters giden küçücük bir durumdan dolayı, koca bir günün aksi gittiği zamanlar olmuştur. Sabah sadece birkaç dakika süren bir olay, nasıl oluyor da, kalan 23 saat 50 dakikamızı mahvedebiliyor? Gerçekten de olayın kendisi mi günümüzü mahvediyor? Yoksa bizim olaya yüklediğimiz anlam, onu zihnimizde büyütmemiz ve en önemlisi de olay yaşanıp bittiği halde söylediğimiz onca söz mü günümüzü mahvediyor? Cevap elbette ki ikinci şık.</span></p>

      <p class="Normal para-style-override-22"><span class="char-style-override-14">Üstelik bir günümüz değil, çoğu kez birkaç günümüzü böylece mahvediyoruz. Kötü geçen birkaç günün biriktirdiği olumsuz düşünce ise, aradan geçen kısa bir süre sonra, yine birkaç günümüzü mahvediyor.</span></p>

      <p class="Normal para-style-override-22"><span class="char-style-override-14">Bu kısır dönüye girmek çok tehlikelidir. Emin ol, olayı yaşadığın kişi ya da kişiler, günün sonunda yaşananları hatırlamıyordur bile!</span></p>

      <p class="Normal para-style-override-22"><span class="char-style-override-14">Olumsuz düşünce tıpkı mıknatıs gibidir. Teslim olduğun anda seni bir mıknatıs gibi çeker.</span></p>

      <p class="Normal para-style-override-22"><span class="char-style-override-14">Şimdi, bulunduğun yerde görebildiğin tüm siyah renkleri saymanı istiyorum. Tek tek, siyah renkli olan her şeyi say.</span></p>

      <p class="Normal para-style-override-22"><span class="char-style-override-14">Kaç tane siyah var etrafında? Şimdi bu odada kaç tane siyah olduğunu biliyorsun.</span></p>

      <p class="Normal para-style-override-12"><span class="char-style-override-14">Şimdi sana bir soru soracağım ve bana anında, hiç zaman kaybetmeden cevap vermeni isteyeceğim: Kaç tane sarı renk görebildin odada? Hemen cevap ver!</span></p>

      <p class="Normal para-style-override-22"><span class="char-style-override-14">Şimdi de bana kaç tane kırmızı olduğunu söyle. Şimdi de mavi renge geçelim…</span></p>

      <p class="Normal para-style-override-22"><span class="char-style-override-14">Muhtemelen hızla cevap vermeni istediğimde, doğru sayıları söyleyemedin bana. Az önce siyahları saymanı istediğimde, gözlerin yalnızca siyah renge odaklandı ve kırmızıları, yeşilleri ve mavileri görmedin. Gözlerin sadece siyah rengi aradı. Çünkü tüm odağında siyah renkleri bulmak vardı.</span></p>

      <p class="Normal para-style-override-22"><span class="char-style-override-14">Odak nerede ise, tüm enerji oraya akar. Yaşamda da işler tamamen böyledir. Eğer sorunlara odaklanırsan, sorunlar sürekli karşına çıkar ve seni bulurlar. Sabah uyandığında, evde yaşadığın küçük bir problemin ardından, gün boyunca tüm aksilikler peş peşe gelmeye başlayacaktır. Sonra otobüste birisi ile tartışırsın, iş yerinde, her şey ters gider, sürekli aksi insanlarla karşılaşırsın, o gün giydiğin yeni kıyafetinin üzerine kahve dökülür, beklediğin telefon bir türlü gelmez ve buna benzer bir sürü şey…</span></p>

      <p class="Normal para-style-override-22"><span class="char-style-override-14">Bunlar sana bir yerlerden tanıdık geliyor mu? Sabah yaşadığın küçücük bir 10 dakika, senin bütün gününü, işte böylece elinden çalıp gidecektir.</span></p>

      <p class="Normal para-style-override-22"><span class="char-style-override-14">Olumsuz düşüncelerin sana verdikleri ve senden aldıkları bunlardır. Neden güne iyi başladığın zamanlarda her şey yolunda giderken, bazı günler bunun tam tersi oluyor?</span></p>

      <p class="Normal para-style-override-22"><span class="char-style-override-14">Gerçekten de suç otobüsteki o kişinin mi, yoksa programı başka bir işi çıktığı için iptal eden arkadaşının mı, ya da sana normal davranan, ama senin tahammülünün olmadığı insanlarda mı?</span></p>

      <p class="Normal para-style-override-22"><span class="char-style-override-14">Suç nerede ya da kimde? Suç yok! Suç ne sende, ne de dışarıda. Bu kadar şeyin aynı güne denk gelmesi kesinlikle tesadüf olamaz. Neden normal bir günde bu kadar aksilik bir araya gelmiyor da, her şey böyle günlerde birden berbat oluyor hiç düşündün mü?</span></p>

      <p class="Normal para-style-override-22"><span class="char-style-override-14">Diyelim, sabah sorun yaşadığın o insan bütün bunlara sebep oldu. İyi de, kalan 23 saatinde onlar yanında değildi ki... Kalan 23 saatte yaşadığın her şeyi, karşına çıkan her duruma verdiğin tepkiyi tamamen sen var ettin. Bu senin eserin, onların değil!</span></p>

      <p class="Normal para-style-override-22"><span class="char-style-override-14">Dünyaya geldiğin günden bu güne kadar, buna benzer kaç gün feda ettin? Kaç günün ziyan oldu ve gitti? Kaç gününü baş ağrısı ile noktaladın?</span></p>

      <p class="Normal para-style-override-22"><span class="char-style-override-14">Burada sorunsuz bir yaşam vaat etmiyorum. Elbette sorunlar karşımıza çıkacak. Eğer o sorunlara düşüncelerimizi ellerimizle kurban verirsek, olumsuzluk bizi bir girdap gibi içine çekecektir.</span></p>

      <p class="Normal para-style-override-22"><span class="char-style-override-14">Olumsuz düşünce sorunları çeker, sorunlar da olumsuz düşünceyi. Tıpkı “Yumurta mı tavuktan çıkar, yoksa tavuk mu yumurtadan?” sorusu gibidir bu.</span></p>

      <p class="Normal para-style-override-22"><span class="char-style-override-14">Önce olumsuz düşünce başlar, ardından sorunlar çorap söküğü gibi gelir. Şu anda şöyle düşünüyor olabilirsin; “Güzel başladığım bir günün sabahında, durup dururken yaşadığım bir aksiliği de mi ben var ettim?”</span></p>

      <p class="Normal para-style-override-22"><span class="char-style-override-14">Olumsuz düşünceler aynı gün içinde olumsuz durumlara dönüşmeyebilir. Sabah uyandığında güne güzel başlamış olabilirsin ve buna rağmen olumsuz bir durum seni bulmuş olabilir. Olumsuz düşünceler, ödenmemiş kredi kartı borçları gibidir. Düşündükçe birikirler ve ekstre bize ulaşınca ise, faturası çok ağır ödenir...</span></p>

      <p class="Normal para-style-override-22"><span class="char-style-override-14">Sabah güne pozitif başlamana rağmen, gün içinde yaşadığın sıkıntıların sebebi, önceden biriktirmiş olduğun olumsuz düşünceler olabilir. Önemli olan yüzeyde değil, derin yapıda olumlu düşünebilmektir. Olumlu düşünmek hayatımızın, vazgeçilmez bir kuralı olmalıdır.</span></p>

      <p class="Normal para-style-override-22"><span class="char-style-override-14">Olumsuz düşünceler, bir virüs gibidir. İçimizde birikmeye başlar ve hızla çoğalırlar. Sonra da, hiç ummadığımız bir anda, sinsice karşımıza çıkarlar. Olumsuzlukların üst üste geldiği günlerin sonunda ise, negatif içsel konuşmalar başlar. Bu içsel konuşmaların tamamı yıkıcıdır.</span></p>

      <p class="Normal para-style-override-22"><span class="char-style-override-14">Bilinçaltı zihnimiz, kelimelerle çalışır. Ağzımızdan çıkan kelimelerin hepsini gerçek olarak algılar. Sonra da bu düşünceler, kendini gerçekleştiren kehanetlere dönüşür.</span></p>

      <p class="Normal para-style-override-22"><span class="char-style-override-14">Peki, bu olumsuz düşüncelerle nasıl baş edeceğiz? Etrafımızda bu kadar olumsuzluk varken, nasıl hayata olumlu bir pencereden bakacağız? Olumlu düşündüğümüz halde, karşımıza aksilikler çıktığında, onca şeye rağmen olumlu bir ruh halini korumayı nasıl başaracağız?</span></p>

      <p class="Normal para-style-override-22"><span class="char-style-override-14">Neden bazı insanların hayatında sorunlar bir türlü bitmezken, bazı insanlar muhteşem bir hayat yaşıyorlar? Bazıları, yaşadıkları olaylarla güçlenmeyi seçerken, diğerleri nasıl oluyor da yıkılmayı seçiyorlar.</span></p>

      <p class="Normal para-style-override-22"><span class="char-style-override-14">Pek çok insan gibi ben de hayatım boyunca birçok sıkıntı ile karşılaştım. Beni böyle zamanlarda ayakta tutan en güçlü inancım, bir süre sonra bu durumun artık geçecek olduğunu bilmemdi. Kendime hep bunu hatırlatırdım, “Bu sorun, sonsuza dek var olmayacak” derdim. O anda o duruma karşı vermem gereken tepkimi verirdim. Tüm duygularım o anda yaşanır ve biterdi.</span></p>

      <p class="Normal para-style-override-22"><span class="char-style-override-14">Ben bu durumu bir kasa defterine benzetirim. Şirketlerin kasa defterleri vardır. Kasaya giren ve çıkan tüm hesaplar yazılır. Gün sonunda ise kasa kapatılır. Eğer kapatılmazsa hesaplar birikir, karışır ve içinden çıkılmaz bir hal alır. Sonra da şirket iflas eder.</span></p>

      <p class="Normal para-style-override-22"><span class="char-style-override-14">İşte düşünceler ve duygular da böyledir. Her olayı, yaşanıp bittiği anda kapatmalısın. Yoksa duygusal iflaslar yaşarsın.</span></p>

      <p class="Normal para-style-override-22"><span class="char-style-override-14">Şu ana kadar başına gelen hangi olay kapanmadı? Bir gün bir şekilde mutlaka sona erdi. Dünyanın düzeni böyledir çünkü. Gece yıldızlar ve ay çıkar, sabah güneş doğar. Kış gider, yaz gelir. Dünya üzerinde her şey bir düzen içerisindedir.</span></p>

      <p class="Normal para-style-override-22"><span class="char-style-override-14">Yaşananları kapatmamak, olumsuz düşünceye inatla devam etmek, kendi düzenini alt üst etmekten başka hiçbir işe yaramaz.</span></p>

      <p class="Normal para-style-override-22"><span class="char-style-override-14">Az önceki sorularımıza geri dönelim. Olumsuz düşüncelerle nasıl baş edeceğiz? İlk kural olumsuz düşünmeye kendimizi tamamen kapatmaktır. Olumsuz düşüncelerden kendimizi korumanın birçok yolu vardır. Bunlardan birisi, duruşumuzu değiştirmektir. Her zaman, yer yerde dik durmaya kendimizi alıştırdığımızda, giderek düşüncelerimiz de güçlenmeye başlayacaktır.</span></p>

      <p class="Normal para-style-override-22"><span class="char-style-override-14">Mutsuz insanların omuzları sürekli olarak çöküktür. Omuzların düşük ve gözlerin yerdeyken geçireceğin her dakika, seni depresyona bir adım daha yaklaştırır. Bu yüzden ilk kural dik durmaktır. Dik dur ve gözlerin daima ileriye doğru baksın.</span></p>

      <p class="Normal para-style-override-22"><span class="char-style-override-14">İkinci kural, kendimizle yaptığımız konuşmaları değiştirmektir ve belki de en önemlisi budur.</span></p>

      <p class="Normal para-style-override-22"><span class="char-style-override-14">Uygun bir zamanında, kendi kendine yaptığın bütün olumsuz konuşmaları not almanı istiyorum senden. Kullandığın kelimeler, kaderini oluşturmaktadır. Sadece kullandığın kelimeleri değiştirerek bile, olumsuz düşüncelerle baş edebilirsin.</span></p>

      <p class="Normal para-style-override-22"><span class="char-style-override-14">Üçüncü kural, olaylara karşı takındığımız tavırdır. Ben hayatım boyunca, karşılaştığım her zorluğu bir fırsat olarak değerlendirdim. Çoğu insan karşılaştıkları zorlukları dünyanın sonu olarak görürler. Her defasında, o an ki durumu, şu ana kadar yaşadıkları en zor durum olarak değerlendirirler.</span></p>

      <p class="Normal para-style-override-22"><span class="char-style-override-14">Her yeni gün, yeni bir fırsattır. Her kriz, bir değişim fırsatıdır.</span></p>

      <p class="Normal para-style-override-22"><span class="char-style-override-14">Peki, bu kadar çok olumsuzluk varken, hayata nasıl olumlu gözlerle bakacağız? Hayatın zorlukları neden var? Her olumsuzluk, bize şükretmemiz için sunulan bir fırsattır. Her sorun, bize fark etmemiz için bir şeyler fısıldıyor.</span></p>

      <p class="Normal para-style-override-22"><span class="char-style-override-14">Yaşamı, kaderi, insanları, geçmişi sorgulamaktan vazgeç! Haklı olmak uğruna her şeyi ezip geçme! Hedeflerini netleştir, kendini tanı. Başkaları için değil, kendin için yaşa. Odaklan… Ama sadece olmasını istediğin şeylere odaklan. En olumsuz şeylerin içinde bile, güzel olan bir şeyler görmeye çalış. Bütün dünya olumsuz düşünürken, sen inatla pozitif düşün. Zaten dünya üzerinde, yeteri kadar olumsuz düşünen insan var. Bir tane olumlu düşünce, binlerce olumsuz düşünceyi yok edebilir.</span></p>

      <p class="Normal para-style-override-22"><span class="char-style-override-14">İnsanların çok büyük kısmı, negatif düşündüğü için dünya bu halde. Birileri bir yerlerden başlamalı öyle değil mi? O halde seçim senin...</span></p>
    </div>
  </div>
</body>
</html>
