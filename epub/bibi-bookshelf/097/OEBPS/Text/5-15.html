<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5-15.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5-15.html" xml:lang="tr-TR">
    <div class="Basic-Text-Frame-4">
      <p class="split"></p>

      <p class="anabaslik" id="toc_marker-9"><span class="ba-l-k" style="font-size:1.07em;">Kolayca “Hayır” Diyebilmek</span></p>

      <p class="Normal para-style-override-22"><span class="char-style-override-14">Hayır diyememenin temelinde yatan duygu kaygıdır. Çoğu insan, korku ve kaygı duygularını birbirine karıştırır. Korku, yaşanan duruma dair hissedilen duygudur. Kaygı ise; henüz yaşanmamış, ancak zihnimizin var ettiği bir durumdur. Olmasından korktuğumuz durumlar kaygıdır.</span></p>

      <p class="Normal para-style-override-22"><span class="char-style-override-14">Peki, insan neden, ya da nelerden kaygı duyduğu için hayır diyemez? Karşısındakini kaybetmekten kaygı duyduğu için, reddedilme kaygısı yaşadığı için, yanlış anlaşılmak istemediği için, yalnız kalmaktan korktuğu için ve “Hayır” demeyi öğrenemediği için hayır diyemez!</span></p>

      <p class="Normal para-style-override-22"><span class="char-style-override-14">Hayır diyememenin temelleri çocukluk yıllarında atılır. Önce annemizin babamıza hayır diyemeyişini, kardeşimizin annemize hayır diyemeyişini görür ve modelleriz.</span></p>

      <p class="Normal para-style-override-22"><span class="char-style-override-14">Önce aileden, sonra okuldan, öğretmenimizden, arkadaşımızdan, hayatımızdaki diğer tüm insanlardan öğrenilen bir durumdur bu.</span></p>

      <p class="Normal para-style-override-22"><span class="char-style-override-14">Hayır diyememek, öğrenilen bir durumdur ve eğer onu öğrendiysek, hayır demeyi de öğrenebiliriz.</span></p>

      <p class="Normal para-style-override-22"><span class="char-style-override-14">Çevremizde hayır diyemeyen insanlar çoğaldıkça, bu durum bize normal gelmeye başlar. Olması gereken budur artık ve bu durum bizim karakterimizin bir parçası olup çıkar.</span></p>

      <p class="Normal para-style-override-12"><span class="char-style-override-14">Çoğu insanın ağzından, “Huyum bu, ne yapabilirim? Bunu değiştiremem ki. Can çıkar huy çıkmaz” sözlerini duyarız. Madem bu bir huy, hiç bebeklere dikkat ettiniz mi? Bebekler çok rahat ve özgürce, istemedikleri bir şeyi belli ederler. Eninde sonunda onların istediği olur. Demek ki, hayır diyememek bir huy değil.</span></p>

      <p class="Normal para-style-override-22"><span class="char-style-override-14">Eğer bir huy olsaydı, doğuştan birçoğumuz hiçbir konuda hayır diyemezdik. Karnı acıkan bir bebek, ağlamak yerine, oturup beklerdi. “Ağlarsam annem yanlış düşünebilir, incinebilir” diye kendini durdururdu.</span></p>

      <p class="Normal para-style-override-12"><span class="char-style-override-14">Evet, bu alışkanlığı yıllardır taşıyor olabilirsin. Hatırlayamayacağın kadar eski zamanlardan beri, hayır diyemiyor olabilirsin. Ancak bu, değiştirilebilecek bir şeydir. Sen yeter ki iste, bunu değiştirmek için her an fırsatlarla doludur ve şu an zaten, bu fırsatı kendine tanıyorsun.</span></p>

      <p class="Normal para-style-override-22"><span class="char-style-override-14">Bunu değiştirmenin en kolay yolu, bir yerlerden başlamak ve o ilk “hayır” ı söylemektir. Ama bunu yapabilmek için biraz güçlü olman gerekecek. Bu bölümdeki bilgiler sana bu gücü adım adım kazandıracaktır.</span></p>

      <p class="Normal para-style-override-22"><span class="char-style-override-14">İlk başlarda tanımadığın insanlara “hayır” demekle başlayabilirsin. Buna kendini alıştırdığın zaman, tanıdığın insanlara ya da özellikle hayır diyemediğin insanlara, “hayır” demek daha da kolaylaşacaktır.</span></p>

      <p class="Normal para-style-override-22"><span class="char-style-override-14">Karşımızdaki insandan bir öneri geldiğinde ve ona “Hayır” cevabını verdiğimizde o kişiyi reddettiğimizi düşünürüz. Oysaki o an, o kişiyi değil, o kişinin sunduğu bir teklifi reddetmiş oluruz.</span></p>

      <p class="Normal para-style-override-22"><span class="char-style-override-14">Hayatımızdaki insanlarla ilişkilerimizi ayakta tutmanın, onlara “Evet” demekten geçtiğini düşünürüz. Ancak bu, ilişkilerimizi koşullar üzerine kurduğumuzun bir kanıtıdır ve koşullar üzerine kurulan bir ilişki, gerçek bir ilişki olmaz. İlişki, koşulsuz olduğu zaman gerçek bir ilişkidir.</span></p>

      <p class="Normal para-style-override-22"><span class="char-style-override-14">Hayır diyememek, insana beraberinde iki yüzlülüğü de getirir. İçimizdeki ses, “Hayır” derken, dışımızdaki ses “Evet” der ve biz karşımızdaki insana karşı ikiyüzlü, kendimize karşı ise sahtekâr durumuna düşeriz.</span></p>

      <p class="Normal para-style-override-22"><span class="char-style-override-14">Eğer bir ilişki, senin bir tane hayır cevabınla bitiyorsa, o ilişki zaten hiç var olmamıştır. Karşındaki seni, sen olduğun için sevmemiştir.</span></p>

      <p class="Normal para-style-override-22"><span class="char-style-override-14">Hayır demek, kendimize saygı duymaktır, kişilikli olmaktır, güçlü ve sağlam ilişkiler kurmaktır.</span></p>

      <p class="Normal para-style-override-22"><span class="char-style-override-14">Hayır diyememek ise; insanın kendisine saygısını zamanla yitirmesine sebep olur. Kişinin gerçek duygu ve düşüncelerini özgürce ifade edememesi sonucu, içinde öfke birikmesine neden olur. Yaşama karşı sürekli gergin olmasına neden olur.</span></p>

      <p class="Normal para-style-override-22"><span class="char-style-override-14">“Hayır” demek, sert bir şekilde karşımızdakini kıracağımız anlamına da gelmez. Siz yeter ki, “Hayır” demeye karar verin. İnsanları kırmadan da “hayır” demenin birçok yolu vardır. Siz kapıyı açmaya karar verdiğinizde elinize çok anahtar verilir.</span></p>

      <p class="Normal para-style-override-22"><span class="char-style-override-14">Benden Koçluk desteği alan bir danışanım vardı. İnsanlara “Hayır” diyemiyordu. Kendisine en çok kime, ya da kimlere ve hangi durumlarda “Hayır” diyemediğini sordum. Bana somut bir örnek vermesini istedim.</span></p>

      <p class="Normal para-style-override-22"><span class="char-style-override-14">Danışanım bir bayandı. Çalışıyordu ve işinde başarılı biriydi. İşini seviyordu. Çok yakın bir arkadaşının, haftanın birkaç günü, çalıştığı yere ziyarete geldiğinden yakınıyordu. Arkadaşı gelmeden önce onu arıyor ve “Çayı hazırla, ben geliyorum” diyordu. Müsait olup olmadığını sormuyordu ve geldiği zaman da onu çok meşgul ediyordu.</span></p>

      <p class="Normal para-style-override-22"><span class="char-style-override-14">Bu durum, onu gereğinden fazla rahatsız etmişti. Hatta işini kaybetme kaygısına bile kapılmıştı. Anlatırken bana, “Her seferinde fedakârlık eden benim” diyordu. Ben de ona, siz feda ederken, o kâr ediyor dedim. Bunu söylediğimdeki yüz ifadesi hala gözlerimin önündedir.</span></p>

      <p class="Normal para-style-override-22"><span class="char-style-override-14">Evet, fedakârlıkta bulunuyordu. Bir taraf feda ediyor, diğeri ise kâr ediyordu… Hiç de adil bir anlaşma değildi.</span></p>

      <p class="Normal para-style-override-22"><span class="char-style-override-14">Ona, “Arkadaşına “Hayır” dersen ne olur?” diye sordum.</span></p>

      <p class="Normal para-style-override-22"><span class="char-style-override-14">“Bana çok darılır. Onunla aramın kötü olmasını istemiyorum. Zor günlerimde hep yanımda oldu. Ona bunu yapamam” dedi.</span></p>

      <p class="Normal para-style-override-22"><span class="char-style-override-14">Vefa borcu vardı ve bu yüzden de arkadaşına “hayır” diyemiyordu.</span></p>

      <p class="Normal para-style-override-22"><span class="char-style-override-14">Ona, arkadaşını incitmeden hayır diyebilmeyi öğrenmek isteyip istemediğini sordum. Bunu nasıl yapacağını bilmiyordu ve bunu öğrenmek için bana gelmişti.</span></p>

      <p class="Normal para-style-override-22"><span class="char-style-override-14">Hayır demenin binlerce yolu vardır. Ben ona şunu yapmasını söyledim. Arkadaşı onu arayıp, müsait olup olmadığını sorduğu zaman şunu söyleyecekti, “Seninle vakit geçirmekten gerçekten çok keyif alıyorum. Ancak bu, çalıştığım yerde olduğu zaman sana istediğim gibi zaman ayıramıyorum. Sürekli işle ilgilenmek zorunda kalıyorum. Yanıma gelmektense daha kaliteli zaman geçirebilmek için, akşam iş çıkışı görüşmeye ne dersin?”</span></p>

      <p class="Normal para-style-override-22"><span class="char-style-override-14">İlk konuşmalarında, aynen bunları söyledi ve sonra çok ilginç bir şeyle karşılaştı: Arkadaşı da bu durumdan rahatsız olduğunu söyledi ona. Hatta arkadaşı bir süre sonra, bir itirafta bulunmuştu. Onun iş yerine gelmeyi hiç istemediğini, ama ona dışarıda buluşmayı teklif ederse “hayır” demesinden korktuğunu, çünkü çok yoğun olduğunu ve onu kaybetmemek için de sürekli fedakârlıkta bulunup çalıştığı yere gelerek onu ziyaret ettiğini söylemişti! Ayrıca çalıştığı yerde yapılan görüşmeler çok kısa sürdüğü için ve bu zaman kendisine yetmediği için, çok sık iş yerine geldiğini ve orada yaptıkları görüşmeden kendisinin de memnun olmadığını itiraf etmişti.</span></p>

      <p class="Normal para-style-override-22"><span class="char-style-override-14">Her ikisi de aynı durumdan şikâyetçiydi ve ikisi de “Hayır” diyemiyordu. Sadece “Hayır” diyemedikleri için bu durumu istemeden sürdürüyorlardı. Aralarında “Hayır” adında buzlu bir cam vardı ve o camı birisi kırdığında, diğeri de hemen kırmıştı.</span></p>

      <p class="Normal para-style-override-22"><span class="char-style-override-14">Danışanım bir süre sonra bana geldiğinde, arkadaşına “hayır” demeye alıştığını söylemişti. Hatta sadece ona değil, istemediği bir durumda, herkese kolaylıkla “Hayır” diyebiliyordu. Şimdi onların eskisinden çok daha sağlıklı bir dostlukları var.</span></p>

      <p class="Normal para-style-override-22"><span class="char-style-override-14">“Hayır” derse arkadaşını kaybetmekten korkuyordu, ilginçtir ama “hayır” diyerek arkadaşı ile dostluklarını daha da güçlendirmişti. “Hayır” demek bazen çok hayırlıdır.</span></p>

      <p class="Normal para-style-override-22"><span class="char-style-override-14">Bunu sen de yapabilirsin. Hadi ilk adımı şimdi at ve ilk “Hayır” ı bana söyle. Artık insanlara istemediğin bir konuda, evet diyecek misin? Seni duyamıyorum!</span></p>

      <p class="Normal para-style-override-22"><span class="char-style-override-14">Harikasın!</span></p>
    </div>
  </div>
</body>
</html>
