<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/main.css" type="text/css" rel="stylesheet"/>
</head>
<body class="n">
<p class="bosluk2"></p>

<p><b>Lev İsaakoviç Şestov</b></p>
<p>(1866-1938) Yahudi kökenli Rus varoluşçu filozof. Zengin bir ailenin oğlu olarak Kiev’de dünyaya geldi. 1884’te başladığı Moskova Üniversitesi’nde önce matematik, sonra hukuk öğrenimi gördü. Siyasal ve toplumsal eylemlere katılması nedeniyle üniversiteden atıldı. 1889’da Kiev Hukuk Fakültesi’nden mezun oldu. Kiev’de babasının yanında çalışırken kendini yoğun bir şekilde edebiyata ve felsefeye verdi. Berdyaev, Merejkovski, Rozanov gibi Rus aydınlarıyla tanıştı. 1895’te ağır bir depresyon geçirdi, tedavi için yurtdışına gitti. 1896’da Roma’da Ortodoks bir Rus olan Anna Berezovskaya’yla evlendi. 1898’de ilk eseri <i>Shakespeare ve Eleştirmeni Brandes'i</i> yayımladı. 1914’e kadar yurtdışında (Fransa, İsviçre) yaşadıktan sonra yurda döndü. 1920’de ailesiyle birlikte Rusya’yı terk ederek ölene kadar yaşadığı Fransa’ya göç etti. Çağdaşları olan Berdyaev, Husserl, Buber gibi filozoflarla yakın dostluk kurdu. Dostoyevski, Tolstoy, Nietzsche, Pascal, Descartes, Spinoza ve Platon gibi yazar ve düşünürlerle ilgilendi; 1929’da kendi düşüncesine en yakın filozof olarak gördüğü Kierkegaard’ın felsefesiyle tanıştı. Paradoks ve aforizmalardan oluşan felsefesinde evrensel genel geçer doğrulara ve felsefi sistemlere karşı çıktı. Geleneksel akılcı felsefeye karşı, merkezinde insan varoluşunun çelişkilerinin olduğu trajedinin felsefesini, felsefi spekülasyona karşıysa Tanrı’nın bahşettiği vahyi koydu. <i>Tolstoy ve Nietzsche'nin Öğretisinde İyilik</i> (1900), <i>Nietzsche ve Dostoyevski - Trajedinin Felsefesi</i> (1903), <i>Temelsizliğin Tanrılaştırtması</i> (1905), <i>Kierkegaard ve Varoluşçu Felsefe</i> (1936), <i>Atina ve Kudüs</i> (1938) belli başlı eserleridir. 28 Kasım 1938’de Paris’te hayata veda etti.</p>

<p class="bosluk1"></p>

<p><b>Kayhan Yükseler</b></p>
<p>1947 yılında İstanbul, Kadıköy’de doğdu, 1959 yılında Selimiye Askeri Ortaokulu’na girdi. Erzincan Askeri Lisesi’ni bitirdikten sonra, 1967 yılında asteğmen olarak Kara Harp Okulu’ndan mezun oldu. Ordunun çeşitli kademelerinde görev yaptıktan sonra 1998 yılında albay olarak emekli oldu. İlk çeviri kitabı <i>Nartlar: Asetin Halk Destanı’dır.</i> Dostoyevski’nin <i>Bir Yazarın Günlüğü </i>adlı yapıtının tercümesiyle Dünya Kitap Dergisi 2005 Çeviri Ödülü’nü aldı. Çevirilerinden bazıları: <i>Lermontov - Profil, Karakalpak Kızı, Baden Baden'de Yaz, Gümüş Güvercin, Çukur, Kafkasya'da Bulunan Antik Eserlerin Keşfi ve Yazılarının Çözümlenmesi, Kafkas Dolmenleri ve Mısır Piramitleri, Sinan'ın Kitabı, Keçinin Şarkısı, Ruslan ve Ludmila, Senfoniler, Dikanka Yakınlarındaki Bir Çiftlikte Akşamlar, Mirgorod Öyküleri, Çerkes Arkeolojisi ve Sanatı, Özgürlüğün Son Oğlu, Büyülü Gezgin</i>, <i>Neroç Köprüsü</i>.</p>
</body>
</html>