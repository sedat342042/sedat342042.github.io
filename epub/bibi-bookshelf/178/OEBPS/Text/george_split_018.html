<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_17"><br class="chapter" />
  <br class="chapter" />
  4. Sahne</h2>

  <p class="ortayazi">GEORGE DANDIN, ANGÉLIQUE</p>

  <p class="normal">&nbsp;</p>

  <p class="normal">GEORGE DANDIN</p>

  <p class="normal">Bakın, gelmiş yine etrafınızda dolaşıyor.</p>

  <p class="normal">ANGÉLIQUE</p>

  <p class="normal">Benim suçum mu bu yani? Ne yapabilirim?</p>

  <p class="normal">GEORGE DANDIN</p>

  <p class="normal">Gözü kocasından başkasını görmeyen her kadın ne yapıyorsa siz de onu yapın. Kim ne derse desin, çapkınlar ancak yüz bulduklarına musallat olurlar; nasıl ki bal sinekleri çekerse, onları da tatlı tavırlar cezbeder. Namuslu kadınlar böylelerini nasıl kapı dışarı edeceklerini gayet iyi bilirler.</p>

  <p class="normal">ANGÉLIQUE</p>

  <p class="normal">Kapı dışarı etmek mi? Peki, niçin? Beğenilmekte utanılacak bir yan görmüyorum ve hoşuma bile gidiyor.</p>

  <p class="normal">GEORGE DANDIN</p>

  <p class="normal">Belli! Peki ama tüm bu çapkınlık oyunu sürerken kocaya nasıl bir rol biçmek gerekiyor?</p>

  <p class="normal">ANGÉLIQUE</p>

  <p class="normal">Karısının el üstünde tutulmasından rahatsızlık duymayan, namuslu bir adam rolü.</p>

  <p class="normal">GEORGE DANDIN</p>

  <p class="normal">Size uşaklık edeceğim yani. Bu hiç bana uymaz ve Dandin'ler böyle modalara pek alışık değildir.</p>

  <p class="normal">ANGÉLIQUE</p>

  <p class="normal">Dandin'ler isterlerse pelâlâ alışırlar; çünkü açık söyleyim, benim herkese sırt çevirip bir koca ile diri diri mezara girmeye niyetim yok. Ne demek yani? Adamın biri bizle evlenmeyi aklına koymuş diye, her şeyin sonu mu gelecek? Yaşayanlar dünyasıyla her türlü ilişkiyi kesecek miyiz? Şu saygıdeğer kocaların zulmü de harika doğrusu. Tüm eğlencelerden el etek çekelim, sadece onlar için yaşayalım. Oh ne âlâ! Umurumda değil bunlar ve ömrümün baharında ölmek istemiyorum.</p>

  <p class="normal">GEORGE DANDIN</p>

  <p class="normal">Bana herkesin önünde ettiğiniz yeminlere, verdiğiniz sözlere böyle mi uyuyorsunuz?</p>

  <p class="normal">ANGÉLIQUE</p>

  <p class="normal">Ben mi? Size o yemini asla canıgönülden etmedim, ağzımdan koparıp aldınız adeta. Evlenmeden önce benim bu işe rızam var mı, sizi istiyor muyum diye sordunuz mu? Sadece anneme babama danıştınız, aslında sizi onlar evlendirdi, bu yüzden kendinize karşı işlenecek kusurlar konusunda da gidip onların başını şişirseniz iyi edersiniz. Bana gelince, mademki size asla benimle evlenmenizi söylemedim ve mademki duygularımı hiç yoklamadan aldınız beni, bir köle gibi sizin iradenize boyun eğmek zorunda hissetmiyorum kendimi. Gençliğin önüme sunduğu şu kısacık güzel günlerden yararlanmak, hayattan kâm almak, yaşımın elverdiği güzelliklerin tadını çıkarmak ve iltifatların keyfine varmak istiyorum. Bu sizin cezanız, çekmeye hazır olun ve daha beterini yapmaya meyilli olmadığım için Tanrıya şükredin.</p>

  <p class="normal">GEORGE DANDIN</p>

  <p class="normal">Ya, demek siz olayı böyle görüyorsunuz! Ama ben sizin kocanızım ve böyle şeyler istemem diyorum size.</p>

  <p class="normal">ANGÉLIQUE</p>

  <p class="normal">Ben de sizin karınızım ve bunu istediğimi söylüyorum.</p>

  <p class="normal">GEORGE DANDIN</p>

  <p class="indentmetinitalik">(Kendi kendine.)</p>

  <p class="normal">İçimden şunun suratını pelteye çevirmek, hayatı boyunca ahlaksız çapkınların bir daha hoşuna gitmeyecek hale sokmak geliyor. Ah George Dandin ah, haydi, kendimi tutamayacağım, en iyisi buradan gitmek.</p>
</body>
</html>
