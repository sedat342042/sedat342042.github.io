<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>george.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik2" id="calibre_toc_10"><br class="chapter" />
  <br class="chapter" />
  6. Sahne</h2>

  <p class="ortayazi">M. DE SOTENVILLE, MME. DE SOTENVILLE,<br class="chapter" />
  ANGÉLIQUE, CLITANDRE, GEORGE DANDIN, CLAUDINE</p>

  <p class="normal">&nbsp;</p>

  <p class="normal">MME. DE SOTENVILLE</p>

  <p class="normal">Şu kıskançlık da pek acayip bir şey! Herkesin huzurunda konuyu açıklığa kavuşturması için kızımı getirdim buraya.</p>

  <p class="normal">CLITANDRE</p>

  <p class="indentmetinitalik">(Angélique'e.)</p>

  <p class="normal">Madam, size âşık olduğumu kocanıza siz mi söylediniz?</p>

  <p class="normal">ANGÉLIQUE</p>

  <p class="normal">Ben mi? Nasıl söyleyebilirim ki ona böyle bir şeyi? Böyle bir şey var mı ki? Bana nasıl âşık olduğunuzu görmek isterdim doğrusu. Haydi lütfen deneyin bir kere de alın cevabınızı, tavsiye ederim mutlaka yapmalısınız bunu. Görelim bakalım, âşıkların bütün numaralarına başvurun: Haberciler gönderin bana, tatlı sözlerle dolu küçük pusulalar yazın, kocamın evde olmadığı zamanları kollayın veya ben dışarı çıktığımda kesin yolumu, aşkınızdan söz edin bana; yapacağınız tek şey denemek, merak etmeyin alacaksınız hak ettiğiniz cevabı.</p>

  <p class="normal">CLITANDRE</p>

  <p class="normal">Aman madam, yavaş, ağırdan alın biraz. Bana bu kadar ders verip bu denli hiddetlenmenize gerek yok. Aklımdan sizi sevmek geçtiğini de kim söyledi?</p>

  <p class="normal">ANGÉLIQUE</p>

  <p class="normal">Ben nereden bileyim, baksanıza neler anlatıyorlar?</p>

  <p class="normal">CLITANDRE</p>

  <p class="normal">Ne derlerse desinler; ama karşılaştığımızda size aşkımdan söz edip etmediğimi biliyorsunuz.</p>

  <p class="normal">ANGÉLIQUE</p>

  <p class="normal">Keşke söz etseydiniz, kötü karşılanmazdınız.</p>

  <p class="normal">CLITANDRE</p>

  <p class="normal">Sizi temin ederim ki benden çekinmenize hiç gerek yok; ben güzel hanımları üzecek birisi değilim; size âşık olmayı düşünmeyecek kadar çok sayarım sizi, hem sizi hem de saygıdeğer ebeveynlerinizi.</p>

  <p class="normal">MME. DE SOTENVILLE</p>

  <p class="indentmetinitalik">(George Dandin'e.)</p>

  <p class="normal">Gördünüz mü işte?</p>

  <p class="normal">M. DE SOTENVILLE</p>

  <p class="normal">Tatmin oldunuz mu damat? Ne diyeceksiniz tüm bunlara?</p>

  <p class="normal">GEORGE DANDIN</p>

  <p class="normal">Bu masallara karnım tok benim. Ne dediğimi iyi biliyorum, mademki açık konuşmak gerek, kızınız onun bir habercisini kabul etti az önce.</p>

  <p class="normal">ANGÉLIQUE</p>

  <p class="normal">Kim, ben mi? Bir haberciyi kabul etmişim ha?</p>

  <p class="normal">CLITANDRE</p>

  <p class="normal">Ben mi haberci göndermişim?</p>

  <p class="normal">ANGÉLIQUE</p>

  <p class="normal">Claudine?</p>

  <p class="normal">CLITANDRE</p>

  <p class="indentmetinitalik">(Claudine'e.)</p>

  <p class="normal">Doğru mu söylüyor?</p>

  <p class="normal">CLAUDINE</p>

  <p class="normal">Başıma gelenler, ne tuhaf bir yalan bu böyle?</p>

  <p class="normal">GEORGE DANDIN</p>

  <p class="normal">Susun bakalım, siz ne yellozsunuz siz! Ne işler çevirdiğinizi biliyorum, üstelik haberciyi de siz aldınız içeri.</p>

  <p class="normal">CLAUDINE</p>

  <p class="normal">Kim? Ben mi?</p>

  <p class="normal">GEORGE DANDIN</p>

  <p class="normal">Evet, siz. Numara yapıp durmayın öyle.</p>

  <p class="normal">CLAUDINE</p>

  <p class="normal">Ah ne yazık! Günümüzde dünya nasıl kötülükle doldu, masumiyet timsali olan benden bile şüphe duyuluyor artık!</p>

  <p class="normal">GEORGE DANDIN</p>

  <p class="normal">Haydi oradan, elleme maden kömürü. Kurnazlık yapıyorsunuz aklınız sıra, ama sizi uzun süredir tanırım ben, ne mal olduğunuzu bilirim.</p>

  <p class="normal">CLAUDINE</p>

  <p class="indentmetinitalik">(Angélique'e.)</p>

  <p class="normal">Madam, acaba...</p>

  <p class="normal">GEORGE DANDIN</p>

  <p class="normal">Susun dedim, yoksa ihale sizin üstünüze kalır ona göre, sonuçta babanız asilzade değil a...</p>

  <p class="normal">ANGÉLIQUE</p>

  <p class="normal">Bu öyle büyük ve beni öyle kalbimden vuran bir sahtekârlık ki, cevap verecek gücü bile bulamıyorum. Bir koca düşünün, yapılmaması gereken hiçbir şey yapmamışsınız ona karşı, yine de sizi suçluyor! Ne korkunç şey! Heyhat! Benim asıl kabahatim ona bu kadar iyi davranmış olmak.</p>

  <p class="normal">CLAUDINE</p>

  <p class="normal">Kesinlikle.</p>

  <p class="normal">ANGÉLIQUE</p>

  <p class="normal">Başıma ne geliyorsa ona gereğinden fazla saygı göstermemden geliyor. Keşke onun dediği gibi, bir çapkının iltifatlarını kabul etseydim, hiç değilse böyle pişman olmazdım. Hoşça kalın, gidiyorum ben, bu hakaretleri daha fazla dinleyemem.</p>
</body>
</html>
