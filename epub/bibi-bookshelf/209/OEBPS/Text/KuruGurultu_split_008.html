<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">3. Sahne</h2>

  <p class="normal">(<span class="ideitalik">Piç Don John ile yandaşı Conrade girerler.</span>)</p>

  <p class="normal2">CONRADE</p>

  <p class="normal">Hayrola Lordum, ne'niz var? Aşırı bir kederle yüreğiniz kabarmış.</p>

  <p class="normal2">DON JOHN</p>

  <p class="normal">Kederi besleyen kaynak taşınca yürek de kabarır.</p>

  <p class="normal2">CONRADE</p>

  <p class="normal">Aklın sesine kulak veriniz.</p>

  <p class="normal2">DON JOHN</p>

  <p class="normal">Ne yararı olur?</p>

  <p class="normal2">CONRADE</p>

  <p class="normal">Derdinize hemen çare bulunmasa bile sabırla katlanmanızı öğütler.</p>

  <p class="normal2">DON JOHN</p>

  <p class="normal">Sana şaşıyorum doğrusu. Hem Zühal yıldızı altında doğduğunu söylüyorsun, hem de iflah olmaz bir hastalığa gizemli bir şifa arıyorsun. Ne olduğumu gizleyemem. Efkâr basınca kimsenin şaklabanlığına gülmem. Karnım acıkınca yerim, kimsenin keyfini beklemem. Uyku bastırınca uyurum, elalemden bana ne? Neşelenince gülerim, kimsenin sırtını sıvazlamam, kimsenin nabzına göre şerbet vermem.</p>

  <p class="normal2">CONRADE</p>

  <p class="normal">Doğru olmasına doğru. Yine de dizginleri ele geçirmeden bunları uluorta söylemeyin. Ağabeyinize başkaldıralı çok olmadı. Daha sizi yeni bağışladı. Yumuşak bir hava estirmezseniz yanında kök salamazsınız. Harman sonu, mevsimi iyi kollayanındır.</p>

  <p class="normal2">DON JOHN</p>

  <p class="normal">Onun gölgesinde boy veren gül olacağıma, çalılıkta biten ısırgan olayım. Riyakârlıkla sevgi dileneceğime herkes beni hor görsün. Bu mizacıma daha çok uyar. Şunu bunu pohpohlayan efendiden bir adam olduğum söylenemez, ama açıksözlü bir bıçkın olduğum su götürmez. Bana ne kadar güvenildiği ağzıma taktıkları ağızlıktan, ne kadar özgürlük tanındığı ayağıma vurdukları prangadan belli. Kafesimde şakımaya hiç niyetim yok. Dişli olsam ısırırdım, özgür olsam gönlümün dilediğini yapardım. Ama şu ara ilişme bana, sakın beni değiştirmeye kalkma.</p>

  <p class="normal2">CONRADE</p>

  <p class="normal">Hoşnutsuzluğunuz bir işe yarasa bari.</p>

  <p class="normal2">DON JOHN</p>

  <p class="normal">Yaramaz olur mu, her işte onu kullanıyorum. Başka silahım kalmadı ki. Bak biri geliyor.</p>

  <p class="normal">(<span class="ideitalik">Borachio girer.</span>)</p>

  <p class="normal">Ne haber Borachio?</p>

  <p class="normal2">BORACHIO</p>

  <p class="normal">Müthiş bir ziyafetten geliyorum. Leonato, ağabeyiniz Prens'i krallar gibi ağırlıyor. Bu arada bir evlilik tasarlandığı kulağıma çalındı.</p>

  <p class="normal2">DON JOHN</p>

  <p class="normal">Fitne fesat için kumpas kurmaya yarar mı acaba? Dertsiz başına dert arayan enayi de kimmiş?</p>

  <p class="normal2">BORACHIO</p>

  <p class="normal">Kim olacak, ağabeyinizin sağ kolu.</p>

  <p class="normal2">DON JOHN</p>

  <p class="normal">O züppe Claudio ha!</p>

  <p class="normal2">BORACHIO</p>

  <p class="normal">Ta kendisi.</p>

  <p class="normal2">DON JOHN</p>

  <p class="normal">Beyzadeye bak sen! Peki, kime göz koymuş?</p>

  <p class="normal2">BORACHIO</p>

  <p class="normal">Kime olacak? Leonato'nun kızı ve mirasçısı Hero'ya.</p>

  <p class="normal2">DON JOHN</p>

  <p class="normal">Şu yeni yetme amma da açıkgöz çıktı. Peki, sen nerden biliyorsun?</p>

  <p class="normal2">BORACHIO</p>

  <p class="normal">Beni küf kokmuş odaları tütsülemek için tuttular. İşimi görürken Prens'le Claudio el ele içeri girmez mi? Baktım ciddi ciddi bir şeyler konuşuyorlar; duvar halısının arkasına saklandım. Hemen oracıkta karar verildi. Prens kendi adına Hero'ya kur yapacak. Kızın rızasını alınca Kont Claudio'ya verecek.</p>

  <p class="normal2">DON JOHN</p>

  <p class="normal">Haydi durmayın, oraya gidelim. Bir fesat kumkuması için bulunmaz fırsat. O dünkü çocuk benim devrilmem sayesinde şana şerefe kavuştu. Başına bela açabilirsem sefam olsun. Sizler benden yana olacak mısınız sonuna kadar?</p>

  <p class="normal2">CONRADE</p>

  <p class="normal">Lordum, ölmek var, dönmek yok.</p>

  <p class="normal2">DON JOHN</p>

  <p class="normal">Öyleyse şu büyük şölene gidelim. Bana boyun eğdirdikleri için keyiflerine diyecek yoktur... Ah, şu aşçı benim kafadan olaydı. Haydi gidip ortalığı bir kolaçan edelim.</p>

  <p class="normal2">BORACHIO</p>

  <p class="normal">Emredersiniz efendim.</p>

  <p class="normal">(<span class="ideitalik">Çıkarlar.</span>)</p>
</body>
</html>