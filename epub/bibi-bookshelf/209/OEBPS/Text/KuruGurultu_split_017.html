<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">4. Sahne</h2>

  <p class="normal">(<span class="ideitalik">Hero, Margaret ve Ursula girerler.</span>)</p>

  <p class="normal2">HERO</p>

  <p class="normal">Ursula, canım. Kuzinim Beatrice'i uyandır, hemen kalkmasını söyle.</p>

  <p class="normal2">URSULA</p>

  <p class="normal">Baş üstüne.</p>

  <p class="normal2">HERO</p>

  <p class="normal">Hemen buraya gelsin.</p>

  <p class="normal2">URSULA</p>

  <p class="normal">Peki efendim.</p>

  <p class="normal2">MARGARET</p>

  <p class="normal">Doğrusu öbür boyunluğunuz daha güzeldi.</p>

  <p class="normal2">HERO</p>

  <p class="normal">Rica ederim karışma Margaret. Bunu takacağım.</p>

  <p class="normal2">MARGARET</p>

  <p class="normal">Bence bir şeye benzemiyor. Kuzininiz de beğenmeyecek.</p>

  <p class="normal2">HERO</p>

  <p class="normal">Kuzinim ukaladır, sen de ondan aşağı kalmazsın. Aklıma koydum, bunu istiyorum.</p>

  <p class="normal2">MARGARET</p>

  <p class="normal">Bakın, yeni tacınıza hiç diyecek yok. Nefis. Yalnız ilave saçlar keşke biraz daha koyu kumral olaydı. Gelinliğiniz bir harika. Milano düşesinin o kadar övülen giysisini de gördüm.</p>

  <p class="normal2">HERO</p>

  <p class="normal">Eşsiz diyorlar.</p>

  <p class="normal2">MARGARET</p>

  <p class="normal">Kim demiş? Sizinkinin yanında sıradan bir entari gibi kalır. Sizin gelinliğin sırmalı kumaşı, yırtmaçları, simli dantelleri, inci işlemeleri nefes kesiyor. Ya o dökümlü kol ağızları, kat kat kırmalar, mavimtrak kumaşla kaplı iç eteği, o değişik, zarif, harika model. Sizinki on kat daha güzel.</p>

  <p class="normal2">HERO</p>

  <p class="normal">Allah ferahla giymeyi nasip etsin. Yüreğim kurşun gibi ağır.</p>

  <p class="normal2">MARGARET</p>

  <p class="normal">Daha da ağırlaşacak, üstüne bir erkeğin ağırlığı binince.</p>

  <p class="normal2">HERO</p>

  <p class="normal">Utan, utan! Ne ayıp sözler bunlar.</p>

  <p class="normal2">MARGARET</p>

  <p class="normal">Neden utanayım, Madam? Harbi konuştuğum için mi? Evlilik bir dilenci için bile kutsal değil midir? Efendimiz evlilik dışında da onurlu bir adam sayılmaz mı? Ne dememi isterdiniz? Affınıza sığınarak bir zevcin ağırlığından mı dem vurmalıydım?! İçimde kötülük yok. Uygun koca uygun eşi bulunca, ağırlığı zahmet değil zevk verir. Bayan Beatrice'e sorsanıza. İşte geliyor.</p>

  <p class="normal">(<span class="ideitalik">Beatrice girer.</span>)</p>

  <p class="normal2">HERO</p>

  <p class="normal">Günaydın canım.</p>

  <p class="normal2">BEATRICE</p>

  <p class="normal">Günaydın, sevgili Hero.</p>

  <p class="normal2">HERO</p>

  <p class="normal">Nasılsın bakalım? Yine dertli kaval gibi inliyor musun?</p>

  <p class="normal2">BEATRICE</p>

  <p class="normal">Neşeli havalar gelmiyor içimden.</p>

  <p class="normal2">MARGARET</p>

  <p class="normal">“Aşk bir tüy gibi hafif” şarkısını söyleyin, ben dans edeyim.</p>

  <p class="normal2">BEATRICE</p>

  <p class="normal">Hafif havalar hafifmeşrep kadınlara yaraşır. Oyna, oynaklık et. Kocan çift çubuk sahibi olursa, ambarlarını veletlerle doldurursun.</p>

  <p class="normal2">MARGARET</p>

  <p class="normal">Böyle ağır sözleri reddederim, hem de topuklarımı yere vura vura.</p>

  <p class="normal2">BEATRICE</p>

  <p class="normal">Saat beşe geliyor kuzinim, artık hazırlanmalısın. Benim halimi hiç sorma. Fena hastayım. Ay, ay, ay.</p>

  <p class="normal2">MARGARET</p>

  <p class="normal">Neyin a'sı? Atmacanın mı, atın mı, yoksa adamın mı?</p>

  <p class="normal2">BEATRICE</p>

  <p class="normal">Acının.</p>

  <p class="normal2">MARGARET</p>

  <p class="normal">Sen Nuh der peygamber demezdin. Sen de değişirsen biz hangi kitaba uyalım?</p>

  <p class="normal2">BEATRICE</p>

  <p class="normal">Şimdi ne demek istedi şu münasebetsiz?</p>

  <p class="normal2">MARGARET</p>

  <p class="normal">Ne diyeyim. Tanrı herkesin gönlüne göre versin.</p>

  <p class="normal2">HERO</p>

  <p class="normal">Bu eldivenleri bana Kont yolladı. Ne kadar nefis kokuyorlar.</p>

  <p class="normal2">BEATRICE</p>

  <p class="normal">Burnum tıkalı, koku alamıyorum.</p>

  <p class="normal2">MARGARET</p>

  <p class="normal">Kızsın, iyi ki başka tarafına bir tıkaç sokmamışlar.</p>

  <p class="normal2">BEATRICE</p>

  <p class="normal">Tanrım, bana sabırlar ihsan et. Ne zamandan beri başımıza hazırcevap kesildin.</p>

  <p class="normal2">MARGARET</p>

  <p class="normal">Siz çene yarıştırmaktan vazgeçeli beri. Zekâm nasıl da parlıyor değil mi?</p>

  <p class="normal2">BEATRICE</p>

  <p class="normal">Ben göremedim. Alnına bir yafta yapıştır bari, gözlü de görsün gözsüz de. Gerçekten rahatsızım.</p>

  <p class="normal2">MARGARET</p>

  <p class="normal">Biraz Carduus Benedictus özü alıp kalbinizin üstüne sürün. Böyle bir derde derman olurmuş.</p>

  <p class="normal2">HERO</p>

  <p class="normal">Şimdi ona bir diken batırdın.</p>

  <p class="normal2">BEATRICE</p>

  <p class="normal">Niçin Benedictus, niçin Benedictus? Neyi dokundurmak istiyorsun?</p>

  <p class="normal2">MARGARET</p>

  <p class="normal">Bir şeyi dokundurmak istemiyorum. Sadece o şifalı bitkiyi kastettim. Belki sizin âşık olduğunuzu ima ediyorum sandınız. Tövbe tövbe, böyle bir şey aklımın kıyısından bile geçmez. Ben o kadar aptal mıyım? Siz, siz âşık olacaksınız ha! Olmayacak duaya amin demem. Ben aklımı peynir ekmekle yemedim. Gerçi Benedick de aşkla alışverişi yok gibi görünürdü. Evlenmeyeceğim diye iri iri laflar ederdi. Ama şimdi yola geldi. Şuna buna huysuzlanmıyor. Önüne konan yemeği afiyetle yiyor. Siz nasıl değişirsiniz bilmem hanımefendi. Ama bütün kadınlar gibi sizin de gözünüz kulağınız var.</p>

  <p class="normal2">BEATRICE</p>

  <p class="normal">Sende de amma çene varmış. Dilin dörtnala koşuyor.</p>

  <p class="normal2">MARGARET</p>

  <p class="normal">Tırısa kalkmış desek...</p>

  <p class="normal">(<span class="ideitalik">Ursula girer.</span>)</p>

  <p class="normal2">URSULA</p>

  <p class="normal">Madam, içeri geçin. Geldiler, Prens, Kont, Sinyor Benedick, Don John, kentin bütün yiğitleri sizi kiliseye götürmek için geldiler.</p>

  <p class="normal2">HERO</p>

  <p class="normal">Giyinmeme yardım edin, sevgili kuzinim, sevgili Meg, sevgili Ursula.</p>

  <p class="normal">(<span class="ideitalik">Çıkarlar.</span>)</p>
</body>
</html>