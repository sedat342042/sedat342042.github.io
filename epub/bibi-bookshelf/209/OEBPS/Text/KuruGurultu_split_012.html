<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_11">3. Sahne</h2>

  <p class="normal">(<span class="ideitalik">Benedick yalnız girer.</span>)</p>

  <p class="normal2">BENEDICK</p>

  <p class="normal">Hey, evlat!</p>

  <p class="normal2">ÇOCUK</p>

  <p class="normal">Buyrun efendim.</p>

  <p class="normal2">BENEDICK</p>

  <p class="normal">Yatak odamın penceresinde bir kitap var. Onu al, buraya bahçeye gel.</p>

  <p class="normal2">ÇOCUK</p>

  <p class="normal">Şıpınişi burdayım.</p>

  <p class="normal2">BENEDICK</p>

  <p class="normal">Yo, önce al sonra gel.</p>

  <p class="normal">(<span class="ideitalik">Çocuk çıkar.</span>)</p>

  <p class="normal">Ne tuhaf değil mi, bir başkası aşka duçar olunca, nasıl şaşkına döndüğünü gören, böyle çılgınlıkları alaya alan bir adam, aşk kapısını çalmasın, nasıl el âlemin maskarası oluyor. Al işte Claudio. Eskiden davulsuz borazansız müziğe kulak asmazdı. Şimdi flütlerle tefler kulağını okşuyor. Eskiden iyi bir zırh görmek için on millik yol teperdi, şimdi yeni bir tunik tasarlamak için on gece uykusu kaçıyor. Namuslu bir adam, dürüst bir asker gibi dümdüz, dosdoğru konuşurdu. Şimdi başımıza edip kesildi. Aman efendim, ne kelimeler, ne cümleler, bir edebiyat şöleni, gel de çık işin içinden. Gülme komşuna gelir başına. Benim de başıma gelir mi? Sanmıyorum. Aşk beni salak yapamaz. Bir kadın güzelmiş, sıkı dururum, bir başkası akıllıymış, kılım kıpırdamaz, bir başkası erdemliymiş, umrumda olmaz. Bütün erdemler bir kadında toplanmadıkça gözüme giremez. Önce, zengin olacak, bu kesin, güzel değilse yüzüne bakmam, akıllı değilse yanına varmam, iffetsizle işim yok. İyi huylu olacak, n'etmeli güzel huy olmayınca. Soylu değilse üstünde durmam, bir melek olsa bile. Sözü sazı çekilir bir hatun. Saç rengi kudretten. Ha, Prens'le Monsieur l'Amour teşrif ediyorlar. Ağaçların ardına saklanayım.</p>

  <p class="normal">(<span class="ideitalik">Don Pedro, Leonato, Claudio girerler.</span>)</p>

  <p class="normal2">DON PEDRO</p>

  <p class="normal">Gelsenize, şu müziğe kulak verelim mi?</p>

  <p class="normal2">CLAUDIO</p>

  <p class="normal">Tabii Lordum. Gece ne kadar sakin, ahengin letafeti duyulsun diye sükût ediyor sanki.</p>

  <p class="normal2">DON PEDRO</p>

  <p class="normal">Benedick'in nereye saklandığını gördün mü?</p>

  <p class="normal2">CLAUDIO</p>

  <p class="normal">Gördüm efendim. Müzik durdu. Tilkiye tuzak kuralım.</p>

  <p class="normal">(<span class="ideitalik">Balthasar müzikle girer.</span>)</p>

  <p class="normal2">DON PEDRO</p>

  <p class="normal">Gel bakalım Balthasar, şu şarkıyı bir daha söyle.</p>

  <p class="normal2">BALTHASAR</p>

  <p class="normal">Böyle bet bir ses şarkıyı bir daha katletmesin.</p>

  <p class="normal2">DON PEDRO</p>

  <p class="normal">Bu kadar alçakgönüllü olman gereksiz. Lütfen söyle şarkıyı, beni yalvartma.</p>

  <p class="normal2">BALTHASAR</p>

  <p class="normal">Sizi yalvartmak ne haddime. Sevgiliye yalvaranlar şarkılarını söylemeden duramazlar, ona layık görmeseler de yeminlerle aşklarını ilan ederler.</p>

  <p class="normal2">DON PEDRO</p>

  <p class="normal">Haydi gel buraya, lafı uzatacaksan derdini notalara dök.</p>

  <p class="normal2">BALTHASAR</p>

  <p class="normal">Ama uyarmadı demeyin, notalarım sizden geçer not alamaz.</p>

  <p class="normal2">DON PEDRO</p>

  <p class="normal">Haydi dökülsün ezgiler, başla.</p>

  <p class="normal2">BENEDICK</p>

  <p class="normal">Ah, göksel ezgiler! Şimdi ruhlar kanatlanacak. Koyun bağırsağından birkaç tel, insan ruhunu bedeninden uğratacak. Av borusunun sesi kulağıma daha hoş gelir.</p>

  <p class="normal2">BALTHASAR</p>

  <p class="normal">(<span class="ideitalik">Şarkı söyler.</span>)</p>

  <p class="normal">Ah ile vah ile sararıp solma</p>

  <p class="normal">Yazık şu geçirilen ömre yazık</p>

  <p class="normal">Erkekte vefa ne gezer hanımlar</p>

  <p class="normal">Bozuk hepsinin mayası bozuk.</p>

  <p class="normal">Bir ayak denizde bir ayak kıyıda</p>

  <p class="normal">Sözünde duranı var mı acaba?</p>

  <p class="normal">Çekip gidecekmiş, gitsin aldırma</p>

  <p class="normal">Ah çekme ardından o da mı tasa?</p>

  <p class="normal">Bak keyfine, eğlencene</p>

  <p class="normal">Gönlüne nurlar saçılsın</p>

  <p class="normal">Güldükçe bahtın açılsın</p>

  <p class="normal">Keyif senin kime ne?</p>

  <p class="normal">Yetmedi mi şu iç geçirmeler</p>

  <p class="normal">İç bayıltan şarkılarla ezgiler</p>

  <p class="normal">Erkekte vefa hiç görülmemiş ki</p>

  <p class="normal">İlk ağaçta ilk yaprak biteli beri.</p>

  <p class="normal">Kendini talihli say</p>

  <p class="normal">Kendini talihli say</p>

  <p class="normal">Tuttur şen bir nakarat</p>

  <p class="normal">Ninanay da ninanay.</p>

  <p class="normal2">DON PEDRO</p>

  <p class="normal">İyi bir şarkı doğrusu.</p>

  <p class="normal2">BALTHASAR</p>

  <p class="normal">Ama şarkıcı kötü efendim.</p>

  <p class="normal2">DON PEDRO</p>

  <p class="normal">Yo, yo, pekâlâ idare eder.</p>

  <p class="normal2">BENEDICK</p>

  <p class="normal">Böyle havlayan bir köpek olsa onu asarlardı. Umarım şu bet ses uğursuzluk getirmez. Kuzgunun sesi musibet de olsa buna yeğ tutardım.</p>

  <p class="normal2">DON PEDRO</p>

  <p class="normal">Hey, dinle Balthasar. Yarın akşama şöyle esaslı bir müzik bulacaksın. Bayan Hero'nun penceresi altında çalacağız.</p>

  <p class="normal2">BALTHASAR</p>

  <p class="normal">Baş üstüne efendim, elimden geleni yaparım.</p>

  <p class="normal">(<span class="ideitalik">Balthasar müzisyenlerle çıkar.</span>)</p>

  <p class="normal2">DON PEDRO</p>

  <p class="normal">Göreyim seni, güle güle. Yaklaşın Leonato, bugün bana ne demiştiniz? Yeğeniniz Beatrice, Sinyor Benedick'e gönlünü mü kaptırmış?</p>

  <p class="normal2">CLAUDIO</p>

  <p class="normal">(<span class="ideitalik">Alçak sesle</span>.)</p>

  <p class="normal">Haydi atışa devam. Kuş orada.</p>

  <p class="normal">(<span class="ideitalik">Yüksek sesle</span>.)</p>

  <p class="normal">Bu bayanın bir erkeği sevebileceği aklımdan bile geçmezdi.</p>

  <p class="normal2">LEONATO</p>

  <p class="normal">Benim de, benim de. Kalksın da Sinyor Benedick'e âşık olsun. Görünüşe bakılırsa nefret ettiği adama. Gel de şaşma buna.</p>

  <p class="normal2">BENEDICK</p>

  <p class="normal">Olacak şey mi bu? Rüzgâr başka yönden mi esiyor?</p>

  <p class="normal2">LEONATO</p>

  <p class="normal">Doğrusunu isterseniz Lordum, ne diyeceğimi şaşırdım. Beatrice ona çılgınca âşık olmuş. Akıllara zarar.</p>

  <p class="normal2">DON PEDRO</p>

  <p class="normal">Belki de kendine âşık süsü veriyordur.</p>

  <p class="normal2">CLAUDIO</p>

  <p class="normal">Evet, bu da olabilir.</p>

  <p class="normal2">LEONATO</p>

  <p class="normal">Ne? Aşkı sahte mi diyorsunuz? Gerçek bir tutku bu. Yalancı bir tutku benzer mi gerçek tutkuya?</p>

  <p class="normal2">DON PEDRO</p>

  <p class="normal">Nasıl tutku belirtileri gösteriyor?</p>

  <p class="normal2">CLAUDIO</p>

  <p class="normal">(<span class="ideitalik">Leonato ile Don Pedro'ya</span>.)</p>

  <p class="normal">Oltaya bolca yem koyun, balık yutacak.</p>

  <p class="normal2">LEONATO</p>

  <p class="normal">Nasıl, belirtiler mi dediniz? Halini görseniz yüreğiniz burkulur. Kızımın neler anlattığını bir işitseniz...</p>

  <p class="normal2">CLAUDIO</p>

  <p class="normal">Ya, neler neler?</p>

  <p class="normal2">DON PEDRO</p>

  <p class="normal">Nasıl, nasıl olur? Aklım durdu. Öyle metin bir ruhu var ki, bütün aşk hamlelerine karşı koyar sanıyordum.</p>

  <p class="normal2">LEONATO</p>

  <p class="normal">Alın benden de o kadar. Yenik düşmeyeceğine yemin edebilirdim. Özellikle Benedick'e karşı.</p>

  <p class="normal2">BENEDICK</p>

  <p class="normal">Buna bir hile, bir dalavere diyebilirdim. Ama böyle bir düzenbazlık, saçı sakalı ağarmış saygın bir kişiden beklenir mi?</p>

  <p class="normal2">CLAUDIO</p>

  <p class="normal">(<span class="ideitalik">Leonato ile Don Pedro'ya</span>.)</p>

  <p class="normal">Zokayı yuttu, devam edin.</p>

  <p class="normal2">DON PEDRO</p>

  <p class="normal">Sevgisini Benedick'e açtı mı?</p>

  <p class="normal2">LEONATO</p>

  <p class="normal">Hayır. Ölürüm de açmam diyor. Bunun için azaplar içinde kıvranıyor.</p>

  <p class="normal2">CLAUDIO</p>

  <p class="normal">Bu doğru işte. Kızınız da aynı şeyi söyledi. Ne demiş biliyor musunuz? Ona bunca hakaretler yağdırdıktan sonra oturup da aşk mektubu mu yazayım?</p>

  <p class="normal2">LEONATO</p>

  <p class="normal">Böyle demiş ama yazmadan da duramamış. Gecede yirmi kez kalkıyor, geceliği sırtında oturup bir name döktürüyormuş. Kızım bunları bize anlattı.</p>

  <p class="normal2">CLAUDIO</p>

  <p class="normal">Name dediniz de aklıma geldi. Kızınız onun tuhaf bir davranışını görmüş.</p>

  <p class="normal2">LEONATO</p>

  <p class="normal">Ha, sahi. Kız çarşaf gibi kâğıda yazdığı nameyi gözden geçirirken, kıvrımları arasında Beatrice ile Benedick üst üste gelivermiş.</p>

  <p class="normal2">CLAUDIO</p>

  <p class="normal">Aynen...</p>

  <p class="normal2">LEONATO</p>

  <p class="normal">Beatrice mektubu bin parça edip kendine ileniyor: Beni hor görecek bir adama bunları yazmak ne yüzsüzlük, ne iffetsizlik. Onu kendim gibi bilirim. Bana bunları yazsa boyunun ölçüsünü alırdı. Benedick'i sevsem de küçük görürdüm.</p>

  <p class="normal2">CLAUDIO</p>

  <p class="normal">Ondan sonra da dizüstü çöküp ağlıyor, sızlıyor, hıçkırıklarla sarsılıyor, göğsünü yumrukluyor, saçlarını yoluyor. Bir yandan küfürler savururken, bir yandan dualar ediyor. Ah sevgili Benedick, Tanrım sen bana sabırlar ihsan eyle...</p>

  <p class="normal2">LEONATO</p>

  <p class="normal">... diye haykırıyor. Kızım bir bir aktardı. Beatrice öyle kendinden geçmiş ki, canına kıyar diye fena halde korkmuş Hero. Kelimesi kelimesine doğru.</p>

  <p class="normal2">DON PEDRO</p>

  <p class="normal">Kız kalbini açmıyorsa, Benedick'in başka bir yoldan öğrenmesi iyi olurdu.</p>

  <p class="normal2">CLAUDIO</p>

  <p class="normal">Neye yarar? Adam bunu alaya alır, kızcağızı canından bezdirirdi.</p>

  <p class="normal2">DON PEDRO</p>

  <p class="normal">Böyle bir halt ederse keratayı asmak vacip olur. Harika bir kız. Tatlı mı tatlı, temiz mi temiz, üstünde hiçbir kuşkunun gölgesi yok.</p>

  <p class="normal2">CLAUDIO</p>

  <p class="normal">Çok da erdemli, çok da akıllı.</p>

  <p class="normal2">DON PEDRO</p>

  <p class="normal">Her konuda kafası işliyor, yalnız Benedick'i sevme dışında.</p>

  <p class="normal2">LEONATO</p>

  <p class="normal">Ah efendim, gençtir, kanı kaynıyor. Gençlikte akılla tutku savaşınca onda dokuz deli kan baskın çıkar. Kızcağıza acıyorum. Hem amcası hem vasisi olarak üzülmemek elimde mi?</p>

  <p class="normal2">DON PEDRO</p>

  <p class="normal">Keşke bana böyle tutulaydı. Her şeyi bir yana bırakır onu can yoldaşım, öbür yarım yapardım. Lütfen bunu Benedick'e iletiniz, bakalım ne diyecek?</p>

  <p class="normal2">LEONATO</p>

  <p class="normal">İyi olur mu acaba?</p>

  <p class="normal2">CLAUDIO</p>

  <p class="normal">Hero'ya sorarsan Beatrice için ölümden kurtuluş yok. Benedick onu sevmezse ölürmüş, kendi aşkını ilan ederse ölürmüş, adam sevgisine karşılık verirse yine ölürmüş. Eski huysuzluğundan vazgeçmek de ölümden betermiş.</p>

  <p class="normal2">DON PEDRO</p>

  <p class="normal">Aferin kıza, körpe sevgisini Benedick'e açarsa büyük bir olasılıkla aşağılanacak. Herif ukalanın biri.</p>

  <p class="normal2">CLAUDIO</p>

  <p class="normal">Bence çok düzgün bir adam.</p>

  <p class="normal2">DON PEDRO</p>

  <p class="normal">Eh, görünüşe bakarsan yakışıklı sayılır, kalıp kıyafet yerinde.</p>

  <p class="normal2">CLAUDIO</p>

  <p class="normal">Allah için, çok da zeki.</p>

  <p class="normal2">DON PEDRO</p>

  <p class="normal">Zaman zaman zekâvet parıltıları saçmıyor değil.</p>

  <p class="normal2">CLAUDIO</p>

  <p class="normal">Bence aynı zamanda yürekli.</p>

  <p class="normal2">DON PEDRO</p>

  <p class="normal">Hector'dan<sup class="calibre3"><a href="../Text/KuruGurultu_split_027.html#footnote-100-11" id="footnote-100-11-backlink">[11]</a></sup> aşağı kalmaz doğrusu. İş kavgaya dökülünce zekice sıyrılmasını bilir ya da Tanrı'dan korkan biri gibi dövüşür.</p>

  <p class="normal2">LEONATO</p>

  <p class="normal">Tanrı'dan korkan barışı ister. Savaşa zorlanırsa elbette ürkerek silaha sarılacaktır.</p>

  <p class="normal2">DON PEDRO</p>

  <p class="normal">Doğru, adamda Allah korkusu var. Zaman zaman yüksekten atmasına bakmayın. Yeğeninize acıdım. Gidip Benedick'i arasak da, ona Beatrice'in sevgisinden söz etsek, ne dersiniz?</p>

  <p class="normal2">CLAUDIO</p>

  <p class="normal">Sakın ha. Bırakın kız iradesini kullanıp bu sevdadan vazgeçsin Lordum.</p>

  <p class="normal2">LEONATO</p>

  <p class="normal">Ne mümkün. Korkarım bu gidişle yüreğine dert olacak, üzüntüden tükenecek yeğenim.</p>

  <p class="normal2">DON PEDRO</p>

  <p class="normal">Pekâlâ, bakalım kızınız daha neler söyleyecek. Hele arası biraz soğusun. Benedick'i severim. Keşke kendine tarafsız bir gözle baksa da, bu kadar iyi bir kadına layık olmadığını görse.</p>

  <p class="normal2">LEONATO</p>

  <p class="normal">Lordum, gidelim mi? Yemek hazır.</p>

  <p class="normal">(<span class="ideitalik">Uzaklaşırlar.</span>)</p>

  <p class="normal2">CLAUDIO</p>

  <p class="normal">Bundan sonra kıza çılgınca âşık olmazsa, bana da Claudio demesinler.</p>

  <p class="normal2">DON PEDRO</p>

  <p class="normal">(<span class="ideitalik">Leonato'ya</span>.)</p>

  <p class="normal">Şimdi Beatrice'i de aynı ağa düşürmeli. Bunu kızınızla nedimeleri yapacak. Asıl cümbüş ne zaman biliyor musunuz? Biri ötekinin kendisine taptığına inandığı sırada, işin iç yüzünü öğrendikleri zaman orda bulunup seyrine bakmalı. Tam bir pandomima kopacak. Haydi, Beatrice'i yollayalım, Benedick'i yemeğe çağırsın.</p>

  <p class="normal">(<span class="ideitalik">Don Pedro, Leonato ve Claudio çıkarlar.</span>)</p>

  <p class="normal2">BENEDICK</p>

  <p class="normal">(<span class="ideitalik">Öne gelerek</span>.)</p>

  <p class="normal">Bu bir tuzak olamaz. Adamlar hayıflanarak konuştular. Gerçeği Hero'dan öğrenmişler. Beatrice için üzülüp duruyorlar. Bana âşık ha! Öyleyse bu aşk karşılıksız kalmamalı. Beni nasıl kınadıklarını işittim. Onun beni sevdiğini görürsem gururlanırmışım. Kız bunu belli etmektense ölmeyi yeğ tutarmış. Evlenmeyi hiç düşünmemiştim. Artık kibirli görünmemeli. Hatalarını öğrenip düzeltmeye çalışanlara aferin. Kız güzel diyorlar. Doğru, buna ben de şahidim. Aynı zamanda iffetli. Aksini söyleyemem. Akıllı diyorlar, beni sevmek dışında. Doğrusu bu akıllı olduğunu kanıtlamaz ama ona aptal damgası da vurulamaz. Çünkü Beatrice'e âşık oluyorum, hem de sırılsıklam. Öyle uzun zamandır evliliğin aleyhinde atıp tuttum ki artık takılmalar, kinayeler gırla gidecek. Ne yapalım zevkler değişemez mi? Adam gençliğinde ete düşkündür de yaşlılığında gözü görmek istemez. Nükteler, hicivler taşlamalar, beynin bu kâğıttan okları adamı korkutup gönlünce yaşamasına engel olabilir mi? Olamaz. Dünyadaki insanlar çoğalmalı. Bekâr öleceğimi söylediğimde evleninceye kadar yaşamayı beklemiyordum ki. İşte Beatrice geliyor. Bugün güzelliği üstünde. Seven bir kadının hali başka.</p>

  <p class="normal2">BEATRICE</p>

  <p class="normal">Sizi yemeğe çağırmak için zor bela gönderildim.</p>

  <p class="normal2">BENEDICK</p>

  <p class="normal">Güzel Beatrice, teşekkürler, size zahmet oldu.</p>

  <p class="normal2">BEATRICE</p>

  <p class="normal">Ne zahmeti. Teşekkür etme zahmetine değmez. Gocunsam hiç gelmezdim.</p>

  <p class="normal2">BENEDICK</p>

  <p class="normal">Demek bu haberi getirmek bir zevk sizin için.</p>

  <p class="normal2">BEATRICE</p>

  <p class="normal">Ne zevki, sizin bıçağın keskin ucuyla bir karganın başını uçurmanız kadar zevkli. Bugün iştahınız yerinde değil galiba Sinyor. Hoşça kalın.</p>

  <p class="normal">(<span class="ideitalik">Çıkar.</span>)</p>

  <p class="normal2">BENEDICK</p>

  <p class="normal">Bak hele. “Sizi yemeğe çağırmak için zor bela gönderildim.” Bunda çift anlam var. “Teşekkür etme zahmetine değmez.” Yani benim sizin için katlanacağım herhangi bir zahmet, bir teşekkür hükmündedir. Bu kıza acımazsam alçağım, bu kızı sevmezsem çıfıtım. Gidip bir tasvirini alayım.</p>

  <p class="normal">(<span class="ideitalik">Çıkar</span>.)</p>
</body>
</html>