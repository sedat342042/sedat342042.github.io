<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_10">2. Sahne</h2>

  <p class="normal">(<span class="ideitalik">Don John ile Borachio girerler.</span>)</p>

  <p class="normal2">DON JOHN</p>

  <p class="normal">Demek böyle. Kont Claudio, Leonato'nun kızıyla evleniyor.</p>

  <p class="normal2">BORACHIO</p>

  <p class="normal">Öyle efendim, ama ben bu işe engel olabilirim.</p>

  <p class="normal2">DON JOHN</p>

  <p class="normal">Herhangi bir engel, herhangi bir set, herhangi bir musibet bana ilaç gibi gelir. Bu adam beni illet ediyor. Pişmiş aşına su katarsam yüreğim yağ bağlar. Nasıl durdurabilirsin bu evliliği?</p>

  <p class="normal2">BORACHIO</p>

  <p class="normal">Namusluca bir yol tutmam tabii. Ama saman altından su yürütürüm. Kimse yaptığım namussuzluğu çakmaz.</p>

  <p class="normal2">DON JOHN</p>

  <p class="normal">Anlat kısaca.</p>

  <p class="normal2">BORACHIO</p>

  <p class="normal">Sanırım, efendimize bir yıl kadar önce söylemiştim. Hero'nun nedimesi Margaret'le aram pek iyidir. Hatunun gönlü bende.</p>

  <p class="normal2">DON JOHN</p>

  <p class="normal">Hatırlıyorum.</p>

  <p class="normal2">BORACHIO</p>

  <p class="normal">Gecenin herhangi bir saatinde hanımının penceresinden bakabilir, benim hatırım için.</p>

  <p class="normal2">DON JOHN</p>

  <p class="normal">Bakmış da ne olmuş? Hayat yok bu tasarıda. Bu yüzden hayatları mı kayar?</p>

  <p class="normal2">BORACHIO</p>

  <p class="normal">Bu evlilik yatar. Ama sizin zehrinizi akıtmanız şartıyla. Ağabeyiniz Prens'i bir köşeye çekin, o şerefli Claudio'yu evlendirmekle namusunu beş paralık ettiğini, çünkü Hero'nun lekelenmiş, kirletilmiş bir mal olduğunu söyleyin.</p>

  <p class="normal2">DON JOHN</p>

  <p class="normal">Bundan ne kârım olur?</p>

  <p class="normal2">BORACHIO</p>

  <p class="normal">Prens'i aldatmak, Claudio'yu üzmek, Hero'yu mahvetmek, Leonato'yu öldürmek. Daha ne istersiniz?</p>

  <p class="normal2">DON JOHN</p>

  <p class="normal">Öyle garaz besliyorum ki bu adamlara, elimden geleni ardıma koymam.</p>

  <p class="normal2">BORACHIO</p>

  <p class="normal">Öyleyse hiç durmayın. Don Pedro ile Claudio'yu yalnız yakalayın. Hero'nun beni sevdiğini bildiğinizi söyleyin. Güya ikisinin de zarara uğramaması için çırpınıyorsunuz. Bu evliliği ayarlayan ağabeyinizin onuru, arkadaşının ünü tehlikede. Bu kız bozuntusu onları fena kandırmış. Tabii hiçbir kanıt görmeden bunlara inanmayacaklar. Ama kanıtları gözlerine sokarız. Beni kızın penceresinde görecekler. Margaret'i Hero diye çağıracağım. Margaret<sup class="calibre3"><a href="../Text/KuruGurultu_split_027.html#footnote-100-10" id="footnote-100-10-backlink">[10]</a></sup> bana Claudio deyecek. Bu gece düğünden önce bu manzarayı gözleri önüne sereriz. Bu arada Hero'nun orada olmaması için de bir dalavere çeviririm. Hero'nun ihanetine inanılınca kıskançlık gözleri döndürür, bütün hazırlıklar suya düşer.</p>

  <p class="normal2">DON JOHN</p>

  <p class="normal">Haydi işe giriş bakalım. Sonuna kadar git. Ben arkanda olacağım. Kurnazlığı elden bırakma. Bu işin ucunda bin duka var.</p>

  <p class="normal2">BORACHIO</p>

  <p class="normal">Siz suçlamada ısrarlı olun. Ben şeytana külahını ters giydiririm.</p>

  <p class="normal2">DON JOHN</p>

  <p class="normal">Ben hemen gidip düğün gününü öğreneyim.</p>

  <p class="normal">(<span class="ideitalik">Çıkarlar.</span>)</p>
</body>
</html>