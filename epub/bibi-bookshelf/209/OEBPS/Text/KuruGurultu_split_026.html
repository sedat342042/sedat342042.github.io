<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_22">4. Sahne</h2>

  <p class="normal">(<span class="ideitalik">Leonato, Antonio, Benedick, Beatrice, Margaret, Ursula, Rahip Francis ve Hero girer.</span>)</p>

  <p class="normal2">RAHİP</p>

  <p class="normal">Masum olduğunu söylememiş miydim size?</p>

  <p class="normal2">LEONATO</p>

  <p class="normal">Prens'le Claudio da masum.</p>

  <p class="normal">Oyuna getirilmişler suçlarken onu.</p>

  <p class="normal">Gel gelelim Margaret istemeden de olsa,</p>

  <p class="normal">Bir kabahat işlemiş eninde sonunda.</p>

  <p class="normal2">ANTONIO</p>

  <p class="normal">Şükürler olsun, her şey yoluna girdi.</p>

  <p class="normal2">BENEDICK</p>

  <p class="normal">Buna ben de sevindim. Yoksa söz vermiştim,</p>

  <p class="normal">Claudio'dan hesap sormaya, er meydanında.</p>

  <p class="normal2">LEONATO</p>

  <p class="normal">Peki kızım. Sen de, bütün hanımlar da bir odaya çekilin.</p>

  <p class="normal">Ben sizi çağırınca yüzünüzü örterek gelin.</p>

  <p class="normal">Prens'le Claudio bu saat için sözleştiler benimle.</p>

  <p class="normal">Sen görevini biliyorsun, ağabey.</p>

  <p class="normal">Kardeşinin kızına babalık edeceksin.</p>

  <p class="normal">Onu Kont Claudio'ya vereceksin.</p>

  <p class="normal">(<span class="ideitalik">Kadınlar çıkar.</span>)</p>

  <p class="normal2">ANTONIO</p>

  <p class="normal">Görevimi hiç aksatmadan.</p>

  <p class="normal2">BENEDICK</p>

  <p class="normal">Rahip efendi, benim için de bir zahmete girer miydiniz?</p>

  <p class="normal2">RAHİP</p>

  <p class="normal">Ne yapmamı isterdiniz Sinyor?</p>

  <p class="normal2">BENEDICK</p>

  <p class="normal">Bilmem ki. Artık başımı mı bağlarsınız,</p>

  <p class="normal">Yoksa ipimi mi çözersiniz? Sinyor Leonato, aziz Sinyor,</p>

  <p class="normal">Yeğeninizin gözüne girdim.</p>

  <p class="normal">Sevgi dolu gözlerle bakıyor bana.</p>

  <p class="normal2">LEONATO</p>

  <p class="normal">Kızımın verdiği gözlerle, çok doğru.</p>

  <p class="normal2">BENEDICK</p>

  <p class="normal">Ben de sevgi dolu bakışlarla karşılık veriyorum.</p>

  <p class="normal2">LEONATO</p>

  <p class="normal">Prens, Claudio ve benden yansıyan bakışlarla sanırım.</p>

  <p class="normal">Dileğiniz nedir?</p>

  <p class="normal2">BENEDICK</p>

  <p class="normal">Verdiğiniz karşılık biraz akıl karıştırıyor.</p>

  <p class="normal">Ama dileğim hayır duanızı almak.</p>

  <p class="normal">Ve bugün kutsal evlilik bağıyla birleşmemize rıza göstermeniz.</p>

  <p class="normal">Burada sizin yardımınızı rica ederim, sayın rahip.</p>

  <p class="normal2">LEONATO</p>

  <p class="normal">Kalbim sizin dileğinizden yana.</p>

  <p class="normal2">RAHİP</p>

  <p class="normal">Ben de yardımcı olurum, seve seve.</p>

  <p class="normal">İşte, Prens'le Claudio geliyorlar.</p>

  <p class="normal">(<span class="ideitalik">Prens, Claudio ve iki üç kişi girer.</span>)</p>

  <p class="normal2">DON PEDRO</p>

  <p class="normal">Bu seçkin topluluğu saygıyla selamlarım.</p>

  <p class="normal2">LEONATO</p>

  <p class="normal">Saygı bizden. Hayırlı sabahlar Prens,</p>

  <p class="normal">İyi sabahlar Claudio. Biz de sizi bekliyorduk.</p>

  <p class="normal">Kardeşimin kızıyla evlenmeye kararlı mısınız bugün?</p>

  <p class="normal2">CLAUDIO</p>

  <p class="normal">Kararımdan dönmem, gelin bir Etiyopyalı olsa bile.</p>

  <p class="normal2">LEONATO</p>

  <p class="normal">Kızını çağır ağabey. Rahip de hazır, bekliyor.</p>

  <p class="normal">(<span class="ideitalik">Rahip çıkar.</span>)</p>

  <p class="normal2">DON PEDRO</p>

  <p class="normal">İyi sabahlar Benedick. Bu ne hal böyle?</p>

  <p class="normal">Yüzün hoyrat bir şubat sabahını andırıyor.</p>

  <p class="normal">Gözlerinde fırtınalar esiyor.</p>

  <p class="normal2">CLAUDIO</p>

  <p class="normal">Sanırım aklı fikri o azgın boğada.</p>

  <p class="normal">Korkma iki gözüm, boynuz uçlarını altınla kaplatırız.</p>

  <p class="normal">Bütün Avrupa bayılır sana. Bir zamanlar Europa,</p>

  <p class="normal">Boğa suretine giren şehvetli Jüpiter'e nasıl ram olduysa.<sup class="calibre3"><a href="../Text/KuruGurultu_split_027.html#footnote-100-21" id="footnote-100-21-backlink">[21]</a></sup></p>

  <p class="normal2">BENEDICK</p>

  <p class="normal">Aşka gelince Jüpiter-Boğa,</p>

  <p class="normal">Dağı taşı inletirmiş bir gür seda.</p>

  <p class="normal">Babanızın ineğini aşan boğa da</p>

  <p class="normal">Aynı görkem, aynı hoş avaz,</p>

  <p class="normal">Peydahlamış bir buzağı, bir veledi zina.</p>

  <p class="normal">Böğürürmüş zatınız gibi, o küçük yaramaz.</p>

  <p class="normal">(<span class="ideitalik">Antonio'yla birlikte Hero, Beatrice, Margaret ve Ursula maskeli olarak girerler.</span>)</p>

  <p class="normal2">CLAUDIO</p>

  <p class="normal">Alacağın olsun. Şimdi başka hesaplar görülecek.</p>

  <p class="normal">Bu bayanlardan hangisini alayım?</p>

  <p class="normal2">LEONATO</p>

  <p class="normal">Şu sana verdiğimi.</p>

  <p class="normal2">CLAUDIO</p>

  <p class="normal">Demek ki benim; tatlım yüzünü göreyim.</p>

  <p class="normal2">LEONATO</p>

  <p class="normal">Olmaz. Önce rahibin önünde elini eline alacaksın.</p>

  <p class="normal">And içeceksin evleneceğine.</p>

  <p class="normal2">CLAUDIO</p>

  <p class="normal">Şu muhterem rahibin önünde elini ver bana.</p>

  <p class="normal">Kocanım artık, hoşlanırsan benden.</p>

  <p class="normal2">HERO</p>

  <p class="normal">Yaşarken senin öbür karındım.</p>

  <p class="normal">(<span class="ideitalik">Yüzünü açar.</span>)</p>

  <p class="normal">Beni severken öbür kocamdın benim.</p>

  <p class="normal2">CLAUDIO</p>

  <p class="normal">Bir Hero daha!</p>

  <p class="normal2">HERO</p>

  <p class="normal">Hiç şüphen olmasın.</p>

  <p class="normal">Bir Hero lekelenerek öldü.</p>

  <p class="normal">Ama ben yaşıyorum.</p>

  <p class="normal">Yaşadığım gibi biliyorum kız olduğumu.</p>

  <p class="normal2">DON PEDRO</p>

  <p class="normal">Eski Hero, ölen Hero.</p>

  <p class="normal2">LEONATO</p>

  <p class="normal">Lordum, iftira yaşadıkça kızım ölüydü.</p>

  <p class="normal2">RAHİP</p>

  <p class="normal">Kutsal tören bittikten sonra,</p>

  <p class="normal">Bu şaşırtıcı işleri açıklarım size</p>

  <p class="normal">Ama şaşkınlığı bir yana bırakıp</p>

  <p class="normal">Kiliseye gidelim şimdi.</p>

  <p class="normal2">BENEDICK</p>

  <p class="normal">Bir dakika rahip. Beatrice hangisi?</p>

  <p class="normal2">BEATRICE</p>

  <p class="normal">(<span class="ideitalik">Yüzünü açar.</span>)</p>

  <p class="normal">Beni böyle çağırırlar. Emriniz nedir?</p>

  <p class="normal2">BENEDICK</p>

  <p class="normal">Beni sevmiyor musun?</p>

  <p class="normal2">BEATRICE</p>

  <p class="normal">Öyle aman aman değil.</p>

  <p class="normal2">BENEDICK</p>

  <p class="normal">Öyleyse amcan, Prens ve Claudio fena halde aldanmışlar. Sevdiğine yemin ettiler.</p>

  <p class="normal2">BEATRICE</p>

  <p class="normal">Sen beni sevmiyor musun?</p>

  <p class="normal2">BENEDICK</p>

  <p class="normal">Öyle aman aman değil.</p>

  <p class="normal2">BEATRICE</p>

  <p class="normal">Öyleyse kuzinim, Margaret ve Ursula fena halde aldanmışlar. Sevdiğine yemin ettiler.</p>

  <p class="normal2">BENEDICK</p>

  <p class="normal">Benim yüzümden yataklara düşmüşsün.</p>

  <p class="normal2">BEATRICE</p>

  <p class="normal">Benim yüzümden az daha ölüyormuşsun.</p>

  <p class="normal2">BENEDICK</p>

  <p class="normal">Aslı yok. Öyleyse beni sevmiyor musun?</p>

  <p class="normal2">BEATRICE</p>

  <p class="normal">Seviyorum denemez ama dostça duygular besliyorum.</p>

  <p class="normal2">LEONATO</p>

  <p class="normal">Uzun etme yeğenim. Bu adamı sevdiğine eminim.</p>

  <p class="normal2">CLAUDIO</p>

  <p class="normal">Ben de Benedick'in onu sevdiğine yemin ederim. İşte kendi eliyle yazılmış bir sone. Biraz tutuk, biraz vezni bozuk ama aşk üstüne, Beatrice'in aşkı.</p>

  <p class="normal2">HERO</p>

  <p class="normal">Alın size bir şiir daha. Kuzinimin el yazısıyla, cebinden çalınmış, Benedick'e adanmış.</p>

  <p class="normal2">BENEDICK</p>

  <p class="normal">Bu bir mucize. Ellerimiz kalplerimizden üstün çıktı. Mademki durum aydınlığa kavuştu, seni alıyorum. Acıdığımdan tabii.</p>

  <p class="normal2">BEATRICE</p>

  <p class="normal">Ben de seni istemem demiyorum ama dostların ısrarı olmasaydı... Aşkın yüzünden verem oldu dediler.</p>

  <p class="normal2">BENEDICK</p>

  <p class="normal">(<span class="ideitalik">Onu öperek</span>.)</p>

  <p class="normal">Barış! Ağzını kapatıyorum.</p>

  <p class="normal2">DON PEDRO</p>

  <p class="normal">Evli Benedick nasıl bakalım?</p>

  <p class="normal2">BENEDICK</p>

  <p class="normal">Sana bir şey diyeyim mi Prens, cevher yumurtlayan bir sürü avanak başıma üşüşse keyfimi kaçıramaz. Kinayeler, taşlamalar umurumda mı sanki? Zekâ düellosundan yılan adamdan hayır gelmez. Mademki evlenmeye karar verdim, bütün dünya evliliği batırsa bana vızgelir. Onun için evliliği batıran sözlerimi başıma kakma. İnsanın günü gününe uymaz, işte o kadar. Sana gelince Claudio, bir güzel pataklayacaktım seni. Ama mademki akraba oluyoruz, yakayı kurtardın. Kuzinimi sev yeter.</p>

  <p class="normal2">CLAUDIO</p>

  <p class="normal">Beatrice'i reddedecektin ki dünyanın kaç bucak olduğunu sana göstereyim. Seni evire çevire döver, tekli yaşamdan caydırırdım. Ama ikili yaşamda ikiyüzlülüğe kaymandan korkulur. Kuzinim iki gözünü üstünden eksik etmesin.</p>

  <p class="normal2">BENEDICK</p>

  <p class="normal">Hadi hadi, eski dost düşman olmaz. Gelin, evlenmeden dans edelim, eğlenelim. Yüreklerimiz hafiflesin, eşlerimizin ayakları kuş gibi uçsun.</p>

  <p class="normal2">LEONATO</p>

  <p class="normal">Dans daha sonra yapılır.</p>

  <p class="normal2">BENEDICK</p>

  <p class="normal">Hayır, daha önce. Haydi çalgılar çalınsın. Prens, neden mahzunsun böyle? Kendine bir eş bul derim, bir eş bul. Unutma ki, bastonların en âlâsı ucuna bir boynuz takılanıdır.</p>

  <p class="normal">(<span class="ideitalik">Bir haberci girer.</span>)</p>

  <p class="normal2">HABERCİ</p>

  <p class="normal">Lordum, kardeşiniz kaçarken yakalandı, silahlı muhafızlarca Messina'ya getirildi.</p>

  <p class="normal2">BENEDICK</p>

  <p class="normal">Yarına kadar unutun Don John'u. Onun için üç esaslı ceza tasarlıyorum. Şimdi şenlik zamanı. Haydi flütçüler aşka gelin, neşeli havalar çalın, oynak havalar.</p>

  <p class="normal">(<span class="ideitalik">Dans ederek çıkarlar.</span>)</p>

  <div class="calibre1" id="calibre_pb_27"></div>
</body>
</html>