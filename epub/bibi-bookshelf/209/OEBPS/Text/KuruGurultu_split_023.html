<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_19">1. Sahne</h2>

  <p class="normal">(<span class="ideitalik">Leonato ile ağabeyi Antonio girer.</span>)</p>

  <p class="normal2">ANTONIO</p>

  <p class="normal">Bu gidişle öldüreceksin kendini.</p>

  <p class="normal">Üzüntüyle böylesine kahrolmak akıl kârı mı?</p>

  <p class="normal2">LEONATO</p>

  <p class="normal">Yalvarırım öğüt vermekten vazgeç.</p>

  <p class="normal">Bir kulağımdan girer öbür kulağımdan çıkar.</p>

  <p class="normal">Elek su tutar mı hiç?</p>

  <p class="normal">Ne nasihat isterim, ne de boş teselli.</p>

  <p class="normal">Yalnız elemime aşina birini bul.</p>

  <p class="normal">Benim gibi çocuğuna sevgisi coşup taşan</p>

  <p class="normal">Bir baba getir de sabırdan söz etsin bana,</p>

  <p class="normal">Enini boyunu ölçelim acılarımızın.</p>

  <p class="normal">Kim daha perişan, kim daha yaslı?</p>

  <p class="normal">Böyle biri gülümseyip sakalını sıvazlar,</p>

  <p class="normal">Mırın kırın ederse inleyecek yerde,</p>

  <p class="normal">Matemi kıssalar, öykülerle süsler,</p>

  <p class="normal">Kör talihi sarhoş ederse,</p>

  <p class="normal">Mum yakıp derdine yanacağına,</p>

  <p class="normal">Bana getir de ondan sabretmesini öğreneyim.</p>

  <p class="normal">Ama böyle biri yoktur yeryüzünde.</p>

  <p class="normal">Acı çekmeyen için akıl vermek,</p>

  <p class="normal">Yol göstermek ne kolay.</p>

  <p class="normal">Ateş düştüğü yeri yakar.</p>

  <p class="normal">İçi yananlar, yürek yangınına lafla merhem olmaktan,</p>

  <p class="normal">Çılgınlığı ipek urganla bağlamaktan vazgeçerler.</p>

  <p class="normal">Ağrı okuyup üflemekle geçer mi hiç?</p>

  <p class="normal">Çeken bilir, boşuna konuşma.</p>

  <p class="normal">Yüreğimin feryadı başka bütün sesleri bastırıyor.</p>

  <p class="normal2">ANTONIO</p>

  <p class="normal">Bu konuda koskoca adamlar da çocuklardan farksız.</p>

  <p class="normal2">LEONATO</p>

  <p class="normal">Gözünü seveyim sus artık.</p>

  <p class="normal">Ben de etten kemikten yaratıldım.</p>

  <p class="normal">Tanrısal sözleri dile getirseler de,</p>

  <p class="normal">Diş ağrısına sabırla katlanan bir filozof görmedim.</p>

  <p class="normal2">ANTONIO</p>

  <p class="normal">Yine de bütün acıyı tek başına göğüsleme.</p>

  <p class="normal">Seni üzenlere de azap çektir.</p>

  <p class="normal2">LEONATO</p>

  <p class="normal">Sonunda akıllıca bir laf edebildin.</p>

  <p class="normal">Elimden geleni yapacağım.</p>

  <p class="normal">İçimden bir ses Hero'nun bir yalana kurban gittiğini söylüyor.</p>

  <p class="normal">Bunu Claudio da, Prens de öğrenecek.</p>

  <p class="normal">Kızımın şerefine leke süren herkes.</p>

  <p class="normal2">ANTONIO</p>

  <p class="normal">Bak, Prens'le Claudio acele acele geliyorlar.</p>

  <p class="normal">(<span class="ideitalik">Don Pedro ile Claudio girerler.</span>)</p>

  <p class="normal2">DON PEDRO</p>

  <p class="normal">İyi akşamlar, iyi akşamlar.</p>

  <p class="normal2">CLAUDIO</p>

  <p class="normal">İkinize de merhaba.</p>

  <p class="normal2">LEONATO</p>

  <p class="normal">Dinleyin Lordlarım...</p>

  <p class="normal2">DON PEDRO</p>

  <p class="normal">Biraz acelemiz var Leonato.</p>

  <p class="normal2">LEONATO</p>

  <p class="normal">Biraz aceleniz var demek. Çok iyi.</p>

  <p class="normal">Yolunuz açık olsun Lordlarım. Benim için fark etmez.</p>

  <p class="normal2">DON PEDRO</p>

  <p class="normal">Yoo, bizimle kavgaya tutuşma iyi ihtiyar.</p>

  <p class="normal2">ANTONIO</p>

  <p class="normal">Kavga ile hakkını arasa, bazılarımız yere serilirdi.</p>

  <p class="normal2">CLAUDIO</p>

  <p class="normal">Kim ona haksızlık etmiş?</p>

  <p class="normal2">LEONATO</p>

  <p class="normal">Sen. Haksızlık eden sensin, mürai.</p>

  <p class="normal">Yoo, elini kılıcının kabzasına götürme. Bana gözdağı veremezsin.</p>

  <p class="normal2">CLAUDIO</p>

  <p class="normal">Sakar elim, bir yaşlıyı korkuttu.</p>

  <p class="normal">Yanlışlıkla gidiverdi kabzanın üstüne.</p>

  <p class="normal">Kılıcımla bir alışverişi yok.</p>

  <p class="normal2">LEONATO</p>

  <p class="normal">Ayıp, ayıp, beni alaya alma,</p>

  <p class="normal">Ne bir bunak, ne de bir maskara var karşında.</p>

  <p class="normal">Yaşına sığınarak ben gençken neydim diyen, ya da</p>

  <p class="normal">Yaşlı olmasam neler yapardım diye böbürlenen.</p>

  <p class="normal">Şunu aklına sok Claudio, öyle büyük bir kötülük</p>

  <p class="normal">Ettin ki masum çocuğumla bana.</p>

  <p class="normal">Ak saçlarım, kanayan yaralarımla</p>

  <p class="normal">Meydan okuyorum sana.</p>

  <p class="normal">Erkeksen çık karşıma. Leke sürdün masum kızıma.</p>

  <p class="normal">İftiraların yüreğine işledi.</p>

  <p class="normal">Şimdi atalarıyla birlikte yatıyor</p>

  <p class="normal">Kötü dillerin hiçbir zaman uzanamadığı saygın bir mezarda</p>

  <p class="normal">Şimdi o mezar da söze geldi,</p>

  <p class="normal">Senin hainliğin yüzünden.</p>

  <p class="normal2">CLAUDIO</p>

  <p class="normal">Benim hainliğim mi?</p>

  <p class="normal2">LEONATO</p>

  <p class="normal">Senin hainliğin diyorum Claudio, senin.</p>

  <p class="normal2">DON PEDRO</p>

  <p class="normal">Bu söylediğin doğru değil, ihtiyar.</p>

  <p class="normal2">LEONATO</p>

  <p class="normal">Efendimiz, efendimiz,</p>

  <p class="normal">Benimle vuruşmayı göze alırsa</p>

  <p class="normal">Kanıtını görürsünüz dosdoğru kılıcımda.</p>

  <p class="normal">Kılıç kullanmada ustaymış,</p>

  <p class="normal">Durmadan temrin yaparmış,</p>

  <p class="normal">Çiçeği burnunda, gücünün doruğundaymış.</p>

  <p class="normal">Bunlar bana vız gelir.</p>

  <p class="normal2">CLAUDIO</p>

  <p class="normal">Git başımdan. Seninle alıp veremediğim yok.</p>

  <p class="normal2">LEONATO</p>

  <p class="normal">Beni böyle başından savamazsın.</p>

  <p class="normal">Hero'yu öldürdün. Beni de öldür delikanlı.</p>

  <p class="normal">Bir erkek öldürmüş olursun.</p>

  <p class="normal2">ANTONIO</p>

  <p class="normal">İkimizin de kanına girsin. İki tam adam.</p>

  <p class="normal">Ama önce benimle hesaplaşsın, beni gebertsin.</p>

  <p class="normal">Saldırsana dünkü çocuk, durduğun kabahat.</p>

  <p class="normal">Saldır da dersini al. Var mı sende o yürek</p>

  <p class="normal">Ve o bilek?</p>

  <p class="normal2">LEONATO</p>

  <p class="normal">Ağabey...</p>

  <p class="normal2">ANTONIO</p>

  <p class="normal">Sen sus. Yeğenimi öz evladım gibi severdim.</p>

  <p class="normal">Ne çare öldü, onu alçakların iftirası öldürdü.</p>

  <p class="normal">Bir adama cevap vermek cüretini göstersinler bakalım.</p>

  <p class="normal">Ben bir yılanın dilini koparırım gözümü kırpmadan.</p>

  <p class="normal">Toy serseriler, yüksekten atanlar, süt kuzuları!</p>

  <p class="normal2">LEONATO</p>

  <p class="normal">Antonio, ağabey...</p>

  <p class="normal2">ANTONIO</p>

  <p class="normal">Sana konuşma dedik.</p>

  <p class="normal">Ben bunların ciğerini okurum.</p>

  <p class="normal">Bilirim ne mal olduklarını.</p>

  <p class="normal">İşleri güçleri giyinip kuşanmak,</p>

  <p class="normal">Başlıca marifetleri, caka satmak, haylazlık</p>

  <p class="normal">Yalan dolan, şuna buna kara çalmak.</p>

  <p class="normal">Yarım düzine küfür ezberlemişler.</p>

  <p class="normal">Düşmanlarına çatarlarsa nasıl canlarına okurlarmış,</p>

  <p class="normal">Nasıl iflahlarını keserlermiş.</p>

  <p class="normal">Kurusıkı atın bakalım, hepsi palavra.</p>

  <p class="normal2">LEONATO</p>

  <p class="normal">Ama ağabey.</p>

  <p class="normal2">ANTONIO</p>

  <p class="normal">Gönlünü ferah tut, ben icaplarına bakarım.</p>

  <p class="normal2">DON PEDRO</p>

  <p class="normal">Baylar ikinizin de sabrını tüketmeyelim.</p>

  <p class="normal">Yürekten üzüldük ölümüne.</p>

  <p class="normal">Ama şerefim üstüne sizi temin ederim, yalan yere suçlanmadı.</p>

  <p class="normal">Ortada kanıtlar vardı.</p>

  <p class="normal2">LEONATO</p>

  <p class="normal">Lordum, Lordum.</p>

  <p class="normal2">DON PEDRO</p>

  <p class="normal">Yeter artık, sizi dinleyemem.</p>

  <p class="normal2">LEONATO</p>

  <p class="normal">Öyle mi! Gel ağabey gidelim, er geç sesimi işittireceğim.</p>

  <p class="normal2">ANTONIO</p>

  <p class="normal">Elbette, yoksa birileri gününü görecek.</p>

  <p class="normal">(<span class="ideitalik">Leonato ile Antonio çıkarlar. Benedick girer.</span>)</p>

  <p class="normal2">DON PEDRO</p>

  <p class="normal">Bak, bak. Tam aradığımız adam geliyor.</p>

  <p class="normal2">CLAUDIO</p>

  <p class="normal">Sinyor, ne haber?</p>

  <p class="normal2">BENEDICK</p>

  <p class="normal">İyi günler Lordum.</p>

  <p class="normal2">DON PEDRO</p>

  <p class="normal">Hoş geldin Sinyor. Az daha bir kavgayı ayıracaktın.</p>

  <p class="normal2">CLAUDIO</p>

  <p class="normal">Az kaldı iki dişsiz ihtiyar burunlarımızı uçuracaktı.</p>

  <p class="normal2">DON PEDRO</p>

  <p class="normal">Leonato ile ağabeyi. Ne dersin, onlarla kapışmak için galiba fazla genciz.</p>

  <p class="normal2">BENEDICK</p>

  <p class="normal">Yanlış bir kavgada doğru yiğitlik olmaz. Ben de sizi arıyordum.</p>

  <p class="normal2">CLAUDIO</p>

  <p class="normal">Her yerde seni aradık. Fena halde sıkıntı bastı. Gel de gönlümüzü ferahlat. Keskin zekâna ihtiyaç var.</p>

  <p class="normal2">BENEDICK</p>

  <p class="normal">Kınında duruyor, çekeyim mi?</p>

  <p class="normal2">DON PEDRO</p>

  <p class="normal">Sen aklını yanında mı taşırsın?</p>

  <p class="normal2">CLAUDIO</p>

  <p class="normal">Kimse yanında taşımaz. Bunun için kaybeden çok. Haydi ne çekeceksen çek de keyfimizi bulalım.</p>

  <p class="normal2">DON PEDRO</p>

  <p class="normal">Şaka bir yana, bunun rengi solmuş. Hasta mısın, yoksa öfkeli mi?</p>

  <p class="normal2">CLAUDIO</p>

  <p class="normal">Cesaretini topla, kederden kedi kuyruğu titretir ama sen hep dört ayak üstüne düşersin. Keder senden korksun.</p>

  <p class="normal2">BENEDICK</p>

  <p class="normal">Cirit meydanında benim zekâm seninkinin hakkından gelir. Lütfen konuyu değiştir.</p>

  <p class="normal2">CLAUDIO</p>

  <p class="normal">Öyleyse beye yeni bir kargı verilsin. Çünkü bir önceki hamlede elindeki çat diye kırıldı.</p>

  <p class="normal2">DON PEDRO</p>

  <p class="normal">Baksana, renkten renge giriyor. Fena kızmış anlaşılan.</p>

  <p class="normal2">CLAUDIO</p>

  <p class="normal">Öfkeyle kalkan zararla oturur.</p>

  <p class="normal2">BENEDICK</p>

  <p class="normal">Kulağına bir şey söyleyeyim mi?</p>

  <p class="normal2">CLAUDIO</p>

  <p class="normal">Tanrı beni korusun. Meydan mı okuyacaksın yoksa?</p>

  <p class="normal2">BENEDICK</p>

  <p class="normal">(<span class="ideitalik">Alçak sesle Claudio'ya</span>.)</p>

  <p class="normal">Sen alçağın birisin. Şaka etmiyorum. İstediğin zaman, seçtiğin silahla, dilediğin yerde karşına çıkmaya hazırım. Benimle dövüş, yoksa senin korkaklığını herkese ilan ederim. Tatlı bir bayanı öldürdün. Bu ölümün bedeli ağır olacak. Senden haber bekliyorum.</p>

  <p class="normal2">CLAUDIO</p>

  <p class="normal">Pekâlâ buluşalım. Hoşça vakit geçiririm.</p>

  <p class="normal2">DON PEDRO</p>

  <p class="normal">Ne, bir ziyafet mi var, bir şölen?</p>

  <p class="normal2">CLAUDIO</p>

  <p class="normal">Eksik olmasın, bana dana kafasıyla iğdiş horoz ikram edecekmiş. Bunları bir güzel doğramak da kulunuza düşecek besbelli, bıçağım dert görmesin. Suçulluğu da var mı bu ziyafette?</p>

  <p class="normal2">BENEDICK</p>

  <p class="normal">Bravo. Bu sudan nükteler ağzınızdan su gibi dökülüyor.</p>

  <p class="normal2">DON PEDRO</p>

  <p class="normal">Beatrice, geçen gün senin zekânı nasıl övüyordu, anlatayım. Senin ince bir zekân olduğunu söyledim. “Doğru,” dedi “ipince, mini, mini.” Hayır, dedim, büyük bir zekâ. “Evet,” dedi “koskocaman, iri mi iri.” Hayır, dedim, parlak bir zekâ. “Eh zararsız,” dedi. Adam, akıllı adam, dedim. “Adamakıllı,” diye karşılık verdi. Kaç tane dili konuşur, dedim. “Dilli mi dilli,” dedi, “ama bazen dili dolaşır, pazartesi akşamı söylediğini salı sabahı inkâr eder. Çatal dillidir.” Bir saat senin erdemlerinin altından girdi üstünden çıktı. Ama sonunda iç çekerek ne dese beğenirsin? “Sinyor Benedick, İtalya'daki en olağanüstü adamdır.”</p>

  <p class="normal2">CLAUDIO</p>

  <p class="normal">Ardından gözyaşları döküp ama umrunda olmadığını söyledi.</p>

  <p class="normal2">DON PEDRO</p>

  <p class="normal">Ve şunu ekledi: “Ondan ölesiye nefret etmeseydim. Ömür boyu severdim.” İhtiyarın kızı bize her şeyi anlattı.</p>

  <p class="normal2">CLAUDIO</p>

  <p class="normal">Bahçede gizlenirken Tanrı seni gözlemiş.</p>

  <p class="normal2">DON PEDRO</p>

  <p class="normal">Boğanın boynuzlarını akıllı Benedick'in alnına ne zaman takacağız?</p>

  <p class="normal2">CLAUDIO</p>

  <p class="normal">Altına da şöyle bir yafta: “İşte evli Benedick.”</p>

  <p class="normal2">BENEDICK</p>

  <p class="normal">Hoşça kal delikanlı. Kararımı biliyorsun. Siz dedikoduyla karışık şakalarınızı sürdürün. Nükteleriniz kimseyi yaralamıyor çok şükür, silahşorluğa özenen acemilerin kılıçları gibi küt.</p>

  <p class="normal">(<span class="ideitalik">Don Pedro'ya</span>.)</p>

  <p class="normal">Lordum, bana yakınlık gösterdiğiniz için teşekkür borçluyum ama artık yollarımız ayrılıyor. Piç kardeşiniz Messina'dan kaçmış. Elbirliğiyle saf ve iyi bir kızın kanına girdiniz. Şuradaki tüysüz delikanlıya gelince, onunla bir kavlimiz var. O zamana kadar allahaısmarladık.</p>

  <p class="normal">(<span class="ideitalik">Çıkar.</span>)</p>

  <p class="normal2">DON PEDRO</p>

  <p class="normal">Bu adam ciddi.</p>

  <p class="normal2">CLAUDIO</p>

  <p class="normal">Fena halde ciddileşti. And olsun ki, Beatrice'in aşkı yüzünden.</p>

  <p class="normal2">DON PEDRO</p>

  <p class="normal">Bir de seni düelloya çağırdı.</p>

  <p class="normal2">CLAUDIO</p>

  <p class="normal">Hem de bütün ciddiyetiyle.</p>

  <p class="normal2">DON PEDRO</p>

  <p class="normal">Ne gariptir şu insanoğlu. Pantolonuyla yeleğini giyer de aklını evde unutur.</p>

  <p class="normal2">CLAUDIO</p>

  <p class="normal">Yine de bir maymundan üstündür. Ama adamın böylesine bir maymun bile tepeden bakar.</p>

  <p class="normal2">DON PEDRO</p>

  <p class="normal">Ağır ol, dur bir dakika. Yüreğimi dinleyip biraz melal duyayım. Kardeşimin kaçtığını söylememiş miydi?</p>

  <p class="normal">(<span class="ideitalik">Dogberry, Verges, kolcu ve Borachio girerler.</span>)</p>

  <p class="normal2">DOGBERRY</p>

  <p class="normal">Gel efendi, gel. Adalet seni yola getiremezse, bir daha terazisinde eğriyi doğruyu tartmasın. Seni Allahın belası, seni ikiyüzlü.</p>

  <p class="normal2">DON PEDRO</p>

  <p class="normal">Aa, kardeşimin iki adamı bağlanmış. Neden acaba? Biri de Borachio.</p>

  <p class="normal2">CLAUDIO</p>

  <p class="normal">Suçları neymiş, sorsanıza efendim.</p>

  <p class="normal2">DON PEDRO</p>

  <p class="normal">Memur beyler, bu adamlar ne suç işlemiş?</p>

  <p class="normal2">DOGBERRY</p>

  <p class="normal">Ne haltlar karıştırmamışlar ki! En başında, sahte ifade vermişler, sonra yalanları sıralamışlar, saniyen bunlar iftiracı; nihayeten bir hanımın şerefiyle oynamışlar; salisen yanlış mamulat arz etmişler; hulasaten bunlar düzenbazın daniskası.</p>

  <p class="normal2">DON PEDRO</p>

  <p class="normal">İptidaen ne yapmışlar; salisen ne cürüm işlemişler, nihayeten niçin derdest edilmişler, hulâseten onları neyle itham ediyorsunuz?</p>

  <p class="normal2">CLAUDIO</p>

  <p class="normal">Sorular düzgün ve yerli yerinde.</p>

  <p class="normal2">DON PEDRO</p>

  <p class="normal">Kime zarar verdiniz efendiler? Neden sorguya çekilmek için böyle kıskıvrak bağlandınız? Şu bilgin başmuhafızın üslubunu çözmek biraz müşkül. Kabahatiniz ne?</p>

  <p class="normal2">BORACHIO</p>

  <p class="normal">Sevgili Prens, beni fazla konuşturmayın. Bırakın şu Kont buracıkta elleriyle öldürsün. Sizi göz göre göre aldattım. Sizin kendi gözlerinizle göremediklerinizi, şu zavallı salaklar aydınlığa kavuşturdu. Gece ben bu adama Don John'un Bayan Hero'ya iftira etmem için nasıl aklımı çeldiğini anlatırken duymuşlar. Sizin nasıl bahçeye getirildiğinizi, benim Hero'nun elbisesini giymiş olan Margaret'le nasıl oynaştığımı biliyorlar. Sizin Hero'yla evlenecek yerde onu nasıl rezil ettiğinizi duydular. Benim hayınlığımı zapta geçirdiler. Yüz kızartıcı davranışlarımı tekrar dile getirmektense verin mazbatayı, ölüm mührümü basayım. Bayanın ölümü benimle efendimin sahte suçlamalarımız yüzündendir. Hak ettiğim cezanın infazından başka dileğim yok.</p>

  <p class="normal2">DON PEDRO</p>

  <p class="normal">Bu sözler bıçak gibi yüreğine saplanmadı mı?</p>

  <p class="normal2">CLAUDIO</p>

  <p class="normal">Her katresi kanımı zehirledi.</p>

  <p class="normal2">DON PEDRO</p>

  <p class="normal">Peki, kardeşim mi seni kışkırttı bu işe?</p>

  <p class="normal2">BAROCHIO</p>

  <p class="normal">Hem de yapmam için bolca para verdi.</p>

  <p class="normal2">DON PEDRO</p>

  <p class="normal">Melun! Adamın içi dışı melanet. Bu büyük kötülüğü yaptıktan sonra selâmeti kaçmakta bulmuş.</p>

  <p class="normal2">CLAUDIO</p>

  <p class="normal">Tatlı Hero, seni ilk sevdiğim andaki eşsiz güzelliğinle görür gibi oluyorum.</p>

  <p class="normal2">DOGBERRY</p>

  <p class="normal">Hadi şu namertleri alıp götürün. Şu ana kadar zangoç, Leonato'yu olup bitenlerden mamulattar etmiştir. Ayrıca efendiler, zamanı ve zemini geldiğinde belirtilsin, sakın güme gitmesin bizim şu eşeklik.</p>

  <p class="normal2">VERGES</p>

  <p class="normal">Bakın efendimiz, Sinyor Leonato ile zangoç geliyorlar.</p>

  <p class="normal">(<span class="ideitalik">Leonato, Antonio ve zangoç girerler.</span>)</p>

  <p class="normal2">LEONATO</p>

  <p class="normal">Nerde o alçak? Gözlerini göreyim,</p>

  <p class="normal">Bir daha bir benzeri çıkarsa karşıma,</p>

  <p class="normal">Gafil avlanmayayım. Söyleyin hangisi?</p>

  <p class="normal2">BORACHIO</p>

  <p class="normal">Sana hayınlık edeni arıyorsan bana bak.</p>

  <p class="normal2">LEONATO</p>

  <p class="normal">Pis soluğuyla masum çocuğumu zehirleyen köle sen misin?</p>

  <p class="normal2">BORACHIO</p>

  <p class="normal">Ben, yalnız ben.</p>

  <p class="normal2">LEONATO</p>

  <p class="normal">Kendine bühtan ediyorsun, rezil.</p>

  <p class="normal">Karşımızda bir çift şerefli adam duruyor.</p>

  <p class="normal">Bu işte parmağı olan üçüncüsü kaçtı.</p>

  <p class="normal">Sayın Prensler, kızımın ölümü için</p>

  <p class="normal">Size teşekkür borçluyum.</p>

  <p class="normal">Bunu da o yüksek, o onurlu</p>

  <p class="normal">Başarılarınız arasına katınız.</p>

  <p class="normal">Ne büyük kahramanlıktı, düşünsenize.</p>

  <p class="normal2">CLAUDIO</p>

  <p class="normal">Size nasıl sabırlar dilesem bilmiyorum.</p>

  <p class="normal">Yine de konuşmam gerek. Öç almak isterseniz benden</p>

  <p class="normal">Karşınızda boynum kıldan ince. Günahımın kefareti ne?</p>

  <p class="normal">Ama bilerek işlemedim bu günahı.</p>

  <p class="normal2">DON PEDRO</p>

  <p class="normal">İnanın ben de öyle.</p>

  <p class="normal">Ama bu iyi ihtiyarın gönlünü almak için,</p>

  <p class="normal">En ağır yükü bile kaldırırım, seve seve.</p>

  <p class="normal2">LEONATO</p>

  <p class="normal">Kızımı canlandırın diyemem size, bu olanaksız.</p>

  <p class="normal">Ama ikinizden de ricam, duyurun Messina halkına,</p>

  <p class="normal">Ne kadar masumca öldüğünü. Siz delikanlı,</p>

  <p class="normal">Engel olmazsa kederiniz, bir ağıt yazıp ona,</p>

  <p class="normal">Asın mezar taşına. Söyleyeceğiniz hüzünlü şarkı</p>

  <p class="normal">Ruhuna değsin, hem de bu akşam.</p>

  <p class="normal">Yarın sabah evime gelin. Damadım olamadınız ama</p>

  <p class="normal">Yeğenim olun. Ağabeyimin bir kızı var,</p>

  <p class="normal">Ölen yavrumun tıpatıp benzeri, ikimizin de tek mirasçısı.</p>

  <p class="normal">Kuzinine vereceğiniz zevcelik hakkını ona bağışlayın.</p>

  <p class="normal">Böylece artık ne kin kalır, ne garaz.</p>

  <p class="normal2">CLAUDIO</p>

  <p class="normal">Ah soylu efendim. Aşırı iyiliğiniz gözlerimi yaşartıyor.</p>

  <p class="normal">Minnetle kabul ediyorum bu teklifi.</p>

  <p class="normal">Biçare Claudio bundan böyle kulunuzdur.</p>

  <p class="normal2">LEONATO</p>

  <p class="normal">Öyleyse yarın bekliyorum. Bu akşam izninizi istiyorum.</p>

  <p class="normal">Bu adi herif Margaret'le yüzleştirilecek.</p>

  <p class="normal">Sanırım kardeşiniz onu da parayla satın almıştı.</p>

  <p class="normal">Bu dalaverede onun da parmağı vardı.</p>

  <p class="normal2">BORACHIO</p>

  <p class="normal">Yemin ederim haberi yoktu.</p>

  <p class="normal">Benimle konuştuğunda farkında değildi dönenlerin.</p>

  <p class="normal">Benim bildiğim, dürüst kızdır.</p>

  <p class="normal2">DOGBERRY</p>

  <p class="normal">Ayrıca efendim, her ne kadar kaleme kâğıda dökülmediyse de, şu şerifi naherif bendenize eşek demiştir. Size yalvarırım, kendisine ceza kesilirken bu mevzuat da unutulmasın. Ayrıca nöbetçi, bir fırıldakçıdan söz edildiğini işitmiş. Adamın kulağından bir asma kilit sarkıyormuş, ucunda da bir anahtar varmış. Bu allahsız Allah rızası için borç para topluyor, sonra üstüne oturuyormuş. Son zamanlarda insanların yüreği katılaştı gerçi, kimse Allah rızası için zırnık koklatmıyor. Yine de bu mevzuat es geçilmemeli.</p>

  <p class="normal2">LEONATO</p>

  <p class="normal">Bu konuya bu kadar dikkatle eğildiğiniz için teşekkürler.</p>

  <p class="normal2">DOGBERRY</p>

  <p class="normal">Zatialileriniz haksever, kıymetbilir bir civan gibi konuştular. Allah marifetini sizden esirgemesin.</p>

  <p class="normal2">LEONATO</p>

  <p class="normal">Bu da çabalarınız için.</p>

  <p class="normal">(<span class="ideitalik">Leonato bir kese uzatır.</span>)</p>

  <p class="normal2">DOGBERRY</p>

  <p class="normal">Müessesenin ikramı makbule geçti efendim, Allah bu müesseseyi daim etsin.</p>

  <p class="normal2">LEONATO</p>

  <p class="normal">Gidebilirsin, seni mahkûmun sorumluluğundan azat ettim, sağ ol!</p>

  <p class="normal2">DOGBERRY</p>

  <p class="normal">Sizi bu ipsiz sapsız adamla baş başa bırakıyorum efendimiz. Âleme ibret olsun diye lütfen kendinizi ıslah ediniz. Tanrı efendimizi korusun. Tanrı efendimize gani gani rahmet eylesin. Tanrı başka keder göstermesin, elden ayaktan düşürmesin. Yüksek müsaademle vedalarımı arzı endam ederim. Daha neşeli bir buluşmayı Tanrı nasip eylemesin. Gel komşum, gidelim.</p>

  <p class="normal">(<span class="ideitalik">Dogberry ile Verges çıkarlar.</span>)</p>

  <p class="normal2">LEONATO</p>

  <p class="normal">Yarın sabaha kadar esen kalın efendim.</p>

  <p class="normal2">ANTONIO</p>

  <p class="normal">Hoşça kalın Lordlarım, yarın yolunuzu gözleyeceğiz.</p>

  <p class="normal2">DON PEDRO</p>

  <p class="normal">Gecikmeden orada olacağız.</p>

  <p class="normal2">CLAUDIO</p>

  <p class="normal">Bu gece Hero'nun yasını tutacağım.</p>

  <p class="normal">(<span class="ideitalik">Don Pedro ile Claudio çıkarlar.</span>)</p>

  <p class="normal2">LEONATO</p>

  <p class="normal">(<span class="ideitalik">Kolcuya</span>.)</p>

  <p class="normal">Bu adamları getir, Margaret'le konuşacağız.</p>

  <p class="normal">Bu habis herifle dostluğu nasıl ilerletmiş?</p>
</body>
</html>