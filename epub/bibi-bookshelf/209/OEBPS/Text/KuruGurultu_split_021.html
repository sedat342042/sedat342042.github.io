<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_18">2. Sahne</h2>

  <p class="normal">(<span class="ideitalik">Dogberry, Verges, zangoç cübbeleriyle girerler. Kolcu, Conrade ile Borachio'yu getirir.</span>)</p>

  <p class="normal2">DOGBERRY</p>

  <p class="normal">Cümbür cemaat burada mıyız?</p>

  <p class="normal2">VERGES</p>

  <p class="normal">Çabuk, zangoca bir iskemleyle minder.</p>

  <p class="normal2">ZANGOÇ</p>

  <p class="normal">Müfteriler kim?</p>

  <p class="normal2">DOGBERRY</p>

  <p class="normal">Ben, bir de şu yandaşım tabii.</p>

  <p class="normal2">VERGES</p>

  <p class="normal">Ona ne şüphe, şimdi bu madrabazlar mağdur edilecek.</p>

  <p class="normal2">ZANGOÇ</p>

  <p class="normal">Yani sorgulanacak iftira zanlıları kim? Zaptiye amirinin karşısına getirilsin.</p>

  <p class="normal2">DOGBERRY</p>

  <p class="normal">Evet karşıma dikin şu mendeburları. Senin adın ne arkadaş?</p>

  <p class="normal2">BORACHIO</p>

  <p class="normal">Borachio.</p>

  <p class="normal2">DOGBERRY</p>

  <p class="normal">Yaz lütfen, Borachio. Ya zatınız kimlerden olursunuz?</p>

  <p class="normal2">CONRADE</p>

  <p class="normal">Ben soylu bir beyefendiyim, adım Conrade.</p>

  <p class="normal2">DOGBERRY</p>

  <p class="normal">Yaz, soylu beyefendi Conrade. Sizler Tanrı'nın sadık kullarından mısınız?</p>

  <p class="normal2">CONRADE</p>

  <p class="normal">Öyle olduğumuzu umarız.</p>

  <p class="normal2">DOGBERRY</p>

  <p class="normal">Yaz, Tanrı'nın sadık kullarından olduklarını umuyorlarmış. Tanrı adını önce zikret, şu mendeburlardan önce. Efendiler, sizin türlü dolaplar çeviren şerifi naherifler olduğunuz söyleniyor. Yakında cümle âlem haberdar olacak. Ne dersiniz doğru mu?</p>

  <p class="normal2">CONRADE</p>

  <p class="normal">Haşa efendimiz, haşa!</p>

  <p class="normal2">DOGBERRY</p>

  <p class="normal">Sen açıkgözün birisin besbelli. Gel kulağına fısıldayım, bir şerifi naherif diyorlar hakkında.</p>

  <p class="normal2">BORACHIO</p>

  <p class="normal">İftira efendimiz, kuru iftira.</p>

  <p class="normal2">DOGBERRY</p>

  <p class="normal">Siz şöyle çekilin kenara bakayım. Yazdın mı zangoç, iftira diyorlar.</p>

  <p class="normal2">ZANGOÇ</p>

  <p class="normal">Amir bey, soruşturma böyle yürütülmez. Onları suçlayan kolcuları çağıracaksınız.</p>

  <p class="normal2">DOGBERRY</p>

  <p class="normal">Doğrusun. Kolcular öne gelsin. En kestirmesi bu. Efendiler, Prens adına emir buyuruyorum. Bu adamları suçlayınız.</p>

  <p class="normal2">BİRİNCİ KOLCU</p>

  <p class="normal">Bu adam dedi ki. Don John, Prens'in kardeşi, rezilin biriymiş.</p>

  <p class="normal2">DOGBERRY</p>

  <p class="normal">Yaz zangoç, Prens'in kardeşi rezilin biriymiş. Aa hiç olur mu? Prens'in kardeşine rezil demek yakışık alır mı? Bu düpedüz yalancı tanıklık.</p>

  <p class="normal2">BORACHIO</p>

  <p class="normal">Amir efendi.</p>

  <p class="normal2">DOGBERRY</p>

  <p class="normal">Sen sus bakalım. Zaten seni gözüm tutmadı.</p>

  <p class="normal2">ZANGOÇ</p>

  <p class="normal">Başka neler söyledi?</p>

  <p class="normal2">İKİNCİ KOLCU</p>

  <p class="normal">Bayan Hero'yu haksız yere suçlamak için Don John'dan bin duka almış.</p>

  <p class="normal2">DOGBERRY</p>

  <p class="normal">Bin duka ha, buna düpedüz soygunculuk derler.</p>

  <p class="normal2">VERGES</p>

  <p class="normal">Doğru, dinim hakkı için doğru.</p>

  <p class="normal2">ZANGOÇ</p>

  <p class="normal">Başka ne diyeceksin efendi?</p>

  <p class="normal2">BİRİNCİ KOLCU</p>

  <p class="normal">Bunun üstüne Kont Claudio herkesin gözü önünde Hero'yu rezil etmeye karar vermiş. Evlenmekten caymış.</p>

  <p class="normal2">DOGBERRY</p>

  <p class="normal">Seni alçak seni. Bu yaptığın için Tanrı'nın rahmeti sonsuza dek üstünde olsun.</p>

  <p class="normal2">ZANGOÇ</p>

  <p class="normal">Başka bir diyeceğin var mı?</p>

  <p class="normal2">İKİNCİ KOLCU</p>

  <p class="normal">Bu kadar.</p>

  <p class="normal2">ZANGOÇ</p>

  <p class="normal">Dahası var efendiler. Prens John bu sabah kaçmış, firara kadem basmış. Hero böyle suçlandı, bu yüzden reddedildi, üzüntüden kahrolarak öldü. Amir efendi, bu adamlar bağlanarak Leonato'nun huzuruna getirilsin. Ben önden gidip sorgu tutanağını göstereceğim.</p>

  <p class="normal">(<span class="ideitalik">Çıkar.</span>)</p>

  <p class="normal2">DOGBERRY</p>

  <p class="normal">Derbest edin şu melunları.</p>

  <p class="normal2">VERGES</p>

  <p class="normal">Ellerini bağlayın.</p>

  <p class="normal2">CONRADE</p>

  <p class="normal">Git işine, orman kibarı.</p>

  <p class="normal2">DOGBERRY</p>

  <p class="normal">Aman Tanrım, Zangoç nerede? Yazsın, Prens'in resmi memuruna orman kibarı denildi, zapta geçirsin. Haydi bağlayın şunları, elinizi çabuk tutun. Seni düdük makarnası seni.</p>

  <p class="normal2">CONRADE</p>

  <p class="normal">Defol başımdan, sen eşeksin, eşek!</p>

  <p class="normal2">DOGBERRY</p>

  <p class="normal">Benim makamıma saygın yok mu? Benim yaşıma başıma saygın yok mu? Zangoç burada olacaktı ki eşekliğimi zapta geçirsin. Efendiler sakın unutmayın, eşek, ben eşekmişim. Seni fesat kumkuması, seni fitne fücur, bunu burnundan fitil fitil getiririm. İşte tanıklarım. Akıllı adamım, hem de gayet resmiyetli. Dahası ev bark sahibiyim; dahası Messina'da böyle boy bos kimde var? Üstüne üstlük yasaları iyi bilirim, üstüne üstlük dünyalığım yerindedir. İki kat üniforma sahibiyim bugüne bugün. Tepeden tırnağa tam adam... Haydi önünüze katın şu hırboları. Ah bir de eşekliğim zapta geçirilseydi...</p>
</body>
</html>