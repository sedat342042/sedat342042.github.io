<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>KuruGurultu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_9">1. Sahne</h2>

  <p class="normal">(<span class="ideitalik">Leonato, Antonio, Hero, Beatrice, Margaret ve Ursula girerler.</span>)</p>

  <p class="normal2">LEONATO</p>

  <p class="normal">Kont John burada, yemekte değil miydi?</p>

  <p class="normal2">ANTONIO</p>

  <p class="normal">Ben görmedim.</p>

  <p class="normal2">BEATRICE</p>

  <p class="normal">O beyefendinin yüzünde kekremsi bir ifade var, ne zaman baksam bir saat midem ekşir.</p>

  <p class="normal2">HERO</p>

  <p class="normal">Yaradılıştan karamsar.</p>

  <p class="normal2">BEATRICE</p>

  <p class="normal">Don John ile Benedick arasında bir adam yaratılsa harika olurdu. Biri put gibi suspus duruyor, öbürü çalçene, susmak bilmiyor.</p>

  <p class="normal2">LEONATO</p>

  <p class="normal">Öyleyse Sinyor Benedick'teki dilin yarısı Kont John'un ağzına konsa, Kont John'un yarı hüznü Sinyor Benedick'in yüzüne aksetse...</p>

  <p class="normal2">BEATRICE</p>

  <p class="normal">Üstelik bacağı sağlam, ayağı çevikse, bunlara bir de dolgun kese eklenirse, dünyada elde edemeyeceği kadın yoktur. Kadının da gönlü varsa tabii.</p>

  <p class="normal2">LEONATO</p>

  <p class="normal">Yeğenim, sende bu sivri dil oldukça koca bulamazsın.</p>

  <p class="normal2">ANTONIO</p>

  <p class="normal">Şirret, huysuzun dik âlâsı!..</p>

  <p class="normal2">BEATRICE</p>

  <p class="normal">Tanrı huysuz ineğe kısa boynuz takarmış. Ama dik âlâsına hiçbir şey takması gerekmez.</p>

  <p class="normal2">LEONATO</p>

  <p class="normal">Öyleyse Tanrı senin başına boynuz takmayacak.</p>

  <p class="normal2">BEATRICE</p>

  <p class="normal">Boynuz da, koca da yerinde dursun. Bana bir koca yollamadığı için sabah akşam diz çöküp şükürler ediyorum. Tanrım, sakallı bir kocaya dayanamam. Oramı buramı kaba kaba yünler dalasın daha iyi.</p>

  <p class="normal2">LEONATO</p>

  <p class="normal">Sakalsız bir kocaya varabilirsin.</p>

  <p class="normal2">BEATRICE</p>

  <p class="normal">Öylesini ne yapayım? Kendi fistanlarımı giydirip nedime diye yanıma mı alayım? Sakallı adam artık delikanlı sayılmaz, tüysüz oğlansa erkek yerine konulmaz. Yaşlı başlısı bana yaramaz, bıyığı yeni terleyen beni almaz. En iyisi ayı oynatana yamaklık edip maymunlarını cehenneme götürürüm beş meteliğe.<sup class="calibre3"><a href="../Text/KuruGurultu_split_027.html#footnote-100-4" id="footnote-100-4-backlink">[4]</a></sup></p>

  <p class="normal2">LEONATO</p>

  <p class="normal">Ne, sen cehenneme mi gideceksin?</p>

  <p class="normal2">BEATRICE</p>

  <p class="normal">Yok canım, sadece kapısına kadar. Orada Şeytan, o koca kerata, başında boynuzlarıyla beni karşılıyor. Oo, hoş geldin Beatrice, diyor. Senin mekânın cennettir. Doğru cennete. Burası senin gibi kızlara göre bir yer değil. Ben de maymunları teslim edip doğru cennete gidiyorum. Ermiş Petros bana bekârların durağını gösteriyor. Yan gelip keyif çatıyoruz, sonsuza dek.</p>

  <p class="normal2">ANTONIO</p>

  <p class="normal">(<span class="ideitalik">Hero'ya</span>.)</p>

  <p class="normal">Eh, yeğenim, herhalde baba sözü dinlersin.</p>

  <p class="normal2">BEATRICE</p>

  <p class="normal">Hiç dinlemez olur mu? Kuzinimin görevi babasının karşısında bel kırıp, “Sizin istediğiniz gibi olsun babacığım” demektir. Bari varacağı adam yakışıklı biri olsa. Yoksa sevgili Hero, bir daha bel kırıp, “Benim istediğim gibi olsun” deyiver.</p>

  <p class="normal2">LEONATO</p>

  <p class="normal">Yeğenim, umarım bir gün senin de çöpün çatılır.</p>

  <p class="normal2">BEATRICE</p>

  <p class="normal">Allah yazdıysa bozsun. Erkekler balçıktan yoğrulduğu sürece istemem. Kilden bir heykele boyun eğmek bir kadının ağırına gitmez mi? Ya da bir kerpiç parçasına hesap vermek? Hayır amca, eksik olsun. Âdemoğulları benim kardeşlerimdir. Akrabayla baş göz olmayı günah sayarım.</p>

  <p class="normal2">LEONATO</p>

  <p class="normal">Kızım, dediklerimi unutma. Prens sana bir ricada bulunursa emirleri olur.</p>

  <p class="normal2">BEATRICE</p>

  <p class="normal">Sana usulüyle kur yapılmazsa kusuru müzikte ara. Prens fazla sıkıştırıyorsa hizaya getir. Ölçüyü kaçırmasın, o sana ayak uydursun. Beni iyi dinle Hero, cilveleşme, evlilik ve pişmanlık İskoç dansına benzer. Bir adım ileri beş adım geri. Cilveleşme bölümü kıvrak, sıcak ve tempoludur. Düğün ağır aksak, aheste beste, usule uygun. Üçüncü bölümde sen pişman o pişman, sallan yuvarlan, beller bükülmüş, bacaklar titrek, mezarı boylayıncaya dek.</p>

  <p class="normal2">LEONATO</p>

  <p class="normal">Kızım sen ne keskin gözlüsün böyle!</p>

  <p class="normal2">BEATRICE</p>

  <p class="normal">Amcacığım, görünen köy kılavuz istemez.</p>

  <p class="normal2">LEONATO</p>

  <p class="normal">Haydi açılın, ağabey, cümbüşe katılanlar geliyor.</p>

  <p class="normal">(<span class="ideitalik">Herkes maskesini takar. Don Pedro, Claudio, Benedick, Balthasar, Don John, Borachio ve başkaları maskeli olarak bir davulla girerler.</span>)</p>

  <p class="normal2">DON PEDRO</p>

  <p class="normal">Bayan, bir dostla dans eder miydiniz?</p>

  <p class="normal2">HERO</p>

  <p class="normal">Ayağınız hafif, yüzünüz güleç, ağzınız sıkıysa neden olmasın. Hele dilediğim zaman uzaklaşabilirsem.</p>

  <p class="normal2">DON PEDRO</p>

  <p class="normal">Benimle birlikte mi?</p>

  <p class="normal2">HERO</p>

  <p class="normal">Belki, gönlüm çekerse.</p>

  <p class="normal2">DON PEDRO</p>

  <p class="normal">Gönlünüz ne zaman çeker acaba?</p>

  <p class="normal2">HERO</p>

  <p class="normal">Yüzünüzü görünce hoşlanırsam. Ya lavta da kılıfı gibiyse, Tanrı korusun.</p>

  <p class="normal2">DON PEDRO</p>

  <p class="normal">Maskem Philomen'in yüzü ama altında Jüpiter<sup class="calibre3"><a href="../Text/KuruGurultu_split_027.html#footnote-100-5" id="footnote-100-5-backlink">[5]</a></sup> saklı.</p>

  <p class="normal2">HERO</p>

  <p class="normal">Alçakgönüllü Philomen<sup class="calibre3"><a href="../Text/KuruGurultu_split_027.html#footnote-100-6" id="footnote-100-6-backlink">[6]</a></sup>...</p>

  <p class="normal2">DON PEDRO</p>

  <p class="normal">Şşş... Alçak sesle konuşun aşktan söz ederken.</p>

  <p class="normal">(<span class="ideitalik">Onu kenara çeker.</span>)</p>

  <p class="normal2">BALTHASAR</p>

  <p class="normal">Kız, beni sevsen ne olur!</p>

  <p class="normal2">MARGARET</p>

  <p class="normal">Sevmesem senin için daha iyi olur. Türlü türlü huylarım vardır.</p>

  <p class="normal2">BALTHASAR</p>

  <p class="normal">Ne gibi?</p>

  <p class="normal2">MARGARET</p>

  <p class="normal">Yüksek sesle dua ederim.</p>

  <p class="normal2">BALTHASAR</p>

  <p class="normal">Daha iyi ya, duyanlar amin desin.</p>

  <p class="normal2">MARGARET</p>

  <p class="normal">Tanrı bana iyi bir dansçı nasip etsin.</p>

  <p class="normal2">BALTHASAR</p>

  <p class="normal">Amin.</p>

  <p class="normal2">MARGARET</p>

  <p class="normal">Ama dans bitince gözüme görünmesin. Ya buna ne dersin, papaz kılıklı?</p>

  <p class="normal2">BALTHASAR</p>

  <p class="normal">Pes derim.</p>

  <p class="normal2">URSULA</p>

  <p class="normal">Tanıdım sizi, siz Sinyor Antonio'sunuz.</p>

  <p class="normal2">ANTONIO</p>

  <p class="normal">Hiç de bile değil.</p>

  <p class="normal2">URSULA</p>

  <p class="normal">Başınızı sallamanızdan bildim.</p>

  <p class="normal2">ANTONIO</p>

  <p class="normal">Aslında onu taklit ediyorum.</p>

  <p class="normal2">URSULA</p>

  <p class="normal">Hadi canım siz de, bizzat kendisi olmasanız kötü yanlarını bu kadar iyi kıvırabilir miydiniz? İşte onun kuru, buruşuk eli. Bana yutturamazsınız. Sinyorun ta kendisi.</p>

  <p class="normal2">ANTONIO</p>

  <p class="normal">Halt etmişsin sen.</p>

  <p class="normal2">URSULA</p>

  <p class="normal">Hadi hadi, şu parlak zekânız başka kimde var? Hiç benden kaçar mı? Erdemler gizlenemez. Boşuna nefes tüketmeyin, sizsiniz siz.</p>

  <p class="normal2">BEATRICE</p>

  <p class="normal">Bana söylemeyecek misiniz, size kim dedi, kim?</p>

  <p class="normal2">BENEDICK</p>

  <p class="normal">Kusura bakmayın, söyleyemem.</p>

  <p class="normal2">BEATRICE</p>

  <p class="normal">Ya kim olduğunuzu?</p>

  <p class="normal2">BENEDICK</p>

  <p class="normal">Şimdi olmaz.</p>

  <p class="normal2">BEATRICE</p>

  <p class="normal">Demek burnum Kafdağı'ndaymış, zekâmın parlaklığını, “Yüz Neşeli Öykü”ye borçluymuşum. Bunlar Sinyor Benedick'in palavraları.</p>

  <p class="normal2">BENEDICK</p>

  <p class="normal">O da kim?</p>

  <p class="normal2">BEATRICE</p>

  <p class="normal">Sanırım onu çok iyi tanırsınız.</p>

  <p class="normal2">BENEDICK</p>

  <p class="normal">Tanımıyorum, inanın bana.</p>

  <p class="normal2">BEATRICE</p>

  <p class="normal">Sizi hiç güldürmedi mi?</p>

  <p class="normal2">BENEDICK</p>

  <p class="normal">Lütfen söyleyin, kim bu adam?</p>

  <p class="normal2">BEATRICE</p>

  <p class="normal">Kim olacak, Prens'in soytarısı. Şaklabanlık eden ahmağın biri. Neme lazım, ona buna iftira etmede üstüne yoktur. Yalnız ahlak düşkünleri ondan hoşlanır. İlgi çeken zekâsı değil maskaralığıdır. Ona hem güler hem söverler, hem onunla eğlenir hem bir temiz döverler. Bu filoya katılmıştır mutlaka. Bordama bir yanaşsa hele...</p>

  <p class="normal2">BENEDICK</p>

  <p class="normal">Bu beyle tanışırsam iletirim.</p>

  <p class="normal2">BEATRICE</p>

  <p class="normal">Lütfen, lütfen. Benim üstüme cevherler yumurtlayacak yine. Gel gelelim hiç kimse kulak asmayacak. Gülen olmayınca da keyfi kaçacak. Artık iştahı kesilir. Bir keklik kanadı bile boğazından geçmez.</p>

  <p class="normal">(<span class="ideitalik">Dans için müzik çalınır.</span>)</p>

  <p class="normal">Öncüleri izlesek...</p>

  <p class="normal2">BENEDICK</p>

  <p class="normal">Her işte olduğu gibi.</p>

  <p class="normal2">BEATRICE</p>

  <p class="normal">Beni doğru yola götürmezlerse ilk dönemeçte peşlerini bırakırım.</p>

  <p class="normal">(<span class="ideitalik">Don John, Borachio ile Claudio'dan başka herkes çıkar.</span>)</p>

  <p class="normal2">DON JOHN</p>

  <p class="normal">Besbelli ağabeyim Hero'ya âşık olmuş. Babasını bir kenara çekmiş, meseleyi çıtlatıyor. Bayanlar Hero'yu izliyorlar. Ama bir tek maskeli erkek kalmış.</p>

  <p class="normal2">BORACHIO</p>

  <p class="normal">Bu Claudio, halinden tavrından belli.</p>

  <p class="normal2">DON JOHN</p>

  <p class="normal">Siz Sinyor Benedick değil misiniz?</p>

  <p class="normal2">CLAUDIO</p>

  <p class="normal">İyi bildiniz.</p>

  <p class="normal2">DON JOHN</p>

  <p class="normal">Siz ağabeyimin yakını, bağrına bastığı birisiniz. Hero'ya gönül vermiş. Yalvarırım onu vazgeçirin bu sevdadan. Kız bir prensin dengi olamaz. Sizin gibi dürüst adamdan bu beklenir.</p>

  <p class="normal2">CLAUDIO</p>

  <p class="normal">Onu sevdiğini nerden biliyorsunuz?</p>

  <p class="normal2">DON JOHN</p>

  <p class="normal">Seviyorum diye yeminler etti. Kendi kulağımla işittim.</p>

  <p class="normal2">BORACHIO</p>

  <p class="normal">Ben de, ben de. Hemen bu akşam onunla gerdeğe girecekmiş.</p>

  <p class="normal2">DON JOHN</p>

  <p class="normal">Haydi ziyafetin tatlılar faslına yetişelim.</p>

  <p class="normal">(<span class="ideitalik">Don John ve Borachio çıkarlar.</span>)</p>

  <p class="normal2">CLAUDIO</p>

  <p class="normal">Benedick'in ağzından karşılık verdim.</p>

  <p class="normal">Ama acı haberi duyan Claudio'nun kulakları,</p>

  <p class="normal">Kendi adına diller dökmüş Prens.</p>

  <p class="normal">Her konuda güvenilir dostluğa</p>

  <p class="normal">Ama konu aşk oldu mu asla.</p>

  <p class="normal">Âşık konuşsun kendi diliyle,</p>

  <p class="normal">Kendi gözüyle iletsin sevgisini,</p>

  <p class="normal">Güvenmesin hiçbir aracıya.</p>

  <p class="normal">Güzellik öyle bir büyücü ki</p>

  <p class="normal">Adamın kanına işler, dostluk vefa unutulur gider.</p>

  <p class="normal">Saat başı kanıtlanır bu, bilirdim.</p>

  <p class="normal">Nasıl olduysa oldu, unutuverdim.</p>

  <p class="normal">Elveda Hero.</p>

  <p class="normal">(<span class="ideitalik">Benedick girer.</span>)</p>

  <p class="normal2">BENEDICK</p>

  <p class="normal">Kont Claudio?</p>

  <p class="normal2">CLAUDIO</p>

  <p class="normal">Evet, benim.</p>

  <p class="normal2">BENEDICK</p>

  <p class="normal">Benimle gelir misin?</p>

  <p class="normal2">CLAUDIO</p>

  <p class="normal">Nereye?</p>

  <p class="normal2">BENEDICK</p>

  <p class="normal">Bir salkım söğüde.<sup class="calibre3"><a href="../Text/KuruGurultu_split_027.html#footnote-100-7" id="footnote-100-7-backlink">[7]</a></sup> Bükülen boynuna söğüt dalından bir çelenk geçireyim. Prens, Hero'yu elinden aldı.</p>

  <p class="normal2">CLAUDIO</p>

  <p class="normal">Alsın da hayrını görsün.</p>

  <p class="normal2">BENEDICK</p>

  <p class="normal">Şimdi celepler gibi konuştun. Malı elden çıkarınca öyle derler. Prens'ten böyle bir dalavere bekler miydin?</p>

  <p class="normal2">CLAUDIO</p>

  <p class="normal">Yalvarırım, rahat bırak beni.</p>

  <p class="normal2">BENEDICK</p>

  <p class="normal">Körlemesine vuruyorsun. Haylaz oğlana etini kaptırmışsın, haber vereni dövüyorsun.</p>

  <p class="normal2">CLAUDIO</p>

  <p class="normal">Susmazsan çeker giderim.</p>

  <p class="normal">(<span class="ideitalik">Çıkar.</span>)</p>

  <p class="normal2">BENEDICK</p>

  <p class="normal">Vah vah, yaralı kuş. Şimdi diz boyu otların arasına gizlenecek. Gel gelelim şu Bayan Beatrice'e ne demeli? Beni hem tanısın hem tanımazdan gelsin. Prens'in soytarısı, öyle mi? Neşeli olduğum için böyle bir sıfat bana yakıştırılır belki. Yoo, kendime haksızlık ediyorum. Böyle bir şöhretim yok. Bunlar Beatrice'in başının altından çıkıyor. Hırçın kız, kendi adice iftiralarını dünyaya mal ediyor. Ben de ondan hıncımı alırım.</p>

  <p class="normal">(<span class="ideitalik">Don Pedro, Leonato ve Hero ile girer.</span>)</p>

  <p class="normal2">DON PEDRO</p>

  <p class="normal">Oo Sinyor, Kont nerede, onu gördünüz mü?</p>

  <p class="normal2">BENEDICK</p>

  <p class="normal">Doğrusunu isterseniz Lordum, bendeniz boşboğazlık ettim. Onu gördüğümde ıssız topraklardaki bir av kulübesi gibi hüzünlüydü. Ona dedim ki, sanırım boş konuşmadım, efendimiz bu genç bayanın gönlünü fethetti. Haydi salkımsöğüde gidelim, ya bükük boynuna bir çelenk örelim ya da sırtına indirilecek bir kamçı keselim.</p>

  <p class="normal2">DON PEDRO</p>

  <p class="normal">Kamçı mı? Suçu neymiş?</p>

  <p class="normal2">BENEDICK</p>

  <p class="normal">Tez canlı bir okul çocuğunun toyluğu. Bir kuş yuvası bulunca öylesine sevinir ki, arkadaşına göstermeden duramaz. Arkadaşı da çalar yuvayı.</p>

  <p class="normal2">DON PEDRO</p>

  <p class="normal">Güven göstermeyi hata mı sayıyorsun? Asıl hata yuvayı çalanda.</p>

  <p class="normal2">BENEDICK</p>

  <p class="normal">Yanlış anlamadımsa yuvayı çalan da sizsiniz, kamçıyı hak eden de.</p>

  <p class="normal2">DON PEDRO</p>

  <p class="normal">İçindeki kuşa ötmeyi öğretip sahibine geri verecektim.</p>

  <p class="normal2">BENEDICK</p>

  <p class="normal">Yuvadaki kuş şarkınızı öğrendiyse, doğru söylüyorsunuz efendim.</p>

  <p class="normal2">DON PEDRO</p>

  <p class="normal">Lady Beatrice'in seninle paylaşacak kozu var. Dans ettiği centilmenin dediğine göre, kendisine türlü cefalar ediyormuşsun.</p>

  <p class="normal2">BENEDICK</p>

  <p class="normal">Ben mi? Bana yaptığı haksızlıklar karşısında sabır taşı çat diye çatlardı. Tek yeşil yaprağı kalmış bir meşe dile gelir de karşılık verirdi. Yüzümdeki maske bile canlanıp, ağzının payını verirdi bunca maskaralık karşısında. Ben neymişim, neymişim? Prens'in soytarısı. Üstelik kasvetli bir kış günü kadar can sıkıcı; inanılmaz bir hünerle alay üstüne alay yağdırdı. Sanki bütün bir ordu beni hedef almış da veryansın ediyordu. Her sözü bir hançer gibi bağrıma saplandı. Soluğu da sözleri kadar ağır olaydı çevresinde kimse sağ kalamazdı. Ta kutup yıldızına kadar zehirledi havayı. Âdem günah işlemeden sahip olduğu ne varsa, bu hatuna bağışlansa yine evlenmezdim onunla. Herkül'ü bile şişte kebap ederdi, hem de o koskoca sopasını kıtır kıtır kestirip ateşe attırdıktan sonra. Beatrice'ten söz etmeyin. Dışı sizi yakar içi beni. O cehennemlik Ate<sup class="calibre3"><a href="../Text/KuruGurultu_split_027.html#footnote-100-8" id="footnote-100-8-backlink">[8]</a></sup>, bir hanım kisvesine bürünmüş. Kötü ruhları defeden bir bilge kişi gelse de, bu ecinniyi şifaya kavuştursa. Bu kadın buradayken kafasını dinlemek isteyen cehenneme sığınır. Bu yüzden insanlar günah üstüne günah işliyor. O nerde, gürültü patırtı, hırgür, karmaşa orda.</p>

  <p class="normal">(<span class="ideitalik">Claudio ile Beatrice girerler.</span>)</p>

  <p class="normal2">DON PEDRO</p>

  <p class="normal">Bakın, geliyor.</p>

  <p class="normal2">BENEDICK</p>

  <p class="normal">Prens hazretleri beni dünyanın öbür ucuna gönderecek bir görev vermezler mi? Emredin kıtalar aşayım. Asya'nın en uzak köşesinden bir altın kürdan getireyim. Kayıplara karışan Kral Prestor'un ayak ölçüsünü alayım, Çin imparatoru Çom'un sakalından bir kıl koparayım. Bu Harpi'yle<sup class="calibre3"><a href="../Text/KuruGurultu_split_027.html#footnote-100-9" id="footnote-100-9-backlink">[9]</a></sup> bir çift laf edeceğime Pigmeler ülkesine elçi gideyim. Kulunuza bir emriniz yok mu?</p>

  <p class="normal2">DON PEDRO</p>

  <p class="normal">Yok, tatlı sohbetinden gayrı bir şey istemem.</p>

  <p class="normal2">BENEDICK</p>

  <p class="normal">Aman Tanrım, işte midemin kaldırmadığı bir taam. Dilden hiç mi hiç hoşlanmam.</p>

  <p class="normal">(<span class="ideitalik">Çıkar.</span>)</p>

  <p class="normal2">DON PEDRO</p>

  <p class="normal">Buyurun Bayan, Sinyor Benedick'in kalbini yitirdiniz.</p>

  <p class="normal2">BEATRICE</p>

  <p class="normal">Doğru efendimiz, bir zamanlar bana kalbini vermişti. Bire karşı iki kalple karşılık buldu. Ama hileli zarla kazandığı için kaybetmiş sayabilirsiniz beni.</p>

  <p class="normal2">DON PEDRO</p>

  <p class="normal">Sırtını yere getirdiniz Bayan, sırtını yere getirdiniz.</p>

  <p class="normal2">BEATRICE</p>

  <p class="normal">O benim sırtımı yere getirmesin de. Bir sürü küçük budala peydahlamak istemem. Kont Claudio'yu getirmemi buyurmuştunuz. İşte getirdim.</p>

  <p class="normal2">DON PEDRO</p>

  <p class="normal">Aa, nasılsınız Kont, neden böyle mahzunsunuz?</p>

  <p class="normal2">CLAUDIO</p>

  <p class="normal">Mahzun değilim Lordum.</p>

  <p class="normal2">DON PEDRO</p>

  <p class="normal">Neyiniz var? Hasta mısınız?</p>

  <p class="normal2">CLAUDIO</p>

  <p class="normal">Değilim efendim.</p>

  <p class="normal2">BEATRICE</p>

  <p class="normal">Kont ne kederli ne hasta, ne neşeli ne yasta, yalnız benzi limon gibi sararmış. Nedeni kıskançlık.</p>

  <p class="normal2">DON PEDRO</p>

  <p class="normal">Benzinin attığı doğru ama kıskançlığa kapılması için hiçbir neden yok. İşte Claudio senin adına kur yaptım. Güzel Hero'nun gönlü oldu. Durumu babasına açtım. Onun da onayı alındı. Sana düğün gününü belirlemek kaldı. Tanrı'dan size mutluluklar dilerim.</p>

  <p class="normal2">LEONATO</p>

  <p class="normal">İşte kızım. Onunla birlikte bütün servetim de sizin. Prens hazretleri ikinizi birleştirdi. Hayır duamız sizinledir.</p>

  <p class="normal2">BEATRICE</p>

  <p class="normal">Kont, dilini mi yuttun, sıra sende.</p>

  <p class="normal2">CLAUDIO</p>

  <p class="normal">Mutluluktan dilim tutuldu. Daha az sevinçli olaydım dile getirebilirdim bu sevinci. Lady, siz nasıl benimseniz ben de sizinim. Bu alışverişle dünyalar benim oldu.</p>

  <p class="normal2">BEATRICE</p>

  <p class="normal">Konuş Hero. Senin de dilin tutulduysa bir öpücükle onun ağzını kapa. O da konuşamasın.</p>

  <p class="normal2">DON PEDRO</p>

  <p class="normal">Gerçekten de şen şakrak bir gönlünüz var Bayan.</p>

  <p class="normal2">BEATRICE</p>

  <p class="normal">Doğru Lordum. Bu deli gönül coşar, keder fırtınalarının bile üstünden aşar. Kuzinim kulağına sevgi sözleri fısıldıyor.</p>

  <p class="normal2">CLAUDIO</p>

  <p class="normal">Doğru kuzinim.</p>

  <p class="normal2">BEATRICE</p>

  <p class="normal">Tanrım, sen büyüksün, yeni bir akraba çıktı başımıza. Dünyada herkes eşini buluyor. Benden başka. Güneşten kararmışım, bahtım da kara. Bir köşeye oturup feryadı bassam: “Bana bir koca yok mu?”</p>

  <p class="normal2">DON PEDRO</p>

  <p class="normal">Bayan Beatrice, istediğiniz koca olsun. Ben size bulurum.</p>

  <p class="normal2">BEATRICE</p>

  <p class="normal">Ama babanızın tezgâhından çıkmış olsun. Efendimizin kendilerine benzer bir kardeşleri yok mu? Babanız harika kocalar üretmiş. Yeter ki bir kızın yoluna çıksın.</p>

  <p class="normal2">DON PEDRO</p>

  <p class="normal">Beni alır mısınız Bayan?</p>

  <p class="normal2">BEATRICE</p>

  <p class="normal">Almam Lordum. Meğerki sıradan günler için bir başkasını bulayım. Siz gündelik giyim için fazla görkemlisiniz, pahalıya patlarsınız. Beni bağışlayın efendim, yaradılışım böyle. İşim gücüm eğlence. Sözlerim ipe sapa gelmez.</p>

  <p class="normal2">DON PEDRO</p>

  <p class="normal">Susarsanız hatırım kalır. Size böyle neşeyle şakımak yakışıyor. Besbelli neşeli bir saatte doğmuşsunuz.</p>

  <p class="normal2">BEATRICE</p>

  <p class="normal">Annem avaz avaz bağırmış ama. Gel gelelim tam o sırada gökte bir yıldız dans etmiş. Ben o yıldızın altında doğmuşum. Kuzenler, Tanrı size bol bol mutluluk versin.</p>

  <p class="normal2">LEONATO</p>

  <p class="normal">Yeğenim, sana tembih ettiğim işlerle ilgilenecek misin?</p>

  <p class="normal2">BEATRICE</p>

  <p class="normal">Ah, beni hoş görün amcacığım.</p>

  <p class="normal">(<span class="ideitalik">Don Pedro'ya</span>.)</p>

  <p class="normal">İzninizle efendim.</p>

  <p class="normal">(<span class="ideitalik">Çıkar.</span>)</p>

  <p class="normal2">DON PEDRO</p>

  <p class="normal">Tanrım, ne hayat dolu bir kadın.</p>

  <p class="normal2">LEONATO</p>

  <p class="normal">Onda gam kasavet aramayın, efendim. Ancak uykusunda yüzü gülmez. Hatta kızımın dediğine göre, rüyasında mutsuz olduğunu görse bile kahkahalar atarak uyanırmış.</p>

  <p class="normal2">DON PEDRO</p>

  <p class="normal">Koca lafını işitmek bile istemiyor.</p>

  <p class="normal2">LEONATO</p>

  <p class="normal">Kendisine talip olanları alaya alıp birer birer kaçırıyor.</p>

  <p class="normal2">DON PEDRO</p>

  <p class="normal">Benedick için bundan âlâ bir eş bulunmaz.</p>

  <p class="normal2">LEONATO</p>

  <p class="normal">Lordum, Lordum, bir hafta evli kalsalar, çene yarışından cinnet getirirlerdi.</p>

  <p class="normal2">DON PEDRO</p>

  <p class="normal">Kont Claudio, kiliseye ne zaman gidiyorsunuz bakalım?</p>

  <p class="normal2">CLAUDIO</p>

  <p class="normal">Yarından tezi yok Lordum. Aşk törenleri tamamlanıncaya kadar zaman koltuk değnekleriyle yürür.</p>

  <p class="normal2">LEONATO</p>

  <p class="normal">Pazartesiden önce olmaz sevgili oğlum. Sadece bir haftamız var. Her şeyin gönlümce hazırlanması için bu bile yetmez.</p>

  <p class="normal2">DON PEDRO</p>

  <p class="normal">Haydi Claudio, sabırsızca başını sallayıp durma. İnan bana zamanın nasıl geçtiğini anlamayacağız. Ben bu arada Herkül'ün işlerinden birini yükleneceğim... Sinyor Benedick ile Sinyorina Beatrice arasında bir sevgi dağı yaratmak, bu ikisini evlilik bağıyla birleştirmek... Siz vereceğim talimata uyarsanız, başaracağıma hiç şüphem yok.</p>

  <p class="normal2">LEONATO</p>

  <p class="normal">Bu iş on gecelik nöbete de patlasa sizden yanayım Lordum.</p>

  <p class="normal2">CLAUDIO</p>

  <p class="normal">Ben de efendim.</p>

  <p class="normal2">DON PEDRO</p>

  <p class="normal">Ya siz tatlı Hero?</p>

  <p class="normal2">HERO</p>

  <p class="normal">Kuzinimin iyi bir koca bulması için elimden geleni yaparım.</p>

  <p class="normal2">DON PEDRO</p>

  <p class="normal">Bence Benedick umutsuz bir koca adayı değil. Kendisini şöyle övebilirim: Soylu bir yaradılışı var, yiğitliği sınanmış, dürüstlüğü kanıtlanmış. Kuzininizin Benedick'e âşık olması için nasıl nabzına göre şerbet vereceksiniz, size bir bir anlatayım.</p>

  <p class="normal">(<span class="ideitalik">Leonato ile Claudio'ya</span>.)</p>

  <p class="normal">İkinizin yardımıyla ben Benedick'in gözünü boyayacağım. Zekâsı kavi, midesi netameli de olsa, Beatrice'e sırılsıklam âşık olacak. Bunu başarabilirsek Cupido'nun okçuluğu sıfırı tüketir. Aşk tanrıları bizler oluruz. Şanı şerefi bize geçer. Gelin nasıl dümenler çevireceğimizi anlatayım.</p>

  <p class="normal">(<span class="ideitalik">Çıkarlar</span>.)</p>
</body>
</html>