<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>Kırk Birinci Kısım</h3>

  <p><b>Paris</b></p>

  <p>Aynı akşam saat onda uzun siyah Citroën, Montmartre Bulvarı'nda durdu, arabadan Henri Lebel indi.</p>

  <p>Bardaktan boşalırcasına yağmur yağıyordu, Lebel şemsiyesini uzatan şoföre, "Gidebilirsin, Charles," dedi, "Beni geceyarısı Maxim'den alırsın."</p>

  <p>— Tabii, efendim.</p>

  <p>Lebel durup Citroën'in yağmurun altında kaybolmasını izledi, karşıya geçip dar bir sokağa saptı, çöp dolu bir aralıkta durdu. Gölgelerden fırlayan bir kedi bacaklarına sürünüp kaçtı, Lebel aralığın sonuna vardığında sağ tarafta maviye boyalı bir kapı gördü. Kapının üzerindeki ışıklı tabelada "Club Malakoff - Üyelere Mahsustur" yazılıydı.</p>

  <p>Lebel kapıyı vurdu. Kapıdaki parmaklıklı pencere açıldı, sakalı uzamış bir yüz göründü.</p>

  <p><i>— Oui?</i><a href="../Text/Section0079.xhtml#Footnote0019" id="Feedback0019"><sup>[19]</sup></a></p>

  <p>— M. Clichy. Beni bekliyorlar.</p>

  <p>İçeride çekilen sürgülerin sesi duyuldu, adam kapıyı açtı, Lebel'i içeri almadan önce çıkıp aralığı kontrol etti.</p>

  <p>Lebel döne döne inen metal merdivenden sigara dumanı dolu kalabalık bir odaya girdi. Tüm masalar ucuz şarap ya da bira içen ürkütücü görünüşlü adamlarla doluydu. Çinko kaplı tezgâhın ardında bardak kurulayan orta yaşlı önlüklü adam Lebel'i görünce gülümsedi, yanına yaklaşıp, "Bu taraftan Mösyö," dedi, "Beni takip edin."</p>

  <p>Lebel adamın peşinden gitti, barın arkasındaki perdelerin arasından geçip dar bir merdivenden çıktılar, pis kokulu koridorun sonundaki kapının önünde durdular.</p>

  <p>Orta yaşlı adam kapıyı vurdu, içeriden bir ses, "Yakışıklıysan, gir," dedi.</p>

  <p>— Ben Claude. Konuğunuz geldi, dedi orta yaşlı adam, sonra kapıyı açtı.</p>

  <p>Lebel tavandan tek bir ampulle aydınlanan küçük ve içerisi sigara dumanı olmuş odaya girdi. Odanın geri kalan bölümü karanlıktaydı, duvarın biri de çizik çizik bir aynayla kaplıydı. Otuzunda gösteren bir adam odanın ortasında, üzerinde bir şişe pastisle iki kadeh bulunan masanın başında oturmuştu. Kısa boylu, kötü bakışlıydı, sırtının kambur olduğu belliydi. İki ön dişi yoktu, üzerindeki yıpranmış siyah takım sigara külü kaplıydı.</p>

  <p>Bir Gauloise yakarken barmene, "Bizi yalnız bırak Claude," dedi.</p>

  <p>Kapı kapanırken adam masanın öteki yanındaki iskemleyi gösterdi, "Henri, benim güzel çiçeğim. Seni görmek her zaman iyidir."</p>

  <p>Henri gösterilen iskemleye oturdu, çok pahalı görünüşlü eldivenlerini çıkardı, "Yazık ki, aynı şeyi söyleyemeyeceğim, Bastien."</p>

  <p>— Her zamanki gibi, tam bir diplomatsın. Otur. İçki?</p>

  <p>— Yalnız şampanya içtiğimi biliyorsun. Başka her şey midemi bozuyor.</p>

  <p>Bastien sırıttı, "Fena. Burada sadece ucuz pastis var. Parti başkanı bile hayatın zevklerinden yararlanmayı beceremiyor, Henri."</p>

  <p>— Öyleyse, ben hiçbir şey içmeyeyim.</p>

  <p>Bastien omuzlarını silkip kendi kadehini doldurdu. Pahalı bir takım elbise giymiş, ipek kravatının üzerine elmas bir iğne takmış, pahalı deve tüyü paltosunun yakasını samur kaplatmış Henri'ye baktı.</p>

  <p>Bastien sırıtırken eksik ön dişleri ağzında kara bir delik gibi göründü, "Her zamanki gibi, iyi görünüyorsun, Henri. İşler iyi mi?"</p>

  <p>— Beni buraya para kazanmak gibi iğrenç bir konu tartışmak için çağırmadın umarım. Belki de doğruca konuya girsen, daha iyi olur. Bu sefer ne var? Parti için yeni bir yardım mı?</p>

  <p>Pierre Bastien ayağa kalktı. Lebel hep herifin Notre-Dame'ın çanını çalarken göze batmayacağını düşünürdü. Çok acımasız bir düşünceydi belki; ama karşısındaki adam uysal görünüşünün ardında son derece acımasız biriydi.</p>

  <p>— Sadece dostça bir sohbet Henri, öfkelenmek için bir neden yok, Yoldaş.</p>

  <p>— Ben senin yoldaşın değilim.</p>

  <p>— Demek Almanlara karşı iki yıl birlikte savaşmanın bir önemi yok, öyle mi?</p>

  <p>— Kimin savaştığı konusunda gerçekleri unutmayalım istersen. Herkese Gestapo'nun ön dişlerini kırıp sırtını sakatladığını söylemekten hoşlanıyorsun. Oysa ikimiz de bunları eski karına borçlu olduğunu biliyoruz. Evini basan Gestapo'dan kurtulmak için onu çocuklarla birlikte terk edip kaçmıştın, karşılığında seni merdivenlerden yuvarladı. Kötü bu Bastien, özellikle de sen güvenli bir evde saklanıp Müttefikler Paris'e varana kadar günlerini Gestapo'ya tek bir kurşun atmadan geçirirken bazılarımızın işkence gördüklerini düşünürsen, çok kötü. Yine de De Gaulle'den Savaş Madalyası almayı becerdin. O eksik dişlerini artık halletsen iyi olur. Ağzındaki o deliği bir şeref madalyası gibi göstermeye çalışalı çok oldu.</p>

  <p>Bastien'in yüzü iğrenç bir şey görmüş gibi buruştu, "Beni küçük düşürmeye çalışma, Lebel. Ben de herkes kadarını yaptım. Kaldı ki partinin güvenliği açısından, savaştan sonra mücadelemizi sürdürmemiz açısından, benim yakalanmamam gerekiyordu."</p>

  <p>— Tabii. Sen de davanıza cömertçe yardım edenin hep bu pislik olduğunu unutma. Şimdi konuya gel. Maxim'de bir yemek randevusuna yetişmeliyim.</p>

  <p>— Herhalde o orospu modellerden biriyle, dedi Bastien sırıtarak.</p>

  <p>Lebel içini çekti, "Kıskançlık seni hiçbir yere götürmez. Başımın üzerinde Azrail'in kılıcıyla toplama kampında yaşamak, bana iki şey öğretti. Birincisi, kendinden başka kimseye güvenme; ikincisi, fırsat varken, hayattan zevk almaya bak. Bunu her gün uyguluyorum, özel hayatım da seni ilgilendirmez. Peki, konuşmak istediğin ne?"</p>

  <p>Bastien pis pis sırıttı, "Duyarlı bir konu. Buraya şahsen gelmeni onun için istedim. Her zamanki önlemleri aldın, değil mi?"</p>

  <p>— Tabii. Yüzünden bana kötü haberler vermeye hazırlandığını çıkarıyorum.</p>

  <p>Bastien içkisini bitirdi, kadehini masaya vurdu, "Jake Massey adlı biri. Onu tanıyor musun?"</p>

  <p>Lebel beklemediği bu soru karşısında sarsıldı, şaşırdı, korktuğunu göstermemek için büyük çaba harcadı.</p>

  <p>— Ne ilgisi var?</p>

  <p>— Sana basit bir soru sordum. Tanıyor musun?</p>

  <p>Lebel içini çekti, rahatsızlığını belli etmemek için saatine baktı, "Bak Bastien, artık konuya girsek?"</p>

  <p>— Konu bu işte. Massey'yi tanıyor musun?</p>

  <p>— İsim tanıdık geliyor. Savaş sırasında direnişle birlikte çalışan bir Amerikan OSS görevlisi. Neden sordun?</p>

  <p>— Bu yakınlarda onu gördün mü?</p>

  <p>Lebel, Bastien'in yüzünde gördüğü sırıtışın her zaman tehlikeli olduğunu biliyordu. Doğruyu söylemeye karar verdi.</p>

  <p>— Gerçeği bilmek istiyorsan, evet. Kısa süre önce Paris'teydi, merhaba demek için otele uğradı. İyi de bunun ne ilgisi var? Toplumsal faaliyetlerimi mi denetlemeye başladın, Bastien?</p>

  <p>— Demek sadece dostça bir ziyaret, öyle mi, Henri?</p>

  <p>— Tabii. Bak, bütün bunların amacı ne? Sana söyledim, bir randevum var.</p>

  <p>— Massey seni neden görmek istemiş?</p>

  <p>— Özel bir şey için değil. Söyledim, merhaba demek ve eski günleri anmak için uğramış. Akşam yemeğine kalmasını önerdim; ama başka randevuları varmış.</p>

  <p>— Hepsi bu mu?</p>

  <p>— Hepsi bu. Şimdi Bastien, eğer başka bir şey yoksa...</p>

  <p>Lebel kalkmaya davranırken, Bastien'in elini omzunda hissetti, "Otur. Daha bitirmedim. Bazı önemli insanlar senin hakkında sorular sordu."</p>

  <p>— Kim?</p>

  <p>— Seni ilgilendirmez. Eski direnişçiler olduğumuz için seni buraya çağırıp uyarmak istedim. Senin canının yakıldığını görmek istemiyorum. Yoksa, sonumuz nereye varır? Bize yaptığın yardımlar oldukça cömertti, Henri.</p>

  <p>Lebel omuzlarını silkti, "Elimden geleni yapıyorum. Canımın acıtılmasından söz ettin. Nasıl? Kim tarafından? Neden?"</p>

  <p>— Sormamak daha iyi. Kendi kendine bir iyilik yap. Massey seni bir daha aradığında, bana haber ver. Eskiden OSS'ydi, Şimdi CIA. Özel hayatın beni ilgilendirmez; ama Moskova'ya gelince, işler değişir. Böyle heriflerle bir arada görülürsen insanlar senin hakkında yanlış düşünebilir.</p>

  <p>Lebel şaşkınlığa vurdu, "Massey CIA ha? Hiç düşünmedim..."</p>

  <p>— İşte şimdi öğrendin. Tamam mı?</p>

  <p>— Sen öyle söylüyorsan.</p>

  <p>— Söylüyorum.</p>

  <p>— Hepsi bu mu?</p>

  <p>Bastien evet anlamında başını salladı, "Hepsi bu. Sana söylediklerimi unutma."</p>

  <p>Lebel ayağa kalktığında, Bastien pis pis sırıtıp, "Hazır buradayken, tanışmanı istediğim biri var," dedi, aynaya döndü, "Artık gelebilirsiniz, Albay."</p>

  <p>Gölgelerin içinden bir kapı açıldı, ortaya bir adam çıktı.</p>

  <p>Yüzü sivilce ve yara iziyle kaplı iri yarı kaba biri, sol kulağının bir parçası da eksikti. Bastien, "Albay Romulka, KGB Moskova," dedi, "Henri Lebel'le tanışmanızı istiyorum. Albay Romulka iki gün sonra Moskova'ya gideceğini söyledi. Seyahat programını yeniden düzenleyip seni oraya iki gün önce götürmek istiyor."</p>

  <p>Lebel'in yüzü sarardı, "Burada neler oluyor?"</p>

  <p>Romulka parmaklarını şaklattı, kapının ardından görünen iki adam gelip Lebel'i yakaladılar, kolunu sıyırdılar. O sırada Romulka yaklaştı, elindeki şırıngayı Lebel'in koluna batırdı.</p>

  <p><br /></p>

  <p><b>Washington,</b><br />
  <b>27 Şubat,</b><br />
  <b>20.30</b></p>

  <p>Oval Ofis'in yere kadar uzanan camları yağmurdan sırılsıklamdı. Washington Anıtı'nın arkasındaki karanlık gece gökyüzündeki şimşeklerle yırtıldı.</p>

  <p>Eisenhower masasının arkasındaki koltuğa oturup karşısındaki üç kişiye bakarken derin bir soluk aldı.</p>

  <p>— Şimdi iyi anlamak istiyorum. Bana bu operasyonu durdurmanın imkânsız olduğunu söylemek İstiyorsunuz, öyle mi?</p>

  <p>CIA Başkanı Allen Dulles başkanın yakınındaki koltuktaydı, Karl Branigan ve Jake Massey ise tam karşısında oturuyorlardı.</p>

  <p>Başkan'ın gözlerinin altında koyu halkalar vardı, o ünlü tebessümü ise kaybolmuş gibiydi. Dışarıdaki hava da sanki başkanın duygularıyla uyum içinde gibiydi.</p>

  <p>Branigan oturduğu koltukta öne eğildi, "İşler maalesef beklediğimizden de kötü gitti, Sayın Başkan. Massey'nin de anlattığı gibi, Slanski'ye Moskova'da haber ulaştırmanın tek yolu Lebel'di. Oysa şimdi Lebel de kayıp."</p>

  <p>Eisenhower soğuk bir ses tonuyla, "Bana olanları anlatın," dedi.</p>

  <p>— Bildiğiniz gibi, Lebel'in iki gün sonra Moskova'ya gitmesi gerekiyordu. Paris büromuz Lebel'le temas kurmaya çalıştı; ama başarılı olamadı. Şoförüne göre Lebel'le Paris saatiyle geceyarısı, Lebel'in bir iş yemeği için gittiği Maxim'in önünde buluşacaklardı. Adamlarımız kulüpte Lebel'i bekliyorlardı; ama hiç görünmedi. Ama başka şeyler oldu.</p>

  <p>— Ne?</p>

  <p>— Paris büromuz, şoförün Lebel'i Montmartre Bulvarı'nda bıraktığı saatten hemen sonra Le Bourget Havaalanı'ndan Moskova'ya gitmek için havalanan tarifesiz bir Sovyet diplomatik uçağı belirledi. Bulvarın hemen yanında, Fransız Komünist Partisi üyelerinin uğrak yeri bir kulüp var, Club Malakoff. Fransız haberalmasındaki dostlarımızdan da Lebel'in arada sırada bu kulübe uğradığını öğrendik. Lebel'in şoförü patronunun birkaç saat önce bir telefon aldığını, adını belirtmediği bir yerde özel bir toplantıya gitmek zorunda olduğunu, bunun için de Montmartre Bulvarı'na gitmesi gerektiğini söylediğini anlattı.</p>

  <p>— Ama bizi çok daha fazla endişelendiren başka bir şey var. Sovyet uçağının kalkışından hemen önce uçağa bir sürü yolcu alındı, bunlardan birisi de doktor eşliğinde sedyede getirildi. Fransızlara göre, Ruslar bunun Paris'teki büyükelçilikte görevli ve acil bir ameliyat için Moskova'ya götürülmesi gereken bir diplomat olduğunu söylemiş. Sovyet yolcu listesini inceleyen ve yolcuları yakından gören Fransız yetkilileriyle konuştuğumuzda, uçağa sedyeyle bindirilenin Lebel olduğundan kuşkulandık.</p>

  <p>— İsa adına.</p>

  <p>— Bize göre Moskova Lebel'in Massey'yle olan bağlantısını öğrendi, onu sorgulamak için de Moskova'ya kaçırdı.</p>

  <p>Eisenhower elini yüzüne götürüp gözlerini ovuşturdu, "Giderek daha çok batağa saplanıyoruz."</p>

  <p>— Efendim, Lebel'in Moskova'ya götürülmüş olması, Ruslarla henüz işbirliği yapmadığını gösterir. Bana kalırsa, Slanski'ye bu aşamada ne emir verirsek verelim, emrimize aldırmayacaktır.</p>

  <p>Eisenhower gözlerini kaldırdı, "Bu emir doğrudan doğruya benden gelse dahi mi?"</p>

  <p>— Eğer ona doğrudan bir emir gönderme imkânınız olsa bile, dinlemeyecektir, efendim.</p>

  <p>Eisenhower yeniden iç çekti, koltuğunda oturuşunu değiştirdi, "Bay Massey, bir şey söylemeyecek misiniz?"</p>

  <p>Massey başını kaldırdı. Endişeli yüzünde, gözlerinin altındaki koyu halkalar dikkat çekiyordu. Son kırk sekiz saat boyunca neredeyse hiç uyumamış, Helsinki'den Washington'a uzun bir uçuştan hemen sonra Branigan, müdür yardımcısı ve Allen Dulles tarafından dört saat süren uzun ve sıkıntılı bir brifinge alınmış, operasyonun tüm ayrıntıları üzerinde konuşmuştu. Midesindeki bulantıyla birlikte, gittikçe artan bir umutsuzluğun pençesindeydi. Lebel konusunda alınan haberler de sıkıntıyı körüklemişti; odada genel bir çaresizlik havası esiyordu.</p>

  <p>Gözlerini yüzüne diken Eisenhower'a baktı, "Ne söyleyeceğimi bilemiyorum, efendim."</p>

  <p>Eisenhower patladı, "Bütün bunlardan bir ölçüde sorumlu olduğunuzu düşünüyorum da, bu konuşmaya bir katkıda bulunmanızın zamanı gelmedi mi, diye merak ediyorum. On dakikadan beri burada, evinin yolunu kaybetmiş biri gibi oturuyorsunuz. Hiçbir öneriniz yok mu?"</p>

  <p>— Eğer Lebel kaçırılıp Moskova'ya götürüldüyse, oraya birini gönderip Slanski'ye durumu anlatmanın dışında, onu durduracak bir çare düşünemiyorum. Lebel'in kaçırılmasına gelince, bunu önlemenin hiçbir yolu yok, tabii eğer içinde bulunduğu uçağı düşürmeyi düşünmüyorsak.</p>

  <p>— Bunu bile düşündüm; ama imkânsız, dedi Eisenhower sinirli bir sesle. Şimdi artık çoktan Sovyet hava sahasına girmiştir. İlk önerinize gelince, Branigan'ın dediklerini duydunuz. Slanski itaat etmeyecektir. Şu Lebel hakkında ne düşünüyorsunuz? Bir soruşturma sırasında kolaylıkla konuşacak insanlardan mıdır?</p>

  <p>— Lebel yakalandıktan sonra bir toplama kampına gönderildi, Gestapo'nun işkencesinden geçti. Yani, başına gelecekleri biliyor. Konuşmayı reddedip, bu işe katkısından söz etmeyebilir; ama bu, Moskova'nın elindeki kanıtlara da bağlı. Yine de Moskova'nın elinde bazı bilgiler olduğuna inanıyorum, üstelik aceleleri de var anlaşılan, yoksa onu neden kaçırsınlar? Özellikle de zaten iki gün sonra kendiliğinden Moskova'ya gidecek olduğunu düşünürsek. Ya da Lebel kolaylıkla ötüp bütün bildiklerini de anlatabilir. Bilemiyorum.</p>

  <p>— Ama adamı tanıyorsunuz, değil mi? Bana dürüstçe cevap verin. Konuşacak mı?</p>

  <p>Massey bir an düşündü, "Bence Lebel dayanabildiği kadar dayanacaktır. Aptal değil, başlangıçta her şeyi reddetmeye çalışacak. Ama KGB'nin işkence yöntemlerini ne denli geliştirdiklerini düşündükçe, Lebel'in iki günden fazla dayanabileceğine inanmıyorum."</p>

  <p>Allen Dulles gözlüklerini siliyordu, yavaşça başını kaldırdı, "Eğer Lebel'in dayanacağına güvenebiliyorsak, zaman kazanacağımızı düşünebiliriz. Belki de bu bataktan bir çıkış yolu buluruz."</p>

  <p>— Nasıl? dedi Eisenhower.</p>

  <p>— Slanski'yi ve Horev'i öldürerek. Ne kadar acımasızca da olsa, elimizdeki tek çare bu.</p>

  <p>Bir süre kimse konuşmadı. Massey, Dulles'a baktı, duygularını açığa vuran bir sesle, "Canlarını bizim için tehlikeye atan iki insandan söz ediyoruz," dedi, "Bu operasyonu gerçekleştirmeyi kabul edecek kadar cesur iki insandan. Siz ise onları öldürmek istiyorsunuz, öyle mi?"</p>

  <p>Dulles gözlerini Massey'ye dikti, "Kusursuz bir dünyada yaşamıyoruz, Massey. Bulduğum tek çıkar yol bu, belki de tabancamızdaki son kurşun." Bakışlarını başkana çevirdi, "Branigan'la birlikte bu ihtimali düşünerek, bazı hazırlıklar yapmaya çalıştık."</p>

  <p>Yanındaki çantadan bir dosya çıkardı, "Şu sırada Moskova'da dört ajanımız var. Onları unutmadığımızı göstermek, teması sürdürmek için her birine dört haftada bir şifreli bir mesaj gönderiyoruz. Mesajları önceden belirtilmiş saatlerde Amerika'nın Sesi radyosunun normal programları aracılığıyla iletiyoruz. Gönderdiğimiz mesajlar herhangi bir dinleyici için hiçbir anlam taşımıyor; ama ajanlarımız belirli bir saatte yayınlanmış belirli bir bölümün şifresini çözdüklerinde, gönderdiğimiz mesajı almış oluyorlar."</p>

  <p>Uzandı, elindeki dosyayı başkanın önüne koydu, "Moskova'da, bu işi başarabileceklerini düşündüğümüz iki ajan var."</p>

  <p>Başkan dosyayı eline alırken, Dulles devam etti, "İkisi de çapulcu. Eski Ukrayna SS'lerinden. Aslında onları altı hafta kadar önce Ukrayna'ya paraşütle indiren de Massey. İndikten bir hafta sonra Moskova'ya vardılar."</p>

  <p>Eisenhower elindeki dosyayı hızla okuyup masaya bıraktı.</p>

  <p>— Yani ne öneriyorsunuz?</p>

  <p>— Bu adamlara yarın akşam mesaj göndermemiz gerekiyor. Mesajda onlara yerlerini bulmalarını istediğimiz adamla kadından söz edeceğiz. Massey bize Slanski'nin Moskova'da buluşacağı kadını, Lebel'in sevgilisini anlatmıştı. Slanski kadının daçasını güvenli ev olarak kullanacaktı. Eğer Slanski ile kadının o eve gideceklerinden emin olabilirsek, o zaman gerisini tahmin etmek kolay. Yine de planın gerçekleştirildiğinden emin olabilmemiz için Moskova'da birine daha ihtiyacımız olacak. Hata yapamayız. Üstelik de çabuk hareket etmemiz şart. Massey'nin de dediği gibi, Ruslar sonunda dostumuz Lebel'i konuşturmayı başaracak, daça hakkında her şeyi öğrenecektir.</p>

  <p>— Moskova'nın radyo mesajlarınızı çözme ihtimali yok mu?</p>

  <p>Dulles hayır anlamında başını salladı, "Hemen hemen imkânsız, efendim. Mesaj sadece birer kere kullanılan şifrelerle kilitleniyor, anlaşılması imkânsız."</p>

  <p>— Unuttuğun çok önemli bir şey var. Moskova'ya bir adam göndermek kolay mı?</p>

  <p>Dulles, "Bu konuda çalışıyoruz, efendim," dedi, "En uygun çözüm olarak Mossad'ı görüyoruz. Yahudi Birliği aracılığıyla Rusya ve Doğu Avrupa'da önemli ilişkileri var, Moskova'da, yani KGB'de ve orduda bir sürü ajanları ve muhbirleri olduğunu biliyoruz. Eğer onay verirseniz, nedenlerini ve amacımızı açıklamadan Mossad'dan yardım isteyeceğiz. Kabul edeceklerine inanıyorum. Bildiğiniz gibi onlarla karşılıklı güvenlik konusunda bir anlaşma imzalamıştık."</p>

  <p>— İşe yarayacağına gerçekten inanıyor musun?</p>

  <p>Dulles, "Güç ve tehlikeli olacak, efendim. Büyük bir hızla gerçekleşmesinin yanında, büyük bir ustalıkla da yapılması şart. Ben, bu fırsatı kullanmamız gerektiğine inanıyorum. Ama bu konuya cevap verebilecek tek kişi, Massey. O adamları oraya gönderen Massey."</p>

  <p>Bütün yüzler Massey'ye döndü, sonunda Eisenhower dayanamadı, "Evet, Bay Massey. Bunun mümkün olup olmadığını anlat. Başarılabilir mi?"</p>

  <p>Massey bir an düşündü, sonra kabaca, "Bilmiyorum," dedi.</p>

  <p>Eisenhower'in yüzü kızardı, "Şu kahrolası soruya cevap verin."</p>

  <p>Massey başkana baktı, konuştuğunda öfkesi sesinden belliydi, "Ben," dedi, "Bu işe karışmak istemiyorum."</p>

  <p>Eisenhower tutuştu, "Ben başarılı olup olmayacağını sordum. Buraya neden toplandığımızı da unutmayalım, Bay Massey. Bütün bu olanlardan kısmen siz sorumlusunuz. Soruya cevap verin."</p>

  <p>Massey öfkeyle ayağa kalkmaya davranınca, Eisenhower bağırdı, "Olduğunuz yerde kalın!"</p>

  <p>Sonra Dulles ve Branigan'a döndü, "Yürüyüşe çıkın, baylar. Bizi yalnız bırakın."</p>

  <p>Dulles ve Branigan ayağa kalkıp, birlikte Oval Ofis'ten çıktılar.</p>

  <p>Massey iskemlesinde otururken, hâlâ kızgın Eisenhower titrek elleriyle bir sigara yaktı, ayağa kalkıp pencereye yürüdü. Yere kadar inen pencerelerden birini açıp dışarıya, sundurmanın altına çıktı. Odayı buz gibi bir hava ve yağan yağmurun sesi doldurdu, Eisenhower omzunun üzerinden, "Dışarı çık, Jake," dedi.</p>

  <p>Massey sundurmanın altına çıktı. Yağmur hâlâ olanca şiddetiyle yağıyordu. Eisenhower sundurmanın çatısından düşen damlalara bakarak sordu, "Ailen var mı?"</p>

  <p>— Bir oğlum var.</p>

  <p>— Ya karın?</p>

  <p>— Boşandık.</p>

  <p>Eisenhower yüzüne baktı, "Bir yurtsever olduğunu söyleyebilir misin, Jake?"</p>

  <p>— Sayın Başkan, ülkemi seviyorum. Sevmeseydim, bu görevi yapmazdım. Ama bunu kabul edemem. Alex Slanski cesur biri, başka hiç kimsenin yapmaya cüret edemeyeceği bir şeye giren biri. Anna Horev'e gelince, bu işe girmeye sadece küçük kızını geri getirebilmek için kabul etti. Yine de çok cesur bir kadın. Belki de onu kullandık. Ama bu, onları öldürebileceğimiz anlamına gelemez. Bu hem ahlâki olmaz hem de doğru değil.</p>

  <p>Eisenhower iç geçirip sigarasını uzağa bir fiskeyle fırlattı, "Sana uzun zamandan beri kimseye anlatmadığım bir öykü anlatacağım. Genç bir subayken, Panama'da görevlendirilmiştim. Benimle birlikte görevli olan, doğduğum kentten gelme bir çocuk daha vardı. Kızıl saçlı, cana yakın biri. Birlikte içki içmesi, şarkı söylemesi keyifli biri. Memlekette, çılgınca sevdiği bir yavuklusu vardı. Bir gece bizim bölüğü ormana, topçu ateşiyle tümene sıkıntı veren bir gerilla grubuyla çatışmaya gönderdiler. Amacımız toplarını kullanılmaz hale getirmekti. Daha yarı yoldayken, makineli tüfek ateşi altında kaldık, yerimize mıhlandık. Bahsettiğim çocuk makinelilerden birini susturmak için ilerlerken, karnına bir kurşun yedi. Bağırsaklarını peşinden sürükleyerek ormanda yanımıza ulaşmayı başardı, sürünürken birinin gelip yardım etmesi için çığlık çığlığa bağırıyordu. Ama en kötüsü, bağırarak yerimizi belli ediyordu. Ben belki de bölüğün en keskin nişancısıydım. Komutan çocuğu vurmamı emretti. Tüfeğimi ona doğrultamadım, yanında bir yere ateş ettim. Beş dakika sonra gerillalar bölüğe saldırıp on kişiyi öldürdü."</p>

  <p>Eisenhower'in yüzünde pişmanlık ifadesi vardı, "Eğer o çocuğu vuracak cesareti göstermiş olsaydım, belki de o on kişi bugün bile hayatta olacaktı. Dahası da var. Geri çekildiğimizde toplarını ateşlediler, bölüğümüzü kırıp geçirdiler. Komutanımın ve silah arkadaşlarımın güvenini kötüye kullandım. Ülkemin güvenini kötüye kullandım."</p>

  <p>Düşen yağmura hüzünle baktı, "Biz burada Panama Ormanı'nda, terazinin kefesinde on hayattan ya da bütün bir bölükten söz etmiyoruz. Konuştuğumuz şey, savaşın kendisi. Tehlikede olan yirmi kişinin ya da daha fazlasının hayatı değil, milyonların geleceği. O gece ormanda öğrendiğim bir şey varsa, gerektiğinde zararı azaltmak zorunda olduğun, acısı ne olursa olsun. Biliyorum, bunlar güç kararlar; ama acımasız gerçeklerden söz ediyoruz: iki hayat karşılığında milyonlarca insan. Belki oğlunun hayatı da dahil. Çünkü –bu konuda sakın yanılma– eğer başaramazsak, savaş çıkacaktır. Eğer Slanski ile kadın canlı ele geçerlerse, Moskova'nın elinde bir savaş başlatmak için yeterince kanıt, yeterince neden olacak. Amerika'nın hazır olmadığı, kazanamayacağımız bir savaş başlatmak için. Hidrojen bombası alanında bizden altı ay öndeler, Stalin'se bombayı kullanmak için çılgın gibi fırsat kolluyor. Elinde böylesi bir silahla bizi dünya yüzünden silebilir."</p>

  <p>Massey başkanın yüzünü inceledi. Adamın mavi gözlerindeki sert ve kararlı bakışı, yüzündeki üzüntüyü hiçbir fotoğrafta görmemişti.</p>

  <p>Eisenhower bakışlarını kaldırdı, "Sana Dulles'ın önerdiği plan başarılı olabilir mi, diye sormuştum," dedi, "Şimdi bu soruya cevap vermeni istiyorum."</p>

  <p>Massey içini çekti, "Belki. Ama yine de küçük bir ihtimal. Slanski aptal değildir, şimdiye kadar yetiştirdiklerimizin en iyisi. Onu öldürmek kolay olmayacaktır."</p>

  <p>— Başarı ihtimalimiz çok düşük de olsa, denemek zorundayız. Slanski ve kadını tanıyan, onları vazgeçmeye ikna edebilecek tek kişi tanıyorum. O da sensin. Onları öldürmek istemediğini biliyorum; ama ikimiz de onları öldürmen gerektiğinin bilincindeyiz. Yıllar önce benim yaptığım hataya düşme. İki hayat kurtarmak için milyonları ateşe atma.</p>

  <p>Eisenhower, Massey'nin gözlerine baktı, "Senden benim ve ülkenin güvenini kötüye kullanmamanı istiyorum, Jake."</p>
</body>
</html>
