<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>On İkinci Kısım</h3>

  <p><b>New Hampshire,</b><br />
  <b>23 Ocak</b></p>

  <p>New England bölgesinin parlak renkli ahşap evleri, karın altında keyif verici bir manzara sergiliyordu.</p>

  <p>Jake Massey akşamüstü Massachusetts eyalet sınırını aşarak New Hampshire'a girdi, kuzeydoğuya, Concord'a doğru yöneldi. Yolda hemen hemen hiç başka arabaya rastlamadan yarım saat gittikten sonra Buick'i Kingdom Gölü'ne giden ve sık ağaçlarla çevrili dar patikaya soktu. Uzakta karla kaplı tepeleri, yolun hemen kenarında da "Özel mülk! Yabancılar giremez!" levhasını gördü.</p>

  <p>Gölün kıyısının biraz gerisinde kurulmuş iki katlı ahşap barakanın önünde durdu. Evin arkasında çitle çevrilmiş bir padok, yanında da paslı bir Ford pikapla bir askeri cip vardı. Gölün kenarında, dalgalı gri suların içine uzatılmış ahşap iskelenin ucunda da kıçına dıştan takma bir motor bağlanmış ufak bir tekne vardı.</p>

  <p>Massey motoru durdurup Buick'ten indi. Barakanın önünde tahtadan yapılmış dar bir veranda vardı, basamakları tırmandı. Ön kapı kilitlenmemişti, girdiği oda da boştu.</p>

  <p>Bağırdı, "Kimse yok mu?" Cevap gelmedi.</p>

  <p>Oda derli topluydu; ama bir kadın elinin değmesi gerekiyordu. Odada, ortadaki çizik çizik çam masadan ve iki iskemleden başka mobilya yoktu, duvarlara asılı geyik boynuzlarından başka bir şey de görülmüyordu. Arkadaki ufak bir mutfakta, üzerine tabak ve kapların sıralandığı tertemiz tahta raflar vardı. Massey duvardaki tüfeklikte iki boş yer gördü.</p>

  <p>Bir rafın üzerinde birkaç kitap, şöminenin üstünde de bir fotoğraf duruyordu. Çok eski bir aile fotoğrafı, çatlayıp yıpranmış bir resimde bir adamla bir kadın, iki erkek çocuk, bir de sarışın, küçük bir kız.</p>

  <p>Teknenin, cipin ve pikabın dışarıda olması, Massey'nin Slanski ile ihtiyarın ava gittiğini düşünmesine neden oldu.</p>

  <p>Göle doğru yürümeye karar verdi. Gölün suları dalgalıydı, tepede de yağmur bulunan birikmeye başladı. Birden gölün üzerinden ustura keskinliğinde soğuk bir rüzgâr esti, teknenin yanında duran Massey yüksek sesle, "Aman Tanrım, ne soğuk," diye homurdandı.</p>

  <p>Arkasında, silahın belli belirsiz çıtırtısını, hemen sonra da adamın sesini duydu.</p>

  <p>— Eğer ceplerindeki o elleri çıkarmazsan çok daha soğuk olursun, bayım. Ellerini iyice havaya kaldır ve yavaşça dön. Yoksa dizlerinin üstünde yürümek zorunda kalırsın.</p>

  <p>Massey döndü, adamı gördü. Tıraşsız yüzünde hafif çılgınca bir tebessüm vardı, adamın çok tehlikeli ve ne yapacağı belli olmayan biri olduğu gözlerinden okunuyordu. Orta boylu ve sarışındı, omzunda bez bir torba asılıydı. Kazağının üzerine kalın bir rüzgârlık geçirmiş, fitilli kadife pantolonunun paçalarını da dizlerine kadar çıkan Rus çizmelerinin içine tıkıştırmıştı. Elindeki Browning tabancanın kabzasını hafifçe göğsüne dayamış, namlunun ucunu Massey'ye çevirmişti.</p>

  <p>Adamın yüzünde tebessüm görüldü, "Jake Massey. Bir an için niyeti kötü bir yabancı sandım. Neredeyse nallayacaktım."</p>

  <p>— Galiba beklediğinden erken geldim. Gülümseyip tabancayı gösterdi. Bunu kullanmayı düşünüyor musun, Alex?</p>

  <p>Adam şimdi tabancasını indirdi, bir adım atıp elini uzattı, "Tekrar görüştüğümüze sevindim, Jake. Bizi bulman güç olmadı, değil mi?"</p>

  <p>— Yolun girişindeki işareti gördüm. Demek özel mülk, ha?</p>

  <p>Bu Tanrı'nın cezası yerde kim gelip de sizi rahatsız etmeyi düşünür ki?</p>

  <p>Slanski gülümsedi, "Her şeyden önce, kaçak avcılar. Buradaki bütün topraklar ve su Vasili'nin, o da gelip tuzaklarından hayvanları çalanlardan hiç hoşlanmıyor."</p>

  <p>— Demek birinin eti, ötekinin zehri. Ben olsam, burada çıldırırdım.</p>

  <p>— Eğer vaktin varsa, sana sonra rehberli bir gezi düzenlerim. Ormanda ayılarımız bile var.</p>

  <p>Massey'nin yüzünde kısa süren bir endişe görüldü.</p>

  <p>Slanski güldü, "Rahatla, Jake. Yine de New York'tan çok daha güvenli."</p>

  <p>Massey birden elli metre ötede, ağaçların arasında duran, omzuna bir geyik yüklemiş ihtiyarı gördü.</p>

  <p>Elinde bir Winchester, uzun siyah saçını toplamış, bir ceviz kadar kırışık ve kahverengi yüzünün arkasında, ensesinde tutturmuştu. Uzaktan bir kızılderiliye benziyordu; ama Massey adamın çizgilerinde tanıdık bir şeyler bulunduğunu gördü. Kutup dairesinin kuzeyinde yaşayan Ruslara benzer noktalar; Laponya sakinlerini andıran koyu renk saç ve çizgiler.</p>

  <p>Slanski ihtiyara belli belirsiz bir el hareketi yaptı, Massey bir daha baktığında adam ağaçların arasında kaybolmuştu.</p>

  <p>Birden yağmur yağmaya başladı, ağır ve ıslak bir sağanak, artan rüzgâr gölün buz gibi sularını yüzlerine sıçrattı.</p>

  <p>Slanski güldü, "Eve gitsek, nasıl olur? O yaşlı Rus kalbini ısıtmak için ayırdığım bir şişe burbonum var."</p>

  <p><br /></p>

  <p>Çam masanın çevresine oturdular, Slanski şişeyi açıp burbonu iki küçük kadehe doldurdu.</p>

  <p>Zayıf; ama güçlüydü, hayvansı bir yumuşaklıkla hareket ediyordu. Karşı konulmaz bir enerjiyle, sınırlı bir denetim karışımının etkisiyle, vücudunun bütün kaslarına hükmediyor gibiydi. Slanski oturduğunda, Massey adamın mavi gözlerini fark etti. Derin, donuk bir mavi. O gözlerde büyük bir acının da ötesinde bir şey vardr; ama yüzündeki o değişik tebessüm kaybolmuştu.</p>

  <p>Slanski bardağını kaldırdı. <i>"Za zdrovye."</i><a href="../Text/Section0079.xhtml#Footnote0008" id="Feedback0008"><sup>[8]</sup></a></p>

  <p><i>— Za tvoyo zdrovye,</i><a href="../Text/Section0079.xhtml#Footnote0009" id="Feedback0009"><sup>[9]</sup></a> Massey içkiyi yudumladı, ayağa kalktı, köşedeki rafın yanına gidip bir kitap aldı.</p>

  <p>— Dostoyevski. Geçen sefer Tolstoy'du. Senin derdin ne, Alex? Hem katil, hem entelektüel. Çok tehlikeli bir karışım.</p>

  <p>Slanski gülümsedi, "Rus yanımın karanlık yüzüne hitap ediyor. Kaldı ki bir adam burada yapacak bir şeyler bulamazsa hücre ateşine yakalanıyor. Eğer gece kalmayı düşünüyorsan, senin için bir yatak hazırlayabilirim."</p>

  <p>Massey hayır anlamında başını salladı, "Önerin için teşekkürler; ama kalamayacağım, Alex. Boston'da bu gece için bir otel ayarladım. Vasili nereye kayboldu?"</p>

  <p>— Ormanda bir yerlerdedir. Onu merak etme.</p>

  <p>Massey içkisini bitirip kadehi itti. Slanski içkiyi tazelerken sordu, "Konuşmak istediğin bir şey mi var?"</p>

  <p>— Branigan sana ne anlattı? diye sordu Massey.</p>

  <p>— Beni ilgilendirecek kadarını. Ama bütün gösteriyi senin düzenleyeceğini bildiğimden, her şeyi bir de senin ağzından duymayı tercih ederim doğrusu.</p>

  <p>Massey arabadan aldığı evrak çantasının şifresini ayarladı, kapağında "Sadece Başkan İçindir" yazılı dosyayı çıkarıp uzattı.</p>

  <p>— Dosyanın içinde iki rapor göreceksin. Bunlardan biri, neredeyse iki yıllık bir çalışmanın ürünü. Bazı Stalin karşıtı göçmen gruplarınca, CIA adına toplanan son derece gizli bilgiler. Kremlin'de, bazıları iki yüz yıl öncesine dayanan çar zamanı kaçış yollarından söz ediyor. Tünellerden biri özellikle ilginç. Bolşoy Tiyatrosu'nun bodrumundan girip Kremlin'in üçüncü katına, Stalin'in bölümünün hemen yanına çıkıyor. Bir de Kremlin'den Stalin'in Moskova'nın hemen dışında, Kuntsevo'daki daçasına giden gizli bir demiryolu olduğunu öğrendik. Stalin'in bir sürü villası var; ama en çok burayı kullanıyor. Yeraltı demiryolu sadece acil ya da tehlikeli durumlarda kullanılıyor. Demiryoluna Kremlin'in İki blok ötesinden kolaylıkla girebileceğimizi, rayların doğru Kuntsevo villasının bodrumuna kadar gittiğini de öğrendik. Bu tünel de diğerleri gibi haftada bir Muhafız Komutanlığı'nca denetleniyor. Önce gözle kontrol edip arkasından mayın tarama malzemesi ve köpekler kullanıyorlar; ama giriş ve çıkışlar dışında nöbetçi yok. Böyle bir tünele normal yoldan girmek düşünülemez. Senin yeteneklerinde birinin nöbetçileri kolaylıkla atlatması beklenir. Kremlin ve Kuntsevo'daki daça Stalin'in en kolay bulunacağı yerler. Her iki tünelin de girişleri ve çıkışları bunlar, artık hangisini seçersen. Bütün ayrıntılar, raporun içindeki haritalarda var.</p>

  <p>Massey'nin operasyonun tüm ayrıntılarını açıklaması birkaç dakika sürdü, sözünü bitirdiğinde, Slanski önündeki sayfaları karıştırdı, başını kaldırıp, "Doğrusu, etkilendim, Jake," dedi.</p>

  <p>Burbon şişesini aldı, kadehine bir içimlik doldurdu, bir dikişte bitirerek gözünü Massey'ye dikti, "Yine de bazı sorularım olacak."</p>

  <p>— Sor bakalım. Bütün bunlar sana bağlı.</p>

  <p>— Neden Stalin'i öldürmek için bunca bekledik? Bunu uzun zaman önce bitirebilirdik.</p>

  <p>— Dosyaya bir daha bak. Sana söylediğim gibi, bir rapor daha var, arkada. Sorunun cevabı orada.</p>

  <p>Slanski dosyayı alıp okudu. Bitirdiğinde, başını kaldırıp gülümsedi, "İlginç. Oysa benim Stalin'in çıldırdığını söylemek için rapora falan ihtiyacım yok. Çok önceden kauçuk kaplı odaya tıkılması gerekirdi."</p>

  <p>— Belki, ama şimdi o herifi kudurmuş bir hayvan gibi öldürmek isteyecek kadar tehlikedeyiz. Max Simon'ı hatırlar mısın?</p>

  <p>— Tabii. Hatırladığım kadarıyla arkadaşındı.</p>

  <p>Massey, Max'le kızının öldürülüşünü ayrıntılarıyla anlattı, neden öldürülmüş olduklarını da söyledi. Slanski'nin yüzünde çok güçlü bir iğrenme ifadesi vardı. Bir sigara yakıp ayağa kalktı.</p>

  <p>Arkası Massey'ye dönük, öfkeli bir sesle konuştu, "Toplasan, Kremlin'deki bütün o pezevenklerden bir gram bile vicdan çıkmaz. Peki, diyelim ki Moskova'ya vardım. Beğenmediğim bir şey var."</p>

  <p>— Ne?</p>

  <p>— Köpekbalığı dolu bir havuza bir kepçe kan dök, bütün o dişlerin arasından kurtulmak zor olur. Görevi başardığımı düşünelim, sonra KGB ve milisler bütün Moskova'nın tozunu attıracaktır. Tabii, eğer bir sonra olursa. O kızıl duvarların gerisinde beş yüz Kremlin muhafızı var, bir taş atımı uzaklıkta da üç bin. Bu kadarı da, gereğinden fazla öfkeli yoldaş eder.</p>

  <p>— Oraya gelmek üzereydim.</p>

  <p>Slanski sırıttı, "Sanki geleceğini umuyordum."</p>

  <p>— Kremlin'den ya da daçadan girdiğin gibi çıkacaksın. Yine de gerekirse kullanman için alternatif kaçış yolları hazırlanacak. Her şeyi düzenler düzenlemez, sana bütün ayrıntıları ileteceğim. Her şeyin plana uygun gittiğini varsayarsak, Moskova'da ayarlayacağım güvenli bir evde saklanacaksın. Eğer her şey planladığım gibi giderse, bir hafta sonra seni çıkaracağım.</p>

  <p>— Nasıl?</p>

  <p>Massey gülümsedi, "Hâlâ bunu hazırlamakla meşgulüm. Ama eğer güvenli evi ve kaçışı ayarlayamazsak, bu operasyona başlamayacaksın. Yoksa bunun adı intihar operasyonu olur."</p>

  <p>— Bu kadarını anlamıştım. Bu plandan başka kim haberdar?</p>

  <p>— Sadece Branigan ve planı onaylayan omzu kalabalıklar; ama tam ayrıntıları sadece ben biliyorum. Böyle de kalacak. Ne kadar az kişi bilirse, o kadar daha iyi.</p>

  <p>— Branigan bir de bir kadın olacağını söyledi?</p>

  <p>— Seninle Moskova'ya kadar gelecek, daha sonra onu alacağız.</p>

  <p>Slanski hayır anlamında başını salladı, "Yalnız çalışmaktan hoşlandığımı bilirsin Jake. Yanımda bir kadın olması, her şeyi yavaşlatacak."</p>

  <p>— Bu sefer değil. Bu senin iyiliğin için. Moskova'ya yalnız yolculuk etmen, kuşku çeker. Senin yanında karın gibi yolculuk edecek, açık güvenlik nedenleriyle de hedefin hakkında en ufak bir bilgi sahibi olmayacak.</p>

  <p>— Peki, kimliğim ne olacak? Kim olacağım?</p>

  <p>— Brifing aşamasına geldiğimizde bütün bunları konuşuruz, sizi Rusya'ya nasıl götüreceğim, Moskova'ya hangi yollardan gideceğiniz de dahil. Yine de bir sürü kimliğe sahip olacağını bilmen yeterli, ne zaman gerekecekleri belli olmaz. Kız için de aynı.</p>

  <p>Slanski sigarasını masanın üzerindeki tablada söndürdü, "Bana kızı anlatsan?"</p>

  <p>— Kuralları biliyorsun, Alex. Sovyet topraklarına iki ya da daha çok kişi indirdiğimizde, kim olduklarını ötekilere söylemiyoruz. Gerçek isimler, gerçek kimlikler yok. Böylece biriniz yakalanırsa, diğerinin biraz da olsa kurtulma şansı olur.</p>

  <p>Slanski kararlılıkla hayır anlamında başını salladı, "Bu sefer olmaz, Jake. Bu sefer kurallar geçerli değil. Eğer aslanın inine gireceksem, yanımda kimin geldiğini bilmek isterim. Özellikle de hiç tanımadığım bir kadınla gideceksem."</p>

  <p>Massey ellerini masanın üzerine yaydı ve içini çekti, "Peki, sana bazı şeyleri anlatacağım. Adı Anna Horev. Yirmi altı yaşında. Üç ay önce Finlandiya sınırı yakınındaki bir Sovyet Gulagı'ndan kaçtı, ona sığınma hakkı tanıdık."</p>

  <p>Massey kadehini masanın üzerine bırakan Slanski'nin yüzündeki endişeyi gördü, "Jake, böyle bir geçmişi olan birini seçmek için çılgın olman gerekir. Ona nasıl güvenirsin?"</p>

  <p>— Bu benim seçimim değil. Eğer bana bıraksalardı, onu tümüyle bu operasyonun dışında tutardım. Ama düşündüğün nedenlerden değil. Ona sonuna kadar güvenebiliriz, Alex, bunu ben söylüyorum. Üstelik elimizde bu kadar kısa zamanda kullanabileceğimizin en iyisi de o. Başka bir kadını alıp Moskova'da çürük bir parmak gibi göze batmaması, kimliğinin sorulduğu her seferinde kireç gibi olmaması için eğitmek aylarımızı alır.</p>

  <p>— Kendini idare edebilecek durumda mı?</p>

  <p>— Tabanca kullanmayı biliyor, eğer sorduğun buysa. Ama onun rolü senin karın gibi davranmak, başına bir iş gelmeden bir an önce Moskova'ya ulaşmanı sağlamak. Popov bir haftada sizi eğitip kimlik belgelerinizle ilgili ayrıntıları anlatır. Ama ona dikkat edeceğini biliyorum, bu konuda sana güveniyorum. Kız zaten Kızıl Ordu'da temel askerlik eğitimi aldı.</p>

  <p>Slanski'nin yüzü birden kızardı, öfkeden ya da kuşkudan, Massey hangisi olduğuna karar veremedi.</p>

  <p>— Branigan kızın Kızıl Ordu'dan olduğunu söylemedi.</p>

  <p>— Savaş sırasında askere alındı. İdeoloji nedeniyle; gönüllü falan değildi. Ne kadar kısa olursa olsun, askerlik geçmişinin bir işe yarayabileceğini düşünmüştüm.</p>

  <p>— Ya geçmişinin geri kalan bölümü?</p>

  <p>Massey kısaca kızın anne ve babasını anlattı; ama Gulag'a gitmeden önceki duygusal hayatını es geçti.</p>

  <p>Slanski başını inanmıyormuş gibi salladı, "İşler gittikçe daha da çılgınlaşıyor."</p>

  <p>— Neden?</p>

  <p>— Babası Kızıl Ordu subayı.</p>

  <p>— Geçmiş zaman, üstelik hiç de Kızıl Ordu kalıbına uygun biri değildi. Kaldı ki bunun kız için hiçbir önemi yok, daha önce de söyledim.</p>

  <p>— Öyleyse neden Gulag'a gönderildi?</p>

  <p>— Sistemin nasıl çalıştığını bilirsin. Bir neden olması gerekmiyor. Suçsuz kurbanlardan biriydi. Yanlış bir şey yapmadı.</p>

  <p>Slanski kaşlarını çattı, "Öyleyse Rusya'ya dönmeyi neden kabul ediyor?"</p>

  <p>— Daha hiçbir şey kabul etmedi, çünkü ona henüz hiçbir şey söylemedim. Ama kabul ederse, bu kesinlikle kişisel nedenlerden olacak, seni ilgilendirmeyecek nedenler.</p>

  <p>— Peki, kabul edeceğinden nasıl emin olabiliyorsun?</p>

  <p>— Bırak da bunu ben düşüneyim.</p>

  <p>— Ya kabul etmezse?</p>

  <p>Massey gülümsedi, "Bunu da bana bırak."</p>

  <p>Slanski pencereye yürüyüp dışarı baktı, "Başka bir soru. Seninkiler neden beni buldu?"</p>

  <p>Massey bakışlarını Slanski'ye çevirmeden önce duvardaki fotoğrafa baktı, "Nedenlerini biliyorsun. Sana bir daha söylemem gerekir mi?"</p>

  <p>— Sen yine de söyle.</p>

  <p>Massey boş kadehi itti, "OSS'nin yetiştirdiklerinin arasında, en iyisiydin. Anadili gibi Rusça konuşuyorsun. Daha önce de Demirperde'nin gerisine gittin. En iyi iki nedene gelince, o orospu çocuğunu öldürmek istediğini, bunu deneyecek kadar da çılgın olduğunu düşünüyorum."</p>

  <p>Slanski gülümsedi, "Güvenoyu için teşekkürler. Bütün her şeyi düşündün, değil mi, Jake?"</p>

  <p>— Bu rol için kusursuz adamsın. Aile bağın yok, karın, çocuğun yok. Ayağına köstek olacak duygusal hiçbir bağ yok.</p>

  <p>— Plana rağmen Moskova'ya gitmek yeterince güç olacak. Herhalde yakından yapılması gereken bir iş, öyle güvenli bir mesafeden atılacak bir tüfekle falan olmayacak. Üstelik Yahuda'dan ayırt edemediğim bir kadınla birlikte gitmek de cabası.</p>

  <p>— Kolay olacağını söylemedim ki. Bu, alman gereken bir risk. Plana uyarsan, her ikiniz için de canlı kurtulma ihtimal olur. Yine de kıza güven, Alex. Ben buna hayatımı koyarım.</p>

  <p>— Ormanda basit bir yürüyüşten söz etmiyoruz, Jake. Giriştiği işin ne kadar derin, ne kadar tehlikeli olduğunu bilmemesi sence haksızlık değil mi?</p>

  <p>— Başka bir seçeneğim yok. Branigan böyle istedi. Belki de en iyisi budur. Bilse, belki de gitmek istemez.</p>

  <p>Slanski bir an düşündü, "Eğitim için nereyi düşündün?"</p>

  <p>Massey hayır anlamında başını salladı, "Maryland'daki her zamanki üssümüzü değil. Güvenlik açısından çok tehlikeli olur." Gülümseyip pencerenin ötesini gösterdi, "Belki de burası olur, diye düşünmüştüm. Karşılaşacaklarınıza çok benziyor. Eğer senin için bir sakıncası yoksa?"</p>

  <p>— Vasili'nin karşı çıkacağını sanmam. Bir çeşit eğitim yapmamız gerektiğini söylerim. Nedenini sormayacak, ayağımızın altında da dolaşmayacaktır.</p>

  <p>— Burayı, kullanmak istememin bir nedeni daha var. Anna Horev kaçtıktan sonra, Ruslar iadesini istediler. Onun adi bir suçlu olduğunu iddia ettiler. Söylediklerine inanmadım; ama kız kaçarken bir kamp görevlisi ile bir sınır muhafızınızı öldürdü. Belki yanılıyorum; ama KGB'nin onu aradığını, yasadışı yollardan kaçırmaya çalışacağını düşünüyorum. Tanrı bilir ya, bunu daha önce de yaptılar, kaçaklarla rejim muhaliflerini burnumuzun ucundan alıp götürdüler. Burada, her türlü tehlikeden uzak olacağını düşünüyorum. Eğer operasyondan sonra geri dönmeyi başarırsa, bir daha hiç bulunmayacağı bir hayat ayarlamayı kendime görev edineceğim.</p>

  <p>— İlginç. Bana o iki herifi öldürdüğünden hiç söz etmemiştin.</p>

  <p>— Onun hakkında hâlâ kuşkun varsa, dosyadan kaçışıyla ilgili ayrıntıları okumanı sağlarım. Yine de dediğim gibi, Rusya'ya geri dönme nedenleri tamamen kişisel.</p>

  <p>— Okumak isterim.</p>

  <p>— Başka soru?</p>

  <p>— Sadece planın başarı ihtimalini söyle.</p>

  <p>Massey hayır anlamında başını salladı, "Buna cevap veremem. Kimse veremez. En iyi ihtimalle başarırsın, en kötü ihtimalle de ölürsün, belki kız da. Rusya'ya indirildiğiniz andan itibaren telsiz bağlantısı olmayacak, ayarlayacağım güvenli evlerin dışında başınızın çaresine kendiniz bakacaksınız. Başarı size ve Şans Ana'ya bağlı. Her ikinize de gülümseyeceğini umalım, dostum."</p>

  <p>Birden Slanski'nin yüzünde bir kuşku görüp sordu, "Hâlâ kararlı mısın?"</p>

  <p>Slanski uzunca bir süre cevap vermedi. Camdan dışarı baktı. Arkasını dönmeden konuştu, "Bir şartla: Kadının gelip gelmemesi konusunda son kararı ben vereceğim. Kararımı vermeden önce onu buraya getir."</p>

  <p>— Bir kez karşılaşmakla onun hakkında karar verebileceğine inanıyor musun?</p>

  <p>Slanski geri döndü, sesi öfkeliydi, "Bu işte yeterince uzun çalıştım. Belki de gereğinden fazla. Bir bakışta cesurları ödleklerden ayırt etmeyi öğreniyorsun. Eğer onun başıma dert olacağını görürsem, başka birini bulursun."</p>

  <p>Massey bir an düşündü, "O köprüyü zamanı gelince geçelim." Slanski'ye göstermiş olduğu dosyayı aldı, "Bu operasyon için bir kod adı kararlaştırdık, Kar Kurdu. Üzgünüm, dosya bende kalacak. Sadece göz teması. Sadece sen, ben ve tepedekiler. Daha sonra tüm ayrıntıları yine gözden geçirir, bir hata olmadığından emin oluruz; ama dosya bende kalacak."</p>

  <p>Dosyayı çantasına koydu, çantadan bir yenisini çıkardı, masanın üzerine koyup ileri itti. Dosyanın üzerinde mavi mürekkeple "Yosif Stalin" yazılıydı.</p>

  <p>— Bu arada, bunu okusan iyi olur.</p>

  <p>Slanski dosyayı aldı, "Nedir bu?"</p>

  <p>— Yosif Stalin hakkında bütün bildiklerimiz. Geçmişi, kişiliği, güçsüz yanları, güçlü tarafları. Hatta tıbbi bilgiler.</p>

  <p>Şimdiki güvenlik düzeni, hiç olmazsa bilebildiğimiz kadarıyla. Kremlin'in ve daçanın planları. Bütün bunları dikkatle incelemeni istiyorum. Bu her zamanki görevlerden değil, Alex. Şeytanın dünya üzerindeki temsilcisini öldürmeye çalışacaksın. Kuralı biliyorsun, düşmanı, kendini tanıdığın gibi tanı. Söylemek gereksiz, dosyayı kimseye göstermeyeceksin. Gerekli olanları ezberledikten sonra, dosyayı yok et.</p>

  <p>Slanski hafifçe gülümsedi, "Her şeyi konuştuğumuza göre, geriye bir tek soru kalıyor."</p>

  <p>— Hangisi?</p>

  <p>— Ne zaman gidiyorum?</p>

  <p>— Bir ay sonra.</p>
</body>
</html>
