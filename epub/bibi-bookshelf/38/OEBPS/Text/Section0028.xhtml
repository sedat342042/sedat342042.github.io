<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>On Yedinci Kısım</h3>

  <p><b>Paris,</b><br />
  <b>3 Şubat</b></p>

  <p>Paris'in üzerini o Şubat başı öğleden sonrası kaplayan alçak bulutlar koyu griydi, bütün gün boyunca yağmur boşanacağının tehdidini yayar gibiydiler; ama Ritz Oteli'nin beşinci katındaki dairesinde çalışan Henri Lebel'in aklı havadan başka yerlerdeydi.</p>

  <p>Pencerenin yanındaki kanepede otururken, önünden salınarak geçen yarı çıplak iki modelin dolgun vücutları belkemiğinden aşağıya tahrik edici bir titreşim gönderiyordu. İkisi de çekici kızlardı, neredeyse fazla çekici. Perdeler açılmış, dairenin tüm ışıkları yakılmıştı, moda fotoğrafçısı son dakika ayarlarıyla meşgulken, resim çekilecek bölüm üç, güçlü Xenon ampulle gündüze çevrilmişti. Lebel purosunu yakıp kızlardan genç olanına gülümsedi.</p>

  <p>— Çok, çok güzel Marie. Şimdi dönebilir misin?</p>

  <p>Yirmi yaşındaki genç kızın kısa kesilmiş siyah saçları, herhangi bir Fransız erkeğinin uğruna gözünü kırpmadan katil olabileceği yumuşak, esmer bir cildi vardı. Üzerinde sadece iğne sivriliğinde yüksek topuklu ayakkabılar, siyah ipek çoraplar ve aynı renk bir jartiyerden başka şey görülmüyordu. Kız arkasını döndü, zarif ve uzun bacaklarının arkadan görüntüsüyle insanın aklını başından alacak yuvarlak ve kusursuz kalçalarını gösterdi. başını arkaya çevirdi, gülümseyerek kendine bakan Lebel'e kıkırdadı.</p>

  <p>— Ya kürk, Henri?</p>

  <p>Lebel dudaklarını büzüp sırıttı, "Biraz sonra, tatlım. Bırak da pahalı bir şarap yudumlarcasına bu anın keyfini çıkarayım."</p>

  <p>Marie güldü, Lebel'in gözleri çıplak vücudu üzerinde gezinirken bir an bile sıkılmadan, elleri kalçasında, meydan okurcasına durdu.</p>

  <p>Lebel düşündü, "Bu mükemmel bir kız, bunda kuşkum yok; üstelik yapacağım çekim için tam da biçilmiş kaftan."</p>

  <p><i>— Très bien,</i><a href="../Text/Section0079.xhtml#Footnote0014" id="Feedback0014"><sup>[14]</sup></a> Marie. Hadi bakalım, Claire. Sıra sende. Yavaş yavaş.</p>

  <p>İkinci kız, on dokuz yaşında, açık renk saçlıydı. Lebel'e bakıp baş döndürücü bir tebessüm etti, sonra yavaş yavaş kıçını döndü. Muhteşem göğüsleri vardı, kız usulca dönerken Lebel diri göğüslerinin dik uçlarını görmezlik edemedi. Kıçı Marie'ninki kadar büyüleyici, bacakları onunkiler kadar uzun olmasa da, yine de muhteşem bir yaratıktı, göğüsleri Marie'yle arasındaki bütün farkı kapatmaya yeterliydi.</p>

  <p>Lebel kasıklarında sıcak bir elektriklenme duydu, zevkten içini çekmemek için kendini zorladı.</p>

  <p>— Très bien, Claire.</p>

  <p>Ayağa kalktı, purosunu kahve sehpasının üzerindeki kristal tablaya bastırdı. Pantolon ve kazak giymiş, boynuna bir fular bağlamış orta yaşlı, homoseksüel görünüşlü fotoğrafçıya döndü, adamın omzuna vurdu, "İyi iş başardın, Patrick. Kızlar tam da New York katalogum için düşündüklerim gibi."</p>

  <p>— Her zamanki gibi, seninle çalışmak başka, Henri.</p>

  <p>Programı ne kadar yüklü olursa olsun, Henri Lebel gelecek kış koleksiyonu için yapılacak çekimlerde hazır bulunmaya özen gösterirdi, üstelik sürekli kiraladığı Ritz dairesi de çekimler için bulunabilecek en iyi mekânlardan biriydi.</p>

  <p>Fotoğrafçı ellerini çırptı, "Önce samur kürkler, kızlar. Başlamışken, en iyisiyle başlayalım."</p>

  <p>Lebel, kıkırdayarak odanın bir köşesine kurulmuş askılığa doğru yürüyen kızların gözlerindeki mutluluğu gördü. Askılıkta, kar beyazından katran karasına kadar değişik renklerde İki düzine kadar kürk asılıydı. Samur, pas rengi ayı postu, gümüş renkli tilki, vizon, kakım; sadece kürkün dolu dolu parıltısı bile kendi başına bir sanat gösterisi gibiydi. Lebel tam boy iki samur kürkü deneyen kızlara bakıp gülümsedi. Modeller beklediği gibi, kürklerin içinde muhteşem görünüyordu. Lebel gerekli olduğunu düşündüğü uyarıları yaparken, fotoğrafçı kürk giymiş kızların bir dizi resmini çekmeye koyulmuştu ki kapı vuruldu. Cenaze levazımatçısına benzer ifadesiz yüzlü, uzun boylu ve fraklı bir adam içeri girdi. Yarı çıplak modellere bakmadı bile. Charles Torrance su katılmamış bir İngiliz'di, Lebel'in uşağı ve şoförü olarak da dikkat çekmemeye çalışarak yaşayan ciddi bir kişiydi. Yumuşak sesiyle odanın öteki ucuna kusursuz bir Fransızca'yla seslendi:</p>

  <p>— Bir ziyaretçi, efendim.</p>

  <p>— Her kimse, söyle gitsin, diye homurdandı Lebel. Meşgul olduğumu görmüyor musun, Charles?</p>

  <p>— Gelen Bay Ridgeway, efendim. Randevusu varmış.</p>

  <p>Lebel içini çekti. Sekreterinin üç gün önce telefon ettiğini, bir randevusu olduğunu bildirdiğini unutmuştu bile, "Peki öyleyse, Bay Ridgeway'e onunla çalışma odamda görüşeceğimi söyle." Lebel modeller ile fotoğrafçıya bakıp gülümsedi, "İş bitince, herkese şampanya, Charles. Biraz da havyar fena olmaz. Sovyet büyükelçisinin gönderdiği Kırım havyarı."</p>

  <p>— Baş üstüne, efendim.</p>

  <p>Torrance başıyla onaylayıp çekildi, Lebel kapıya doğru yürürken gülümsüyordu.</p>

  <p>— Halletmem gereken ufak bir iş. Charles’ın sizi gerektiği gibi ağırlamasını sağlayın. Bunu hak ettiniz zaten. Katalog fotoğraflarının kusursuz olacağından eminim.</p>

  <p><br /></p>

  <p>Henri Lebel'in Ritz Oteli'nin beşinci katındaki dairesi, başta parke taşı kaplı Vendôme Meydanı olmak üzere görkemli bir Paris manzarasına bakıyordu.</p>

  <p>Süit, savaş sırasında Parisli metresini etkilemek isteyen, bu nedenle de burayı beş odalı bir daireye dönüştüren üst düzey bir Gestapo görevlisine ev sahipliği etmişti. Antika mobilya ve resimlerle süslenmişti, en önemli ayrıcalıklarından biri de birbirinden bağımsız üç ayrı kapısı olmasıydı. Lebel'in ticaret odasına kayıtlı büro ve deposu Clichy'de görünmesine karşın, işlerini yürütmek için oralara gittiği pek görülmezdi. Ritz Oteli'ndeki süit çok daha özel, çok daha kişiseldi.</p>

  <p>O öğleden sonra çalışma odasına girdiğinde, pencereden Vendôme Meydanı'nın üzerinde uçuşan güvercinlere bakan Massey'yi gördü. Köşedeki pikap Maria Callas'ın "La Bohème"ini çalıyordu hafifçe.</p>

  <p>Lebel pencereye doğru yürürken gülümsedi, elini uzattı, "Jake, seni tekrar gördüğüme sevindim." Massey'nin adını Fransızlar gibi, Jacques olarak söylüyordu, pikaba bakmadan önce Massey'nin elini sıktı, "Bakıyorum, kendi evinde gibi davranmışsın. Callas gerçekten de benzersiz, değil mi? Paris'te konser vereceği zaman hatırlat da, sana bilet ayarlayayım. Operada iyi bir dostum var."</p>

  <p>— Hello, Henri. Öğleden sonrası çalışmanı bölmediğimi umuyorum. Charles yanında birileri olduğunu söyledi.</p>

  <p>Lebel cilalı sehpanın üzerindeki kutudan bir puro aldı, "Her zaman çalıştığım ajanstan gelme iki muhteşem kız. Katalog için fotoğraf çekilirken orada bulunmayı istiyorum. Tabii bu, güzel bir çift kız görmek için bir bahane de oluyor."</p>

  <p>Massey hayır anlamında başını sallayıp gülümsedi, "Henri, hiç değişmeyeceksin."</p>

  <p>Lebel dostça gülümsedi, "Ne yaparsın, hayat bu. Ama inan bana, bu günlerde sadece bakmakla yetiniyorum." Purosunu yakıp ağız dolusu duman üfledi, "Seni Paris'e getiren ne, Jake?"</p>

  <p>Massey karşısındaki Fransız'a baktı. Kalemle çizilmiş gibi duran ince bıyığı özenle düzeltilmişti, yakından bakıldığında, Akdeniz güneşinin bronzlaştırdığı yüzünün kırışıklarla kaplı olduğu görülüyordu, Rolex saati ve pırlantalı kol düğmeleri Lebel'in varlıklı olduğunu belli ediyordu.</p>

  <p>— Sadece sohbet etmek için kısa bir yolculuk, Henri.</p>

  <p>Lebel pikabı işaret etti, "Neden müzik çaldığını şimdi anladım, başkalarının bizi duymaması için, değil mi?" Sırıttı, "Jake, sen Tanrı'ya bile güvenmezsin."</p>

  <p>— Bu kadar uzun yaşamamın nedeni de bu.</p>

  <p>Lebel gözlerini odada gezdirdi, "Burası gerçekten de güvenli, inan bana. Hiç dinleme aleti falan yok. Odaları kendim aradım." Hafifçe çalan müzik gerçekten de gereksizdi, Lebel yine de anlayış gösterdi, "Otur. Bir içki?"</p>

  <p>— Viskin var mı?</p>

  <p>— Viski ya da aklına gelebilecek her şey.</p>

  <p>— Buzsuz, bol suyla.</p>

  <p>Lebel köşedeki dolaba kadar gidip bir viski, kendisi için de kocaman bir Napoléon konyak doldurdu. Massey pencerenin yanındaki iskemlede oturuyordu, Lebel yanına geldiğinde kadehini kaldırdı, "Özgürlüğe, <i>mon ami."</i><a href="../Text/Section0079.xhtml#Footnote0015" id="Feedback0015"><sup>[15]</sup></a></p>

  <p>— Etkilendim.</p>

  <p>Lebel karşısında oturan adama bakıp güldü, "Jake, savaş sırasında bildiğin tek Fransızca söz buydu, eminim o zamandan beri başka bir kelime de öğrenmemişsindir."</p>

  <p>— Gerek kalmadı, dostum, savaş bitti.</p>

  <p>— Ama senin için çarpışma devam ediyor, <i>non?</i><a href="../Text/Section0079.xhtml#Footnote0016" id="Feedback0016"><sup>[16]</sup></a></p>

  <p>Massey gülümsedi, "Bu konuda ne kadar az konuşursak, o kadar iyi."</p>

  <p>— Öyleyse bu onuru neye borçluyum? Son görüşmemizden bu yana yıllar geçti. Vaat ettiğin gibi ne mektup yazdın, ne de telefon ettin. Kalbimi kırdın, Jake. Bir kadın olsaydın, seni çoktan defterden silmiştim.</p>

  <p>Massey gülümsedi, "Öyleyse anlat, işler nasıl?"</p>

  <p>— Şikâyet edemem. Gerçeği söylemek gerekirse, çok iyi.</p>

  <p>Savaş sona erdiğinden beri siz zengin Amerikalılar hiç para sıkıntısı çekmiyorsunuz. Paranın satin alabileceğinin en iyisini istiyorsunuz. En çok da benim samur ve vizonumu. Sadece geçen yıl Amerika'da beş milyon franklık satış yaptım. Bütün ciromun dörtte biri.</p>

  <p>Massey'nin kaşları kalktı, "Bu iyi haber, Henri."</p>

  <p>— Gelecek yıl için hazırladığım kataloğu görene kadar sabret. İşler daha da iyi olacak.</p>

  <p>Lebel güvenle gülümsedi, öne eğilip elini Massey'nin dizine koydu, "Bu kadar iş konuşmak yeter. Paris'te ne yapıyorsun?"</p>

  <p>— Direnişten arkadaşları görüyor musun?</p>

  <p>— Yılda bir kez buluşup ölenleri anmak için bir iki şişe açıyoruz. Gelecek sefer sen de gel. Hepsi de senden söz ediyor. Onların hayattaki tek amaçları, ellerinden geldiğince çok Alman öldürmekti. Şimdi ise tavuk ve çocuk yetiştiriyorlar, sıkıcı birer hayat yaşıyorlar. Hayat bir daha eskisi gibi olabilir mi hiç?</p>

  <p>Massey çevresine, görkemli odaya baktı, "Pek yakınacak bir şeyin varmış gibi görünmüyor. Burası sana epeyce pahalıya mal olmuş olmalı."</p>

  <p>Lebel gülümsedi, "Doğru. Ama her şey şansa, zamanında atılmış doğru adıma bağlı, mon ami, biliyorsun."</p>

  <p>— Direnişe katılmak sana yaradı, Henri.</p>

  <p>Lebel omuzlarını silkti, "Evet, direnişin bir maliyeti oldu, bunu reddedemem. Yine de savaştan sonra Moskova'yla ilişkilerimde çok yardımı dokundu."</p>

  <p>— Burada bulunmamın bir nedeni de bu, Henri. Senden bir yardım istiyorum.</p>

  <p>Lebel gülümsedi, "İstediğin son derece tehlikeli bir şey mi, yoksa sadece yasadışı mı?"</p>

  <p>— İkisi de. Moskova'yla ilgili.</p>

  <p>Lebel'in yüzündeki asabi ifade kırışıklarını daha da artırdı. Birden ciddileşmişti.</p>

  <p>— Anlat.</p>

  <p>Massey kadehini bıraktı, "İki ay kadar önce İsviçre'de Max Simon adlı bir adam ile kızı öldürüldü. İkisi de kafalarından vuruldu. Ölüm emirleri Moskova'dan verildi."</p>

  <p>Lebel tombul elini kaldırdı, "Jake, eğer siyasetten söz edeceksek, bilirsin, ilgilenmem."</p>

  <p>— Bırak da sözümü bitireyim. Max Simon ile kızını öldüren adam Borovik adlı bir Doğu Alman, Grigoriy Borovik. Tabii, bu onun gerçek adı değil. Bir sürü takma ad kullanıyor. Tam bir pislik o Henri, ben de onu bulmak istiyorum.</p>

  <p>Lebel içini çekip hayır anlamında başını salladı, "Jake, Moskova'daki dostlarım böyle konularda konuşmaz."</p>

  <p>— Senden tek istediğim, belli etmeden küçük bir soruşturma yapman. Paris'teki Sovyet Büyükelçiliği'nde çalışan herkesi tanıyorsun. Büyükelçi bile dostun.</p>

  <p>— Bu dostluğumuz casusluğun kötü taraflarından söz etmeyi içerecek bir dostluk değil.</p>

  <p>— Max Simon dostumdu. Kızı daha on yaşındaydı.</p>

  <p>Lebel'in yüzü soldu, sonra hayır anlamında başını kararlılıkla salladı, "Jake bunu duyduğuma üzüldüm; ama burada vaktini kaybediyorsun."</p>

  <p>Massey içini çekip ayağa kalktı, "Peki öyleyse, bırakalım bu konuyu. Şu anda Avrupa'nın en büyük Rus kürkü satıcısısın. Petrol, tütün ve elmas ticareti yapan bir avuç Batılı işadamı ve diplomatlar dışında, istediği zaman Moskova'ya girmesine izin verilen çok az İnsandan birisin. Moskova'nın şu anda çok kapalı bir kent olduğunu düşünürsek, bu da senin çok özel biri olduğunu gösterir."</p>

  <p>Lebel konyağını yudumlamadan önce evet anlamında başını düşünceli düşünceli salladı, "Bu doğru. Yine de sadede gel, Jake. Ne söyleyeceksen, söyle."</p>

  <p>Massey gülümsedi, konuşmaya başladığında, tebessümü kaybolmamıştı, "Özel sevkiyat trenlerinden birinden yararlanarak Moskova'dan birini çıkarmak istiyorum."</p>

  <p>Lebel'in ağzı şaşkınlıktan açıldı, purosunu düşürmemek için başparmağı ve işaret parmağı arasında sıkı sıkı tutması gerekti, kaşlarını duyduklarına inanamıyormuşçasına çattı.</p>

  <p>— Dur bir dakika, Jake, benden Rusya'dan birini mi kaçırmamı istiyorsun?</p>

  <p>Massey başıyla onayladı, "Gerçeği söylemek gerekirse, üç kişiyi."</p>

  <p>Lebel güldü, alay eder gibi bir gülüş, "Jake, aklını mı kaçırdın?"</p>

  <p>— Senden karşılıksız bir şey istemiyorum ki. Bu sadece bir iş anlaşması. Karşılığını fazlasıyla alacaksın.</p>

  <p>— Bir dakika, mon ami. Bu önerdiğin basit bir iş anlaşması değil, intihar. Kaldı ki, paraya da ihtiyacım yok.</p>

  <p>Lebel pencerenin altındaki meydana baktı. Yağmur sonunda başlamış, meydanın parke taşlarını dövüyordu. Güvercinler saçakların altına sığınmıştı. Massey'ye döndü.</p>

  <p>— Jake, lütfen anlamaya çalış, ben bir kürk tüccarıyım, seyahat acentesi sahibi değil. Ruslarla yaptığım ticaretten iyi para kazanıyorum. Benim oradan adam kaçırdığımı öğrenirlerse neler olur biliyorsun, değil mi? Hayatımın sonuna kadar Sibirya'nın bir köşesinde, Tanrı'nın unuttuğu kamplardan birinde kartopu yaparım. Tabii, eğer şansım yaver giderse. Eğer şansım yoksa, Dzerjinskiy'in bodrumunda, iki kaşımın ortasına bir kurşun yerim.</p>

  <p>— Önce beni dinle, Henri.</p>

  <p>Lebel hayır anlamında başını salladı, "Jake, bir yararı yok. Böyle bir risk almam için beni Tanrı bile kandıramaz."</p>

  <p>Massey ayağa kalktı, "Beni dinle, dedim. Her yıl Rusya'dan kaç tren dolusu kürk getiriyorsun?"</p>

  <p>Lebel omuzlarını silkip içini çekti, "Dört, iyi bir yılda da en çok altı. Talebe bağlı."</p>

  <p>— Mühürlenmiş vagonlarda mı?</p>

  <p>— Evet, mühürlü vagonlarda. Tren başına altı vagon.</p>

  <p>— Sen de her seferinde kürklerle birlikte yolculuk ediyorsun, değil mi?</p>

  <p>Lebel başıyla onayladı, "Tabii. Böylesine değerli bir sevkiyatta risk alamam. Rusya'da Stalin olsa da Finlandiya sınırında çeteler kaynıyor. Rusların Moskova-Helsinki arasında çalışan trenlerinden birini kiralıyorum."</p>

  <p>— Ruslar sınırın her iki yanında da treni denetliyor mu? Yani, girişte ve çıkışta, demek istedim?</p>

  <p>Lebel gülümsedi, "Sınır muhafızları her vagonu kokuya duyarlı köpeklerle denetliyor, Jake. İnan bana, Moskova'nın haberi olmadan o ülkeden hiçbir şey çıkamaz."</p>

  <p>— Hemen hemen hiçbir şey demek istiyorsun.</p>

  <p>Massey ceketinin iç cebinden bir zarf çıkardı, Lebel'e uzattı.</p>

  <p>— Eğer paraysa, unut Jake.</p>

  <p>— Para değil, gizli bir rapor. Okumanı istiyorum, Henri.</p>

  <p>Lebel kapatılmamış zarfı alıp, içindekini çıkardı. Tek bir sayfa. Kâğıdı okurken, yüzü değişmeye başladı. Massey'ye bakan gözlerinde, ağzında bir tavukla kümeste yakalanmış tilkinin şaşkınlığı görünüyordu.</p>

  <p>— Bunun anlamı ne? dedi Lebel biraz da öfkeyle.</p>

  <p>— Gördüğün gibi, bu rapor Rusya'dan getirttiğin son üç trenle ilgili. Yaramaz bir çocuk gibi davrandın, öyle değil mi, Henri? Gümrük bildirisinde gösterdiğinden yüz yirmi tane daha fazla samur kürk getirdin, hepsi de vagonun altındaki gizli bir bölümde saklıydı.</p>

  <p>Massey elini uzattı, Lebel raporu iade etti, yüzü bembeyazdı. Koltuğuna yığılır gibi oturdu, gözlerini Massey'ye dikti, "Nasıl öğrendin?"</p>

  <p>— Finlandiyalı gümrükçüler, vagonun tabanındaki gizli bölmeyi buldu. İki sefer önce, Moskova'dan dönen trenini Helsinki İstasyonu'nda belli etmeden aradılar. Tabii, bulduklarını bize bildirdiler, belki de Moskova'daki arkadaşlar bir şeylerin peşinde, diye düşündüler. Şimdi Moskova'nın gizli bölümden haberdar olmadığını biliyoruz. Her şeyi sen ayarladın, öyle değil mi Henri? Senden başka bunu kim biliyor?</p>

  <p>Rusya'da bilen kimse var mı?</p>

  <p>— Sadece makinist, diye itiraf etti Lebel. Aslında, bu onun fikriydi. Savaş sırasında bazı katillerin Moskova'dan bu yöntemle kaçtıklarını görmüş, karşılığında da karaborsa için yiyecek maddesi getiriliyormuş.</p>

  <p>— Güvenilir biri mi?</p>

  <p>Lebel omuzlarını silkti, "Herhangi bir dolandırıcıya güvenebileceğin kadar. Sınırın yakınında, Rusların elindeki Karelya'da oturan bir Finlandiyalı hanıma zaafı var. Zevkleri arasında, benim sağladığım Fransız şampanyası, tahrik edici ipek çamaşırlar olan koca memeli bir kız. Sanırım kızla yatmak için, para için her şeyi yapar. Hangi erkek yapmaz ki?"</p>

  <p>— Yine de bütün bunlar, senin operasyonun, değil mi Henri?</p>

  <p>Lebel'in solgun yüzünde endişeli bir tebessüm belirdi, "Jake, Finlandiyalıların bana uyguladığı ithalat vergisini bilemezsin. Benden kazandıkları, herhangi bir yol kesicinin bile iştahını kabartır."</p>

  <p>— Öyleyse, makinist dostun bu yöntemi önerdiğinde, balıklama atladın.</p>

  <p>Lebel purosunun ucuyla Massey'nin elindeki raporu gösterdi, "Sen bana o kâğıdı gösterene kadar, akıllıca davrandığımı sanmıştım; oysa şimdi ne kadar enayi olduğumu anlıyorum. Peki Jake, konu nedir? Jandarmaları çağırıp koluma bilezikleri mi taktıracaksın, beni içeri tıkmalarını mı söyleyeceksin?"</p>

  <p>— Helsinki'deki Amerikan Büyükelçiliği şimdilik sakin olmalarını söyledi. Massey gülümsedi. Ama eğer Finlandiyalılar harekete geçerse, içimde işlerinin epey bozulacağına dair bir duygu var. Ondan sonra da Amerika'nın senin için kapalı bir kapı olduğunu göreceksin. İflas edersin, Henri.</p>

  <p>— Bunları boşuna anlatma. Ama sen beni kurtarabilirsin, değil mi?</p>

  <p>Massey gülümsedi, "Eğer yardımcı olmayı kabul edersen."</p>

  <p>Lebel içini çekerek koltuğuna yaslandı, "Bunu bekliyordum."</p>

  <p>— Bana önce Rusları nasıl atlattığını anlat. Trenini denetlemiyorlar mı?</p>

  <p>— Tabii, ama sadece Finlandiya'dan girerken. Çıkarken değil. Rusya'dan çıktığımızda vagonlar Finlandiyalılarca kontrol ediliyor.</p>

  <p>— İşin içinde başka kim var?</p>

  <p>Lebel tereddüt etti, "Rusya'dan bazı ortaklarım. Bürokratlar ve demiryolu yetkilileri. Aslında, makinisti benimle ilişkiye sokanlar da onlar. Ufak bir hediye karşılığında, tren Rus sınırından çıkarken muhafızların gözlerini yummalarını sağlıyorlar."</p>

  <p>— Daha önce Moskova'dan hiç insan kaçırdın mı?</p>

  <p>Lebel hayır anlamında başını güçlü bir şekilde salladı, "Jake, ben KGB adına çalışmıyorum. Birlikte çalıştıklarım da, yemin ederim. Onların tek düşündüğü, para. Ama kürk yerine insan kaçırmak imkânsız olur, inan bana. Buna makinist de razı olmaz. Kürk ayrı, insan kaçırmak apayrı. Eğer yakalanırsak, bırak beni, onu da kurşuna dizerler."</p>

  <p>— Peki ya plan kusursuzsa?</p>

  <p>— Jake, kusursuz bir plan yoktur, özellikle de Ruslarla ilgili bir konuda.</p>

  <p>— Kusursuz bir plan ve yarım milyon frank. Yani, İsviçre frankı. Yardım etmeye karar verdiğinde, İsviçre'deki hesabına yatacak yarım milyon frank. Bir de Max Simon konusunda istediğimi yap, pastanın üzerine kremayı da süreriz.</p>

  <p>— Çok yüksek bir meblağ; ama ilgilenmiyorum. Lebel'in kaşları merakla çatıldı. Krema da nesi?</p>

  <p>— Yaramazlık etmeyeceğine söz verdiğinde, Finlandiyalılar senin dosyanı rafa kaldıracak. Yoksa Henri, inan bana, postunu duvara çivileyecekler, sen de bir daha Rusya'dan tek bir vagon bile çıkaramayacaksın.</p>

  <p>Lebel'in mutsuzluğu yüzünden okunuyordu, "Jake, güç bir adamsın."</p>

  <p>— İnan bana, peşinden gelebileceklerle karşılaştırdığında, kedi yavrusu gibiyim.</p>

  <p>Lebel yeni bir puro yakarken, düşünceli görünmüyordu. Uzunca bir süre sessiz kaldı, kaşlarını ciddi bir şey düşünürmüşçesine çattı, sonra başını kaldırıp Massey'ye baktı.</p>

  <p>— Peki, sana yardım etmeye karar verdiğimi söylesem, inan bana para için değil, ne yaparsın?</p>

  <p>— Bu, kafandan neyin geçtiğine bağlı.</p>

  <p>— Bir fazla yolcu.</p>

  <p>Massey'nin kaşları kalktı, "Şunu anlatsan iyi olmaz mı?"</p>

  <p>Lebel, İrena'yı anlattı.</p>

  <p>Massey, "Yahudi mi?" diye sordu.</p>

  <p>Lebel başıyla onayladı, "Onu Moskova'dan çıkarırsam kendimi güvende hissedeceğim. Üstelik iş yaptıklarımdan bazılarının son zamanlarda bana karşı eskisinden soğuk davrandıklarını söylemem, yalan olmaz. Hitler öldükten sonra, bütün bunların geçmişte kaldığını düşünüyordum; ama anlaşılan yanılmışım. Birçok kez İrena'yı kaçırmayı düşündüm, ancak riskli olacaktı. Eğer Finlandiyalılar onu trende bulurlarsa, beni zindana, kızı da Rusya'ya gönderirler, diye düşündüm. Oysa sen bunu ayarlayabilirsin, değil mi Jake? Ona yasal bir pasaport ve vatandaşlık da sağlarsın?"</p>

  <p>— Esrarlı birisin, Henri. İrena'nın Moskova dışındaki şu daçası, güvenli bir yer mi?</p>

  <p>— Tabii, onun için kullanıyoruz ya. Neden sordun?</p>

  <p>— Daha sonra açıklarım. O kadını gerçekten seviyor musun?</p>

  <p>— Ya sen ne düşündün?</p>

  <p>— Seninle anlaşabileceğimizi.</p>
</body>
</html>
