<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>Onuncu Kısım</h3>

  <p><b>Washington, D.C,</b><br />
  <b>22 Ocak</b></p>

  <p>Yoldan geçen biri için Potomac Irmağı'nın kıyısındaki ahşap kulübe topluluğu, harap birtakım yapılardan başka bir şey olmayabilirdi.</p>

  <p>Barakaların iç duvarları delik deşikti, alçı tavanlar rutubet lekesi içindeydi, ince çatıdan içeri yağmur sızıyordu. İki katlı binadan görülen manzara da pek iç açıcı değildi. Kırmızı tuğladan, yıkık bir bira fabrikası, uzakta da bir paten pisti. Harap binalardan sadece birkaçı, biraz daha ötedeki ünlü aynalı havuz manzarasına bakıyordu.</p>

  <p>Başlangıçta, Birinci Dünya Savaşı sırasında kışla görevi gören ahşap barakalar, daha sonra Amerika'nın savaş zamanı haberalmasını üstlenen OSS'nin,<a href="../Text/Section0079.xhtml#Footnote0006" id="Feedback0006"><sup>[6]</sup></a> yani Stratejik Hizmetler Dairesi'nin bürolarını ağırlamıştır. OSS, İkinci Dünya Savaşı'nın bitiminden dört yıl sonra adını ve çalışma düzenini değiştirmekle birlikte, aynı yıkık dökük barakalarda CIA adı altında faaliyetini sürdürmektedir.</p>

  <p>Casusluk hayatlarının görkemli olacağı umuduyla CIA'ya katılan yeni görevlilerin, CIA binalarının durumunu ilk gördüklerinde düş kırıklığına uğramaları normaldir. Aynı binaların savaş zamanının en prestijli haberalma örgütlerinden birine, tek başına Alman ve Japon teşkilatlarına kafa tutmuş OSS'ye ev sahipliği etmiş olduğuna inanmak güçtür.</p>

  <p>Odaların çoğunda genellikle yeşil metal bir masa, dört çekmeceli metal bir dosya dolabı, devlet malı yeşil duvar saati, masanın üzerinde de hükümetçe bastırılıp dağıtılan masa takvimleri bulunur. Halıya rastlamak mümkün değildir. Kafeterya genel düş kırıklığına katkı yapar. Hemen yakınındaki "M" binasının altındaki mağaraya benzeyen odanın ahşap duvarları o denli aralıktır ki, ajansın memurları yağmurlu günlerde çorbayı ancak yarım saatte bitirebildiklerini anlatarak gülüşür.</p>

  <p>CIA'nın barakaları alfabetik olarak adlandırılmış bölümlere ayrılmıştır. Örneğin, nehre yakın olan "Q" binası, kısaca Sovyet Operasyonları olarak bilinen bölüme ev sahipliği eder. Bölüm ününü hak etmeye çalışır, Sovyetler Biriliği'ne karşı yürütülecek çok duyarlı ve çok gizli operasyonlar burada hazırlanır; buradaki hazırlıklar sadece bir avuç çok güvenilir, iyi eğitimli üst düzey yetkililer ve hükümet görevlilerince bilinir.</p>

  <p>Binanın ikinci katındaki uzun koridorun sonundaki kapının üzerinde isim değil, sadece dört basamaklı bir sayı vardır.</p>

  <p>Büro yeşil masası, dosya dolabı ve hükümet dağıtımı takvimiyle ilk bakışta diğer odalardan ayrılmaz, ancak Karl Branigan masanın üzerine, karısı ile yetişkin çocuğunun resimlerinin yanına, pirinç bir ayak üzerine, bir Japon subayının tören hançerini de yerleştirmiştir.</p>

  <p>Branigan elli altı yaşında, tombullaşmaya yüz tutmakla birlikte kaslı, kısa kesilmiş asker saçlı ve tombul suratlı bir adamdır. Adına rağmen, ataları arasında Alman ya da Polonyalı yoktur, Karl adı Brooklyn İrlandalısı bir üvey babadan gelmedir. Kısa kesilmiş asker saçı ve tören hançerine rağmen, Karl'ı cephede gören de olmamıştır, çalışma hayatının önemli bir bölümünü masa başında, haberalma faaliyetinde geçirmiştir. Yine de masadaki hatıranın varlığı bile Branigan'ın kişiliği hakkında yeterince ipucu verebilir. Gerçekten de sert biridir, hızla karar alıp aldığı kararları sonuna kadar uygulayan biri, görevine neredeyse vahşi bir tutkuyla bağlı yüksek rütbeli bir CIA görevlisi olarak üstlerinin gözüne girmeyi başarmıştır.</p>

  <p>Sekreteri telefon edip Jake Massey'nin geldiğini bildirdiğinde saat, o soğuk Ocak öğleden sonrasının ikisiydi.</p>

  <p>Branigan sekreterine onları morga götürecek bir araba ayarlamasını, kendisi aşağıya gelene kadar da Massey'yi bekletmesini söyledi.</p>

  <p>Daha sonra telefonu tekrar kaldırarak müdür yardımcısının ev telefonunu çevirdi.</p>

  <p><br /></p>

  <p>Morg bölümüne küçük bir asansörle iniliyordu. Asansörde üç kişi, Massey, Branigan ve morg görevlisi için ancak yer vardı.</p>

  <p>Asansör durup görevli kapıyı açtığında kendilerini, öteki ucunda dört metal masa bulunan, beyaz fayans kaplı soğuk bir odada buldular. Masalardan ikisinin üzerinde, beyaz çarşaflarla örtülmüş vücutlar görünüyordu. Morg görevlisi birinci masadaki cesedin üzerindeki örtüyü çekti.</p>

  <p>Massey örtünün altındaki vücudu gördüğünde yüzünde önce şaşkınlık, sonra da korkunç bir öfke vardı.</p>

  <p>Adamın yüzü mermer kadar beyaz ve donuktu, yine de bakar bakmaz tanıdı. Max Simon'ın alnında bir kurşun deliği vardı, parçalanmış etler morarıp şişmişti. Massey kafatasındaki yaranın çevresinde barut yanığı gördü, daha sonra gözü bileğin hemen üzerindeki beyaz güvercin dövmesine ilişti. Yüzünü buruşturdu, görevliye işaret etti, adam çarşafı tekrar örttü...</p>

  <p>İkinci örtüyü çektiğinde, Massey bu kez kusmak istedi.</p>

  <p>Çocuğun lekesiz beyaz yüzünü, kapalı gözlerini, alındaki aynı yara deliğini gördü. Nina metal masanın üzerinde sanki uykuya dalmış gibiydi. Uzun siyah saçları taranmış gibiydi, Massey bir an kıza dokunursa canlanacağını sandı. Sonra vücuttaki, kollardaki, ensedeki morartıları gördü, orman hayvanlarının yaptığı ısırık izlerine baktı.</p>

  <p>Branigan, Massey'ye bakıp üzüntüyle başını salladı, "Pek güzel bir manzara değil Jake, öyle değil mi?"</p>

  <p>Massey öfkeyle cevap verdi, "Ölüm hiç güzel olmaz."</p>

  <p>Görevli kızın üzerini yeniden örttü, iki adam odadan çıktı.</p>

  <p><br /></p>

  <p>Jake Massey ve Karl Branigan birbirlerini yaklaşık on iki yıldır tanıyordu; geçen zamanın aralarındaki ilişkiyi düzelttiğini söylemek zordu.</p>

  <p>İki adamın arasında, bazılarınca profesyonel rekabet olarak da adlandırılan gergin bir hava vardı. Her ikisi de sert ve yetenekli adamlardı, her ikisi de yoluna çıkılması tehlikeli insanlardandı. Oysa bugün Branigan uygar ve nazik görünüyordu.</p>

  <p>Massey'yle birlikte Potomac kıyısındaki büroya ikiyi biraz geçe döndüler.</p>

  <p>Massey, Branigan'ın karşısındaki koltuğa yerleşirken, pencereden bira fabrikasına baktı. CIA merkezinin manzarası, sanki işten başka bir şeyle engellenmesini önlemek ister gibiydi, o öğleden sonranın da diğerlerinden değişik olması için hiçbir neden yoktu; uzun bacalardan çıkan beyaz dumanlar yavaş yavaş göğe doğru yükseliyordu.</p>

  <p>— Bana nasıl olduğunu anlat.</p>

  <p>Branigan tereddüt etti, "Max Simon'la uzun süredir dost olduğunuzu biliyorum."</p>

  <p>— Otuz yıldır. Nina'ya vaftiz babalığı yaptım. Max bizimle çalışanların en iyilerindendi. Massey'nin yüzü birden öfkeyle kızardı. Lanet olsun, Branigan, neden öldürüldüler? Kim öldürdü?</p>

  <p>— Bunu da anlatacağım. Branigan masanın üzerindeki sigara kutusuna elini uzattı, ağzına bir sigara sıkıştırıp yaktı.</p>

  <p>Massey'ye sigara önermeyi aklından bile geçirmedi.</p>

  <p>— Max'e ve kızına olanların basit ve kesin bir infaz olduğunu kabul edeceğinden eminim. Her ikisi de yakından ateşlenen bir silahla başlarından vuruldu. Sanırım kız, babasını öldüreni gördüğü için vuruldu, belki de onu bir uyarı olsun diye öldürdüler.</p>

  <p>— Kimler?</p>

  <p>— Moskova, tabii.</p>

  <p>— Ne demek istiyorsun, uyarı?</p>

  <p>— Max öldürüldüğünde bizim adımıza oldukça hassas bilgiler topluyordu. Ölümünden, Paris'teki büromuza gelen sıradan bir Interpol raporuna kadar haberdar değildik. Cesetlerin kimliğini belirleyip, cenazeleri Amerika'ya getirttik. Branigan duraksadı. Max geçen ayın sekizinde Paris'ten Luzern'e gitti, Paris'e de Washington'dan gelmişti. Bu yolculuğunda kızını da yanına aldı. Kız son zamanlarda hastaymış, onu bir İsviçreli doktora göstermek istemiş.</p>

  <p>— İsviçre'de bulunma nedeni bu muydu?</p>

  <p>— Hayır, değildi. Bern'deki Sovyetler Büyükelçiliği'nden üst düzey bir yetkiliyle buluşma ayarlamak üzere oradaydı. Luzern'de buluşacaklardı; ama ne kendisi ne de buluşacağı kişi toplantıya gidemedi. Max ile kızının otelden kaçırıldıklarını, belki de sokakta çevrildiklerini düşünüyoruz. İsviçrelileri bilirsin, son derece duyarlı vatandaşlardır. Arabanı yolun yanlış yanında park ettiğini görsünler, yaygarayı basıp polis çağırırlar. Biri sokakta bir kaçırma görseydi, polise haber verirdi. İsviçre polisinin tek bildiği, Kass adında bir avcının infazı gördüğü, belki de önlemek istediği, bu nedenle de canından olduğu.</p>

  <p>Massey yeniden öfkelendi, ayağa kalkıp pencereye yaklaştı, "Peki, ama kızı neden öldürdüler, Karl? Daha sadece on yaşındaydı."</p>

  <p>— İkimiz de bunu yapanların acımasız alçaklar olduğunu biliyoruz da ondan. Bu kadar basit.</p>

  <p>— Onları kimin öldürdüğü konusunda bir fikrin var mı?</p>

  <p>— Neden sordun? Yoksa aklından öçlerini almak mı geçiyor?</p>

  <p>— Max Simon bir yıl kadar önce Münih'ten, benim bölümümden ayrılıp Washington için çalışmaya başladı. Şimdi öldürülmüş olduğuna göre, nedenini bilmek istiyorum.</p>

  <p>— Onu kimin öldürdüğünü sana hemen hemen kesin olarak söyleyebilirim. Borovik diye biri. Grigoriy Borovik. Onun Max'i buradan beri izlediğini ve İsviçre'de öldürme emri aldığını sanıyoruz. Borovik gerçek adı değil. Bir sürü sahte ad kullanıyor. Kurt Braun bunlardan biri, bazen de Kurt Linhoff oluyor. Devam edebilirim; ama ne demek istediğimi anladın sanırım.</p>

  <p>— Kim bu?</p>

  <p>— Sovyetler'in kullandığı kiralık bir katil. Onların ölüm timlerinden birinde çalışıyor. Moskova'nın hapisten çıkardığı, özgürlükleri karşılığında pis işlerini gördürüp para ödediği heriflerden biri. Doğu Alman vatandaşı, çok iyi İngilizce ve Rusça konuşuyor. Hemen hemen dünyanın her yerinde faaliyet gösteriyor. Avrupa'da ve Amerika'da. Onun sırtına yıkabileceğimiz en az üç cinayet var. Senin yerinde olsam, öç almayı unuturdum. Kaldı ki senin için başka planlarımız var.</p>

  <p>— Ne planı?</p>

  <p>Branigan sırıttı, "Her şeyin sırası var. Üstelik buna bir çeşit intikam da diyebilirsin."</p>

  <p>Massey koltuğa oturdu, "Öyleyse bana Max'in senin için yaptığı, kendinin ve kızının hayatına mal olanın ne olduğunu anlat."</p>

  <p>Branigan omuzlarını silkti, "Bunu sana anlatabilirim. Sana sözünü ettiğim Sovyet diplomatından bilgi satın alıyordu, Washington için önemli bilgiler. Anlaşılan Moskova'da biri bunu öğrendi, öğrendiklerinden de hiç hoşlanmadı. Diplomat Moskova'ya çağrıldı. Ona ne olduğunu tahmin edebilirsin. Max'e ve kızına ne olduğunu da biliyoruz."</p>

  <p>— Ne gibi bilgiler?</p>

  <p>— Kremlin'le ilgili çok üst düzey bilgi. Bazısı çok sıcak.</p>

  <p>— Ne kadar sıcak?</p>

  <p>Branigan sinirli sinirli sırıttı, "Kızgınla kaynar arası, herhalde en iyi termometreyi patlatacak kadar sıcak."</p>

  <p>— Bunun benim geri çağrılmamla bir ilgisi var mı?</p>

  <p>Branigan koltuğunda oturuş şeklini değiştirdi, ağırlığını öteki kalçasına verdi, "Cesetleri görmek isteyeceğini tahmin ediyorduk. Sen ve Max, aranızdaki ilişki çok eskilere gidiyor. İkinizin de Küçük Rusya sokaklarında çocukken tanıştığınızı biliyorum. Max bana bir keresinde kardeş gibi olduğunuzu söylemişti. Yine de haklısın, burada bulunmanın gerçek nedeni bu değil. Görmeni istediğim bir şey var. Sanırım her şeyi açıklayabilecek bir şey."</p>

  <p>Branigan çekmecelerden birini, cebindeki zincirin ucundaki anahtarla açtı. Devetüyü renginde bir dosya çıkararak masanın üzerine bıraktı. Dosyanın üzerinde boydan boya kırmızı harflerle, "Sadece Başkan İçindir" damgası görülüyordu. Massey'ye baktı.</p>

  <p>— Söylemenin gereği yok; ama dosyanın üzerindeki damgayı gördün. Senin özel biri olduğunu söylediler.</p>

  <p>Koltuğun arkalığından aldığı ceketini giydi, sesindeki saldırganlığı gizlemeye çalışarak soğuk soğuk sırıttı.</p>

  <p>— Şu kadarını anlaman yeter. Özel izin almadan, bu dosyanın içeriğinden kimseye söz etmeyeceksin. Özel izin almayacağını da sana şimdiden garanti edebilirim, hiçbir zaman, bir milyon yıl sonra bile. Seni yaklaşık on beş dakika yalnız bırakacağım. Bu da dosyanın içindekileri okuman ve daha sonra anlatılacaklara hazırlanman için yeterli. Geri geldiğimde, seni Wallace'a götüreceğim. Bizi bekliyor. Bir şey daha, eğer tuvalete gitmen gerekiyorsa, şimdi git.</p>

  <p>— Neden?</p>

  <p>Branigan zincirin ucunda başka bir anahtar gösterdi, "Çünkü kendime bir kahve almaya gittiğimde, seni buraya kilitleyeceğim de ondan. Seninle benden başka bu binada hiç kimse bu dosyanın kapağını bile görmemeli. Kapıyı kimsenin vurmaması, seni rahatsız etmemesi için gereken emirleri de verdim. Kenefe gidecek misin?"</p>

  <p>— Sanmıyorum.</p>

  <p>Branigan ayaklandı, "Tamam. Bilmen gereken iki şey daha var. Bir, bu toplantı hiçbir zaman olmadı. İki, şu andan itibaren sağlık nedeniyle izinlisin, izin süresi boyunca da tam maaş almaya devam edeceksin. Kayıtlara, depresyon geçirdiğin, çalışmalara biraz ara vermen gerektiği yazılacak."</p>

  <p>Massey kaşlarını çattı, "Bir zahmet, ne olup bittiğini söyler misin?"</p>

  <p>Branigan’ın sesinden sinirlenmeye başladığı anlaşılıyordu, "Her şey o dosyada. O sayfaların arasında Max Simon ile kızının neden öldürüldüğünü de anlayacaksın; sana şu kadarını söyleyeyim, okudukların hoşuna gitmeyecek."</p>

  <p>Massey'nin gözlerini diktiğini görünce, omuzlarını silkti, "Bunlar benim talimatım değil." Bir parmağıyla tavanı gösterdi, "Çok yukarıdan geliyor."</p>

  <p>— Ne kadar yukarıdan?</p>

  <p>— Başkandan.</p>

  <p>Branigan, Massey'nin yüzündeki tepkiyi gördü devam etti, "Dosyayı oku, nedenini anlarsın."</p>

  <p>Massey birkaç saniye sonra arkasındaki kapının kapandığını, anahtarın kilitte döndüğünü duydu.</p>

  <p>Koridorda Branigan’ın uzaklaşan ayak seslerini dinledi, dosyayı eline aldı.</p>
</body>
</html>
