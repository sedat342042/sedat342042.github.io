<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>Otuz Üçüncü Kısım</h3>

  <p><b>Tallin,</b><br />
  <b>26 Şubat</b></p>

  <p>Ertesi sabah, Anna ve Slanski kahvaltı salonuna indiklerinde, iki KGB subayını sofranın başında oturur buldular. Anna odaya girdiğinde her ikisi de nazikçe ayağa kalktı, ikisinin de gözleri çok içki içip geç yatmaktan kıpkırmızıydı.</p>

  <p>Yaşlı olanı pembe yüzlü, göbekli, posbıyıklı, orta yaşlı biriydi. Gözlerinin içi gülüyordu, kendini Albay Zinov olarak tanıttı.</p>

  <p>İkincisi, çocuk yüzlü bir yüzbaşıydı. Elini uzatmadan önce Anna'yı baştan aşağı süzdü.</p>

  <p>— Yüzbaşı Bukarin emrinizde, Madam. Dostça gülümsedi. Amcanız geldiğinizi söylemişti. Bu da kocanız olmalı. Slanski'nin elini sıktı, ardından da albay.</p>

  <p>— İkinizi de tanıdığımız için memnunum. Tallin'e kışın gelmekle aslında çok doğru bir karar vermediniz; ama yine de balayınızın keyifli geçmesini dilerim. Uzun kalacak mısınız?</p>

  <p>— Bir iki gün, akrabaları ziyaret edip, kentin tarihi bölümünü görecek kadar, dedi Slanski.</p>

  <p>Yüzbaşı Anna'ya bakıp gülümsedi, "Bu akşam içkiye konuğumuz olur muydunuz?"</p>

  <p>— Maalesef, programımızı yaptık. Yine de davetiniz için teşekkürler.</p>

  <p>Bukarin nazikçe gülümseyip topuklarını vurdu, "Tabii. Kim bilir, belki de başka bir zaman. Afiyet olsun."</p>

  <p>Kahvaltı yine kalın, yağlı et dilimlerinden, keçi peynirinden ve vıcık vıcık balıktan oluşuyordu; ama hiç olmazsa taze beyaz ekmekle tereyağı da vardı. Slanski Anna'yı pencerenin yanındaki masaya götürdüğünde, kızın yüzünün solgun olduğunu gördü.</p>

  <p>Otururken fısıldadı, "Ne var?"</p>

  <p>— O ikisinin bana bakışı, ürperdim.</p>

  <p>Slanski kızın koluna dokunup gülümsedi, "İkisi de kadından anlıyor, demek ki. Rahatla. Üstelik unutma, bizi balayında bir çift sanıyorlar. Hadi neşelen."</p>

  <p>Pencerenin ötesinde gök mavi ve açıktı. Dışarıdaki parke taşlı meydanda, pazara benzer bir şey kurulmuş, kasketli köylüler bir araya gelmiş atlara bakıyordu.</p>

  <p>Gorev birkaç dakika sonra, ellerinde dumanı tüten çay ve kahve kaplarıyla görüntü, kahvaltılarını bitirip salondan ayrılmak üzere olan subaylarla bir süre sohbet etti.</p>

  <p>Sonra masaya yaklaştı, "Anlaşılan ikiniz de ilk sınavı başarıyla verdiniz," dedi. Anna'ya göz kırptı, "Genç olanı. Bukarin. Sana kesinlikle vuruldu. Bunu görmek zor değil."</p>

  <p>— Ben evli bir kadınım.</p>

  <p>— Bu daha önce ikisini de durduramamıştı.</p>

  <p>Slanski ayaklanıp cama yaklaştı. Atların toynakları parke taşlarının üstünde tokurduyordu, küçük meydan çok kalabalıklaşmıştı, "Dışarıda ne oluyor?"</p>

  <p>— At pazarı, dedi Gorev. At kasapları ayda bir bu pazarda buluşur.</p>

  <p>Kapının önünde bir Erika duruyordu, birkaç dakika sonra koridorda sert ayak sesleri ve açılan kapıyı duydular, sonra da KGB subaylarının arabaya bindiklerini, otomobilin parke taşlarının üzerinde gürültüyle hareket ederek ardında şaşkın at ve insan kalabalığı bıraktığını, köşede gözden kaybolduğunu gördüler.</p>

  <p>Slanski, "Konukların nereye gitti?" diye sordu.</p>

  <p>Gorev fincanına kahve doldurup somurtkan bir yüzle, "Kız arkadaşlarını alıp daha fazla sarhoş olmaya, yeniden eğlenmeye tabii. O pezevenkler beni bir yemeği hazırlamaya zorladılar. Umarım yediklerinden zehirlenirler."</p>

  <p>Gorev sessizliği uzatınca, Slanski sordu, "Senin bir derdin var galiba?"</p>

  <p>Gorev endişeyle ellerini önlüğüne sildi, "Belki önemli değil; ama bu sabah siparişlerimi getiren çocuk sivil giyimli milislerin istasyonda kimlik kontrolü yaptıklarını söyledi. İşlerini fazlasıyla ciddiye alıyorlarmış. Ama asıl önemlisi, hem erkekleri hem de kadınları durduruyorlarmış."</p>

  <p>— Bunda önemli olan ne?</p>

  <p>Gorev sakalını sıvazladı, "Genellikle milisler istasyona üniformalarıyla gelip, asker kaçaklarını yakalamaya çalışırlar. Yalnız bu sefer kadınlarla da ilgileniyorlar. Erik'i bulup neler olup bittiğini öğrenmem gerek, bu da bir iki saat sürebilir. Bu arada size burada, handa kalmanızı öneriyorum."</p>

  <p>Slanski masanın yanına dönüp kahvesini bitirdi. Sonra Anna'ya bakıp, "Seni bilmem; ama benim hava almaya ihtiyacım var," dedi.</p>

  <p>Anna, Gorev'e dönünce, hancı omuzlarını silkti, "Bana kalsa, ben Erik'ten haber alana kadar burada beklemenizi tercih ederdim. Kim bilir? Belki de başınız belaya girer."</p>

  <p>— Ne gibi bela?</p>

  <p>— Tanrı bilir. Ama eğer çevrede fazla milis varsa, bir şeyler hazırlandığından emin olabilirsiniz. Böyle bir durumda da şansını denemek pek akıllıca olmaz.</p>

  <p>Slanski cüzdanını çıkarıp belgelerine ve yiyecek kuponlarına baktı, "Belki de belgelerimizin gerçeğe benzeyip benzemediğini görmenin tam zamanıdır," dedi, "Şimdi denemenin bir zaran olmaz." Gülümseyip Anna'ya döndü, "Ne dersin?"</p>

  <p>— Belki de Toomas haklıdır. Belki de burada kalıp beklemek daha akıllıca olur. Ama eğer gitmemiz gerek diyorsan...</p>

  <p>Slanski sırıttı, "Uslu eş rolü oynuyorsun. Karar almayı kocana bırakmak, öyle mi?"</p>

  <p>— Öyleyse, sevgili kocam, doğru karar verdiğini umalım.</p>

  <p>Slanski cüzdanını cebine yerleştirdi, Gorev'in yüzündeki endişeyi gördü, "Meraklanma, göz açıp kapayıncaya kadar döneriz. Kentin bir haritası var mı?"</p>

  <p>Gorev ellerini asabice önlüğüne sildi, "Arka odada. Doğru yaptığınızı umarım. Eğer dışarı çıkmanız şartsa, bir saat, daha fazla değil. Yoksa merak etmeye başlarım."</p>

  <p><br /></p>

  <p>Lukin sekizi biraz geçe dudaklarının kuruluğunu hissederek uyandığında başı ağrıyordu. Sadece üç saat uyuyabilmişti, gözlerinin altında siyah halkalar vardı.</p>

  <p>Tıraş olduktan sonra, emir eri üzerinde dolu bir semaver olan bir tepsi getirdi. Çay kötü kokuyordu; ama aldırmadı, susuzluğunu gidermek için bir iki fincan içti, kızartılırken kararmış ekmeğe bakmadı.</p>

  <p>Beş dakika sonra giyinmesi tamamlandığında, kapı vuruldu, Kaman içeri girdi.</p>

  <p>— Rahatsız ettiğim için özür dilerim, Binbaşım. Bazı haberler var da.</p>

  <p>Lukin yatağın kenarındaki takma elini alıp kayışlarını bağlamaya başladı. Yüzbaşının kesik bileğine baktığını, yüzünü buruşturduğunu gördü.</p>

  <p>— Ne var? Daha önce hiç savaş yarası görmedin mi?</p>

  <p>Kaman kızardı, "Sadece tıraş olmayı nasıl becerdiğinizi düşündüm."</p>

  <p>— Büyük güçlükle. Raporun, Kaman.</p>

  <p>— Devriyeler enkaz alanına yirmi metre kadar yaklaşmayı başarmışlar. Enkazlardan biri kesinlikle kayıp Mig.</p>

  <p>— Ya öteki uçak?</p>

  <p>— Hafif bir uçak, markası belirsiz; ama bize ait olmadığ: kesin.</p>

  <p>— Ceset var mı?</p>

  <p>— İki tane. Mig pilotuyla hafif uçağın pilotu. Devriye cesetler çıkaracak kadar yaklaşamadı. Üstelik cesetlerden geriye fazla bir şey kalmadığını da bildirdiler, ikisinin de tanınamayacak derecede yandığı anlaşılıyor.</p>

  <p>Lukin duvardaki haritaya yaklaştı, "Zaten fazla işimize yarayacaklarını da sanmam. Kontrol noktalarından bir sonuç alındı mı?"</p>

  <p>— Beş altı asker kaçağı ve bir karaborsacı dışında, şimdilik hayır. Kaçaklardan biri kurtulmaya çalışırken vurulup yaralandı.</p>

  <p>— Mükemmel. Hiç olmazsa devlet yararına bir şeyler yaptık.</p>

  <p>— Efendim?</p>

  <p>— Şaka, şaka Kaman. Söylesene, Estonya direnişçilerinin aradıklarımıza yardım ettiklerini düşünüyor musun?</p>

  <p>— Mümkündür; ama genellikle ormandan fazla çıkmazlar. Bildiğimiz gruplar içinde buraya en yakın olanı da en az yüz kilometre doğuda.</p>

  <p>Lukin pencereye yaklaşıp avluya baktı. Bir manga asker karanlığın içinde iki sıra halinde yürüyordu.</p>

  <p>Arkasını dönmeden sordu, "Hiç Turgenyev okudun mu, Yüzbaşı?"</p>

  <p>Kaman omuzlarını silkti, "Babam, olanakları çok kısıtlı bir çiftçiydi, Binbaşı Yoldaş," dedi, Geldiğim yerde inek sağmak kitap okumaktan çok daha önemliydi.</p>

  <p>Lukin gülümsedi, "Her neyse. Turgenyev ilginç bir gözlemde bulunur. Bir şey aramaya başladığında kendi kulaklarının arkasına bakmayı da unutma der."</p>

  <p>— Anlayamadım.</p>

  <p>— Eğer Tallin'de iki düşman ajanı saklamak isteseydin, onları nereye gizlerdin?</p>

  <p>Kaman kafasını kaşıdı, "Bir sürü yere. Eski kentin XIX. yüzyıla uzanan bazı bölümlerinde yerin altı köstebek yuvası gibi. Korsanlar döneminden kalma yeraltı dehlizleri ve sığınaklar. Hiç görmediğimiz bölümler ve tüneller olduğundan eminim."</p>

  <p>— Ben de öyle düşünüyorum, dedi Lukin. Peki kentin çevresinde?</p>

  <p>Kaman tereddüt etti, sonra hayır anlamında başını salladı, "Çok az kişi var. Üstelik köylüler yabancıları bir mil öteden tanır." Gülümsedi, "Buralarda çizmelerinize pençe yaparsanız, farkına varırlar. Üstelik Estonya nüfusunun yarısı Rus çiftçiler. Ruslar kuşkulu yabancıları milislere bildirmekte gecikmez."</p>

  <p>Lukin başıyla onayladı, "Pekâlâ, öyleyse şimdilik kırsal alanı unutalım." Kent haritasını işaret etti, "Dikkatimizi kente ve kentin eski bölümüne çevirelim. Şimdi, burada, kaleye giden bütün yollarla giriş kapılarında kontrol noktaları istiyorum. Kışlayla radyo teması sağla, Pikk Caddesi'ndeki KGB karargâhına da niyetimizi anlat. Ajanlar otuz kilometre çapında bir dairenin içinde yere indi; ama yeni bir kızın dikkat çekmeyeceği bölgelerde saklanacaklardır. Yaşı ve görünümü tutan herkes durdurulacak, kâğıtları büyük bir dikkatle incelenecek. Büyük bir dikkatle derken, çok ciddiyim."</p>

  <p>— Emredersiniz, Binbaşı Yoldaş.</p>

  <p>Lukin üniformasrnın ceketine uzandı, "Şoförlü bir Erika ayarla. Bir de otomobil telsizi ve gerekli haritaları. Kontrol noktalarını şahsen denetleyeceğim."</p>

  <p>Yüzbaşı arkasını dönüp odadan çıkmaya hazırlanırken, Lukin semavere ve yanmış ekmeğe baktı.</p>

  <p>— Kaman, bir de doğru dürüst bir kahvaltıyı reddetmem.</p>

  <p>Yetişkin birinin bütün sabahı bunlarla geçirmesini bekleyemezsin.</p>

  <p>Kaman kızardı, "Hemen gidip aşçıyla konuşacağım."</p>

  <p><br /></p>

  <p>Tallin kentinin içindeki eski kale bir zamanlar Hansa Birliği'nin bir parçası olmuştu. Rus çarı kenti ele geçirmeye karar verene dek, Tallin varlıklı tüccar ve sanatçıların yaşadığı eski bir liman ve güçlü bir ticaret kenti olarak ün salmıştı. Sonra Stalin, sonra Almanlar, sonra yine Stalin.</p>

  <p>Tarih boyu süren saldırı ve istilalara rağmen, zemin parke kaplı dar ve eski sokaklarda donmuştu sanki. Güneş ışığı mavi ve sarı duvarlarda yansıyor, meşe putrelli evler ve hanlar, soğan biçimi kubbeleriyle kiliseler çevreyi dolduruyordu.</p>

  <p>Kenti boydan boya geçerek ikiye ayıran Pikk Caddesi boyunca yürürlerken, Slanski dükkânların tek örnek vitrinlerine baktı.</p>

  <p>Bir kasap dükkânının vitrininde, çengele asılı tek bir karkas vardı. Hemen yanındaki dükkândaysa bir kadın sıkıntılı bir ifadeyle vitrindeki lastik tabanlı, ucuz görünüşlü tek ayakkabı çiftinin yerini değiştiriyordu. Slanski alışveriş kuponlarını denemeye karar verdi, Pikk Caddesi üzerindeki bir dükkândan bir şişe votka aldığında, kasanın arkasında oturan kız hiç tepki göstermeksizin uzattığı kuponu ve parayı aldı.</p>

  <p>Lossi Meydanı'na geldiklerinde, parkın banklarına oturmuş, bacak bacak üzerine atarak Sovyetler'in Baltık Donanması denizcilerine gülümseyen alımlı, güzel kızlar gördüler. Slanski kızların ayakkabılarının tabanlarına tebeşirle yazılmış yazıları gösterdi.</p>

  <p>— Kızlar Moskova'dan denizciler için getirtilmiş fahişeler, dedi Anna gülümseyerek. Fuhuş yasadışı sayılır ve Gulag'la cezalandırılır; ama milisler kızları para isterken yakalayamadıkça hiçbir şey yapamazlar. Kızlar da ücretlerini ayakkabılarının tabanına yazdıklarından yasaya karşı gelmemiş oluyorlar.</p>

  <p>— Bütün bunlar çok uygar ve çok zekice. Sence, kupon kabul ederler mi?</p>

  <p>Anna güldü, "Slanski, sen bir çılgınsın."</p>

  <p>— Adım Bodkin, unutma.</p>

  <p>— Pantolonuna da yakışıyor.</p>

  <p>Kentin üzerindeki bir tepede kurulu parka gittiler, ayaklarının altındaki denize baktılar. Açık mavi göğe rağmen dondurucu bir soğuk vardı. Parkın hemen yanında, önünde devriye gezen iki nöbetçisiyle resmi konut benzeri bir yapı vardı. Köpeklerini gezdiren iki yaşlı kadın ve sevgilisiyle el ele yürüyen bir asker dışında parkta kimse yoktu.</p>

  <p>Bir banka oturdular, Slanski votka şişesini açıp bir yudum aldı, sonra şişeyi Anna'ya uzattı, "Al da içini ısıt."</p>

  <p>Anna şişeden bir yudum içti. Slanski kızın yüzünü inceliyordu, sonra, "Stalingrad," dedi, "Bana anlatır mısın?"</p>

  <p>— Neden bilmek istersin ki?</p>

  <p>— Bir nedeni yok. Sadece meraktan.</p>

  <p>Anna'nın gözleri parkta gezindi, "Korkunçtu. Çok vahşi. Evden eve çarpışma. Uyumadan geçen, ardı arkası kesilmeyen geceler, gündüzler. Soğuk. Hep "Bugün yeterince yiyecek bulabilecek miyim, yoksa bugün ölecek miyim?" sorusu. En korkuncu, top ateşiydi. Gürültü gece gündüz, aylarca sürdü. O kadar kötüydü ki, köpekler bile kendilerini Volga'ya attı, daha fazla dayanamadılar." Tereddüt etti, "Ama bana hayatta nasıl kalınacağını öğretti. Stalingrad'dan sonra, seni hemen hemen hiçbir şey korkutamaz."</p>

  <p>Slanski usulca, "Neye inanıyordun, Anna?" diye sordu.</p>

  <p>Anna hayır anlamında başını salladı, "Galiba kızımı elimden aldıkları gün hiçbir şeye inanmamaya başladım."</p>

  <p>— Bana Massey'nin onu buradan nasıl çıkaracağını hiç söylemedin.</p>

  <p>— Beni nasıl çıkaracaksa, öyle. Sadece hangi yetimhanede olduğunu bulması gerekiyor. Stalin o kadar çok kişiyi yetim bıraktı, Moskova'da o kadar çok yetimhane kuruldu ki, Jake, Saşa'nın bulunması için zamana ihtiyacı olduğunu söyledi. Çocuklardan bazılarına yeni isimler de veriliyor, böylece geçmişlerini, anne ve babalarını unutmaları sağlanıyor. Ama başaracağına söz verdi. Durakladı. Ya sen, sen neye inanıyorsun? Kıza uzun uzun bakıp belli belirsiz gülümsedi, Anna ciddi bir yüzle, "Onun dışında?" diye sordu, "Eğer hiçbir şeye inanmıyorsan, hoşuna giden bir şey var mı?"</p>

  <p>Slanski bir an düşündü. Yüzü şimdi daha ciddiydi, "Hoşuma giden bir şey mi? Yeniden babamın bahçesinde yürüyebilmek. Elma ağaçlarıyla kiraz çiçeklerinin kokusunu tekrar duyabilmek. Bir kez daha annem babamla, kardeşlerimle birlikte olabilmek."</p>

  <p>— Ne kadar değişik bir adamsın, Alex.</p>

  <p>— Ne bakımdan?</p>

  <p>— Bir katilsin. Öte tarafta elma ağaçlarının kokusundan, bahçelerden bahsediyorsun. Belki de tipik bir Rus köylüsünden farkın yok. Votka içtiğinde, bir daha geri gelmeyecek bir anıyı özleyecek kadar duygusalsın.</p>

  <p>Slanski güldü, "Belki de sana yakınlaşmana izin verecek kadar güveniyorum," dedi.</p>

  <p>Anna Slanski'nin gözünde bir savunmasızlık gördü. Slanski şişeyi uzattığında hayır anlamında başını salladı.</p>

  <p>— Yeterince içtim, dedi. Biraz daha içersem beni kucağında taşıman gerekecek.</p>

  <p>Slanski gözlerini kente çevirdiğinde, Anna erkeğin yüzünü inceledi. Onun söylediği sözlerden etkilendiği açıktı. Gözlerinde yaş yoktu; ama sanki geçmişini tekrar hatırlaması ona acı veriyormuş gibiydi dudaklarının köşesinde birer kıvrım, gözlerinde de o dalgın bakış vardı.</p>

  <p>Eşarbını özenle boynuna sarıp ayağa kalktı, "Bence geri dönsek, iyi olur. Yoksa Gorev meraklanır."</p>

  <p>Slanski gözlerini kaldırdı, "Anna..."</p>

  <p>— Ne var?</p>

  <p>— Dün gece olanlardan pişmanlık duyuyor musun?</p>

  <p>Bir an düşündü, sonra hayır anlamında başını salladı, "Pişmanlık yok." Elini uzattı, parmağının ucuyla Slanski'nin dudaklarına dokundu, "Biri kollarını vücuduma dolamayalı öyle çok oldu ki. Kendimi bu kadar güvenli, bu kadar arzu edilir hissettiğimden beri çok uzun zaman geçti."</p>

  <p>— Ya sen, sen beni arzuladın mı?</p>

  <p>— Belki de seni ilk gördüğüm günden beri istedim. Sadece bunu kabul etmekte zorlandım. Gülümsedi. Kadınlar böyledir işte. Aptalca bir gurur.</p>

  <p>Slanski ayağa kalkıp genç kadını öptü, "Yani benim gerçekten deli olduğuma mı inanıyorsun?"</p>

  <p>Sorudaki çocuksu masumiyet Anna'nın kendini Slanski'ye çok yakın hissetmesine neden oldu. Belli belirsiz gülümsedi.</p>

  <p>— Belki biraz. Zaten bütün Ruslar biraz deli değil mi?</p>
</body>
</html>
