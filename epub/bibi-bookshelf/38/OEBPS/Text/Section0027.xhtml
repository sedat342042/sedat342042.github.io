<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>On Altıncı Kısım</h3>

  <p>Kızıl Ordu, Berlin'i ele geçirip Alman Reich'ını çökertmek üzere Polonya ovalarından geçerken, arada Henri Lebel'i Auschwitz Toplama Kampı'ndan kurtarmaya da ihmal etmedi.</p>

  <p>Adamlarıyla birlikte kamptaki kulübeleri arayarak cesetlerin arasında hâlâ hayatta kalmayı başarabilenleri arayan Rus subayı, bitlerin kaynaştığı bir ranzada yatan örümcek kol ve bacaklı, ruhsuz gözlü, iskelet vücutlu Fransız'ı gördüğünde adamlarına, "Bırakın zavallıyı," demişti, "Görmüyor musunuz, çoktan ölmüş."</p>

  <p>Lebel'in vücudunu diğer cesetlerin yanına, toplu mezara taşıdıkları sırada belli belirsiz bir inilti duyup, gözkapaklarında küçücük bir titreme gördükten sonra onun hâlâ hayata sarıldığını anladılar.</p>

  <p>Lebel İngilizlere teslim edilip, doğduğu kent olan Paris'e dönmesine izin verilmeden önce, bir Rus sahra hastanesinde iki ay kalıp gücünü yeniden toparlaması gerekti.</p>

  <p>Lebel savaşı atlatmıştı; ama bu arada Auschwitz'de önce gaz odasında öldürülen, daha sonra da cesedi fırında yakılan karısını kaybetmişti; Yahudi oldukları için değil, Lebel'in Fransız Komünist Direniş Örgütü üyesi olması nedeniyle.</p>

  <p>Son sekiz yılda, göçmen Rus Yahudisi babasının Paris'te başlattığı kürk işini geliştirmişti. Fransa giderek kürk işinde en önemli merkezlerden biri olmuş, Paris'in zenginlerini en iyi Rus vizonu ve samuruyla giydirnıeye koyulmuştu. Bunun sonucunda Lebel zengin olmuştu. Kendine Ritz Oteli'nde bir daire tutmuş, Cannes'da da görkemli bir villa satın almıştı.</p>

  <p>Lebel'in direniş zamanında kurduğu dostluklar Sovyet yetkililerini de etkilemişti, bu sayede sık sık Moskova'ya gidebiliyordu, sonunda kürk konusunda neredeyse bir tekel kurdu, Rusların en seçme vizon ve samurunun Avrupa temsilciliğini elde etti. Savaş sonrası yıllarda Amerikan hayat standardındaki değişiklikler de Lebel'in New York'un görkemli 5. Cadde'sinde bir şube açmasına neden oldu.</p>

  <p>Anlaşılan hayat, önceki felaketlere rağmen, Henri Lebel için oldukça cömert davranmıştı. Ne var ki Lebel'in, Moskova'daki iş arkadaşlarının da bilmedikleri karanlık bir sırrı vardı.</p>

  <p><br /></p>

  <p>Henri Lebel'in çalkantılı hayatında tüm ayrıntılarıyla hatırladığı kilometre taşları vardı. Gestapo'nun onu ve Klara'yı tutukladığı gün. İrena Dezov'la tanıştığı gün. Bir de Auschwitz felaketinden sonra yeniden yaşamaya başladığı gün.</p>

  <p>İlkini, Paris'in Almanlar tarafından işgal edilmesinden iki yıl sonra tutuklanmasını, hiç unutmayacaktı.</p>

  <p>Karısının doğum günüydü, yeraltında geçirilen birkaç aydan sonra, tehlikeyi göze almış, doğum gününü kutlamak için dışarı çıkmaya karar vermişlerdi. O cumartesi sabahı, bir Paris kafesinde Klara'yla birlikte oturmuş, nohut kahvesinin ve doyurucu pastaların tadını çıkarırlarken kapı açılmış, içeriye sivil elbiseli üç kişi girmişti. Lebel adamların deri pardösülerini, eldivenlerini, yumuşak fötr şapkalarını gördüğünde, sırtından aşağı buz gibi bir terin indiğini hissetti.</p>

  <p>Ne de olsa, direniş örgütündeki çalışmalarından dolayı aranan biriydi.</p>

  <p>Üç adam kahvenin ortasında, elleri bellerinde durdu, üstleri olan adamın tiz sesi, Lebel'in kulaklarından bir daha hiç kaybolmadı.</p>

  <p><i>— Papiereni.</i><a href="../Text/Section0079.xhtml#Footnote0011" id="Feedback0011"><sup>[11]</sup></a> Herkes kâğıtlarını hazırlasın!</p>

  <p>Daha sonra da, Gestapo subayının sırıtarak yaptığı, kafenin duvarlarında çın çın öten şaka: "Aranızda Yahudi varsa, şimdiden dua etmeye başlasın."</p>

  <p>Gestapo görevlilerinin kahkahası hâlâ Henri Lebel'in kulaklarındadır. Karısının kanı çekilen güzel yüzüne baktı. Lebel o ilkbahar sabahı duyduklarını hiç unutmayacaktır. Buz gibi bir korku. Vücudunun her noktasından ter boşaldı, yüreği sanki kulaklarında atıyordu, kulak zarı patlayacak gibiydi. O bir <i>résistant'</i>tı,<a href="../Text/Section0079.xhtml#Footnote0012" id="Feedback0012"><sup>[12]</sup></a> daha da kötüsü, Yahudi bir résistant.</p>

  <p>Üç adam belgeleri inceleyerek kaleyi dolaştı. Lebel'in masasına gelen grubun lideriydi. Klara'ya gülümsedi, sonra Lebel'e döndü.</p>

  <p><i>— Papieren, bitte.</i><a href="../Text/Section0079.xhtml#Footnote0013" id="Feedback0013"><sup>[13]</sup></a></p>

  <p>Lebel hemen kâğıtlarını uzattı. Gestapo subayı uzun boylu, ince yüzlü, delici mavi gözlüydü. O yüz, Lebel'in bundan sonraki hayatında, gece, gündüz gözlerinin önünden gitmeyecek yüzdü. Gözler belgelerdeki fotoğraflarla Lebel'in yüzü arasında gidip geldi, Gestapo görevlisi sanki bir konuda karar vermekte zorlanıyor gibiydi.</p>

  <p>Gözler kısıldı, Lebel, ellerinin titrediğini, bunun da adamın gözünden kaçmadığını anladı.</p>

  <p>Alman soğuk bir tebessümden sonra, "Bu belgeleri nereden aldınız?" diye sordu.</p>

  <p>Lebel adam konuşurken kafeyi saran sessizliği duyabiliyordu. Karısının da gergin bir yüzle baktığını gördü.</p>

  <p>— Marsilya'dan, efendim. Lebel saygılı davranmaya, heyecanını göstermemeye gayret ediyordu. Belgelerin verildiği yer, kâğıtların üzerinde yazılıydı. Lebel kendi gerçek kimliğini saklamış, direnişin düzenlediği sahte belgeleri kullanmaya başlamıştı. Yeni soyadı Claudel'di. Sahte belgeler altı ay boyunca bir sorun çıkarmamıştı; ama Lebel şimdi karşısındaki Gestapo subayının bir şeylerden kuşkulandığını sanıyordu.</p>

  <p>Alman görevli belgeleri incelemeyi sürdürdü, sonra bakışlarını kaldırdı, "Neyle meşgul oluyorsunuz, Bay Claudel?"</p>

  <p>Lebel yutkundu. Ne iş yaptığı belgede yazılıydı, "Satıcılık yapıyorum." Durakladı, kararlı görünüp tehlikeye atılmayı denedi, "Belgelerimizde bir sorun mu var? Hiç sorun olmaması lazım."</p>

  <p>— Bu benim bileceğim bir şey, diye kestirip attı Gestapo subayı, sonra Lebel'in karısına döndü. Klara'nın üst dudağında küçük ter damlacıkları birikmişti, kucağındaki peçeteyi avuçlayan elleri titriyordu.</p>

  <p>Gestapo görevlisi Klara'nın korktuğunu hissetti. Bakışlarını Lebel'e çevirip, "Karınız, Bay Claudel," dedi, "sanki bir şeyden korkuyormuş gibi. Acaba neden korkuyor?"</p>

  <p>Alman’ın sorusu bir suçlama gibi havada asılı kaldı. Lebel midesinin bulandığını hissetti. Bütün sükûnetiyle cevap vermeye çalıştı.</p>

  <p>— Kendini pek iyi hissetmiyor da.</p>

  <p>Alman, Klara'ya döndü, "Öyle mi? Peki sorun ne, Frau Claudel?"</p>

  <p>Klara artık kontrol edemeyeceği ölçüde gergindi. Lebel hızla düşünmeye çalıştı. İnce yüz onlarla kedinin fareyle oynadığı gibi oynuyordu, çünkü bir tuhaflık olduğunu sezmişti. Klara koyu saçları ve yüzüyle Yahudi olduğunu belli ediyordu. Özelliklerini gizleyebilmek için ustalıklı bir makyaj yapmış olmasına rağmen Lebel bu makyajın yeterli olmayacağından korkuyordu.</p>

  <p>Gestapo subayı gözlerini Klara'dan ayırmadı, "Evet, Frau Claudel? Nedir mesele? Dilinizi mi yuttunuz?"</p>

  <p>Lebel bir girişimde bulunması gerektiğine karar verdi.</p>

  <p>— Bakın, efendim, diye araya girdi. Karımın sağlığı sizi ilgilendirmez. İkimiz de dürüst Fransız vatandaşlarıyız. Eğer ille de bilmeniz gerekiyorsa, karımın ruhsal bir sorunu var. Üstelik bu ısrarınız da işi daha da güçleştiriyor. Şimdi, eğer kâğıtlarımızı incelemeniz bittiyse, lütfen onları iade edin. Elini kararlı bir biçimde uzattı, titrememesi için büyük güç harcadı.</p>

  <p>Gestapo subayı belgeleri yavaşça uzatmadan önce yüzünü buruşturdu.</p>

  <p>— Özür dilerim, Bay Claudel, dedi terbiyeli bir sesle. Karınızın iyileşeceğini umarım. Kahvenizin ve pastanızın tadını çıkarın.</p>

  <p>Almanlar gitti. Lebel vücudunu saran rahatlama ve zafer duygusunu bastırmakta güçlük çekti.</p>

  <p>Bu duygu uzun sürmedi.</p>

  <p>Almanlar o gece geldiler.</p>

  <p>Lebel saklandıkları evin önünde lastik seslerini, kapıya vurulan yumrukların gümbürtüsünü duydu. Işığı yakıp yastığın altına gizlediği tabancasına uzandığında, kapı kırılıp devrildi.</p>

  <p>Başlarında sabah kahvede gördükleri ince yüzlü, yüzünde pis bir gülümsemeyle altı sivilin başında odaya daldı.</p>

  <p>Deri eldivenli yumruğunu Lebel'in suratına patlattı. Lebel yerdeyken adam kontrol edilmez bir öfkeyle kaburgalarını tekmeliyordu, "Ayağa kalk, Yahudi! Ayağa dedim!"</p>

  <p>Onu sürükleyerek ayağa kaldırdıklarında, iki kaburgası kırılmış, omzu çıkmıştı. Ötekiler dairenin içine dağılmış, odaların altını üstüne getiriyorlardı. Haykıran karısını sürükleyerek yataktan çıkardılar, zorla aşağıya indirdiler.</p>

  <p>Ondan sonra olanlar karmakarışık, acı dolu bir anıydı. Lebel o günden sonra yaşadığı kâbusu hiç unutamadı. Klara'dan ayrılış. Gestapo'nun Foch Caddesi'ndeki hücrelerinde sorgulama. Karısının yeni bir hayata başlamak için Polonya'ya gönderildiğini söylediklerinde, Lebel bunun büyük bir yalan olduğunu anladı.</p>

  <p>Gestapo ona bir hafta boyunca işkence yaptı, direniş bağlantılarıyla ilgili bilgi almaya çalıştı. Yediği dayaklara, gördüğü işkenceye, uykusuz geçen gecelere rağmen dayandı, onlara tek bir kelime bile söylemedi. İki gün sonra, Auschwitz Toplama Kampı'na gönderilmek üzere bir hayvan vagonuna tıkıldı. Orada iki yıla yakın bir süre boyunca acılı bir aşağılanma içinde yaşadı, hayatta kalmak istediği için ölmedi.</p>

  <p>İrena Dezov'la ilk kez orada karşılaştı.</p>

  <p>Yirmi yaşlarında genç bir Kızıl Ordu şoförü olan İrena, yakalandıktan sonra bitkin Rus tutsaklarla birlikte Auschwitz'e getirilmişti. Bir süre sonra, Lebel'in hayvan vagonlarına yüklenip kampa getirilen tutukluların elbiselerini ayırdığı depoda çalışmaya gönderildi. İrena Dezov güzel bir kadındı, korkunç kamp koşullarına rağmen yaşam sevgisini ve canlılığını hiç kaybetmedi, tutukluların damıttığı kaçak votkanın keyfini çıkarmaktan geri kalmadı. Lebel iyi Rusça konuşmasına rağmen, yan yana çalıştıkları o iki ay boyunca onunla hemen hemen hiç konuşmadı, ta ki karısının başına gelenleri kesin olarak öğrendiği güne kadar.</p>

  <p>Auschwitz'e geldiği günden beri, Klara'nın başına gelenleri merak etmekten yarı çılgına dönmüştü, yine de karısının hayatta olduğuna inanmak istiyordu. Bir tren dolusu Fransız Yahudisi'nin ondan iki gün önce kampa getirildiğini öğrenince, daha önce arkadaş olduğu bir kadın muhafıza karısını tarif edip yardımını istedi.</p>

  <p>Kadın bir hafta kadar sonra yanına gelip endişelerinde ne kadar haklı olduğunu kanıtladı, "Karın buraya getirildiği gün gaz odasında öldü. Sonra da fırında yakıldı. Üzgünüm, Henri."</p>

  <p>Lebel kadına en korkunç şeyleri duymayı bekleyerek bakmıştı, yine de duyduklarına inanmak istemedi. Sonra pis ranzasına tırmandı, bir tespihböceği gibi kıvrılarak ağladı.</p>

  <p>Aklından birbirini izleyen resimler ve anılar geçti. Klara'yla ilk tanıştığı gün, o gün ne kadar masum göründüğü, içinden nasıl onu koruma isteği geçtiği. Klara'ya onu sevdiğini ilk kez söylediği gün, ilk sevişmeleri. Vücudunu kaplayan üzüntü ve özlem dayanılmaz oldu. Sonunda ranzasından sürüklenerek de olsa kalkmayı başardı, kamp üniformasının üstünü çıkarıp, yukarıdaki ranzaya sıkıca bağladı. Sonra boynunu halkaya geçirip vücudunu saldı.</p>

  <p>Yavaş yavaş boğulurken, bir çığlık duydu.</p>

  <p>— Henri!</p>

  <p>İrena koşarak kulübeye daldı, onu kurtarmaya çalıştı, Lebel karşı koydu, ölmek istiyordu. İrena onu dinlemedi, ikisi birlikte yere yuvarlandı, Lebel genç kadını tekmeleyip yumrukladı.</p>

  <p>— Git buradan! Bırak öleyim!</p>

  <p>— Hayır, Henri, hayır...</p>

  <p>Henri'yi sakinleştirmek, sonra yeniden ranzasına yatırmak İrena'nın epey zamanını aldı. Ranzasına uzandığında yeniden dertop oldu, ağlamaya başladı.</p>

  <p>İrena elini adamın omzuna koydu, "Olanları muhafız kadından duydum. Buraya seni görmeye, teselli etmeye gelmiştim."</p>

  <p>Gözyaşları Henri'nin yanaklarından süzülüyordu, "Bıraksaydın, şimdi ölmüş olacaktım. Beni neden durdurdun? Neden? Buna hakları yok..."</p>

  <p>— Hakkım var, Henri Lebel. Biz Yahudiler birbirimize destek olmalıyız. Sen ve ben, hayatta kalmalıyız. Beni duyuyor musun?</p>

  <p>Lebel İrena'nın yüzüne baktı, "Sen... sen... bir Yahudi?"</p>

  <p>— Evet, ben, bir Yahudi.</p>

  <p>— Ama Almanlar bilmiyor?</p>

  <p>— Neden söyleyeyim ki? Zaten ellerinde yeterince Yahudi var.</p>

  <p>Lebel kızın yüzüne baktı, acısı yön değiştirmişti, "Neden bana söylemedin?"</p>

  <p>İrena gülümseyip omuzlarını silkti, "Bir erkeğin ya da kadının ne olduğunun önemi var mı? Bu, benim hakkımda düşündüklerini değiştirir mi?"</p>

  <p>— Hayır.</p>

  <p>— İyi. Şimdi bundan bir iki yudum al.</p>

  <p>Kızın elinde kaçak içki dolu küçük bir şişe vardı. Henri itiraz ettiyse de, zorla içirdi.</p>

  <p>O neşeli Rus kadın yüzüne baktı, gözlerindeki acıma ifadesini gördü.</p>

  <p>— Şimdi, Henri Lebel, şimdi birlikte kadiş söylememizi istiyorum. Sonra işine dönecek ve acını unutmaya çalışacaksın. Bir şeyi hiç unutma. Karının ölümü cezasız kalmamalı. Bir gün, bütün dünya bu kampı öğrenmek isteyecek. Ama bunun gerçekleşebilmesi için, birinin hayatta kalması lazım. Beni anlıyor musun, Henri Lebel?</p>

  <p>Lebel başıyla onayladı. Gözyaşlarını sildi.</p>

  <p>İrena, Henri'nin elini tutup gülümsedi, "Hadi, şimdi diz çöküp ailen için kadiş söyleyelim."</p>

  <p>O kadar gerçeküstüydü ki. Çevresini saran ölümün ve acının ortasında, Lebel genç Rus kızının yanında diz çöktü ve ölüler için yapılan geleneksel duayı okudu. Sonra, yeniden ağladı, İrena elini omzuna koydu, sarıldı. En sonunda, bir kadının bir erkeği teselli etmek için verebileceği en büyük armağanı sundu. Vücudunu.</p>

  <p>Sevişmek için değil, acısını hafifletmek için. Çevrelerindeki pisliğe, yıkanmamış vücutlarına rağmen, Henri Lebel'in insanlığa olan güvenini yeniden canlandıran birleşmede özel bir güzellik, değişik bir yumuşaklık vardı, sonra İrena onu kollarında tutarken, kulağına şunları fısıldadı, "Sakın unutma, benim küçük Fransızım, adalet sadece hayatta kalarak gerçekleştirilir."</p>

  <p><br /></p>

  <p>O günden sonra Henri Lebel ve İrena Dezov önce dost, sonra da sevgili oldular. Kamp hayatının sonu gelmez aşağılamalarına birlikte göğüs gerdiler, mümkün olduğunca güldüler, her günkü çok sulu pancar çorbası ve kurumuş kara ekmek tayınlarına eklemek için bulabildikleri yiyecek kırıntılarını paylaştılar, bulabildikleri her fırsatta kaçak içki içip sarhoş oldular, çevrelerindeki acıyı ve ölüm korkusunu hafifletmek için ellerinden geleni yaptılar.</p>

  <p>Lebel, İrena'yı en son, Rusların kamptakileri kurtarmalarından üç gün sonra gördü. Rus tutsakları Rus hatlarının gerisine götürecek kamyona binmeye çalışıyordu, uzun ve güçsüz bacaklarıyla tırmanmakta güçlük çekiyordu. Sarılıp uzun uzun öpüştüler, yazışacaklarına söz verdiler, kamyon kampın kapısından çıkarken İrena gülümseyip el salladı. O gün Lebel, karısının öldüğünü öğrendiği günkü kadar ağladı.</p>

  <p><br /></p>

  <p>Avusturya'da götürüldüğü sağlık kampından Kızılhaç aracılığıyla Moskova'daki adrese mektuplar gönderdi; ama aylar geçmesine rağmen, hâlâ bir cevap alamamıştı. İrena Dezov'dan bir daha haber alamadı, sonunda genç Rus kadınının ve bütün yaşadıklarının gerçek olup olmadığını düşünmeye başladı.</p>

  <p>Lebel savaşı izleyen beş yıl, geçmişini unutmaya çalıştı. Kürklerini giyip Paris podyumlarında yürümek isteyen genç modellerden bazıları onu avutmak için yatağına da girmeye hazırdı, üstelik kısa süre için de olsa acısını uyuşturanlar da oldu; ama İrena Dezov hiç aklından çıkmadı.</p>

  <p>Bir yıl sonra iş için Moskova'ya gitmesi gerekti, işleri ilerleyince de yolculukları daha da sıklaştı.</p>

  <p>Yolculuklarından birinde Moskova Oteli'nden çıkarken, yolun karşısında bir kadın görüp dondu, ayakları sanki betona kök salmış gibi, yerinden kıpırdayamadı. Kadın İrena'ya benziyordu, sadece biraz değişikti; işte o zaman Lebel karşısındakinin anılarındaki iskelet değil, Auschwitz'e ilk geldiği günlerdeki dolgun vücudu, güzel kadın olduğunun farkına vardı. Gördüğü kesinlikle İrena'ydı. Kadın bir tramvaya bindi, Lebel de o zamana kadar hiç yapmadığı bir şey yaptı.</p>

  <p>Ona eşlik etmesi için görevlendirilen KGB görevlisini atlattı, son anda tramvaya yetişip bindi. Yüreği çarparak, kadının arkasındaki sıraya oturdu. Sonra onu Lenin Bulvarı'ndaki apartmana kadar izledi, adresi not etti, istemeye istemeye otele döndü.</p>

  <p>KGB görevlisi öfkeden kıpkırmızıydı; Lebel'in Dış Ticaret Bakanlığı'ndaki tanıdıkları çağırtıldı, bir açıklama yapması istendi.</p>

  <p>Lebel hakarete uğramış izlenimi vermeyi kararlaştırmıştı. Rusya'nın güvenilir bir dostu olarak, daha özgürce dolaşmasına izin vermeleri gerektiğini düşündüğünü söyledi. Bunu karşılıklı güvenin bir belirtisi olarak görüyordu, bu güveni kötüye kullanmayacağına söz vermeye de hazırdı. Kaldı ki Moskova'da son derece önemli iş ilişkileri vardı, yapmaması gereken bir şey yaparak bu ilişkilere zarar vermesi de düşünülemezdi, değil mi?</p>

  <p>Bakanlık görevlisi belli belirsiz gülümsedi ve, "İmkânsız, Henri," dedi, "Burada işlerin nasıl yürüdüğünü biliyorsun. Tüm yabancılar kuşkuludur. Sen kuşkulu bir şey yapmasan da, seni izlemek zorundayız."</p>

  <p>Lebel kızgınlıkla, "Öyleyse sen de şunu kafana sok. New York ya da Québec'ten peşime adam takılmaksızın Kanada ve Amerika'nın en iyi kürklerini alabilirim."</p>

  <p>Adamın yüzü az da olsa soldu, sonra gülümsedi, "Bu bir tehdit mi, Henri?"</p>

  <p>— Hayır, sadece bir gerçek. Bir şey daha. Ben Fransa'da komünist direnişçilerle birlikte savaştım. Karımı kaybettim, düşüncelerimden dolayı Auschwitz'e gönderildim. Sizler benim bir casus olmadığımı bilirsiniz.</p>

  <p>Adam güldü, "Tabii senin casus olmadığını biliyoruz, Henri; ama sen bir işadamısın, komünist değil."</p>

  <p>— Bu benim bazı.... sempatilerimin olmasını engellemez. Lebel'in sempatileri buharlaşalı epey olmuştu; ama iş işti. Kaldı ki Fransa'nın en zengin adamlarından bazıları da savaş sırasında komünist direnişi destekledi.</p>

  <p>— Doğru. Yine de isteğini kabul edemem.</p>

  <p>Lebel cevabı eliyle kenara süpürür gibi yaptı ve, "Öyleyse şunu ciddiyetle düşünmeni istiyorum," dedi, "Sizlerin oynadığı küçük oyunlardan yoruldum artık. Güvenilmez bir okul çocuğu gibi her an izlenmekten bıktım. İstenmeyen bir misafir gibi aranmaktan, tuvalete giderken bile en az altı gözün bana bakmasından sıkıldım. Artık Avrupa'da sizi temsil edemeyeceğimi sanıyorum. Gerçekten de bu kadar sıkıntıya değmeyecek. Kürklerimi başka yerden de alabilirim."</p>

  <p>Adam bilgiççe sırıttı, "Ama samur bulamazsın, Henri. Samur için bize gelmen gerekecek. Kaldı ki bizi temsil edecek birini hemen bulabiliriz."</p>

  <p>Doğruydu –Rus samuru türünün en iyisi, en arananıydı-ama; Lebel son kozunu daha oynamamıştı.</p>

  <p>— Rus samuru bulamam. Ama Kanada'da bir şirket sizinkilere çok benzer bir samur cinsi yetiştirdi, inan bana o kürkler şimdiye kadar gördüklerimin en incesi. Yani, ya bu oyuna bir son verirsiniz ya da ben Kanadalılarla giderim.</p>

  <p>Lebel ayağa kalkıp gitmeye davrandı.</p>

  <p>— Hayır, bekle Henri. Eminim bu sorunu çözeriz.</p>

  <p>Bu kadarı yetmişti. Bakanlığın üst katlarına bir iki telefon, yetkilinin karısına hediye edilen güzel bir samur kürk bütün buzları eritti. Lebel bir yabancı olarak sürekli izlenmeyecek, Sovyet vatandaşlığıyla onurlandırılacaktı.</p>

  <p>Ertesi gün, Lenin Bulvarı'nın hemen arkasındaki apartmana gitti, giderken de izlenmediğinden emin olmak için sık sık durup çevresini gözledi. İzlenmiyordu. Büyük bir riske girdiğini biliyordu; ama bu riski almaya değer, diye düşündü. Bakanlık görevlisiyle oynadığı tiyatro gerekliydi; Rusya'da, bir yabancıyla ilişkisi olan her Sovyet vatandaşı izlenir, rahatsız edilirdi. Lebel aptal değildi; Moskova'daki mektuplarının hâlâ kontrol edildiğinden emindi, telefonlarının dinlendiğini de biliyordu. Bunlarla yaşamaya alışmıştı. Kapıyı çaldı, İrena göründü.</p>

  <p>Lebel'i görünce yüzü soldu, şoku atlattığında Henri'yi iki odalı dairesine aldı.</p>

  <p>Uzun bir süre sarıldılar, öpüşüp ağlaştılar. Lebel o gün iki şey öğrendi. Birincisi, İrena Dezov'u hâlâ sevdiğini, hiç tahmin edemeyeceği kadar sevdiğini, ikincisi de –asıl sorun buradaydı– İrena'nın evli olduğunu. Daha doğrusu, kamptayken de evli olduğunu. Kocası, İrena'dan çok daha yaşlı, ciddi görünüşlü bir yüzbaşıydı. Berlin çevresindeki son çarpışmalarda ölmüştü.</p>

  <p>Lebel kampta yaşadıkları aşktan fazla bir vicdan azabı duymuyordu. Ölümün bu kadar yakınındaki insanlar, bulabildikleri her rahatlama yöntemine başvururlardı. Üstelik gerçekten de dürüst bir işadamı diye bir şey olamazdı, iş hayatında da evlilik dışı ilişkiden çok daha ağır günahlar işlemişti. Kaldı ki İrena aralarındaki ilişkiden pişmanlık duymuyordu, tam tersine kocasının öldüğü gün bir şişe votka açtığını, sevinçten sarhoş olana kadar içtiğini itiraf etti. Kocası hayvanın tekiydi, yaptığı tek iyilik, karısına bir emekli aylığı ve Moskova dışında bir daça bırakmak olmuştu.</p>

  <p>O gün Lebel'in şimdiye kadar hiç bilmediği, daha sonra bulabildikleri her fırsattan yararlanıp İrena'nın daçasında buluştuklarında da yaşamayacağı bir yoğunlukla seviştiler.</p>

  <p>Yıllar sonra buluştuktan o ilk gün, sevişmeden sonra yatakta yan yana yatarlarken, İrena, Henri'nin görkemli göbeğine dokunup güldü.</p>

  <p>— Artık iskelete benzemiyorsun, Henri. Şişmanlamışsın, benim küçük Fransızım. Seni yine de seviyorum.</p>

  <p>Doğruydu, şişmanlamıştı; ama İrena'nın gözlerinden onu gerçekten sevdiğini anladı.</p>

  <p>İrena Dezov da iskeletlikten uzaktı. Vücudu dolgunlaşmış, göğüsleri hatırladığından da çok irileşip dikleşmiş, hayat ve sevişme arzusu hiç azalmamıştı.</p>

  <p>Ne var ki Henri, bütün iyi ilişkilerine rağmen, İrena'yı Rusya'dan çıkarmasına asla izin verilmeyeceğini de biliyordu. Stalin Rusyası'ndan kimse çıkamazdı. Muhaliflere çıkış vizesi verilmezdi, onun yerine vurulurlar, tımarhanelere kapatılırlar ya da ömür boyu zindanlarda çürütülürlerdi. Göçmen vizesi için başvurmak bile hainlik olarak değerlendirilir, bunun cezası da idam mangası ya da Gulag olurdu. İrena'yla her buluşmasında –yılda dört ya da altı kez, bazen daha da sık– izlenmemek için çok dikkatli olması gerekiyordu, daçaya gidebilmek için her seferinde daha incelikli planlar yapmak zorunda kalıyordu.</p>

  <p>Kusursuz bir ilişki değildi, güvenli olduğu da söylenemezdi, onu her gördüğünde ilişkilerinin ortaya çıkacağından, daha da kötüsü, bitirileceğinden korkuyordu.</p>

  <p>Yine de Moskova'ya her gelişinde riski göze alıp buluşmaya devam ettiler.</p>

  <p>Bu da onların ortak sırrıydı.</p>
</body>
</html>
