<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>Kırk Dokuzuncu Kısım</h3>

  <p><b>Ramenkiy bölgesi,</b><br />
  <b>Moskova</b></p>

  <p>Daçanın önünde duran Skoda'dan Slanski, Anna ve İrena indi.</p>

  <p>İrena kapıyı açıp ikisini içeri aldı, odun sobasını ve gaz lambalarını yaktıktan sonra mutfağa gitti, bir şişe votka ve üç kadehle döndü. Titreyen ellerle kadehleri doldurdu, kendi kadehini bir dikişte bitirdi.</p>

  <p>Slanski'ye öfkeden bembeyaz bir yüzle baktı.</p>

  <p>— Bu akşam hepimiz ölebilirdik, dedi. Hani hiç sorun çıkmayacaktı?</p>

  <p>Slanski elini İrena'nın omzuna koydu, "Aldırma, İrena. Hepsi geçti, artık güvendeyiz."</p>

  <p>— Güvende, öyle mi? Göğün aydınlandığını görüp, silah seslerini duyduğumda, kesinlikle öleceğimi düşündüm. Bütün bu olanlardan sonra, ordunun yarısı peşimizde değilse, şanslıyız demektir. Üstelik, daha her şey bitmedi... Bana bir bak, hâlâ ellerim titriyor.</p>

  <p>Slanski kadehini aldı, "Ama hâlâ hayattasın, Anna'yı kurtardık, peşimizden de kimse gelmedi. Hepsini düşününce, pek de fena bir gece olmadı, diyorum."</p>

  <p>İrena Slanski'nin yüzündeki gülümsemeyi görüp hayır anlamında başını öfkeyle salladı, "Eğer komik olmaya çalışıyorsan, boşuna gayret sarf ediyorsun. Sinirlerim çok bozuk."</p>

  <p>Kadehini yeniden doldurdu, Anna'ya dönmeden önce bir dikişte bitirdi, "Neyi tercih edeceğimi ben de bilemiyorum. Şu çılgın arkadaşını mı, KGB'yi mi, karar veremedim. Bu herif Rasputin'den de çılgın." Kadehini masaya bırakıp Anna'nın koluna dokundu, "Ya sen, sen iyi misin?"</p>

  <p>— Evet.</p>

  <p>— Pek öyle görünmüyorsun. Ölü gibisin. Bir kadeh iç, sinirlerini yatıştırır. Bana gelince, öylesine şaşırdım ki, sarhoş olana dek içeceğim. Bir banyo yapıp üstünü değiştirsen, iyi olur. Arkadaki odada elbiselerim var. Onları getirip biraz su ısıtırım.</p>

  <p>İrena odadan çıktığında, Slanski Anna'ya, "İç," dedi, "İrena haklı, içkiye ihtiyacın var."</p>

  <p>Anna votkaya bakmadı bile, "Neredeyiz? Burası neresi?"</p>

  <p>Slanski anlattı. Daha önce İrena hakkında bilgi vermişti; ama daçaya gelirken arabadaki hava gergin ve korkuluydu, her an bir kontrol noktasıyla karşılaşmayı, bir polis arabasının canavar düdüğünü bekliyorlardı, bu nedenle pek konuşamadılar.</p>

  <p>— Ters giden bir şey olmadı, değil mi? diye sordu Slanski.</p>

  <p>— Söyledim sana. İyiyim.</p>

  <p>— Öyleyse neden sende bir değişiklik hissediyorum? Seni Lubyanka'dan çıkarmamızın bir kutlamaya neden olacağını düşünüyordum. Oysa sen, sanki biri eğlenceni bozmuş gibi bakıyorsun.</p>

  <p>Anna konuşmadan otururken, Slanski kızın gözlerindeki ölü bakışı gördü ve, "Bana neler olduğunu anlat," dedi.</p>

  <p>— Lukin bana senin Moskova'ya Stalin'i öldürmeye geldiğini söyledi. Doğru mu bu?</p>

  <p>Slanski cevap vermedi.</p>

  <p>Anna uzunca bir süre konuşmadan bekledi, sonra, "Eğer doğruysa," dedi, "Sen çıldırmışsın."</p>

  <p>— Yanlış adres, dedi Slanski. Çılgın olan, Stalin. Soruna gelince, evet, Stalin'i öldürmeye geldim.</p>

  <p>— Bunu yapamazsın. İmkânsız. Kendi hayatını boşuna tehlikeye atıyorsun.</p>

  <p>— İstersen bırak, buna ben karar vereyim.</p>

  <p>Anna devam etmek üzereyken durakladı, Slanski, "Bir şey daha var, öyle değil mi?" dedi, "Lukin sana acı mı verdi? Söylemek istediğin bu mu?"</p>

  <p>— Bana parmağının ucuyla bile dokunmadı.</p>

  <p>— Bu akşam hepimizin ölümüne neden olabilirdin, bunun farkındasın değil mi? Nasıl böyle aptalca davrandın, anlayamadım. Elimde fırsat varken, onu vurmama engel olmamalıydın.</p>

  <p>— Böyle ölmeyi hak etmemişti.</p>

  <p>Anna'ya bakıp kaba kaba güldü, "Bunu söylediğine inanamıyorum. O herif bizi öldürmeye çalışıyor, sen ise onu koruyorsun."</p>

  <p>— Lukin bana Saşa'yı gösterdi.</p>

  <p>Genç kadının gözlerindeki kederi görüp, kadehini masanın üzerine koydu, "Anlat."</p>

  <p>Ormanda, motosikletin arkasından düştüğü andan bu yana başından geçenleri anlattı.</p>

  <p>Sözlerini bitirdiğinde, Slanski, "Demek arabada onun yanında oturmanın nedeni buydu," dedi, "Beni iyi dinle, Anna, Lukin'in kızını görmene izin vermesinin tek bir nedeni var, o da seni konuşturmak."</p>

  <p>— Ona seni bulması için söyleyebilecek bir şeyim yoktu ki. Lukin bunu başından beri biliyordu, yine de bana Saşa'yı gösterdi. Bu akşam yaptıklarına gelince, karısını seven her erkek böyle davranır. Lukin yaptıklarından dolayı karısının da cezalandırılacağını biliyor. Seni durdurmak zorundaydı.</p>

  <p>— Beni dinle, Anna. Lukin öteki KGB piçlerinden farklı değil. Sana duygusal bir senaryo hazırlayıp kandırmaya çalıştı, sen de kurduğu tuzağa balıklama daldın. Fırsat varken, başına bir kurşun yapıştırmama izin vermeliydin. Hayır anlamında başını salladı. Seninle oyun oynadı, Anna. Ona güvenmeni sağlamak için oyun oynadı. Seni idam mangasından kurtarmak konusunda söylediklerinde samimi olsa bile, bir toplama kampında kızını nasıl bir gelecek bekleyecekti?</p>

  <p>Anna'nın gözyaşlarını tutmaya çabaladığını gördü. Elini uzattı, genç kadının yanağına dokundu.</p>

  <p>— Anna, çok üzgünüm. Eğer elimde Saşa'yı geri getirecek bir güç olsaydı, kullanırdım. Ama şimdi hem çok geç hem de artık tehlikeli. Nerede olduğunu bilsem bile, bu gece olanlardan sonra Lukin'in orasını gözaltında tuttuğundan eminim. Onu kurtarma tehlikesine giremem, buraya gelmemin asıl nedenine de zarar verebilirim. Artık planımı bozamayacak kadar ileri gittim.</p>

  <p>Anna yüzü kederli, başını çevirdi. Slanski ona yeniden dokunmaya çalışınca, adamın elini itti, Slanski genç kadının göz pınarlarındaki damlaları gördü.</p>

  <p>— Artık vazgeçemem, Anna, bu kadar yaklaştıktan sonra hiç vazgeçemem. Eğer Lukin işimizin bittiğini sanıyorsa, ona da bir sürpriz hazırladım.</p>

  <p>Anna, Slanski'ye baktı, "Çok tedbirsiz davranıyorsun. İstediğin şeyin imkânsız olduğunu sen de biliyorsun. Geç olmadan vazgeç."</p>

  <p>Slanski gülümsedi; ama tebessümü gözlerine ulaşamadı, "Vazgeçmek için çok geç, Anna. İrena gün ışımadan seni Moskova dışında bir tren istasyonuna götürecek. O istasyondan Fin sınırına gidecek bir yük treni var, ikiniz birlikte o trene bineceksiniz. Lebel adında bir adam sizi karşılayacak. İrena zamanı geldiğinde sana her şeyi anlatır. Saşa'ya gelince, maalesef yapabileceğim bir şey yok."</p>

  <p>Anna, Slanski'nin yüzünden kararını verdiğini anladı. Slanski mutfağa yöneldi, "Nereye gidiyorsun?"</p>

  <p>— Hava almaya. Belki yalnız kalmak istersin, diye düşündüm.</p>

  <p>Kapıyı açarken, Anna'nın sesini duydu, "Moskova'da kalırsan öleceğini biliyorsun, değil mi?"</p>

  <p>Slanski yakasını kaldırdı, "Dedikleri gibi, hepimizin içinde yapacaklarımızın tohumları var. Belki de benim kaderim böyle. Başladığım işi bitirmek niyetindeyim. Bu saatten sonra da kimsenin beni durdurmasına izin veremem. Kimsenin. Hele Lukin'in, hiç."</p>

  <p>Sonra döndü, kapıdan çıktı.</p>

  <p><br /></p>

  <p>Adam kamyonetiyle karanlık sokağın yarısına kadar ilerlemiş, bir ağacın altında durmuştu. Sokak ıssızdı, her iki yandaki daçalardan ışık sızmıyordu. Koltuğunun altındaki dürbünü çıkardı, kamyonetten inip karın üzerinde yürüdü.</p>

  <p>Aradığı adresi karanlıkta bulmak on dakikasını aldı. Beş dakika sonra da arazinin arkasına dolanan yolu bulmuş, daçanın arkasındaki ağaçların altına varmıştı. Alt kattaki perdelerin ardında parlayan gaz lambasının sarı ışığını görüp kendi kendine gülümsedi.</p>

  <p>Donmuş ağaçların arasına yerleşti. Işık olmayınca dürbün hiçbir işe yaramıyordu, gözlerini daçaya dikti, herhangi bir hareket yakalamak için perdeli pencereye bakmaya koyuldu.</p>

  <p>Orada otururken, birden arka kapının açıldığını gördü. Eşiği aydınlatan ışıkta, bir adamın bahçeye çıktığını, ardından kapıyı kapadığını anladı.</p>

  <p>Dürbününü kaldırdı. Adamın yüzünü göremeyecek kadar karanlıktı, kendi kendine küfretti. O sırada sundurmanın yanında bir ışık gördü, adam sigarasını yakıyordu. Dürbünü adamın yüzüne çevirdi, çizgilerini açıkça gördü, donup kaldı.</p>

  <p>Adam dürbünü indirdi, ağaçların arasından sessizce süzülerek kamyonete bindi. Beş dakika sonra en yakın kasabaya varmış, bir telefon kulübesinin önünde durmuştu.</p>

  <p>Paslı demir kulübeye girdi, bir jeton atıp numarayı çevirdi. Öbür tarafta ahizenin kaldırılmasını uzunca bir süre bekledi.</p>

  <p>— Boris?</p>

  <p><i>— Da.</i><a href="../Text/Section0079.xhtml#Footnote0021" id="Feedback0021"><sup>[21]</sup></a></p>

  <p>— Ben Sergey. Galiba onları buldum.</p>
</body>
</html>
