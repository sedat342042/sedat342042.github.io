<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>Otuz İkinci Kısım</h3>

  <p><b>Tallin,</b><br />
  <b>25 Şubat</b></p>

  <p>Hanın arkasındaki sıcak ve sevimli mutfağın ortasına masa kurulmuştu. Soğuk yağlı et, yağ içinde yüzen tuzlanmış balık, keçi peyniri ve esmer ekmek. Gorev'in konukseverlik çabalarına rağmen, yiyecekler iştah kapatıcı görünüyordu.</p>

  <p>Mutfak bir zamanlar hanın bir bölümüymüş gibiydi. Av manzaralarıyla süslü kemerli tavanda meşe putreller, hemen her şey kalın bir yağ örtüsüyle kaplıydı. Duvarda tek bir fotoğraf vardı. Gorev ve bir kadın, aralarında da genç bir adam. Gorev geniş kadehlere votka doldurup sigarasını yaktı.</p>

  <p>— Yiyin. Balık tuzlanmıştır. Votkayla iyi gider. Aslında, votkadan başka şeyle yenmez ya. Alkol balığın tadını dengeliyor. Ruslar geldiğinden beri yemekler çok bozuldu.</p>

  <p>Elini tuzlanmış küçük balık tabağına daldırıp bir avuç balık aldı, kılçığına kuyruğuna bakmadan ağzına attı, yutmak için de büyük bir yudum votka içti.</p>

  <p>Slanski kadehini kaldırdı; ama ne o, ne de Anna yemeğe dokundular, "Arkadaşların kamyonla üniformaları nereden buldu?"</p>

  <p>Gorev güldü, "Kamyon Kızıl Ordu'nun Tallin'deki ordonat deposundan geldi. Estonya direnişçileri ya da Orman kardeşleri. KGB üniformalarını verdi. Sizi buraya getiren subay ve çavuş aslında Kızıl Ordu askeri."</p>

  <p>Karşısındakilerin yüzündeki şaşkınlığı görünce tebessümü daha da arttı, "Endişeye gerek yok, onlar da direnişçi, sapına kadar da güvenilir insanlar. Üstelik Erik levazım subayıyla çok samimi oldu. Kız arkadaşıyla buluşmak için Parnu'ya gitmek istediğini, bunun için bir araca ihtiyacı olduğunu söyledi. Bir kasa Estonya birası karşılığında kamyonu ödünç almayı başardı."</p>

  <p>— Ona güvenir misin?</p>

  <p>— Levazım subayına mı?</p>

  <p>— Hayır, Erik'e.</p>

  <p>Hancı hakarete uğramış gibiydi, "Buralarda yerli halkla ilgili konuları bana bırak dostum. Ruslardan nefret ederler, öç almak isterler. O piçler buradaki insanların yarısını ya kurşuna dizdi ya da Sibirya'ya gönderdi."</p>

  <p>— Ya sen?</p>

  <p>Gorev bakışlarını duvardaki aile fotoğrafına çevirdi, "Karım, savaşta öldü. Resimdeki genç tek çocuğumuzdu, bir papaz. Erik'le kardeş gibiydiler. Kızıllar savaştan sonra Tallin'e gelip oğlumu aldılar. Onu bir daha göremedim." Nefretle yere tükürdü, sonra konuklarına baktı, "Buradayken kullanacağınız kimliği söyleseniz iyi olur."</p>

  <p>— Ben senin Leningrad'dan gelen yeğeninim, dedi Anna. Yeni kocamla balayına çıktık.</p>

  <p>Gorev gülümsedi, sigarasından bir nefes çekti, ağız dolusu duman üfledi, "Yeterince inandırıcı bir hikâye," dedi, "Şu sıralar kentin eski bölümünde sürüyle Rus ziyaretçi var. Yarın gece sizi Leningrad trenine bindirmek niyetindeyim. Ondan sonra, benim sorumluluk alanımdan çıkacaksınız. Bana kâğıtlarınızı gösterin de sorduklarında hiç olmazsa isminizi şaşırmayayım."</p>

  <p>Slanski ve Anna, Gorev'e belgelerini uzattı. Hancı elindeki kâğıtları incelerken pencerenin ötesinden otomobil sesleri duyuldu, üçü de ayaklandı. Gorev perdedeki aralıktan dışarı baktı. Birkaç saniye sonra döndü.</p>

  <p>— Kıyıya doğru giden Rus ordu kamyonları. Şu Tanrı'nın cezası tatbikat kentin yarısını uyandıracak.</p>

  <p>Anna'nın suratındaki endişeyi gördü, "Endişelenme, kız. bizi rahatsız etmeyecekler. Beria'nın KGB'si bile bize dokunamaz."</p>

  <p>— Nasıl bu kadar emin olabilirsin?</p>

  <p>— Çünkü üst katta kalan iki müşterim KGB subayı.</p>

  <p>Slanski ve Anna korku dolu bakışlarını ona çevirince sırıttı, "İkisi de zararsız. Birkaç gün içip eğlenmek üzere gelmişler. Kaldı ki handa bir KGB subayının bulunması yararlıdır. Böylece milisler gelip canımı sıkmaz."</p>

  <p>— Kim bu subaylar? diye sordu Slanski.</p>

  <p>— Bir albay ile genç bir yüzbaşı. Bir süre önce burada görevliyken tanıştıkları yosmaları ziyaret eden eski müşteriler. Trondy Kışlasında kalmaktansa, burada bulunmayı tercih ediyorlar. Burası çok daha sessiz, çok daha güvenli, üstelik inanmayacaksınız; ama yemekleri de daha iyi. Kaldı ki bizimkiler ara sıra ormandan çıkıp kışlayı ateşe tutuyorlar. Böylece İvan’ın uyumamasını, bizden hâlâ korkmasını sağlıyoruz.</p>

  <p>Belgelerini iade etti, kadehini başına dikip masanın üzerine bıraktı, "Tamam. Şimdi sizi yerleştirelim. Odanız yukarıda. Öteki konuklarım hâlâ sevgilileriyle birlikte kentte, geldiklerinde de körkütük sarhoş olacaklardır, bu nedenle bizi rahatsız edecek kimse yok."</p>

  <p><br /></p>

  <p>Gorev önlerine düştü, koridora girip handaki barın ve restoranın önünden geçtiler, bir kat merdivenden sonra ikinci kata çıktılar. Yağlı kemerine bağlı halkadan bir anahtar seçti, bir kapıyı açıp elektrik düğmesini çevirdi.</p>

  <p>İçeride meşeden yapılmış, ufak ve dökük bir yatak odası vardı.</p>

  <p>— Pek konforlu sayılmaz; ama hiç olmazsa sıcak ve rahattır, üstelik de özel banyosu bile vardır. Sırıttı. Üstelik, balayında olduğunuzu düşünürsek, aynı yatağı paylaşmanızda bir sakınca yok, değil mi? Temiz çarşaflarla battaniyeler çıkardım. Kahvaltı barın yanındaki restoranda, saat sekizde. Sizi orada bekliyorum, yeni evli çift rolünde başarılı olacağınızı umuyorum.</p>

  <p>— Teşekkürler, Toomas.</p>

  <p>— Bir şey değil. Nasıl derler, düşmanımın düşmanı, dostumdur. İyi geceler.</p>

  <p>Çıkıp peşinden kapıyı kapadı. Slanski kapıyı kilitledi, dönüp yatağı yapmakta olan Anna'yı izledi. Sonra bir iskemleye oturup sigara yaktı, gözlerini kızın yüzüne dikti.</p>

  <p>— Neye bakıyorsun?</p>

  <p>— Sana. Ne kadar güzel olduğunu hiç söylemişler miydi, Anna Horev?</p>

  <p>Anna gülümsemesine engel olamadı, "Çok kötü bir replik okuyan felaket bir oyuncu gibisin. Üstelik adımın Anna Bodkin olduğunu da unutma. Uyumayacak mısın?"</p>

  <p>— Oturup sana bakmayı tercih ederim.</p>

  <p>Slanski'ye baktı, konuştuğunda sesi çok kararlı gibiydi, "Bir şeyi anlamanı istiyorum. Dün gece olanlar, bir daha hiç tekrarlanmayacak. Çok savunmasızdım, hepsi bu. Eğer soyunmamı bekliyorsan, boşuna zaman kaybediyorsun. Karanlıkta soyunacağım."</p>

  <p>— Sana bir şey sorabilir miyim?</p>

  <p>— Ne?</p>

  <p>— Jake'e âşık mısın?</p>

  <p>Anna bir an, soruya şaşırmış gibi düşündü, "Jake'e karşı hislerimin seni ilgilendirmemesi gerek," dedi, "Ama mutlaka cevap vermem gerekiyorsa, o tanıdığım en iyi insanlardan biri."</p>

  <p>— Ne düşünüyorum, biliyor musun?</p>

  <p>— Ne?</p>

  <p>— Onun sana âşık olduğunu. Üstelik de öyle böyle değil. En tuhafı da ne, biliyor musun? Bunun beni mutlu ettiğinden emin değilim.</p>

  <p>Anna bir şey söylemedi, Slanski'nin söylediklerini düşünerek yatağın kenarında, öylece oturdu.</p>

  <p>Slanski sigarasını tablaya bıraktı, ayağa kalkıp kızı kendine çekti. Anna Slanski'nin gücünü hissetmesine rağmen direndi, sonra erkeğin dudaklarını kendi dudaklarının üzerinde hissetti.</p>

  <p>Geri çekilip, "Hayır, lütfen Alex, yapma. Sonra şu sigarayı söndür de Rusları bizi öldürme zahmetinden kurtarmış olma."</p>

  <p>— İlginç.</p>

  <p>— Nedir?</p>

  <p>— Ruslar, dedin. Sanki kendin de artık onlardan değilmişsin gibi.</p>

  <p>— Sigaranı söndür de biraz uyu.</p>

  <p>Sigarasını söndürdü. Anna elektrik düğmesini çevirirken uzatıp elini tuttu.</p>

  <p>— Hayır dedim.</p>

  <p>Yine de kıza sarıldı, öteki eliyle de bluzunun düğmelerini çözmeye başladı. Anna engel olmak istediğinde usulca elini itti, parmağını kızın dudaklarının üzerine götürdü.</p>

  <p>— Konuşma.</p>

  <p>Gözlerinde kararlı bir bakış vardı. Anna'nın vücudunun bir yarısı direnmek isterken, diğer yarısı onun vücudunu hissetmek, sarılıp koruduğunu bilmek arzusundaydı.</p>

  <p>Kızın sutyenini açtı, kurdelesini çözdü, gür saçları omuzlarına döküldü. Gözlerinin içine baktı, "Anna, aramızda olanlar, çok hoşlandığımı söylemek istiyorum. Belki de kendimi bir kadına en yakın hissettiğini andı."</p>

  <p>— Herhalde bunu beraber olduğun her kadına söylüyorsun?</p>

  <p>— Bu doğru değil. Belki haklıydın. Belki hiç kimseye bana yaklaşmasına izin verecek kadar güvenmedim.</p>

  <p>Anna, Slanski'nin gözlerinin içine baktı ve adamın dürüst konuştuğunu anladı. Kendini biraz suçlu hissetti, bu duygu kısa sürede kayboldu. İçi titriyordu, sonra kendini güçlü bir tutkunun içinde buldu, karanlıkta dudaklarını adamın dudaklarına götürüp vahşice öptü, Slanski'nin elini önce göğsünde, sonra eteğini kaldırıp kalçalarına doğru yükselirken hissetti. Aynı el yavaşça bacaklarını araladı, o sırada beline dayanan sertliğini duydu, sonunda Slanski genç kızı kucağına alıp yatağa taşıdı.</p>

  <p><br /></p>

  <p><b>Helsinki</b></p>

  <p>Amerikan Büyükelçiliği'nin ikinci katında bulunan odadaki şöminede görkemli bir ateş yakılmıştı. Branigan odaya girip ciddi yüzünü ateşin hemen yakınına oturmuş Massey'ye çevirdi.</p>

  <p>— Doktor hafif bir beyin sarsıntısı geçirdiğini; ama yaşayacağını söyledi.</p>

  <p>Massey ensesini ovuşturup, "Saarinen'in öldüğünden nasıl emin olabiliyorsun?" diye sordu.</p>

  <p>— İsteğimiz üzerine, Fin Hava Kuvvetleri onu durdurmaya çalıştı. Saarinen dönüş yolculuğuna geçtiği sırada, çarpışmasını radarlarında izlediler, sonra da ekrandaki sinyaller kayboldu. Her haliyle devriye gezen bir Mig'le çarpıştığı anlaşılıyor.</p>

  <p>Massey'nin yüzünde üzüntü dolu bir ifade vardı, "Tanrı aşkına, onu neden durdurmaya çalıştınız ki?"</p>

  <p>Branigan, Massey'nin gözlerinin içine baktı, "Bunu çoktan biliyor olman gerekirdi," dedi, "Bütün her şeyi batırdın, öyle değil mi, Jake? Bütün bunların hesabını çok ağır vereceksin." Branigan yumruğunu önündeki masaya vurdu, "Böyle aptal ve masum rolü oynamaktan da vazgeç, dostum. Bütün bu yolu seninle bir ocakbaşı sohbeti yapmak için tepmedim. Sana ormandaki cesetlerden söz ediyorum. Sana Braun'dan ve Arkaşin'den söz ediyorum."</p>

  <p>Massey'nin yüzü belirgin biçimde soldu, sonra usulca sordu, "Nasıl buldun?"</p>

  <p>— Arkaşin ve Popov'un cesetlerini bulduktan sonra, gidip kulübeye bir göz atalım dedik. Branigan duraksadı, sonra öfkeli bir sesle devam etti. Başın derde girer girmez bana haber vermen gerekirdi. Beni neden aramadın?</p>

  <p>— Kulübeye gelen herifler bela arıyordu. Ben sadece Anna'nın peşinde olduklarını düşündüm. Her şey bittikten sonra, cesetleri gömdük. Slanski hâlâ görevi tamamlamak istiyordu. Vasili öldürüldükten sonra onu hiçbir şeyin durduramayacağını gördüm. Birlikte gitmeye karar verdim. Belki yanlış yaptım; ama bu iş için çok emek harcanmıştı, boşa gitmesine gönlüm razı olamadı. Olanları öğrendikten sonra operasyonu iptal edeceğinden korkuyordum. Bunun yanlış olacağını düşündüm. Eğer işe başlarsak, kimsenin söyleyecek bir şeyi kalmayacağına karar verdim. Arkaşin ya da Anna'yı kaçırmaya gelenler operasyondan haberdar olamazlardı, üstelik hepsi de ölmüştü. Sen olanları öğrenene kadar, operasyona başlayıp yürütmek için yeterince zamanımız varmış gibi geldi.</p>

  <p>Branigan öne eğildi, "Kurallara karşı geldin, Massey. Üstelik gerçekten de yanlış yaptın. Ne kadar yanlış yaptığını bilmek ister misin?" Branigan Braun'un cesedi üzerinde bulunan Stalin dosyasından ve kendilerinden önce bir Sovyet ekibinin kulübeyi ziyaret ettiğinden kuşkulandıklarından bahsetti.</p>

  <p>Massey'nin dudakları kurudu, sonra alçak sesle, "Slanski dosyanın yangında yok olduğunu düşünüyordu," dedi.</p>

  <p>— Yanılmış. Eğer iki arkadaşın paraşütle inmeyi becerdilerse, sanırım boğazlarına kadar boka battılar. Kislov ve Moskova'daki dostları ikiyle ikiyi bir araya getirmekte güçlük çekmeyeceklerdir. Üstelik planımızı uygulamamız için dua ettiklerinden de eminim, böylece dostun Slanski ile kızı toprağa ayak basar basmaz olgun elmalar gibi toplayacaklardır. Dosyayı Braun'un cesedi üzerinde bu nedenle bıraktılar. Saarinen'in uçağına çarpan o Mig, bunun bir rastlantı olmadığını düşünüyoruz. Kislov'un Moskova'ya varışından iki saat sonra, Sovyetler'in bütün gümrük karakolları, hava ve deniz üsleri alarma geçirildi, Helsinki yakınlarındaki Porkkula da dahil. Kislov ve Moskova'dakiler Slanski'nin ne zaman ve nasıl geleceğini bilmiyor olabilirler; ama bundan önce de yaptıkları gibi ihtimalleri gözden geçirip cevabı bulacaklarından eminiz.</p>

  <p>Branigan Massey'nin yüzündeki şaşkınlığı görüp oturdu.</p>

  <p>— Moskova onları eline canlı geçirirse, neler olacağını biliyorsun, değil mi? Lanet olsun, onların eline Üçüncü Dünya Savaşı'nı çıkarmaya yeterli malzeme verdin. Önce, sözde bir duruşma olacak, bütün kanıtlar mahkemenin önüne serildiğinde, dünya üzerindeki her ülke suçlayıcı parmağını Sam Amca'ya çevirecek. Sonra Moskova her istediğini yapmaya çalışacak hemen ne istiyorsa yapabilir, üstelik istediğini yaparken de haklı olacaktır, çünkü biz boğazımıza kadar pisliğe batmış olacağız. Bir dünya liderini öldürmesi için bir katil gönderdik, bu da neresinden bakarsan bak, kabul edilebilir bir şey değil.</p>

  <p>— Slanski canlı yakalanmayı kabul etmeyecektir.</p>

  <p>— Bunu garanti edemezsin, Massey. Kimse edemez. Artık her şey karmakarışık, artık her şey olabilir. Üstelik bence Moskova çoktan peşine takıldı bile. Bu da iyi değil. Bu nedenle işler kontrolden çıkmadan, müdahale edip durdurmak zorundayız. Bu nedenle yaptığı planın ayrıntılarını, onları Moskova'ya nasıl göndermeyi planladığını bilmek istiyorum. Bana isimleri, güvenli evleri ve yolları anlatman gerek. Her bir ayrıntıyı. Cevaplar istiyorum, üstelik de hemen. Şundan emin olabilirsin dostum, bu operasyonu boğmaya çalışacağız, ne pahasına olursa olsun.</p>

  <p>Massey'nin kederli yüzüne baktı.</p>

  <p>— Bence konuşsan iyi olur, Jake, hem de zaman kaybetmeden. Hepimiz için fazla geç olmadan konuş.</p>
</body>
</html>
