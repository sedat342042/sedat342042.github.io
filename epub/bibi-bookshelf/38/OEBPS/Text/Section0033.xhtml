<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h3>Yirmi İkinci Kısım</h3>

  <p><b>New York,</b><br />
  <b>22 Şubat</b></p>

  <p>Massey arabasını Brooklyn'deki binanın önüne çekip durdurduğunda saat biri geçiyordu, bardaktan boşalırcasına da yağmur yağıyordu. Arka tarafında yangın merdiveni olan, kırmızı tuğlalı eski bir yapının önündeydiler, apartman iyi bir bakıma ihtiyacı varmış gibi görünüyordu.</p>

  <p>Şiddetli yağmurun altında, arabanın içinde otururken, Slanski binayı inceledi, bir sigara yaktı.</p>

  <p>— Nasıl halledeceksin?</p>

  <p>— En basit yol en iyisidir. Massey gülümsedi, elinde tepesinde Amerikan hükümetinin arması görünen kâğıdı kaldırdı. Vergi denetçileri dostça bir sohbet için geldi. Braun'un dairesi en üst katta, arka tarafta. Ben ön merdivenden çıkarken, sen yangın merdiveninden gelip beni korursun. İçeri girdiğimde, başlarız.</p>

  <p>— Ya evde değilse?</p>

  <p>— Bekleyeceğiz. Üstelik evi arama fırsatımız da olur.</p>

  <p>— Ya sonra?</p>

  <p>— Onu da zamanı gelince düşünürüm.</p>

  <p>Slanski sigarasını pencerenin aralığından fırlattı, ucuna susturucu takılmış Tokarev'i çıkardı, pardösüsünün altından koltukaltına kaydırdı, "Doğru yaptığından eminsin, değil mi Jake?"</p>

  <p>— Bana güven.</p>

  <p>Arabadan inip yağmurun altında yürüdüler.</p>

  <p>Feliks Arkaşin yorgundu. Uykusuzluktan gözlerinin altında koyu halkalar belirmişti, Braun'un dairesinin penceresine arkasını dönüp baktığında bir iskemlenin üzerine yığılmış Popov'a baktı.</p>

  <p>Lombardi'nin adamlarından ikisi onu biraz önce teslim etmişti. Dev adamı bağlayan ipler sağlamdı; ama Arkaşin iplerin gereksiz olduğunu biliyordu. Popov iğnenin etkisiyle kendinden geçmiş, hareket etmekte bile zorlanıyordu.</p>

  <p>Arkaşin bir sigara yakıp pencereden uzaklaştı. Popov'un yüzündeki çürüklere, ağzının kenarından sakalına sızan kana baktı, elini uzattı, adamın çenesini kaldırdı.</p>

  <p>— İşleri güçleştirmekten başka bir şey yapmıyorsun, dedi. Bana Massey'nin o gölün kıyısında ne iş çevirdiğini anlatırsan daha iyi olacağını görmüyor musun?</p>

  <p>Popov homurdandı, gözkapakları titredi, başı Arkaşin'in elinden kurtulup yana devrildi. Arkaşin içini çekti. Braun'la birlikte adamı konuşturmak için bir saat uğraşmışlar, ondan bir kelime bile alamamışlardı.</p>

  <p>Şimdi ise bütün bunların bir zaman kaybı olup olmadığını düşünüyordu. Üstelik herif, onu kaçırmaya uğraşırlarken, Lombardi'nin adamlarından birini de ciddi biçimde yaralamıştı.</p>

  <p>Cüzdanı masanın üzerindeydi. Adı Dimitriy Popov'du, bundan da Rus ya da Ukraynalı olması dışında fazla bir şey anlaşılmıyordu. Amerikalıların kullandığı göçmenlerden biriydi kuşkusuz. Masanın üzerinde bir enjektör, bir de Arkaşin'in en son başvurmayı düşündüğü ufak bir şişe skopolamin ya da gerçek ilacı vardı. Enjektöre uzanırken, kapının vurulduğunu duydu, yüzünde hafif bir endişe belirtisi, döndü.</p>

  <p>Kimseyi beklemiyordu. Arkasındaki yatak odasının kapısını kapadı, ön kapıya doğru yürüdü, sigarasını tablaya bastırırken, kapının ikinci kez vurulduğunu duydu. Tereddüt etti, içgüdüsü bir şeylerin yolunda gitmediğini söylüyordu.</p>

  <p>Kahve sehpasının üzerindeki Walther tabancaya uzanıyordu ki, bir ses duydu.</p>

  <p>— Senin yerinde olsam gerçekten yapmazdım, tabii eğer parmaklarından olmak istemiyorsan.</p>

  <p>Arkasında yangın merdivenine bakan pencere açıktı, perde rüzgârda sallanıyordu. Pencerenin yanında duran adamın elinde Tokarev'i gören Arkaşin, adamın da Slanski olduğunu anlayınca yüzü kül gibi oldu.</p>

  <p>— Tabancayı masaya bırak, sonra uslu bir çocuk gibi git ön kapıyı aç, yavaş yavaş, acele etmeden.</p>

  <p>Arkaşin söylenenleri yaptı, Walther'i sehpanın üzerine bıraktı, vücudundan buz gibi ter boşanırken kapının yanına gidip açtı. Eşikte duranı gördüğünde, şaşkınlıktan ağzı açık kaldı.</p>

  <p>Massey içeri girerken, Slanski sakin bir sesle, "Jake," dedi, "Bence yatak odasına gidip dostumuzun kimi ağırladığına baksan, iyi olur."</p>

  <p><br /></p>

  <p>Massey, Arkaşin'in karşısındaki koltuğa oturup sertçe, "Bana burada neler olup bittiğini anlatsan iyi olur," dedi, "Hem de hemen."</p>

  <p>Arkaşin sinirli sinirli gülümsedi, "Ben de sana aynı şeyi sorabilirim," dedi, "İkinizin neler çevirdiğini öğrenmek ilginç olmalı. Size Birleşmiş Milletler nezdindeki Sovyetler Misyonu'nda resmen tanınmış bir diplomat olduğumu, bu nedenle de dokunulmazlıktan yararlandığımı belirtmek zorundayım."</p>

  <p>— Yanlış. Bütün bunlar durumunu güçleştirmekten başka bir şeye yaramaz. Onun için palavrayı kes. Massey elindeki tabancayı uzatıp horozu kaldırdı. Beş saniye ve sayıyorum.</p>

  <p>O sırada Slanski, sendeleyerek ilerlemeye çalışan Popov'u odaya getirdi. Arkaşin'i görünce iri Ukraynalının gözleri parladı.</p>

  <p>— Jake, eğer o tetiği çekmezsen, ben yaparım.</p>

  <p>Massey, Popov'a döndü, "Neler oldu? Anlat."</p>

  <p>Popov ağzının köşesinde birikmiş kanı silerek Arkaşin'i gösterdi, "Dostumuz kızın peşinde. Onu izlemişler. Kulübeden ayrıldıktan sonra bunun adamları beni kandırdı, arabamı durdurup bayılttı. Sonra beni buraya getirip konuşturmaya çalıştılar. Adı Arkaşin."</p>

  <p>Slanski masanın üzerine bir deste harita ve fotoğraf attı, "Bunları yatak odasında buldum. Anlaşılan Arkaşin fotoğrafçılıkla ilgileniyor. Bir de bizimle."</p>

  <p>Massey resimlere baktı. Bazılarında yalnız Anna, diğerlerinde de her üçü otelden ya da Boston Tren İstasyonu'ndan çıkarken görülüyordu. Haritalar New Hampshire'ı gösteriyordu, üzerlerinde gölü çevreleyen daireler gördü.</p>

  <p>Yüzü soldu, Arkaşin'e döndü, "Dostun Braun nerede?"</p>

  <p>Arkaşin sertçe yanıtladı, "Sorularına cevap vermek zorunda değilim."</p>

  <p>Massey yanına yaklaştı, tabancasının namlusunu adamın şakağına dayadı ve, "Bu doğru olabilir, olmayabilir de. Ama eğer konuşmazsan kafanda öyle bir delik açarım ki içinden rahatça tren geçer."</p>

  <p>— Bunun akıllıca olacağını ya da gerekli olduğunu sanmıyorum.</p>

  <p>— Dokunulmazlığın bir boka yaramaz, Arkaşin. Burada geçmez. Sen adam kaçırma işine bulaştın, Bu da ciddi bir federal suç. Sabrımı taşırmadan, şu lanet şey patlamadan konuş.</p>

  <p>Arkaşin içini çekti, ellerini umarsızmış gibi yana açtı, "Anlamıyorsunuz, o kadının böyle kaçmasını kabul edemezdik," dedi.</p>

  <p>— Kim, biz?</p>

  <p>— Büyükelçilik Moskova'dan emir aldı.</p>

  <p>Birden her şey daha açık göründü, Massey adama yaklaştı, "Onu nerede bulacağınızı nasıl biliyordunuz?"</p>

  <p>— Helsinki'den beri izliyoruz. Bu ülkeye vardığı andan itibaren peşinde adam var.</p>

  <p>Massey bir süre sessiz kaldı sonra, "Neden?" dedi, "Önemli biri değil ki."</p>

  <p>Arkaşin hafifçe gülümsedi, "Senin ve benim gibi adamların düşünemeyecekleri şeyler vardır, Massey. Bizler sadece efendilerimizin emirlerini yerine getiririz."</p>

  <p>— Adımı nereden biliyorsun?</p>

  <p>— Faaliyetlerinizden haberimiz var. Fotoğraflardan kimliğinizi bulmak zor olmadı.</p>

  <p>Massey'nin yüzü öfkeyle kızardı, "Braun nerede?"</p>

  <p>Arkaşin'in tereddüt ettiğini görünce, elindeki susturucu takılmış Tokarev'i adamın gözleri korkudan fal taşı gibi açılıncaya kadar şakağına bastırdı.</p>

  <p>— Kadını almaya gitti.</p>

  <p>— Yalnız mı?</p>

  <p>Arkaşin omuzlarını silkti, "Ne fark eder ki? Onu artık durduramazsınız."</p>

  <p>— Kıza ne yapacak?</p>

  <p>— New York'ta bir Sovyet gemisine bindirecek.</p>

  <p>— Braun gideli ne kadar oldu?</p>

  <p>Arkaşin cevap vermeyince Massey elindeki tabancayı yüzüne vurdu, yaraladı.</p>

  <p>Arkaşin sendeledi. Kendine geldiğinde, burnundan akan kanı sildi, "Bu gerekli değildi."</p>

  <p>Massey'nin yüzü öfkeden bembeyazdı, Popov'u gösterdi, "Eğer arkadaşıma izin verirsem sana yaptıklarını kötü ödetir. Braun gideli ne kadar oldu?"</p>

  <p>Arkaşin endişeyle Popov'a baktı, sonra, "İki saat önce Boston trenine bindi," dedi.</p>

  <p>Slanski, Popov'a döndü, "Bunu içeri götürüp bağla. Sıkıca. Hareket edip ses çıkaramasın."</p>

  <p>— Zevkle. O sırada da döverim.</p>

  <p>Massey, Rus'a baktı, "Bundan sonra güneş ışığını görebilmen için çok uzun bir süre geçmesi gerekecek, Arkaşin. Bir kaçağa yardım, cinayete teşebbüs, adam kaçırma, izinsiz silah taşıma. Üstelik dokunulmazlığının kapsayamayacağı daha bir sürü şey bulacağımdan da eminim. İşin bitik."</p>

  <p>Arkaşin'in yüzü gözle görülür derecede sarardı.</p>

  <p>Popov ona yaklaşırken, Arkaşin sehpanın üzerindeki Walther'e atıldı. Popov silahı elinden almaya çalışırken yeterince atik davranamadı, tabanca patladı, kurşun Ukraynalının suratına çarptı. Popov arkaya devrilirken Slanski'nin silahı ıslık gibi ses çıkardı, Arkaşin göğsünden vuruldu.</p>

  <p>Popov'un nabzını yoklarken Massey'nin yüzü soldu, "Tanrım... öldü."</p>

  <p>Slanski, Arkaşin'in yere yığılı vücuduna, yarasından akan kanlarla kırmızıya boyanan elbiselerine baktı.</p>

  <p>— Arkaşin de. Jake, gittikçe batağa saplanıyoruz. Şimdi ne yapacağız?</p>

  <p>— Buradan hemen çıkalım. Her şeyi olduğu gibi bırak. Ne yapacağımızı daha sonra düşünürüm.</p>

  <p>Slanski fısıldar gibi, "Zamanında göle varmamız imkânsız," dedi, "Buradan altı saatlik yol, Arkaşi'nin adamları da çok önümüzde."</p>

  <p>— Öyleyse gidelim.</p>

  <p>Massey yangın merdivenine doğru ilerlerken Slanski bileğine yapışıp, "Bekle!..." dedi.</p>

  <p>Masanın yanına yaklaşıp haritalardan birini aldı. Massey'ye döndüğünde yüzü ter içindeydi, "Belki daha kısa bir yol vardır," dedi, "Şansımızı denemeliyiz."</p>

  <p><br /></p>

  <p><b>New Hampshire</b></p>

  <p>Carlo Lombardi şehir dışından nefret ederdi. Egzos gazına ve dumana alışıktı, öten kuşlar ve ağaçlar ona göre değildi. Vince, Packard'ın camını indirip arabanın içi temiz ve soğuk hava dolunca burun kıvırdı.</p>

  <p>— O siktirici camı kaldır. Ne yapmak istiyorsun? Beni öldürmek mi?</p>

  <p>Braun arka koltukta sessizce otururken, Vince söyleneni yaptı. On dakika kadar önce anayoldan ayrılmışlardı, arabayı Lombardi sürüyordu, Braun'u da Boston İstasyonu'ndan almışlardı. New England'ın ahşap evleri hızla yanlarından geçip gitti, Lombardi hiç de etkilenmişe benzemiyordu.</p>

  <p>— İnek boku, bir sürü de siktirici çiftlik hayvanı. Kime yarar? Braun'a bakarken bir sigara yaktı.</p>

  <p>— O sakallı ayıya ne oldu?</p>

  <p>Braun sertçe baktı, "O artık Arkaşin'in malı. Daha ne kadar var?"</p>

  <p>— Bir saat daha. O sakallı pezevenk neredeyse Krank ile Lou'yu öldürüyordu. Lou siktirici çenesini telle bağlatmak zorunda kaldı.</p>

  <p>— Daha dikkatli olsaydılar. Bu sefer, benim dediğim gibi hareket edersin.</p>

  <p>Lombardi omuzlarını silkip Vince'e döndü, "Planı biliyorsun. Yolumuza kim çıkarsa gebert. Makineler yanında mı?"</p>

  <p>Vince eğilip bez bir torbaya gösterdi. İçinden üç tabanca, namlusu kesik iki tüfek, bir de MI karabina çıkardı.</p>

  <p>Lombardi, "Aman Tanrım," dedi, "Neyle karşılaşmayı umuyorsun? Ayı mı?"</p>

  <p>Vince omuzlarını silkti, "Belayla karşılaşabiliriz demiştin. Bilinmez ki."</p>

  <p>Lombardi arka koltuktaki Braun'a dönüp gülümsedi, "Çocuk için şu kadarını söyleyebilirim. Hazırlıklı gelmiş."</p>

  <p><br /></p>

  <p>Vasili sandaldan inip Anna'nın iskeleye çıkmasına yardım etti.</p>

  <p>Bir saat boyunca gölde balık tutmuşlar, üç büyük alabalık yakalamışlardı. Birlikte kulübeye doğru yürürlerken Anna, "Bana kulübedeki fotoğraftan bahset," dedi, "Alex'in ailesi mi?"</p>

  <p>— Annesi, babası, erkek kardeşi ve küçük kız kardeşi. Sana onlardan söz etti mi?</p>

  <p>— Fotoğraftakilerin kim olduklarını tahmin edecek kadar.</p>

  <p>— Öyleyse senden hoşlanıyor olmalı, Anna?</p>

  <p>— Bunu da nereden çıkardın?</p>

  <p>Bir süre genç kızın yüzüne bilgiç bilgiç baktı, sonra, "Alex onlar hakkında hiç konuşmaz," dedi, "Galiba onun zırhının zayıf noktasını buldun."</p>

  <p>Anna gülümsedi, "Buraya ilk geldiğim gün, onu geçinilmesi güç biri olarak görmüştüm."</p>

  <p>Vasili güldü, "Onun geldiği güne kıyasla, bu yaşadığın hiçbir şey."</p>

  <p>— Neye benziyordu?</p>

  <p>— Küçük bir kurt yavrusuna. Ehlileştirilmesi imkânsız. Yemek ya da konuşmak istemiyordu. Yüreğinin derinliklerinde, kimsenin erişemeyeceği bir yerde büyük bir acısı varmış gibi, yalnız kalmak istiyordu.</p>

  <p>— Oysa sen oraya eriştin.</p>

  <p>Vasili hayır anlamında başını salladı, "Oraya kimsenin eriştiğini sanmıyorum. Bundan sonra da kimsenin erişebileceğine inanmam."</p>

  <p>— Öyleyse neden kalmasına izin verdin?</p>

  <p>Kulübeye varmışlardı, Vasili balıklarla oltaları yere bıraktı, verandanın basamaklarına oturdular.</p>

  <p>— Kötü günler geçirdiğini, kendinden başka kimseye güvenmediğini biliyordum. Oyalanmaya ve bir babaya ihtiyacı vardı. Elimden geleni yaptım, ona ormanı ve avcılığı öğrettim. Ben dahil, bu ormanlarda Alex'ten daha başarılı olabilecek kimse tanımıyorum. Orman aklını başka şeylerle meşgul etti, giderek buraya alıştı. Başından geçen bütün o olaylardan sonra yalnız olmak istiyordu, kalabalıktan hoşlanmıyordu.</p>

  <p>— Annesi ile babasına ne oldu?</p>

  <p>— Anlatmadı mı?</p>

  <p>— Hayır.</p>

  <p>Vasili bir an düşündü, sonra başını yavaşça hayır anlamında salladı, "Anna bir erkeğin bazı şeyleri kendine saklaması doğaldır. Eğer Alex bilmeni isteseydi, anlatırdı. Bırak da sana onların başından geçenleri kendisi anlatsın. Şimdi, Ocak için çalı çırpı toplasan, ben de bu balıkları pişirsem nasıl olur?"</p>

  <p>Anna verandadan indi, yanağının üzerindeki bir tutam saçı geri iterken ihtiyara baktı.</p>

  <p>— Vasili...</p>

  <p>— Ne var?</p>

  <p>— Seni seviyorum. Seni çok seviyorum.</p>

  <p>Vasili, Anna arkasını dönmeden gülümsedi. Sonra ayağa kalkıp kulübeye girdi. Pencerede tereddüt etti, kızın ormana doğru ilerlediğini gördü. Sonra mutfağa, balıkları temizlemeye gitti.</p>

  <p><br /></p>

  <p>Bir saat kadar sonra Lombardi yolun kenarındaki "Yabancılar Giremez!" işaretini görüp, Packard'ın burnunu karla kaplı patikaya çevirdi.</p>

  <p>Elli metre kadar ilerleyince, uzakta gölü gördü. Arabayı kenara çekti, motoru durdurmamıştı ki Vince ile Braun'un indiklerini anladı.</p>

  <p>Braun başıyla kulübeyi gösterip Lombardi'ye, "Burası mı?" diye sordu.</p>

  <p>— Burası. Siktirici Tom Amca'nın kulübesi. Hazırsanız, gidelim.</p>

  <p>Vince silahları uzattı, Lombardi kemerindeki bıçağı kontrol etti ve, "Tamam öyleyse," dedi, "Şu siktirici işi bitirelim artık. Sen de Vince, ormandan çıkan siktirici bir ayı gibi gürültü çıkarma, anlaşıldı mı?"</p>

  <p>Braun, "Ben arkadan dolanacağım," dedi, "Siz ikiniz önden yaklaşırsınız. Dikkatli olun."</p>

  <p>Braun patikanın sağındaki ağaçların arasına daldı, kısa sürede gözden kayboldu.</p>

  <p>Lombardi ve Vince silahlarını kontrol ederek patikanın öbür yanında ilerlemeye başladılar.</p>

  <p>Vasili ormandan çıkan iki kişiyi mutfak penceresinden gördü.</p>

  <p>Elli metre kadar ötedeydiler, kulübeye yaklaşırken birinin elinde tabanca, diğerinde de bir karabina vardı. Balık bıçağını kenara bıraktı, Winchester'ı almadan önce ellerini sildi.</p>

  <p>Verandaya çıkıp adamlara bağırdı, "İşareti görmediniz mi? Burası özel mülk. Arkanızı dönün, geldiğiniz gibi gidin."</p>

  <p>Karşısındakilerden şişman olanı ötekinden üstün gibiydi, ince bıyıklı olanı. Yanındaki genç sinirli sinirli elindeki karabinayla oynuyordu.</p>

  <p>Şişman adam gülümseyip yaklaştı, "Dur bakalım, sakin ol. Yolumuzu kaybettik. Bize yardım edemez misin?"</p>

  <p>Vasili Winchester'ın namlusunu kaldırıp, "Daha fazla yaklaşırsan, mezarlığın yolunu bulmana yardım ederim," dedi, "Size söyledim, burası özel mülk."</p>

  <p>Şişman adam kabaca cevap verdi, "O tüfeği bırak, ihtiyar. Bırak da sana bir zarar gelmesin."</p>

  <p>Vasili tereddüt etti, "Kimsiniz? Kimsiniz ve ne istiyorsunuz?"</p>

  <p>— Sadece kızla sohbet etmek. Nerede o?</p>

  <p>Vasili'nin yüzü soldu, başparmağıyla Winchester'in horozunu kaldırdı, "Bir adım daha yaklaş şişko, seni öldürürüm."</p>

  <p>— Bu işe sakın karışma. Git kadını dışarı çıkar da kimsenin canı yanmasın. Sadece konuşmak istiyoruz.</p>

  <p>— Onun için mi tüfekle geldiniz?</p>

  <p>Şişman olanı yaklaştı.</p>

  <p>Vasili, Winchester'ı kaldırdı, "Silahlarınızı hemen alın, şimdi. Yoksa seni öldürürüm."</p>

  <p>— Siktir git, dedi Lombardi.</p>

  <p>Elindeki tabanca yükselip patladı, kurşun Vasili'nin sağ omzuna çarpıp onu geriye, evin duvarına doğru fırlattı. Verandaya düşerken adamların yaklaştıklarını gördü, Winchester'a uzanmak istediğinde içlerinden birinin tüfeği bir tekmede uzaklara gönderdiğini, ötekinin yanında diz çökerken elindeki bıçağın parladığını gördü, "Çok yavaşsın, ihtiyar. Karı nerde? Benimle dalga geçme. Nerde olduğunu söyle, yoksa o siktirici yüreğini doğrarım, anladın mı kırmızı suratlı ayı?"</p>

  <p>Anna ormanın içinde ilerlerken silah sesini duydu, yüreği hızlı hızlı çarpmaya başladı.</p>

  <p>Arkasını döndüğünde, sağında bir adam görüp dondu. Elinde silah vardı, Anna önce onun bir avcı olduğunu düşündü, oysa ses kulübeden gelmişti; adamın bakışlarını gördüğünde de başının fena halde derde girdiğini anladı.</p>

  <p>Adam silahını doğrultup sırıttı. Yüzünün sol yanında parlak kırmızı bir yara vardı.</p>

  <p>— Olduğun yerde kal.</p>

  <p>Anna durakladı, şaşkın bir şekilde adama baktı. Yabancı yaklaştığında, suratındaki sırıtma daha da yayılmıştı.</p>

  <p>— Yavaş yavaş güzelim. Şimdi geldiğin yönden döneceğiz.</p>

  <p>Anna'nın ilk tepkisi kaçmaya çalışmak oldu, daha ilk adımını atamadan adam uzanıp saçlarından yakaladı. Genç kız geriye dönerken ayağını salladı, adamın dizine vurup sendeletti, tüfeğini düşürmesini sağladı. Anna tüfeğe uzanırken adam kızın saçına asıldı ve ayağa kaldırdı.</p>

  <p>— Seni küçük orospu!</p>

  <p>Kızın yüzüne vurmaya başladı, bir daha, sonra bir daha. O kadar güçlü vuruyordu ki, Anna çenesinin kırıldığını sandı, sonra adamın yumruğu Anna'nın ense kökünde patladı, genç kadın ondan sonra sadece karanlığı hatırladı.</p>
</body>
</html>
