<html xmlns="http://www.w3.org/1999/xhtml">
  <head>
    <title>tarih</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:81dc962a-e6e4-4767-bd43-9c8a721924f8" name="Adept.expected.resource"/></head>
  <body class="calibre">
<h2 class="solbaslik" id="calibre_toc_26"><br class="calibre3"/>Ne ilk yeldir bu esen, ne de son yel</h2>
				<p class="normal1">Bu satırlarda eleştirel okumalarımı bütünüyle Türkçede üretilmiş metinlere hasretmek isterdim. Öyle de yapmaya çalışıyorum. Ne var ki ülkemizin tarihçileri ve düşün insanları arasında yabancı dillerde yazanlar olduğu gibi bu eserleri yazıldığı dilde basan saygın yayınevlerimiz de var. "Onun için affınıza sığınarak bir istisna yapacağım" derken bir de fark ediyorum ki bir metnin intihal olup olmadığını anlamak için bazen o metnin yazıldığı dili bilmek hiç de gerekmeyebilir. Bilakis, kelimelerin eş veya yakın anlamlılarıyla uğraşmak gibi sıkıntılara katlanmaksızın karşılaştırılması yapılan metinleri birer resim gibi algılamak mümkündür. Öte yandan alıntılar yapacağım dil harcıâlem bir yabancı dil kategorisinde olan İngilizce olduğu için, arzu edenler içerik anlama pratikleri de yapabilir. Çevirmeyeceğim.</p>
				<p class="normal1">1993 yılında Türk Tarih Kurumu Salâhi R. Sonyel Beyefendi'nin <span class="ideitalik">Minorities and the Destruction of the Ottoman Empire</span> adlı mahsul-ü ömrü denmeye layık <span class="ideitalik">magnum opus</span>'unu yayımladı.<sup class="calibre5"><a class="footnote-link" href="tarih_split_604.html#footnote-106-1" id="footnote-106-1-backlink" name="footnote-106-1-backlink">[1]</a></sup> 1993 yılında Türkler bugünkünden bile daha iyi Türkçe okuyup yazdıklarına göre kitabın hedef kitlesi İngilizce kullanan yabancılardı. Ülkemiz hakkında mevcut tarafgir İngilizce metinlerin karşısına çıkılmak, bir şekilde tarafsız görüşlerimiz dünyaya anlatılmak istenmişti herhalde. Beni de o yıllarda şeytan dürtmüş olmalı ki bu metni Benjamin Braude ve Bernard Lewis editörlüğünde 1982'de yayımlanan iki ciltlik <span class="ideitalik">Christians and Jews in the Ottoman Empire</span><sup class="calibre5"><a class="footnote-link" href="tarih_split_605.html#footnote-106-2" id="footnote-106-2-backlink" name="footnote-106-2-backlink">[2]</a></sup> adlı çokyazarlı naçiz eserle karşılaştırmak gafletine düştüm. Türk bilimadamlığının bu üstün yapıtının dışarıda gereken yankıyı şu ana kadar yapmamış olmasını nasıl karşılamak gerektiğini ise şu ana kadar çözmüş değilim. Benimkilerle karışmasın diye alıntılardaki orijinal dipnotları köşeli parantezler içinde vererek bu iki metin arasında biraz mekik dokuyalım bakalım. Bu Sonyel'den:</p>
				<p class="indentmetin">Drawing on their own previous experience at Edirne, and the practice of the Byzantines before them, the Ottomans continued to allow the Jews considerable internal autonomy, and Rabbi Moses Capsali, who had been <span class="ideitalik">the</span> head of the community under the Byzantines, emerged as the political and spiritual head of the community. <span class="ideitalik">Epstein claims that, it is not clear</span> exactly how much power Capsali actually had, what communities fell under his jurisdiction, and what was his relationship with the Ottoman authorities [151].<sup class="calibre5"><a class="footnote-link" href="tarih_split_606.html#footnote-106-3" id="footnote-106-3-backlink" name="footnote-106-3-backlink">[3]</a></sup></p>
				<p class="normal1">Sayın Sonyel alıntıladığım kısmın ancak son cümlesine düştüğü 151. dipnotta Epstein'in Braude ve Lewis'teki, makalesine gönderme yapıyor. Herhangi bir tırnak işareti kullanmamış, dolayısıyla kelimelerin kendi kelimeleri olduğunu beyan ediyor. Bu aşağıdaki alıntı ise Epstein'in yazdıkları. İtalikle gösterdiklerim iki metin arasındaki değişiklikler, geri kalan ise ortak.</p>
				<p class="indentmetin">Drawing, <span class="ideitalik">apparently,</span> on their own previous experience at Edirne, and the practice of the Byzantines before them, the Ottomans continued to allow the Jews considerable internal autonomy, and Rabbi Moses Capsali, who had been head of the community under the Byzantines, emerged as the political and spiritual head of the community. <span class="ideitalik">It is unclear, however,</span> exactly how much power he actually had, what communities fell under his jurisdiction, and what was his relationship with the Ottoman authorities.<sup class="calibre5"><a class="footnote-link" href="tarih_split_607.html#footnote-106-4" id="footnote-106-4-backlink" name="footnote-106-4-backlink">[4]</a></sup></p>
				<p class="normal1">Bu yine Sonyel'den:</p>
				<p class="indentmetin">In a series of related articles, Hayk Perperian, <span class="ideitalik">another Armenian historian,</span> the first to question the conventional view concerning the establishment of the Armenian Patriarchate of Istanbul, claims to have investigated its earliest history 'in full detail' [125].<sup class="calibre5"><a class="footnote-link" href="tarih_split_608.html#footnote-106-5" id="footnote-106-5-backlink" name="footnote-106-5-backlink">[5]</a></sup></p>
				<p class="normal1">Bu kez paragrafın hemen başındayız. Birinci cümleye hemen referans verilmiş. Kafa karıştıracak hiçbir şey yok. Muhterem müverrih nereden aldıysa söylemiş. Epstein'den filan almamış. Hayk Perperian'dan almış. Aynı sayfadaki 125. dipnotunda açık künyesini verdiği Ermenice kaynağı da şöyle:</p>
				<p class="indentmetin">[125]. Perperean: 'Osmanean k'ani me vaweragir İstanpuli hayoc ekelec'ineren omanc'masin' (some Ottoman documents concerning some of the Armenian churches in Istanbul), <span class="idebolditalik">Handes Amsoreay,</span> 1961, cols.723-32, <span class="ideitalik">and other articles.</span></p>
				<p class="normal1">Çok dil bilen araştırmacıları nedense hep kıskanmışımdır. İşte bu kıskançlığın iteklemesiyle olsa gerek Braude ve Lewis'te, Kevork B. Bardakjian'ın, burada zikredilen Hayk Berbérian anısına ithaf ettiği makalesine gidiyorum. Bunlar da Bardakjiyan'dan, [3] numaralı notunu da alıntının hemen peşine veriyorum. Sonyel ve Bardakjiyan metinleri arasında değişiklik gösteren yerleri italik olarak verdim:</p>
				<p class="indentmetin">In a series of related articles, <span class="ideitalik">the late</span> Hayk Berbérian <span class="ideitalik">was</span> the first to</p>
				<p class="indentmetin">question the conventional view concerning the establishment of the Armenian Patriarchate of Constantinople by investigating its earliest history in full detail [3].<sup class="calibre5"><a class="footnote-link" href="tarih_split_609.html#footnote-106-6" id="footnote-106-6-backlink" name="footnote-106-6-backlink">[6]</a></sup></p>
				<p class="indentmetin">[3] Cf. Perperean: 1)'Osmanean k'ani me vaweragir İstanpuli hayoc ekelec'ineren omanc'masin' (some Ottoman documents concerning some of the Armenian churches in Istanbul), <span class="idebolditalik">Handes Amsoreay,</span> <span class="ideitalik">year 75,</span> (1961), cols.723-732;2).<sup class="calibre5"><a class="footnote-link" href="tarih_split_610.html#footnote-106-7" id="footnote-106-7-backlink" name="footnote-106-7-backlink">[7]</a></sup></p>
				<p class="normal1">Hani, Sonyel, Perperean'ı kendisi bulmuş, kullanmıştı? Hakikaten, sorması bile beyhude ama nasıl oluyor da oluyor? Kendisine referans verilmeyen Bardakjiyan'ın sadece kendi cümleleri değil, kullandığı Ermenice kaynak da sayfa sayılarını filan alarak Sonyel'e nasıl kapağı atıyor?</p>
				<p class="normal1">Bu kez Sayın Sonyel'in Yunanca kaynaklara "inmesine" bir örnek verelim:</p>
				<p class="indentmetin"><span class="ideitalik">This is confirmed by</span> Bishop Theophilos of Kampania in his <span class="idebolditalik">Nomikon</span> of 1788, <span class="ideitalik">as follows:</span> 'In the days of the Christian Empire (alas)... prelates administered only the priesthood and ecclesiastical matters and did not intervene in civil matters... Now, however,... provincial prelates undertake secular lawsuits and trials, in connection with inheritance, with debts and with almost any aspect of the Christian civil law' [64]<sup class="calibre5"><a class="footnote-link" href="tarih_split_611.html#footnote-106-8" id="footnote-106-8-backlink" name="footnote-106-8-backlink">[8]</a></sup></p>
				<p class="normal1">Önce Sonyel'in 64. dipnotunu alıntılayayım: "[64]. Cited in Pantazopoulos: <span class="ideitalik">Church and law in the Balkan peninsula...,</span> pp.44-5."<sup class="calibre5"><a class="footnote-link" href="tarih_split_612.html#footnote-106-9" id="footnote-106-9-backlink" name="footnote-106-9-backlink">[9]</a></sup> Sonyel, burada orijinal bir kaynaktan daha alıntı yapmış. Yaptığı alıntıyı da tırnak içinde vermiş. Üstelik kaynağı kendi görmediğini, Pantazopoulos'un eserinden aldığını da söylemiş. Dolayısıyla, "Ee, artık daha ne olsun? Bundan iyisi, Şam'da kayısı!" denebilir. Denmesin.</p>
				<p class="normal1">Şu aşağıdaki alıntı da yine Braude ve Lewis'ten, Richard Clogg'un "The Greek Millet" adlı makalesinden, önce Sonyel'den yukarıdaki alıntıyı kopyalayıp yapıştırıyorum, sonra değiştirilmiş taraflarını çıkarıyorum. Böylesi daha kolay oluyor. İki alıntı arasındaki farkları yine italikle verdim.</p>
				<p class="indentmetin"><span class="ideitalik">The wide-ranging jurisdiction in both civil and ecclesiastical matters devolved upon the Orthodox church through the</span> <span class="idebolditalik">millet</span> <span class="ideitalik">system is well and succintly stated in the complaint of</span> Bishop Theophilos of Kampania in his <span class="idebolditalik">Nomikon</span> of 1788: 'In the days of the Christian Empire (alas)... prelates administered only the priesthood and ecclesiastical matters and did not intervene in civil matters... Now, however,... provincial prelates undertake secular lawsuits and trials, in connection with inheritance, with debts and with almost any aspect of the Christian civil law' [12].<sup class="calibre5"><a class="footnote-link" href="tarih_split_613.html#footnote-106-10" id="footnote-106-10-backlink" name="footnote-106-10-backlink">[10]</a></sup></p>
				<p class="normal1">Clogg'un 12. numaralı sonnotunu da tabii ki vereceğim. Oldukça uzun bir not ama şu kadarı bizim için kâfidir: [12] Cited in N. J. Pantazopoulos: <span class="idebolditalik">Church and law in the Balkan peninsula during the Ottoman Rule,</span> Thesseloniki, 1967, pp.44-5.<sup class="calibre5"><a class="footnote-link" href="tarih_split_614.html#footnote-106-11" id="footnote-106-11-backlink" name="footnote-106-11-backlink">[11]</a></sup> Ne var bunda değil mi? İki araştırmacı da Theophilos'u kendileri görmemiş. Clogg nereden aldığını söylüyor, N. J. Pantazopoulos'tan. Sonyel de. Ah, ikisinin de aynı kaynağın, aynı yerinden, aynı cümleleri alacağı tutmuş! Üstelik cümlelerin aralarındaki üç noktalar, asıl metinden atlamalarla alıntı yapıldığını belirttiğine göre aynı yerleri alıp aynı yerleri atlamışlar. İnsan haliyle duygulanıyor bu kalp ve gönül birliği tezahürünü görünce. Ayrıca arada "zaman" gibi bir faktör de var: Clogg bunları 1982'de yapmış, Sonyel de yıllar sonra, herhalde habersizce, 1993'te! Haa, bu arada hakkını yemeyelim, Sonyel'in katkısını yadsımayalım, Clogg'da yanlışlıkla çıkan bir dört noktayı üçe indirmiş. Az şey midir?</p>
				<p class="normal1">Farkındayım ki artık sıkıcı oluyor bu alıntılar. Sonyel'in 537 sayfalık "eserini" nasıl oluşturduğunu adım adım göstermeye kalksam kimse okumaz, ben de bu müelliflik harikasının diğer kaynaklarını sergilemek için Runciman'a vesaire diğer kaynaklara gitmek durumunda kalırım. Ama üstadın son bir "kerametini" daha sizinle paylaşmadan bu bahsi kapamak istemiyorum. Ne de olsa büyük bir okyanus var orada, çay kaşığıyla içmeye kalksak tüketemeyiz ama suyunun tadının nasıl olduğunu da biliriz, değil mi? Buyurun, Sonyel'den, notuyla beraber bir alıntı:</p>
				<p class="indentmetin">They habitually referred to themselves not as Greeks but as 'Christians' or as "Christians who inhabit Anatolia' (<span class="ideitalik">Anadol etrafında sakin olan Hristiyanlar</span>) [36]... [36]. <span class="ideitalik">Kolay iman nasihatı cem olumuş Eklisamızın turly Daskaloslarından...,</span> p.18. Dimitrios Alexandris published his Turkish-Greek lexicon in Vienna in 1812, 'pro khrisin ton en ti Anatoli oikounton Khristianon' (for the use by Christians living in Anatolia).<sup class="calibre5"><a class="footnote-link" href="tarih_split_615.html#footnote-106-12" id="footnote-106-12-backlink" name="footnote-106-12-backlink">[12]</a></sup></p>
				<p class="normal1">Şimdi bunu o faydalı yöntemle kopyalayıp yapıştırıyorum. Referansını sonra değiştireceğim: Clogg yapacağım!</p>
				<p class="indentmetin">They habitually referred to themselves not as Greeks but as "Christians" or as "Christians who inhabit <span class="idebold">the East</span>" ("<span class="ideitalik">Anadol etrafında sakın olan Hristiyanlar</span>") [9]... [9]. Kolay iman nasihatı cem olunmuş Ekklisamızın turly Daskaloslarindan..., Venice, 1806, p.18. Dimitrios Alexandris published his Turkish-Greek lexicon in Vienna in 1812, "pros khrisin ton en ti Anatoli oikounton Khristianon."<sup class="calibre5"><a class="footnote-link" href="tarih_split_616.html#footnote-106-13" id="footnote-106-13-backlink" name="footnote-106-13-backlink">[13]</a></sup></p>
				<p class="normal1">Clogg'un makalesi Sonyel'in kitabından tam 11 yıl önce basıldığı için kendisinden alıntı yapılan kaynakları, anonimi ve Alexandris'i kimin bulup kullandığı açık.</p>
				<p class="normal1">Alıntıların bir kısmı Karamanlıca yani Türkçe içerdiği için burada bir lahza durup Sonyel ve Clogg metinleri arasında ufak bir karşılaştırma yapalım ve sonra nurlu mudur bilinmez ama yeni metinlere, yeni ufuklara doğru yelken açalım.</p>
				<p class="normal1">Sonyel "<span class="ideitalik">Anadol</span>"u İngilizce "<span class="ideitalik">Anatolia</span>" olarak karşılamış, Clogg "<span class="ideitalik">the East</span>" (Doğu) olarak vermiş. Sonyel "<span class="ideitalik">sakın</span>"ı, <span class="ideitalik">sakin</span>, "<span class="ideitalik">Olunmuş</span>"u "<span class="ideitalik">olumuş</span>" yapmış, "<span class="ideitalik">Ekklisamızın</span>"ı tek "k" ile yazmış, "<span class="ideitalik">Daskaloslarindan</span>"ı, "ı" ile yazmış, "<span class="ideitalik">pros</span>"u "<span class="ideitalik">pro</span>" olarak vermiş. Şu kadar ki Sonyel'de "Venice, 1806" sözcükleri yok fakat Alexandris'in eserinin İngilizce anlamı verilmiş. Şimdi birçoğu rahatlıkla "tipo" kategorisine girebilecek bu ufak tefek farklılıklar bir yana dursun, iki metin arasındaki benzerlikler harikulade denecek kadar şaşırtıcı değil mi? Ama belki de ben bu gözlemimde yanılıyorumdur. Belki de Sonyel, Clogg'dan bağımsız olarak söz konusu kaynaklara gitmiş, Clogg'un "yanlış" okumalarını da farkında olmadan düzeltmiştir. Doğrusu onun yazdığı gibidir. Kim bilir? Bu kadarcık şey için olsun Sonyel'i hatim etmeye değmez mi?</p>

		</body>
</html>