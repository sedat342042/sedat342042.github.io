<html xmlns="http://www.w3.org/1999/xhtml">
  <head>
    <title>tarih</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:81dc962a-e6e4-4767-bd43-9c8a721924f8" name="Adept.expected.resource"/></head>
  <body class="calibre">
<h2 class="solbaslik" id="calibre_toc_24"><br class="calibre3"/>Halide'nin hediyesi</h2>
				<p class="normal1">Yukarıda bilerek değinmedim. İşin içine çeviri girmişse işler biraz daha karışır. Tabii ki günümüzde aynı eserin neredeyse eşzamanlı edisyonları birden fazla dilde yayımlanıyor. Doğal olarak o eserin yayınlandığı dildeki ilk basımı o dildeki ilk edisyonudur da. Eğer söz konusu olan bir çeviri değil de uyarlama ise o da öyledir, yeni bir edisyondur. Yine sadeleştirme kısmında değinmiştik, metinden metine dilin değişmesinin, dil farklılığı gerekçesinin metinlere müdahale etmek için ne gibi zeminler hazırladığını görmüştük. Aşağıda altıncı bölümde de bir örnekle, bu farklılığın çok daha ciddi sorunlar üretebileceğini, dil farklılığının zaman zaman akademik etik dışına çıkılmasına nasıl perdeleme görevi yaptığını göreceğiz. Bu tür zorunlu değinmelere karşın "dilimize kazandırılan" özelde tarih, genelde tüm eserlerin nasıl bir çeviri süzgecinden geçtiğini incelemek ve eleştirmek gibi devasa bir konudan bu kitapta bilinçli olarak uzak durdum.</p>
				<p class="normal1">Burada ise aynı yazarın, Halide Edib Adıvar'ın 1928'de İngilizce olarak yazdığı ve yayımladığı bir metnin tam otuz dört yıl sonra Türkçede göründüğü haline biraz eğilmek istiyorum. <span class="ideitalik">The Turkish Ordeal</span>'ın nasıl <span class="ideitalik">Türk'ün Ateşle İmtihanı</span> haline geldiğini tüm veçheleriyle incelemek gibi bir iddiam yok fakat bu iki metne biraz yakından bakmanın tarihçi açısından epeyce verimli olacağını söyleyebilirim.</p>
				<p class="normal1">Halide Edib, 1962 yılında Türkçe edisyona yazdığı çapraşık ifadeli kısa önsözde <span class="ideitalik">Türk'ün Ateşle İmtihanı</span>'nın ve Türkçeden önce İngilizcede çıkan diğer metinlerinin tercüme olmadıklarını söyler:</p>
				<p class="indentmetin"><span class="ideitalik">Bunların hiç biri tercüme değildir, fakat bazı yerleri biraz kısa, bazı yerleri biraz uzun olmakla beraber, öz itibarıyla aynıdır.</span> Bu hatıralar, İstiklâl Savaşını hazırlayan zihniyetin, başka başka yönlerden, lehte ve aleyhte olan bütün fertlerin, en fazla, bir ruh tahlilinden ibarettir. Gerçi, başlıca vakaları da içine alınmışsa da, bu hatıralar asıl, bütün bir memleketin, üç yıl sonunda İzmir'e nasıl önüne geçilmez bir sel gibi beraberce aktığını gösterir.<sup class="calibre5"><a class="footnote-link" href="tarih_split_497.html#footnote-105-2" id="footnote-105-2-backlink" name="footnote-105-2-backlink">[2]</a></sup></p>
				<p class="normal1">Yazarın açık beyanına göre, bazı yerleri değişmiş olan Türkçe edisyonun, İngilizce edisyonun harfiyen bir çevirisi olmadığını, daha ziyade bir uyarlama karakteri taşıdığını fakat iki metnin "öz itibarıyla aynı" olduğunu düşünmek durumundayız. En azından Halide Edib, böyle düşünmemizi istemiş. Metinleri karşılaştırmaya başladığımızda ise meselenin hiç de Halide Edib tarafından yumuşatılarak sunulduğu gibi olmadığını anlıyoruz. Yazar, büyük bir ihtimalle yaptığı radikal değişiklikleri perdelemek için bu ayniyeti vurgulamış ve bunu da zekice yapmış görünüyor. Nihayetinde, metnin İngilizcesine her an gidilebilecekken Türkçesinin bir çeviri olduğunu söylemek çok da inanılır olmazdı. Dolayısıyla, Türkçe metnin çeviri olmadığını peşinen kabulleniyor ama okuyucunun inanmasını istiyor ki öyle pek vahim bir şey de yoktur. Yazar, kendi metnini çevireceğine oturmuş, Türkçe düşünmüş, yeniden yazma yoluna gitmiştir. Evet, ima budur. Fakat metne eleştirel bir gözle bakınca durumun bu merkezde olmadığını görmemek imkânsız. Tabii ki ilim dünyası yazarından gelse dahi bir iddiayı önünü ardını kovalamadan kabul edecek değildir. Etmemiştir de zaten. <span class="ideitalik">The Turkish Ordeal</span> ve <span class="ideitalik">Türk'ün Ateşle İmtihanı</span>'nın siyasi duruş olarak pek fazla örtüşmediğini bilenler epeydir biliyordu. Hülya Adak, bir iki kere bu konuya değindi:</p>
				<p class="indentmetin">1962'de Edib'in <span class="ideitalik">The Turkish Ordeal</span>'ı Türkçeye <span class="ideitalik">Türk'ün Ateşle İmtihanı</span> olarak "çevrildiğinde", Halide Edib'in kendisi, Mustafa Kemal ve rejimi eleştirilerinin çoğunu dışarıda bırakmıştı. Böylece, İngilizce aslı Cumhuriyetin kuruluşuna ilişkin Kemalist mitleri sorgularken, otuz küsur yıl sonra çıkanTürkçe version yani <span class="ideitalik">Türk'ün Ateşle İmtihanı</span>, aksine bunları onaylamaktaydı.<sup class="calibre5"><a class="footnote-link" href="tarih_split_498.html#footnote-105-3" id="footnote-105-3-backlink" name="footnote-105-3-backlink">[3]</a></sup></p>
				<p class="normal1">Şimdi bu iki metne biraz daha yakından bakalım. Türkçe metnin büyük bir kısmı, İngilizce metnin bir uyarlamasından çok, oldukça sadık, eğer kelime kelime çeviri yapmıyorsanız olabildiğince sadık, bir İngilizceden Türkçeye çeviri niteliği taşıyor. Yazarının eli değen bir metinde çeviri kokusunu da almamamız gerekir ama bu konuda bile metnin tutarlı olduğunu iddia etmek güç gibi görünüyor. Radikal kısaltmalardan da kaynaklanabilir ama metnin pek çok yerinde anlamı yakalamak güçleşiyor. İşin bu kısmını edebiyat tarihçilerine ve eleştirmenlerine bırakıyorum; herhalde şimdiye kadar nice makale yazarak olayı iyice aydınlatmışlardır. Benim burada ilgilendiğim bu "öz itibariyle ayniyet"in nasıl bir şey olduğu. Tabii ki biraz önce ne düşündüğümü söyledim. Kimileri kaba saba, kimileri daha rafine olmak üzere değişikliklerin çok fazla olduğunu, metnin yapısını çok değiştirdiğini de söyleyeyim. İşin aslına bakılacak olursa, bunda bizatihi bir yanlışlık da görmüyorum. Bir yazar görüşlerini değiştirme konusunda niye bize hesap versin ki? Öyleyse, öyledir. Nedenlerini de otursun tarihçi ve edebiyat tarihçisi bulsun. Ama yazarın aksi yöndeki iddiası bizi durumu belgelemeye itiyor.</p>
				<p class="normal1"><span class="idebold">Kapatın Meclis'i cereyan yapmasın...</span></p>
				<p class="normal1">Dönem, mütareke dönemidir. Padişah Vahideddin'dir. İşler karışıktır. Memleketin geleceğinde büyük belirsizlikler vardır. Vahideddin İngilizlerin himayesine taraftardır. İşte bu padişah meclisi kapatmayı düşünmektedir:</p>
				<p class="indentmetin">Bu devrede Padişah, Meclisi kapatmayı düşünüyordu. Mustafa Kemâl paşayı elde ederek parlamentoyu kapatmak ve ardından bir mutlâkiyet kurmak istiyordu.<sup class="calibre5"><a class="footnote-link" href="tarih_split_499.html#footnote-105-4" id="footnote-105-4-backlink" name="footnote-105-4-backlink">[4]</a></sup></p>
				<p class="normal1">Eh, biraz da öyle olmamış mıdır? Sonuçta, 1919'da son Osmanlı seçimlerinin yapılarak meclisin yeniden açılmasına kadar 1918-1919'da mutlakiyete dönülmemiş midir?<sup class="calibre5"><a class="footnote-link" href="tarih_split_500.html#footnote-105-5" id="footnote-105-5-backlink" name="footnote-105-5-backlink">[5]</a></sup> Sorun tabii ki İngilizce metinde. Gidelim:</p>
				<p class="normal1">I want to add that not all those who thought that parliamentarism was too advanced a form of government for Turkey were at the same time in favor of a foreign protectorate: Mustafa Kemal Pasha was said to be one of those trying to persuade the sultan to close the parliament, but he wished him to inaugurate afterward a régime of absolutism- with a cabinet in which Mustafa Kemal Pasha himself would be the minister of war.<sup class="calibre5"><a class="footnote-link" href="tarih_split_501.html#footnote-105-6" id="footnote-105-6-backlink" name="footnote-105-6-backlink">[6]</a></sup></p>
				<p class="normal1">Şimdi de bu pasajı benim çevirimle vereyim:</p>
				<p class="indentmetin">Eklemek isterim ki Türkiye için parlamentarizmin gereğinden fazla ileri bir hükümet şekli olduğunu düşünenlerin hepsi, aynı zamanda, bir yabancı himaye rejimi de istiyor değildi: Mustafa Kemal Paşa'nın, parlamentoyu kapatması için sultanı iknaya çalışanlardan biri olduğu söyleniyordu. Ama, o, sultanın daha sonra mutlakiyetçi bir rejim başlatmasını ve içinde kendisinin bizzat harbiye nazırı olacağı bir hükümet kurmasını arzuluyordu.</p>
				<p class="normal1">Tabii ki burada kendime biçtiğim görev tarihte hakikaten öyle olmuş mudur olmamış mıdır, bunun tartışmasını yapmak değil. Ama "öz itibariyle aynı" olan bu iki metnin insanı bir sağ, bir de sol köşeye yatırdığı, rolleri birbirinin tam zıddı olarak gösterdiği konusunda tamamen anlaşıyor muyuz? O zaman devam edelim.</p>
				<p class="normal1">Yazarın yukarıdaki tasarrufunun yorumlamaya gerek bile duyuracağını sanmadığım için geçiyorum. Dediğim gibi, farklar her zaman bu kadar belirgin değil. Henüz Mustafa Kemal, Samsun'a çıkmış değildir. Ama bir "Ermenistan" fikri doğuda çeşitli heyecanlara neden olmaktadır:</p>
				<p class="normal1">Aynı zamanda <span class="ideitalik">millî bir hareket</span>, memleketlerinde bir Ermenistan kurulması ihtimaline karşı şarkta şiddetli surette uyanmıştı. Kâzım Karabekir paşa, o zaman, memleketimizde tek hatırı sayılabilir Türk ordusunun başında bulunuyordu. Kendisi aynı zamanda, İtilâf kuvvetlerinin şarkî Anadolu'da bir Ermenistan kurmaları ihtimaline karşı halkı silahlandırıyordu. <span class="ideitalik">O tarihte, İzmir'de henüz Yunan ordusu yoktu.</span><sup class="calibre5"><a class="footnote-link" href="tarih_split_502.html#footnote-105-7" id="footnote-105-7-backlink" name="footnote-105-7-backlink">[7]</a></sup></p>
				<p class="normal1">Hiç oyalanmadan İngilizce metne gideyim:</p>
				<p class="indentmetin"><span class="ideitalik">The Nationalist movement had in the meantime started in the East</span>- always tremendously excited and angry at the mere possibility of an Armenia in their lands.</p>
				<p class="indentmetin">Kiazim Kara Bekir Pasha, as the commander of the only considerable regular Turkish forces in the East, was arming the population from the military depots and getting ready for an effective resistance in case the Allies should decide to create an Armenia in Eastern Anatolia. <span class="ideitalik">As there was as yet no Greek army in Smyrna, Western Anatolia was in no immediate danger.</span><sup class="calibre5"><a class="footnote-link" href="tarih_split_503.html#footnote-105-8" id="footnote-105-8-backlink" name="footnote-105-8-backlink">[8]</a></sup></p>
				<p class="normal1">Sanki mütercim olarak işim şimdi daha kolay gibi:</p>
				<p class="indentmetin">Bu arada, <span class="ideitalik">Millî Hareket</span>, kendi topraklarında bir Ermenistan kurulması ihtimalinin bile her zaman dehşetli heyecanlara ve öfkeye yol açtığı şarkta başlamıştı. Şarktaki tek hatırı sayılır düzenli Türk kuvvetinin komutanı olarak Kâzım Karabekir Paşa, halkı askeri depolardan silahlandırıyor ve müttefiklerin Doğu Anadolu'da bir Ermenistan yaratmaya karar vermeleri durumunda etkili bir direnişe hazırlanıyordu. <span class="ideitalik">Henüz İzmir'de bir Yunan ordusu olmadığı için Batı Anadolu acil bir tehlike içinde değildi.</span></p>
				<p class="normal1">Şimdi dilci değilim. Türkçede harf-i tarif denen nesnenin olmadığı söylenir. Buraları bilemem ama "<span class="ideitalik">milli bir hareket</span>" ile "<span class="ideitalik">Milli hareket</span>" arasındaki farkı bilirim. Birincide milli herhangi bir hareket, milli hareketlerden biri, ikincide ise kesinlik ve teklik anlamı var. Hiçbir şey bilmesem, İngilizcede "<span class="ideitalik">the</span>" ne anlama gelir bilirim! Peki ne zaman ve nerede başlamış bu Milli Hareket? E, o da alıntıdan çıkıyor. Henüz İzmir işgal edilmeden önce, doğuda! A, bakın bu noktadan sonra hele tarihçi olarak işiniz çok zor. Milli Mücadele, Mustafa Kemal'in Samsun'a çıkmasıyla başlamamış mıydı? O da Yunanlıların İzmir'i işgalinden hemen sonra olmamış mıydı? Ne yani, sen bize Halide Edib'in şu kıytırık alıntısına dayanarak nesiller boyu okulda okuduğumuz bir şeyin aksini mi söylüyorsun? Ayrıca kadın imana gelmiş, düzeltmiş işte hatasını Türkçesinde! Yok, vallahi bir şey demiyorum. Sadece şu kadarını söylüyorum ki tarihte başlangıçlar, milatlar bulmak oldukça keyfidir, hele koskoca bir memleketin pek çok köşesinde aynı anda kongreler toplanıyor, pek çok kişi eşzamanlı olarak direniş örgütlüyorsa. Halide Edib'in, anılarının İngilizcesinde tutarlı olarak "Milli hareket" dediği şeye, Türkçesinde ya hiç değinmediğini ya da yukarıdaki gibi "milli bir hareket" diyerek geçiştirdiğini görmekteyiz. Bu tavrı da Mustafa Kemal'in şahsen katılmadığı veya organizasyonunda kritik rol oynamadığı her türlü kongre ve oluşumu "Milli Mücadele" anlatımları içine pek sokmayan ve en fazla "yerel" olarak niteleyerek anlamlandıran resmi tarih yönelimlerine büyük bir uygunluk içindedir.<sup class="calibre5"><a class="footnote-link" href="tarih_split_504.html#footnote-105-9" id="footnote-105-9-backlink" name="footnote-105-9-backlink">[9]</a></sup></p>
				<p class="normal1"><span class="idebold">Uzundu, inceydi paşamın parmakları...</span></p>
				<p class="normal1">Peki, Halide Edib'in, Mustafa Kemal hakkındaki ilk izlenimleri, görüşleri nelerdir? Tabii ki artık bir tahminiz vardır, İngilizcesinde başka, Türkçesinde başka görüşleri var.</p>
				<p class="indentmetin"><span class="ideitalik">Benim ve herkesin</span> Mustafa Kemal paşa hakkındaki fikrimiz bu devrede şöyle ifade edilebilir: Çanakkale'de Anafartalar kahramanı; padişahın yaveri; ve harikûlâde bir zekâ ve ihtirası olan bir insan diye tanınıyordu. Ben kendisini bir kaç defa Babıâli'de görmüştüm. Şahsiyeti ve inkâr edilemeyecek bir görünüşü vardı. <span class="ideitalik">Doğu Anadolu'ya oradaki kuvvetleri yatıştırmaya gönderdiklerini işittiğim zaman ihtirası</span> hakkındaki fikirlere hiç inanmadım. Türkün istiklâlini koruyacak bir vaziyet aldıktan sonra, Türk milletinin kendisine en büyük mevkii vereceğini tabii görüyordum.<sup class="calibre5"><a class="footnote-link" href="tarih_split_505.html#footnote-105-10" id="footnote-105-10-backlink" name="footnote-105-10-backlink">[10]</a></sup></p>
				<p class="normal1">Bakın, aslında mekanik bir iş yapıyorum, daha doğrusu kendi koyduğum kurallara uyarak öyle yapmaya çalışıyorum ama şu alıntıda İngilizcesine bile gitmeden bir kurt yeniği olduğu dikkatlere çarpmıyor mu? Kendi dahil herkesin fikri Mustafa Kemal'in ihtiras sahibi olduğu yönündeyken hemen aşağıda onun ihtirası hakkında işittiği fikirlere hiç inanmadığını beyan ediyor. O zaman İngilizcesine gitmek farz durumundadır:</p>
				<p class="indentmetin">My personal feeling about Mustafa Kemal Pasha at this period can be summed up as follows: He was the brilliant organizer of the Anafarta victory in Chanak; he was aide- de-camp to the sultan; he was a man of extraordinary intelligence and cunning as well as of <span class="ideitalik">abnormal ambition.</span> I had met him at a meeting without exchanging words. I had also seen him often walking down the Sublime Porte road and thought that he had a remarkably strong face. That he had personality and capacity was beyond doubt, and when I heard that <span class="ideitalik">he had taken part with the Nationalist movement in Eastern Anatolia,</span> where he was officially sent to pacify them, I did not trouble myself about the various rumours about his personal ambition, desires for despotism, and so on. As long as he retained a clear vision of the Turkish future and managed to <span class="ideitalik">serve the Turkish cause</span>, I for my part would not have objected to his asking for any position he might have liked as a reward for <span class="ideitalik">his services from the Turkish nation.</span><sup class="calibre5"><a class="footnote-link" href="tarih_split_506.html#footnote-105-11" id="footnote-105-11-backlink" name="footnote-105-11-backlink">[11]</a></sup></p>
				<p class="normal1">Hım, orijinalinde de bir miktar kafa karışıklığı var gibi. Bakalım nasıl dönüyor Türkçeye:</p>
				<p class="indentmetin">Bu dönemde benim Mustafa Kemal Paşa hakkındaki şahsi hissiyatım şöyle özetlenebilir: O, Çanakkale'deki Anafartalar zaferinin parlak örgütleyicisiydi; sultanın yaveriydi; olağanüstü zeki ve kurnaz olduğu kadar aşırı bir hırsı da vardı. Bir toplantıda hiç konuşmaksızın karşılaşmıştım kendisiyle. Sık sık da Bâbıâli Caddesi'nden aşağı yürürken görür ve dikkate değecek kadar güçlü bir yüzü olduğunu düşünürdüm. Şahsiyet ve kapasite sahibi olduğuna şüphe yoktu. Resmen yatıştırmakla görevlendirildiği <span class="ideitalik">Doğu Anadolu'daki Milli harekete katıldığını</span> duyunca şahsi hırsı, despotizm arzuları vesaire hakkındaki muhtelif söylentilerle canımı sıkmadım. Türk geleceği hakkında berrak bir görüş sahibi olduğu sürece ve <span class="ideitalik">Türk davasına hizmet etmeyi becerdikçe,</span> ben kendi hesabıma, onun <span class="ideitalik">hizmetleri karşılığında Türk ulusundan</span> bir ödül olarak talep edebileceği herhangi bir makama itiraz etmezdim.</p>
				<p class="normal1">Anlaşılan, Halide Edib, Mustafa Kemal hakkında bir fikir sahibidir, üstelik bunların herhalde bir çevrede oldukça yaygın söylentiler olarak teyidini de bulmaktadır ama Doğu Anadolu'da başlayan Milli harekete katıldığını duyunca bunları dikkate almamaya karar verir. Kendi söylediklerinden bunun Mustafa Kemal'a açılmış bir kredi olduğu havasını sezinliyoruz. Halide'nin birtakım koşulları vardır. Onları sayar da. Tuhaf olan tabii ki Türkçe edisyonda, söz konusu olan milli dava da olsa Mustafa Kemal'in hizmet sunar ve ödül bekler bir şekilde betimlenmemesidir!</p>
				<p class="normal1">Peki, Halide Edib, Ankara'ya Mustafa Kemal'in yanına gidip kendisini daha yakından görünce fiziki özelliklerini nasıl tarif eder? "Ne yani, İngilizcede başka, Türkçede başka mı tarif eder? Aynı insandan bahsetmiyor mu?" denebilir. Doğru tabii, ama Halide Edib'in nihayetinde bir edebiyatçı olduğunu unutmayalım. İşte o fiziki tarifle beraber gelen yorumlar, yüklenen değer yargıları yok mu? İşte onlar kişiye gördüğü eli bile farklı tarif ettirir. Halide'yi Ankara'da, garda, akşam alacasında Mustafa Kemal bizzat karşılar.</p>
				<p class="indentmetin">Trenin kapısı açılınca, Mustafa Kemal paşa yaklaştı. Bana inerken yardım etti. Bu elin çevik hareketi ve <span class="ideitalik">kudreti</span>, bana Mehmet çavuşla millî mücadelenin, yolda arkadaşlık etmiş olduğum şahsiyetlerini hatırlattı. Fakat bu <span class="ideitalik">kudretli el</span> şekil itibarıyla ötekilerden bam başkaydı (sic). <span class="ideitalik">Anadolu</span>'ların elleri umumiyetle kocaman, geniş ve zalimleri gırtlağından yakalamağa kadir görünür; Mustafa Kemal'in gergin derili, uzun parmaklı beyaz eli <span class="ideitalik">Türkün bütün hususiyetleriyle</span> birlikte aynı zamanda <span class="ideitalik">hâkim</span> bir vasfa sahipti.<sup class="calibre5"><a class="footnote-link" href="tarih_split_507.html#footnote-105-12" id="footnote-105-12-backlink" name="footnote-105-12-backlink">[12]</a></sup></p>
				<p class="normal1">İngilizce metne ulaşamasaydık gramer düşüklüklerinin ötesinde ne dediği dahi anlaşılmayan bu cümleleri nasıl anlamlandırabilirdik merak ediyorum. Bu kez önce benim çevirimi vereyim:</p>
				<p class="indentmetin">Kompartımanımızın kapısı birden açıldı ve Mustafa Kemal Paşa'nın eli bana uzanarak basamaktan inmeme yardım etti. Eli, bu ışıkta belirgin olarak görebildiğim tek uzvuydu ve bütün vücudunun fiziki olarak en özellikli kısmı da bu eldi. Bu, çok ince parmaklı ve hiçbir şeyin karartamadığı ve kırıştıramadığı bir cilde sahip olan ensiz ve kusursuz bir eldir. <span class="ideitalik">Efemine değildir ama bir erkeğin eli olmasını da beklemezsiniz.</span></p>
				<p class="indentmetin">Çevik ve ani hareketleri bana Mehmet Çavuş'u ve varlığından Samandıra'da haberdar olduğum şu yeni devrimci tipi hatırlattı. Bana öyle geldi ki Türkiye'deki insan-kaplanın amansız avlanması bu elde karşılığını bulmuştur. Son derecede asabi gerilimiyle ve fırlayıp kendine zulmedeni gırtlağından tutacakmış gibi hazır oluşuyla bu el, savaşan Türk'ün iri, enli elinden farklıydı.</p>
				<p class="normal1">Eh, erkek eli olmasını beklemiyorsak, Türkçede boy göstermese de olur. Ayrıca, Atatürk'ün eli olduğuna göre "kudretlidir, hâkimdir"; aşağısı kurtarmaz. Ha, yay gibi fırlayarak kendine zulmedenin gırtlağından yakalayacak olan da yine bu eldir. Erat sınıfından Türk'ün eli değildir. Son bir şey kaldı geriye, peki nasıl oluyor da her şeyiyle hayali köylü Türk'ün elinden bu kadar farklı olan el "Türk'ün bütün hususiyetleri"ne de sahip oluyor? Belki de ben yanlış çevirmişimdir buyurun:</p>
				<p class="indentmetin">The door of our compartment opened suddenly and Mustafa Kemal Pasha's hand reached up to help me down the step. In that light his hand was the only part of him I could see distinctly, and it is that part of him which is physically most characteristic of the whole man. It is a narrow and faultlessly shaped hand, with very slender fingers and a skin which nothing darkens or wrinkles. <span class="ideitalik">Although it is not effeminate, one would not expect it to be a man's hand.</span> Its swift and sudden movements reminded me of Mehemmed Chavoush and of that new revolutionary type of whose existence I had become aware in Samandra. It seemed to me that the merciless hunting of the human tiger in Turkey had its answer in this hand. It differed from the large broad hand of the fighting Turk in its highly strung nervous tension, its readiness to spring and grip its oppressor by the throat.<sup class="calibre5"><a class="footnote-link" href="tarih_split_508.html#footnote-105-13" id="footnote-105-13-backlink" name="footnote-105-13-backlink">[13]</a></sup></p>
				<p class="normal1">Bunlar yine iyisi. Çünkü bir de Türkçeye hiç alınmayarak atlanan paragraflar var. Tahmin edilebileceği gibi bunların çoğu da Halide Edib'in Mustafa Kemal için yaptığı değerlendirmelerden oluşuyor. Bir tane de bu gruba örnek vereyim:</p>
				<p class="normal1">Although his cynicism sickened one at times, it was impossible not to admire the emphatic way in which he attacked shams. But the man was a paradox. The very next moment one saw him trying to establish other shams which happened to suit his temperement better than the ones he had displaced. He seemed to have no convictions whatever: he adopted now one thing and now another with the same vehemence and energy, no matter how contradictory they were, so long as he thought they would benefit him and the cause in some way. But one could not condemn him too severely in those days.<sup class="calibre5"><a class="footnote-link" href="tarih_split_509.html#footnote-105-14" id="footnote-105-14-backlink" name="footnote-105-14-backlink">[14]</a></sup></p>
				<p class="indentmetin">Müstehziliği insanı bazen hasta etmesine karşın yalanlara şiddetle saldırmasına hayran olmamak imkânsızdı. Fakat, adam tam bir tezattı. Hemen biraz sonra, ortadan kaldırdığı yalana göre huyuna daha çok uyan bir palavrayı yerleştirmeye çalışırken görürdünüz.</p>
				<p class="indentmetin">Herhangi bir kanaati varmış gibi durmuyordu: Ne kadar çelişik olurlarsa olsun kendisine ve davaya bir şekilde yararı dokundukça şimdi birini, biraz sonra diğerini aynı şiddet ve enerjiyle benimserdi. Fakat onu, o günlerde çok sert de kınamak olmazdı.</p>
				<p class="normal1"><span class="idebold">Paşam ilim kudretiyle mevkiini muhafaza etti</span></p>
				<p class="normal1">Metnin şiştiğinin farkındayım. Bu kez, Halide Edib'in, Mustafa Kemal'i çevresiyle kıyaslayarak neden onun lider konumunda olduğuna dair yazdığı samimi ve edebi pasajı vereyim. Önce kuşa çevrilmiş Türkçesi:</p>
				<p class="indentmetin">Mustafa Kemal paşa, fikrini yürütmek için her nevi sistemi kullanıyor, zaman zaman, bir George Washington tavrı alıyor, bazen da bir Napoleon havası yaratıyordu. <span class="ideitalik">Fakat ilim sahasında çok yüksek olanlar bile onun kudretine yaklaşamazlardı. İnsan tabiatının en zeki bir mümessili olan Mustafa Kemal paşa daima mevkiini muhafaza edebilirdi.</span><sup class="calibre5"><a class="footnote-link" href="tarih_split_510.html#footnote-105-15" id="footnote-105-15-backlink" name="footnote-105-15-backlink">[15]</a></sup></p>
				<p class="normal1">Bu da bazı yerlerini atlayarak İngilizcesinden benim yaptığım çeviri. Lütfen okuyun ve karar verin, yukarıdaki ilkokul müsameresi kılıklı satırlarda mı Halide, Mustafa Kemal'i hatırlamak kelimesinin tüm anlamlarıyla hatırlıyor, yoksa sürgünde, aşağıdaki satırları yazarken mi?</p>
				<p class="indentmetin">Epeyce, fakat orta seviyede bir sahne yeteneği vardı. Kâh, ikinci bir George Washington imişçesine mükemmel bir demagog olur ve hemen sonra Napoleon'umsu bir tavır takınırdı. Bazen güçsüz ve zavallı bir korkak gibi görünür, bazen en üst seviyede güç ve cesaret gösterirdi... İnsanı, konuşmaktan başka hiçbir şey yapamayacak kadar iktidarsız adamlardan biri olmalı şeklinde bir karara ulaştıracak kadar tereddüt gösterir, birden, bir lahza içinde öyle bir karar verir ki bu onu hem kendi yaşamının efendisi hem de geniş çaplı bir hareketin yaşam gücü yapar.</p>
				<p class="indentmetin">Çevresinde, <span class="ideitalik">zekâ ve ahlâki duruş açısından ondan üstün, kültür ve eğitim açısından ise kat kat daha üstün adamlar olduğunu tabii ki hep bilirdiniz.</span> Fakat, onları incelikte veya orijinallikte geçemese de hiçbiri onun hayatiyetiyle başa çıkamazdı. Onların ne meziyeti varsa, aşağı yukarı normal ölçüler içindeydi. Onun hayatiyeti ise değildi. Ve onu tek başına baskın kişi yapan buydu... Onu hâlâ görebiliyorum: Odanın ortasında ayakta duruyor ve herkesi takatsiz düşürmüşken o başladığı dakikadaki kadar canlı. Ve kendimi de kendime şöyle söylerken hatırlıyorum: "Ne kadar şaşılacak bir adam! Yıkım kılığına bürünmüş bir doğa kuvveti mi acaba? İnsana ait herhangi bir şeyi var mı? Peki, ulus amacına ulaştığı zaman bu kasırga nasıl durulabilir ki?"</p>
				<p class="normal1">Peki, buyurun bu da İngilizcesi:</p>
				<p class="indentmetin">Possessing considerable though quite undistinguished histrionic ability, one moment he could pass as the perfect demagogue- a second George Washington- and the next moment fall into some Napoleonic attitude. Sometimes he would appear weak and an abject coward, sometimes exhibit strength and daring of the highest order... Having been hesitant to a degree that made one conclude that he must be one of the most impotent of men who could do nothing but talk, suddenly he would make some instantaneous decision which marked him as being master of his own life and the life-force of a far-reaching movement.</p>
				<p class="indentmetin">Of course, one knew all the time that there were men around him who were greatly his superior in intellect and moral backbone, and far above him in culture and education.</p>
				<p class="indentmetin">But though he excelled them in neither refinement nor originality, not one of them could cope with his vitality. Whatever their qualities, they were made on a more or less normal scale. In terms of vitality, he wasn't. And it was this alone that made him the dominant figure... I can stil see him standing in the middle of the room talking every one to exhaustion, while he remains as fresh as the moment he began. And I can remember saying to myself: 'What an astounding man! Is he just some elemental force in a catastrophic form? Is there anything human about him at all? And how can this cyclone ever come to rest when the nation has reached its goal?'<sup class="calibre5"><a class="footnote-link" href="tarih_split_511.html#footnote-105-16" id="footnote-105-16-backlink" name="footnote-105-16-backlink">[16]</a></sup></p>
				<p class="normal1">Bir an için İngilizce ve Türkçe edisyonlar arasındaki farkları geri plana itelim. Sonuçta, bir insanın, herkesinki gibi gayet sübjektif olması kaçınılmaz olan anılarından söz ediyoruz. Tamam. Ama nasıl oluyor da 1928'in Halidesi, hem de olaylara beş altı yıl gibi bir mesafedeyken, Mustafa Kemal'in etrafında onu zekâ, kültür ve eğitim açısından geçen adamlar hatırlıyor da 1960'larda, kendi ölümünden kısa bir süre önce tüm bu anılar çözünüyor, uçuyor ve yerlerine ortalıkta devredip duran birtakım klişeler geliyor? Konu ilim sahası olduğuna göre, bu sahada çok yüksek olanların bile yanına yaklaşamadığı "kudret" de herhalde siyasi bir kudret değildi... Herhalde onu tartışan bile olmaz. İyi de yıllar geçtikçe Mustafa Kemal nasıl oluyor da ilim açısından kudretli olmayı da kimseciklere bırakmaz bir hale bürünüyor... Örnekleri kat kat çoğaltmak mümkün ama artık durayım. Sorumuz ise baki: Nasıl oluyor da oluyor? Bunları hatırlayan Halide'ler aynı mı? Çevirerek bir kez daha sorayım: Kaç tane Halide var?</p>
				<p class="normal1">Bu soruyu hâlâ niçin sorduğum yadırganabilir bile... Ne yani, anlamıyor muyum, anlamayacak kadar saf mıyım? Halide Edib, 1960'ların Türkiyesi'nde, malum ideolojik arkaplan düşünüldüğüne ne yapabilirdi ki? Tabii ki, resmi ideolojiye, aydınlar ve devlet arasındaki ilişkilere vesaire gönderme yaparak "Şu yaptığından başkasını yapamazdı" demek ve işin içinden çıkmak mümkün. Ama ben önsözde de yeterince vurguladığım gibi ideolojik yönelimlerin metinler üzerindeki etkisini veya sahibinin ideolojik körlüğünden dolayı somut olarak bozulan metinleri münhasıran konu edinmedim. Böyle bir başlık açmadım. Burada kendime koyduğum amaçlar açısından çok önemli de görmüyorum. Metin bozuksa bozuktur. Sahibinin ideolojisi beni ilgilendirmiyor. Dolayısıyla, böyle bir olguyu reddettiğim için değil, fakat kendime koyduğum sınırlar içinde kalmak, çözümlemelerimi bütünüyle zanaat seviyesinde yapmak, metnin iç dinamiklerinden yola çıkarak sorduğum sorulara cevap bulmak ve söylediğim her şeyi maddi kanıtlarıyla desteklemek istiyorum.</p>
				<p class="normal1"><span class="idebold">Bunları da mı sen yaptın Halide?</span></p>
				<p class="normal1">Peki dilimin altındaki baklayı çıkarayım: <span class="ideitalik">Türk'ün Ateşle İmtihanı</span>'nda öyle yerler var ki, metne başka bir el girdiği, Halide'nin tek başına olmadığı konusunda çok ciddi şüpheler uyandırıyor. Bunlar öylesine somut noktalar ki, ne zaman içinde Halide Edib'in görüşlerini, şu bu nedenle revize etmesiyle açıklanabilir ne de bizatihi zamanın geçmesiyle Edib'in hafızasının ona oynadığı oyunlarla. Sonuçta ortada İngilizce yazılı bir metin vardı, çevirse de, uyarlama yapsa da, eski yazdıklarının tam tersi görüşleri benimseyecek kadar değişimci bir tavır alsa da Halide Edib'in elinin altında başka bir metin vardı. Halide Edib'in bu metni kapatarak, Türkçe'de başka ve yepyeni bir metni sıfırdan kaleme almadığını da, Türkçe metnin, İngilizcesini paragraf paragraf izlemesinden anlıyoruz. Üstelik Halide'nin yine ilk kez İngilizce çıkan anılarının Türkçesi olan <span class="ideitalik">Mor Salkımlı Ev</span>'deki daha düzgün cümleli edebi anlatım bütünlüğü de yok <span class="ideitalik">Türk'ün Ateşle İmtihanı</span>'nda. Hiçbir edebiyatçıya yakışmayacak bozuk bir ifade ve yer yer anlatılanın ne olduğunu anlamamızı engelleyecek kadar kırık dökük, devrik cümleler!</p>
				<p class="normal1">Oyalanmaksızın bana Halide'nin metnine başka bir el girdiğini düşündürten yerlerden sadece iki tanesini burada irdeleyeyim. Bunlardan ilki şöyle: İstanbul'un Halide Edib ve kocası Dr.Adnan da dahil olmak üzere Ankara'daki milliyetçilerin önde gelenlerini idama mahkûm ettiği günlerdir. Türkiye Büyük Meclisi'nin açılması ve ilk TBMM hükümetinin oluşturulacağı gün olan 23 nisan 1920 gecesi, daha doğrusu 22 nisanı 23 nisana bağlayan gece tuhaf bir ruh hali içinde olan Halide Edib yatağında şöyle hayallerle uğraşır:</p>
				<p class="indentmetin">Yüksek akasyaların içinde yarım ay görünüyordu. O gece, yatakta hep beyaz gömlekle Bayezit'da idam sehpasına gittiğimi hayal ediyor ve bir nutuk hazırlıyordum. Hep aklımdan, <span class="ideitalik">Babillilerin meşhur kadını Kurretülayn</span>'in idam edilmeden önce Farsca olarak söylediği cümle geçiyordu: 'Ayaklarımı yerden kaldırın ki, yüksekten dünyayı daha iyi göreyim.'<sup class="calibre5"><a class="footnote-link" href="tarih_split_512.html#footnote-105-17" id="footnote-105-17-backlink" name="footnote-105-17-backlink">[17]</a></sup></p>
				<p class="normal1">Halide'yi çocuksu romantizmiyle baş başa bırakıyor ve "Allah Allah demek ki Babilliler Farsça konuşuyormuş" diyerek İngilizce'ye, benim yaptığım çeviriye gidiyoruz:</p>
				<p class="indentmetin">Görkemli akasyaların arkasında, ince gümüş bir hilâl soğuk mavi göklerde parlıyordu...</p>
				<p class="indentmetin">O gece, hayatın etrafımdaki her şeyde olan mevcudiyetine dair tuhaf bir duyguyla doluydum. Uyanık olarak yatıyor ve kendimi mahkûmların beyaz gömleğini giymiş bir şekilde, bir zamanlar binlerce kişiye konuştuğum Beyazıt'a doğru yürürken ve ilmik boynumun etrafında sallandığı halde muhteşem bir konuşma yaparken tahayyül ediyordum. Sonra, kendi kendime <span class="ideitalik">Kurretü'l-Ayn'in, şu basit ve güzel Farsça kelimeleri söyleyerek ülküsü uğruna ölen bu büyük Bâbî kadının</span>, kelimelerini tekrarladım: "Ah, beni yeryüzünden yükseltin ki yukarıdan dünyaya bakabileyim."</p>
				<p class="indentmetin">(From behind the stately acasias a thin silver crescent of a moon glistened in the cold blue skies... That night I was filled with a strange sense of the fullness of life in everything around me; and I lay awake imagining myself wearing the white chemise of the condemned, walking to Bayazid, where I had once addressed thousands, and making a wonderful speech with the rope dangling round my neck. Then I repeated to myself the words of Quret-ul-Ain, that great Babi woman who died for her ideal uttering these simple and beautiful words in Persian: 'Oh, raise me from the earth that from the heights I may look upon the world.')<sup class="calibre5"><a class="footnote-link" href="tarih_split_513.html#footnote-105-18" id="footnote-105-18-backlink" name="footnote-105-18-backlink">[18]</a></sup></p>
				<p class="normal1">Aslında büyüleyici bir pasaj olduğunu kabul etmeliyim. Halide Edib'in idama mahkûm edilen o kadar erkek arasında ve genelde Milli Mücadele'de bir kadın olarak kendi rolü üzerine ne kadar çok şey söylüyor. Tabii ki kahramanı olan, Bâbî'lik ve sonra Bâbî-Bahaî'liğin kadın düşünürü ve şairi olan ve bugün erken bir feminist olarak tanınan <span class="ideitalik">Kurretü'l-Ayn</span>'ın kim olduğunu tam olarak biliyor.<sup class="calibre5"><a class="footnote-link" href="tarih_split_514.html#footnote-105-19" id="footnote-105-19-backlink" name="footnote-105-19-backlink">[19]</a></sup> Çok uzak olmayan bir geçmişte, 1852'de İran'da öldürülen bu kadınla kendisi arasında bir paralellik kurması ne kadar ilginç! Hakkında verilen idam hükmü düşünülürse de çok mu yersiz? Peki, Halide Edib bunu 1928'de, hatta kendi beyanına göre 1920'de biliyordu da 1950'lerin sonu veya 1960'ların başında mı unuttu? Öte yandan, "Bâbî" ile "Babil" arasında da tek bir harf var. Sakın şöyle olmasın: Halide Edib, "Bâbî'lerin" diyor, bu kelimeyi bilmeyen başka biri de "Babilliler" anlıyor ve öyle yazıyor!</p>
				<p class="normal1">Diğer örnek de Halide'nin yakın arkadaşı, II. Meşrutiyet'te Fizan mebusu, <span class="ideitalik">Trablusgarb'den Sahra-yı Kebir'e Doğru</span> adlı seyahat kitabının ve Şemseddin Sami'yi izleyerek Anadolu Hıristiyanlarının soyca Türk olduğu temasını işleyen <span class="ideitalik">Osmanlı Ülkesinde Hıristiyan Türkler</span> adlı kitabın yazarı, yazar, tarihçi, aydın ve 1920'de dahiliye vekili olan Câmî Bey'le ilgili.<sup class="calibre5"><a class="footnote-link" href="tarih_split_515.html#footnote-105-20" id="footnote-105-20-backlink" name="footnote-105-20-backlink">[20]</a></sup> Halide Edib, Câmî Bey'in Mustafa Kemal tarafından mecliste nasıl savunulmayarak istifaya zorlandığını anlattıktan sonra şöyle diyor:</p>
				<p class="indentmetin">Bundan biraz sonra Cami bey <span class="ideitalik">Rusya'ya ilk mümessilimiz olarak gitti.</span> Kendisi aleyhine bir çok propaganda yapılıyordu. Bunların asılsız olduğu anlaşıldıktan sonra bile Cami bey siyaset hayatından çekilerek, kendi şahsî ve mütevazi yaşayışına döndü.<sup class="calibre5"><a class="footnote-link" href="tarih_split_516.html#footnote-105-21" id="footnote-105-21-backlink" name="footnote-105-21-backlink">[21]</a></sup></p>
				<p class="normal1">Câmî Bey, tabii ki Ankara Hükümeti'nin temsilcisi olarak Rusya'ya filan hiç gitmedi. Oraya Ali Fuad Paşa ve Rıza Nur gitti! Bu da Halide Edib'in hiç bilmeyeceği, karıştıracağı bir şey olabilir mi? Nitekim İngilizcesinde nereye gittiğini söylüyor:</p>
				<p class="indentmetin">Bu olaydan kısa bir süre sonra <span class="ideitalik">Câmî Bey, ilk temsilcimiz olarak Roma'ya gönderildi.</span></p>
				<p class="indentmetin">Fakat yokluğunda, mecliste kendisine karşı el altından durmak bilmeyen bir propaganda yürütüldü. Bu daha çok para meseleleriyle ilgiliydi. Ankara'dan gönderilen gayriresmi müfettişe (M.Celal Bey) hesabını verdiyse de bir daha da siyaset sahnesine dönmesi için kendisini hiçbir şey ikna edemedi. Şimdi kitaplara ve çalışmaya adanmış bir yalnızlık ve yoksulluk hayatı sürmektedir.</p>
				<p class="indentmetin">(Soon after this <span class="ideitalik">Jami Bey was sent to Rome as our first representative there.</span> But an incessant underhand propaganda against him was carried on in the house during his absence. It concerned money matters mostly. And although he cleared himself to the unofficial inspector sent from Angora (M.Jelal Bey), nothing could induce him to return to the limelight of politics again. He now leads a life of solitude and poverty devoted to books and study.)<sup class="calibre5"><a class="footnote-link" href="tarih_split_517.html#footnote-105-22" id="footnote-105-22-backlink" name="footnote-105-22-backlink">[22]</a></sup></p>
				<p class="normal1">Yavaş yavaş bu kısmın da sonuna geliyoruz. İşte yukarıda örneklediğim tür metin kanıtlarından ve ayrıca metnin sunduğu diğer ipuçlarından yola çıkarak, ilk kez bu metne eğildiğim 2000 yılı sonlarında ciddi ciddi kuşkulanmaya başlamıştım ki, Halide Edib'in <span class="ideitalik">Türk'ün Ateşle İmtihanı</span>'ndan tek başına sorumlu olması oldukça düşük bir ihtimaldir. İki metin arasındaki farkları bir kez daha vurgulamayacağım, ama <span class="ideitalik">The Turkish Ordeal</span>'in büyük boyda, ince puntolu ve 407 sayfalık bir kitap ve kendisiyle "öz itibariyle aynı" olduğu müjdesiyle Türkiye kamuoyuna sunulan <span class="ideitalik">Türk'ün Ateşle İmtihanı</span>'nın ise daha küçük boyda, daha büyük puntolu ve 312 sayfalık bir kitap olması bile, bu Türkçe metnin başına vahim şeyler geldiğini gösteriyordu. Tabii, metinlerden yola çıkarak ne olduğunu bilmek veya tahmin etmek mümkün ise de bunun bir sınırı var ve iş bu şüpheyle kaldı.</p>
				<p class="normal1"><span class="idebold">Post scriptum: Vedat Günyol hatırlıyor</span></p>
				<p class="normal1">Şimdi bu gariban <span class="ideitalik">Tarih-Lenk</span> bağlamında bu iki metne tekrar eğildiğimde, hem zamanında fark etmediğim için kendime kızdım, hem de her şeye karşın internetin ne kadar büyük bir nimet olduğunu düşündüm. Meğerse İhsan Yılmaz 21 nisan 2002'de Vedat Günyol'la bir röportaj yapmış ve söylenecekler söylenmiş.<sup class="calibre5"><a class="footnote-link" href="tarih_split_518.html#footnote-105-23" id="footnote-105-23-backlink" name="footnote-105-23-backlink">[23]</a></sup> Önce İhsan Yılmaz'ın sunuşunu vereyim:</p>
				<p class="indentmetin">Paris'te hukuk doktorası yaparken tanıştığı Halide Edip Adıvar ve A. Adnan Adıvar'la ilişkileri 13 yıl süren 91 yaşındaki edebiyatçı Vedat Günyol, Adnan Bey'i babası kadar sevdiğini ancak Halide Hanım'ın kendisini kullandığını söylüyor. Günyol, Halide Edip Adıvar'ın ilk kez İngilizce yayınlanan Türkün Ateşle İmtihanı'nda Atatürk hakkında yazdığı olumsuz düşüncelerini kitabın Türkçe baskısına almadığını, kendi kitabını bir tür sansürlediğini belirtiyor.</p>
				<p class="normal1">Röportajın içeriğinden ilişkinin on üç yıldan çok daha fazla sürdüğü fakat bu rakamın Günyol'ca kendisinin sömürülme süresi olarak düşünüldüğünü görüyoruz ama çok sallanmadan Vedat Günyol'un konuyla ilgili söylediklerine gidelim:</p>
				<p class="indentmetin">Evet, Türkiye'ye döndüklerinde onlarla görüştüm asistanlık yaptım. <span class="ideitalik">Halide Edip ile Türkün Ateşle İmtihanı'nın İngilizce'den çevirisini beraber yaptık. O dikte ediyor ben yazıyordum. Hastalanınca, Vedat sen git tercüme edip getir bana diyor, bu sefer ben tercüme ediyorum, o düzeltiyor.</span> Kitabın orijinali Turkish Ordeal'di. <span class="ideitalik">Ama kitabın İngilizce baskısında Atatürk aleyhine yazdığı yerleri Türkçe'ye almadı. Yani o bölümleri kendisi sansürledi.</span> Sonra Türkün Ateşle İmtihanı'nı Yeni Ufuklar'da ben basmıştım. Kitabı basarken çevirenler Halide Edip-Vedat Günyol diyemedim tabii.</p>
				<p class="indentmetin">Öldürürdü beni yoksa. Çok otoriterdi. Kitabı da Vedad'a diye imzaladı. Sevgili yok, oğlum yok... Ama Adnan Bey'in güzel yanı şu. Atatürk'le ayrı saflara düşmüşler ve sonra kaçıp yurtdışına gitmişler ama bir gün bana, bak dedi Atatürk haklı biz haksızmışız. Bazı şeyler var ki böyle tepeden inme olacak. Mesela Latin harfleri. Onu tepeden inme yapmasaydı, yıllar boyu bunu yerleştiremezdi. Onun bu itirafını ben çok takdir ederim. Halide Hanım'ın da buna benzer bir itirafı varmış ama ben duymadım.</p>
				<p class="normal1">Eh, ben de naçizane rahmetli Vedat Günyol'un itirafını takdir ettim. Kitabın nasıl bir yöntemle Türkçeye kazandırıldığını (!) öğrenmiş oluyoruz. Halide Edib sözlü olarak çeviriyor, Günyol yazıyor. Dahası bir noktada kitabı Günyol çeviriyor, Halide Edib yalnızca düzeltmelerde bulunuyor. Dolayısıyla, Günyol'un rolü sadece sekreterlikden ibaret değil. O kadar ki, isminin "çevirenler" sırasında anılması gerektiğini düşünüyor. Öte yandan, kitabı sansür etme onurunu ise münhasıran Halide Edib'e bırakmış görünüyor. Nasıl olmuş, tam bilemiyoruz ki, mesela, Günyol, tek başına çevirdiği kısımlarda Atatürk aleyhine olduğunu düşündüğü yerleri "Canım, nasıl olsa Halide Hanım atacak, boşuna çevirmeyeyim" diye bir inisiyatif mi kullanmış? Yoksa sadıkane çevirmiş, Halide Edib'in önüne koymuş da o mu karar vermiş?</p>
				<p class="normal1">Bu tabii ki ancak ve ancak <span class="ideitalik">Türk'ün Ateşle İmtihanı</span>'nın yazma haline ulaşılırsa çözülebilecek bir nokta. Bunun peşine düşecek olan muhtemel edebiyat tarihçisine küçük bir müjde vereyim ki haber anası internette bu bilgi de var. Vikipedi Özgür Ansiklopedi'de, Vedat Günyol maddesinde:</p>
				<p class="indentmetin">Turkish Ordeal / Türkün Ateşle İmtihanı'nın orijinal çevirisi bir lise defterine yapılmıştır. Bu defterde Halide Edip Adıvar ve Vedat Günyol'un eski Osmanlıca (sic) (Eski Harflerle) yaptıkları ortak çeviri vardır. Vedat Günyol, bu orijinal çeviri notlarının bulunduğu defteri ölümünden önce manevi oğlum dediği Marmara Televizyonu Genel Müdürü Türker Gedik'e hediye etmiştir.</p>
				<p class="normal1">Sonuç? Sonuç şöyle bir şey: Vedat Günyol'dan yardım alan Halide Edib Adıvar adına 1962'de <span class="ideitalik">Türkün Ateşle İmtihanı</span> adlı bir kitap yayımlandı. Herkes bu kitabı, Halide Edib'in anılarının ikincisinin Türkçesi sandı. Oysa metin ciddi olarak sansür edilmiş, bazı yerlerde zekice ve incelikli, bazı yerlerde kaba saba değişikliklere uğramış, bazı yerleri tamamen atlanmıştı. Buna karşın metin, vicdani bir iç hesaplaşması sonucunda Halide Edib tarafından yeniden yazıldığına dair en ufak bir ipucu da taşımıyor. <span class="ideitalik">The Turkish Ordeal</span>'daki Mustafa Kemal'e ilişkin en ufak bir eleştiri bile, <span class="ideitalik">Türk'ün Ateşle İmtihanı</span>'nda tersine çevrilerek sunuldu. Tarih, herkesin elbirliği etmesiyle olması gerektiği gibi düzeltildi! Arada olan tarihe ve edebiyata oldu. Biz bu kitaptan mahrum kaldık.</p>
				<p class="normal1">En önemlisi de budur. Yazarın ölümüne yaklaştığı yıllarda adıyla yayımladığı bu kitap, <span class="ideitalik">The Turkish Ordeal</span>'ın bugüne kadar çevrilmeden kalmasına yol açtı. Çevirisi, hem de yazar tarafından yapılmış bir kitabı kim, niye çevirecekti ki? Halide Edib, giderayak Türkiye'ye, herkesin zekâsına hakaret eden "öz itibariyle aynı" damgalı ve ağulu bir hediye verdi. Belki de hedeflenen başından beri buydu. İngilizcesi mevcut, Türkçesi namevcut, dolayısıyla her an bir hevesli tarafından çevrilmesi mukadder olan bir kitabın ilelebet değilse de onyıllar boyunca çevrilmesinin önü kestirildi. Ben de bugün merak ediyorum: Artık bu kitabın yetkin bir şekilde çevrilmesinin zamanı gelmemiş midir? Üniversitelerimizde, liselerimizde, bazen zorunlu bir kitap olarak okutulan, hoca kafeslemek için internette hazır özetleri dolaştırılan bu tuhaf metni, ait olması gereken insanların nazik ellerine, edebiyat tarihçilerine emanet ederek, Halide Edib'in 1928 yılındaki son derece şahsi değerlendirmelerini Türkçede görebilecek miyiz, göremeyecek miyiz? Yoksa <span class="ideitalik">Türk'ün Ateşle İmtihanı</span>'nın bile dili ve seviyesi ağır geliyor bize de, onu şöyle bir sadeleştirecek bir yiğit mi arıyoruz? Bakın mesele bir kitabın çevrilip çevrilmemesinden daha büyük, çok daha büyük bir şeydir. Bizim tarihe ve geçmişe karşı tutumumuzdur. Nasıl olacak bu, hakikaten bilmiyorum. Hem mangalda kül bırakmayıp "tarihimiz" diyeceğiz, hem bu tarihi ancak ilkokulda belletildiği gibi ve anca o kadar bileceğiz. Bizimkilerden başka kaynaklar okuyarak karşımıza çıkanlara kızıp "hain" muamelesi yapacağız, "kendi" kaynaklarımıza sevdalanacağız ama "kendi" kaynaklarımız da umurumuzda olmayacak. Evet, ne yapacağız? Soruyorum. İşte size toz zerresi kadar küçük bir örnek. Aşikâr bir şekilde oynanmış, bozulmuş, sansür edilmiş, Türkçesi bozuk bir metni sineye çekmeye devam edecek miyiz? Bize böylesi daha mı çok yakışıyor? Yalanı bu kadar, vazgeçilemeyecek kadar mı çok seviyoruz?</p>

		</body>
</html>