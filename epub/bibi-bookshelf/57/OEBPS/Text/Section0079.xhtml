<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>73</h2>

  <p>Bu anı daha önce de yaşamıştı.</p>

  <p>Çözümün çok yakında olması.</p>

  <p>Havuzun dibinin görünmesi.</p>

  <p>Hep bu aynı paranormal an. Gerçek, kısa süreli önseziler sunarak zamanı geriye işletecek kadar yakındı. Meydana gelecek çarpışmanın titreşimlerini damarlarında hissediyordu. Tıpkı yer altında meydana gelecek bir fırtınanın belirtilerinin sadece hayvanlar tarafından hissedilmesi gibi.</p>

  <p>Otoyolda saatte 200 kilometrenin üstünde bir hızla yol alan Lionel Kasdan hayatının süratini yapıyordu.</p>

  <p>Saat gecenin biriydi. Clermont Ferrand'ı az önce geçmiş, Millau'ya doğru yol alıyordu. İki yüz kilometre sonra, Florac'a gitmek için N88'e girecekti. Herhangi bir planı yoktu. Ne Koloni'ye nasıl gireceğini ne de Volokine'le nasıl temasa geçeceğini biliyordu. O anki duruma bağlıydı. Ve silahlı köylülere güveniyordu. Rochas ve adamlarına. Puy yakınlarında depoyu fullemiş ve idrar torbasını boşaltmıştı. Ama şimdi yeniden işeme ihtiyacı duyuyordu. Yaşlılık emaresi. Ya da korku. Veya her ikisi de. Bir park alanı gördü. Karanlığa girmek için otoyolun ışıklarından ayrıldı. Umumi helalar ona kollarını açıyordu. Ama Kasdan çalılıkları tercih etti. Tam işini bitirmişti ki, bir çığlık yükseldi, uzaktan gelen araba uğultularını bastıran bir çığlık.</p>

  <p>Bir kuşun çığlığı.</p>

  <p>Kulakları yırtan, boğuk bir çığlık.</p>

  <p>Kasdan çalıların arasında durup kulak kabarttı.</p>

  <p>Çığlık yeniden duyuldu, geceyi delip geçti.</p>

  <p>Birkaç saniye daha yerinden kımıldamadı, beynindeki tüm çarkların son sürat çalıştığını hissediyordu. Gizemli bir şekilde bir şeyler biçimleniyordu. Her zaman orada, çok yakında olan, ama bir türlü tanımlayamadığı bir şeyler.</p>

  <p>Çığlık.</p>

  <p>İşte anahtar buydu.</p>

  <p>Bunu daha önce nasıl düşünememişti? Tarikatın araştırmacıları insan sesi üstünde çalışıyordu. Şimdi bu çalışmaların amacının yeni bir silah keşfetmek olduğunu anlıyordu. Ses kapasitesine bağlı olarak öldürücü bir güç.</p>

  <p>İşte proje buydu.</p>

  <p>Ölümcül bir silah oluşturmak amacıyla ses organının kontrol altına alınması.</p>

  <p>Diğer öğeler de yerine oturuyordu.</p>

  <p>Baba Hartmann, Tibetlilerin şarkılarının cisimler üstündeki etkisine hayran kalmıştı. Borların ve gonkların bakırları üzerindeki titreşimleri fark etmişti. Sonra, Auschwitz'de, esirlerin korku çığlıklarını incelemişti. Yepyeni olgular saptamıştı. Şüphesiz korkuyla atılan çığlıkların cisimler üzerindeki etkisi on kat artıyordu. Patlayan ampuller. Titreşen kapı pervazları. Bir kantatrisin sesiyle kristal bir bardağı kırması gibi.</p>

  <p>Bu çığlıkları kaydetmiş ve şiddetlerini ölçmüştü.</p>

  <p>Ses dalgaları üstünde çalışmış ve onların etki dünyasına girmişti.</p>

  <p>İşte "El Ogro"nun peşinde olduğu şey de buydu.</p>

  <p>Bir savaş silahına dönüşebilecek bir çığlık.</p>

  <p>Öldüren çığlık.</p>

  <p>Tüm uygarlıklarda var olan bir mit. Hans-Werner Hartmann bunu, bilimsel programının amacı haline getirmişti. İşte bunun için pürüzsüz, arı bir sese sahip çocuklar arıyordu. İşte bunun için onlara işkence ediyordu. Çok yüksek ses dalgaları elde etmek için. İnsanın işitme organına ulaşabilecek ve ona zarar verebilecek ses boşalımları. Ancak bilinmeyen bir olgu sonucu, çocukların gırtlağı en yüksek noktasına ulaşarak öldürücü bir dalga oluşturmuştu.</p>

  <p>Düşündükçe Kasdan'ın aklına başka ayrıntılar da geliyordu.</p>

  <p>Bu tezini doğrulayan ayrıntılar.</p>

  <p>Goetz'ün kokleasını delen şişten bahsederken, Trousseau Hastanesi KBB uzmanı France Audusson'un söylediği cümle gibi: "İşitme aygıtının içinde bir ses dalgası gibi hareket etmiş, ama çok daha güçlü bir şekilde."</p>

  <p>Kasdan en basit çözümü düşünememişti.</p>

  <p>Cinayet silahı bir ses dalgasıydı.</p>

  <p>İşte bu nedenle kurbanların kulaklarında en ufak bir iz bulamamışlardı. Kullanılan silah, <i>elle tutulur gözle görülür</i> bir şey değildi.</p>

  <p>Başka bir ayrıntı, başka bir gerçeklik. Katedralin iç balkonuna çıktığında org borularından gelen titreşimleri duymuştu. Bunu acı çekerek ölen Goetz'ün çığlığının yankılanması olarak algılamıştı.</p>

  <p>Ama tam tersiydi.</p>

  <p>Bu, onu öldüren çığlığın titreşimiydi.</p>

  <p>Çocuklardan birinin attığı çığlığın.</p>

  <p>Öldürücü silah bir çocuk çığlığı.</p>

  <p>Kulakzarına etki eden ve yol açtığı acıyla sempatik ve parasempatik sinir sisteminin iç dengesini ve vücudun tüm mekanizmalarını bozan son derece şiddetli ve güçlü bir ses. Kalp duruyordu. Kan dolaşımı duruyordu. Beyin duruyordu.</p>

  <p>Kasdan arabasına koştu. Direksiyona geçti. Cep telefonunu çıkardı.</p>

  <p>France Audusson'un telefonu hafızadaydı.</p>

  <p>Saat sabahın üçüydü, altıncı çalıştan sonra kadın cevap verdi.</p>

  <p>— Alo?</p>

  <p>— İyi geceler. Ben Başkomiser Lionel Kasdan. Sizi bu saatte rahatsız ettiğim için üzgünüm ama...</p>

  <p>— Kim?</p>

  <p>— Kasdan. Wilhelm Goetz cinayetini soruşturan polis. Sizi görmeye gelmiştim...</p>

  <p>— Hatırlıyorum. Bana yalan söylediniz. Beni sorgulamaya başka polisler geldi ve...</p>

  <p>— Haklısınız, diyerek kadının sözünü kesti. Kasdan, uyku sersemi kadının hafızasına şaşırmıştı. Bu olayda resmi bir görevim yok, ama kurban arkadaşlarımdan biri, anlıyor musunuz?</p>

  <p>Cevap yerine sessizlik. Kasdan bu durumdan yararlanarak konuşmayı sürdürdü:</p>

  <p>— Elimde sizi ikna edecek herhangi bir argüman yok, ama sizden bana güvenmenizi rica ediyorum.</p>

  <p>— Neden beni arıyorsunuz? Gecenin bir yarısı?</p>

  <p>Sesi öfke doluydu. Kasdan konuşmasına biraz daha ciddiyet katmaya karar verdi:</p>

  <p>— Çünkü cinayeti çözecek anahtarın sizde, sadece sizde olduğunu düşünüyorum.</p>

  <p>— Nasıl?</p>

  <p>— Bana cinayet silahının neden olduğu hasarlardan söz etmiştiniz, bir ses dalgasının etkisiyle mukayese etmiştiniz.</p>

  <p>— Hatırlıyorum.</p>

  <p>— Bugün, ben <i>gerçekten</i> bir ses dalgası olduğunu düşünüyorum.</p>

  <p>— Nereden çıkardınız bunu?</p>

  <p>— Bir ses kulakzarına zarar verebilir, değil mi?</p>

  <p>— Evet. Travma 120 desibelde başlar. Oldukça sık rastlanan bir şiddet. Bir beton delici 100 desibellik bir ses yoğunluğuna sahiptir.</p>

  <p>France Audusson gerçekten uykudan uyanmış birine benzemiyordu. Sanki gündüz vaktiymiş gibi konuşuyordu.</p>

  <p>— Bir ses bu şiddete ulaşabilir mi?</p>

  <p>— Bir kantatrisin gırtlağı rahatlıkla 120 desibeli aşabilir.</p>

  <p>— Sesiyle bir bardağı kırdığında olduğu gibi mi?</p>

  <p>— Kesinlikle. Dalganın şiddeti kristal moleküllerini parçalar.</p>

  <p>— Sesin yüksek olması ya da olmaması önemli mi?</p>

  <p>— Hayır. Önemli olan yoğunluk, şiddet. İngilizlerin söylediği gibi "blast".</p>

  <p>Kasdan teorisini gözden geçirmek zorundaydı. Bir çocuğun ses aygıtı, tessiturası nedeniyle buna sebep olamazdı, ama gücü sayesinde, evet.</p>

  <p>— Sorularınızın nedenini anlamıyorum. Beni gecenin bir yarısı uyandırıyorsunuz ve...</p>

  <p>— Wilhelm Goetz'ün çığlıkla öldürüldüğünü düşünüyorum.</p>

  <p>— Bu çok saçma. İnsanları öldüren şu çığlık hikâyeleri efsaneden başka...</p>

  <p>— Çalıştırarak insanlar, çocukta bu yoğunlukta bir ses elde etmeyi başardılar. Kulakzarlarını delen ve sinir sisteminin dengesini altüst eden bir çığlık. Bizzat siz bana bu mekanizmaları açıkladınız...</p>

  <p>France Audusson, derin bir iç çekti:</p>

  <p>— Ses yayımının olağanüstü bir güce sahip olması gerekir...</p>

  <p>— Size sözünü ettiğim insanlar bu ses şiddetini acıyla elde ediyorlar. Onlardan norm dışı yoğunluğa sahip bir ses çıkartmak amacıyla çocuklara işkence ediyorlar. Çocukların denetleyebildikleri ve istediklerinde kullandıkları akla ziyan bir silah bu.</p>

  <p>Uzman cevap vermedi. Uyanıklığın yerini kâbus almıştı.</p>

  <p>Bu sessizlikte, Kasdan aradığı onayı bulmuştu.</p>

  <p>Kadına teşekkür etti ve telefonu kapadı.</p>

  <p>Kontak anahtarını çevirdi ve ellerini direksiyon simidinde dolaştırdı.</p>

  <p>Wilhelm Goetz.</p>

  <p>Naseerudin Sarakramahata.</p>

  <p>Alain Manoury.</p>

  <p>Régis Mazoyer.</p>

  <p>Hepsi çığlıkla öldürülmüştü.</p>

  <p>Kasdan motoru çalıştırdı ve otoyol bağlantısına çıktı.</p>

  <p>Birkaç saat içinde, Koloni görünürdü.</p>

  <p>Çığlık imparatorluğu.</p>
</body>
</html>
