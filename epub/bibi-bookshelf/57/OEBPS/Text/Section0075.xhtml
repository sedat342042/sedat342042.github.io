<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h2>69</h2>

  <p>Üç adam salona geçti.</p>

  <p>İlki, Rains bir koltuğa yerleşti. Kulaklarında Ipod'unun kulaklıkları takılıydı ve ellerinin arasında fosforluymuş gibi parlayan küçük bir bloknot tutuyordu.</p>

  <p>İkincisi, Simoni, mutfak kapısının pervazına dayandı. Kafasında bir beyzbol şapkası vardı, iki parmağıyla siperliğinden tutarak dazlak kafasında döndürüp duruyordu.</p>

  <p>Marchelier, Saint-Ambroise Kilisesi'nin çatısına bakan pencerenin önünde durmuş rahatsız edici bir gürültüyle parmaklarını çıtlatıyordu.</p>

  <p>Kasdan kahve hazırlamak için mutfağa gitti. Kahvedanlığın içinde kalan kahveyi mikrodalgaya yerleştirdi. Kafasındaki saat rahatsız edici tik taklarla çalışmaya devam ediyordu. Elinde kahvedanlık ve kupalarla salona döndüğünde, heriflerin yerlerinden kıpırdamamış olduğunu fark etti.</p>

  <p>— Şekerin var mı?</p>

  <p>Kasdan yeniden mutfağa gitti. Şekeri ve kaşıkları sehpaya bıraktı. Marchelier sehpaya doğru gitti, kupasına tek şeker attı, sonra yerine, pencerenin önüne döndü.</p>

  <p>Kahvesini ağır ağır karıştırırken konuşmaya başladı:</p>

  <p>— Çizmelerimize pisliyorsun, dostum.</p>

  <p>— Ne demek istiyorsun?</p>

  <p>— Wilhelm Goetz. Naseer "bilmem kim". Alain Manoury. Régis Mazoyer. Dört ceset. Bir haftadan daha kısa bir süre içinde. Aynı vahşilikle. Kesme. Doğrama. Parçalama. En az üç vakada kanla yazılmış alıntılar. Hepsi de aynı kutsal metinen alınma. Paris'te bir katliam oluyor, sen ne düşünüyorsun? Dönüp Kasdan'a baktı. Beklerken hindi yemeyi mi?</p>

  <p><i>Bu tahmin ettiğinden daha karmaşık.</i> Bu arada, ona General Py'den bahsetmemeleri Kasdan'ı rahatlatmıştı. Tek kelime etmedi. Marchelier kaşığını çıkardı, kahvesine silkeledi sonra sehpanın üzerine bıraktı. Parmağında gümüşten, iri bir şövalye yüzük vardı. Yeniden pencereye doğru döndü:</p>

  <p>— Bizi aptal yerine koyuyorsun, Duduk, dedi. Bu senin her zamanki hatan. Küçümseme.</p>

  <p>— Anlamıyorum.</p>

  <p>— Ne sanıyordun? Adli tıp raporlarını okumayı bilmediğimizi mi? Olayları bir araya getiremeyeceğimizi mi? Çam ağacının altında Noel'i geçireceğimizi mi?</p>

  <p>Kasdan hâlâ suskundu. Cevap verecek hiçbir şey yoktu.</p>

  <p>— Bir haftadır bizim yetki alanımıza tecavüz ediyorsun.</p>

  <p>— Bu olayın beni ilgilendirdiğini sanıyorum.</p>

  <p>— Diyorsun. Tek başına Cinayet Masası'nın işlevini üstlendin.</p>

  <p>— Prosedüre karşı mı geldim?</p>

  <p>— Göreceğiz. Şimdi elimizdeki bilgileri paylaşmanın zamanı.</p>

  <p>— Pek ilerleme kaydedemedim. Biliyorsun Noel'di ve...</p>

  <p>Marchelier gürültülü bir kahkaha patlattı:</p>

  <p>Simoni kasketini döndürdü.</p>

  <p>Rains, kulağında kulaklıklarla sırıttı.</p>

  <p>— Sana neler yaptığını anlatayım. Önce Wilhelm Goetz'ü araştırdın, çünkü herif senin kilisende öldü. Ardından Naseer'in peşine düştün. Onunla hayattayken karşılaştın mı bilmiyorum, ama cesedini sen buldun. Daha sonra, siyasi mülteci olduğunu keşfettiğin Goetz'ün eski bir işkenceci olduğunu öğrendin. Paris'teki Şili topluluğuyla temasa geçtin, kıdemlileri sorguladın ve Hans-Werner Hartmann'ın tuhaf dünyasıyla karşılaştın...</p>

  <p>Kasdan gevşemişti, inatçı bir ses tonuyla araya girdi:</p>

  <p>— Sizin işinizi yaptım, evet.</p>

  <p>— Bu iş zaten çok önceden beri yapılıyordu. Rains, son ana kadar Goetz'ü kontrol altında tuttu. Simoni'ye gelince, uzun süreden beri bir gözü hep Koloni'nin üstünde.</p>

  <p>Kasdan kollarını iki yana açtı, ironik bir tavırla:</p>

  <p>— Öyleyse her şeyi biliyorsunuz, dedi.</p>

  <p>Marchelier kurnazca gülümsedi, sonra kahvesinden bir yudum aldı:</p>

  <p>— Hayır. Ama senin bilmediğin başka şeyler biliyoruz.</p>

  <p>— Nasıl?</p>

  <p>— Tüm bunlar, nasıl denir, yüksek menfaatlerle ilgili.</p>

  <p>— Devletin yararı gereği bana iş mi yaptıracaksın?</p>

  <p>— Bu daha çok hükümetin işi. Çünkü kimse Asunción'a bir şey yapamaz.</p>

  <p>Kasdan, tarikatın göbeğinde tarım işçisi rolü yapan, kafası tıraşlı Volokine'i düşündü. Belki de olası tek çözümü yeğlemişti; hedef gözetmeden topluluk üzerine ateş açmak.</p>

  <p>— O pislikleri koruyor musunuz?</p>

  <p>Marchelier, Rains'e baktı. Kulaklıklarını çıkarmadan, adam lafa girdi, son derece alçak sesle konuşuyordu:</p>

  <p>— Verilmiş sözler var. Bir dönemde. Belli bir bağlam dahilinde. Belli bir hükümet tarafından. Şimdi ise bu adamların saçma sapan şeyler yapıyorlar mı, öğrenmek lazım.</p>

  <p>— Yedi gün içinde dört cinayet; buna ne diyeceksiniz?</p>

  <p>— Bildiklerinen emin olan yok. Benzer olay, hiç işe yaramayan bazı kanılar.</p>

  <p>— Ya kaçırılan çocuklar? Yıllar boyunca bu kaçırılma olaylarına ve Asunción'daki canavarlıklara göz yumdunuz!</p>

  <p>Rains kafasını salladı. Çok yorgun görünüyordu. Sanki onu ayakta tutan üzerindeki deri ceketti.</p>

  <p>— Kasdan, Koloni başka bir ülke. Egemen bir devlet. Bunu anlıyorsun, değil mi? Ne arama ne de araştırma yapabiliriz. Hiçbir şey gelmez elimizden.</p>

  <p>— Harekete geçmek için neyi bekliyorsunuz?</p>

  <p>— Herhangi bir şüpheye yol açmayacak kanıtları. Sağlam kanıtları.</p>

  <p>Marchelier araya girdi:</p>

  <p>— Sende var mı?</p>

  <p>— Hayır.</p>

  <p>Rains kikirdedi, lafa karıştı:</p>

  <p>— Düşünüyoruz da, en iyisi...</p>

  <p>Marchelier sonunda pencerenin önünden ayrıldı ve Kasdan'ın karşısına dikildi:</p>

  <p>— Buraya iki şey için geldik. Önce soruşturma dosyanı istemek için. Sonra da, kesinlikle bu işin peşini bırakmanı söylemek için. Sürekli yolumuza çıkıyorsun ve bizi rahatsız ediyorsun.</p>

  <p>— Bu işin peşindeki herifler olarak sizinle çok sık karşılaşmadım.</p>

  <p>— Çünkü uzak ara öndeyiz. Bize dosyanı ver, Kasdan, bir Noel hediyesi yap.</p>

  <p>— Somut olarak ne yapmayı düşünüyorsunuz?</p>

  <p>— Cinayet Masası iş üstünde. Arkadaşlarına baktı. Emniyet İstihbarat iş üstünde. Ulusal Güvenlik Birimi, Mali Şube ve Organize Suç iş üstünde. Yani, inan bana, can sıkıcı yaşlı bir Ermeni'ye ihtiyacımız yok. Bırak da işimizi yapalım, lanet olası!</p>

  <p>Kırk yıllık polislik hayatında, Kasdan bir gerçeği öğrenmişti. Ne kadar çok birim işin içine girerse sonuç o denli hüsran oluyordu. Bu birimlerin yaptığı tek bir şey vardı: kırtasiyecilik; bilgi akışındaki ağırlık ve sürekli karar değişikliği.</p>

  <p>En önemli şey unutuluyordu. Koloni bir hukuk devletiydi. Katillerin bulunması halinde bile, suçluların iadesi prosedürü ve diğer hukuki işlemler en az birkaç haftalık işti. Hatta birkaç aylık.</p>

  <p>Halbuki o hemen harekete geçebilirdi.</p>

  <p>O ve Troya atı: Volokine.</p>

  <p>Ermeni yenik bir adam edasıyla kafasını salladı:</p>

  <p>— Dosya yan odada. Bütün her şey içinde.</p>

  <p>Marchelier, Simoni'ye işaret etti; adam gözden kayboldu, sonra kucağında notlar, raporlar ve fotoğraflarla geri döndü. Üç aynasız kanepeye yerleşti ve büyük bir dikkatle belgeleri karıştırmaya koyuldu.</p>

  <p>Kasdan bir an külotunun içini karıştırıyorlarmış hissine kapıldıysa da bunun önemi yoktu. Somut delilleri toplamak. Normal bir prosedür izlemek. Bunların sırası değildi. Arro'ya gitmeliydi. Rochas'nın yardımını istemeli ve Koloni'ye saldırmalıydı.</p>

  <p>— OK, dedi sonunda Marchelier, ayağa kalkarken. Bunları alıyoruz.</p>

  <p>— Kolay gelsin. Kapıyı arkanızdan kapatmayı unutmayın.</p>

  <p>— Anlamadın, dostum. Bizimle geliyorsun.</p>

  <p>— Nasıl?</p>

  <p>— Bize hikâyeni, kendi üslubunla anlatacaksın. Yazılı ifade vereceksin.</p>

  <p>— Bu imkânsız.</p>

  <p>— Randevun mu var?</p>

  <p>— Hayır, ama...</p>

  <p>— Öyleyse, haydi.</p>
</body>
</html>
