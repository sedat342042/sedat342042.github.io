<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>yunus</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_12">V<br class="chapter"/>
				Kendinden Geçiş – Türlü Boyalara Boyanış <br class="chapter"/>
				(Cezbe – Telvîn)</h2>
				<p class="normal">Sülûk, insanı halden hale sokar. Kimi alevlenir, yanar, kül olur, savrulur yolcu. Kimi kil olur, ayaklar altına döşenir yolcu. Kimi yok olur, kendini bulamaz: kimi var olur, her şey benim der, davaya dayamaz, varlık âlemine sığamaz. Ateş olur, yakar; su olur, akar. Yel olur, eser; toz olur, tozar. Cansız olur, bir şey duymaz; gül olur, açılır, solmaz. Saman olur, basılır; hayvan olur kesilir; Mansûr olur, asılır. Hele tecellî şimşeklerine amaç oldu mu, evvel gelen de benim der, sonra gelen de ben. “Hefevât - sürçme”, burada çeşitli şekillerde gösterir kendini. Yolcu, elde ettiği hâli hazmedemez; hem sözleriyle hem hâlleriyle, hareketleriyle renkten renge girer, türlü boyalara boyanır ve haklı olarak şerîat ehlince hoş görülmez bu sözler, bu hâller, bu hareketler. Sûfîler, bu hâllere “Tekvin - çeşitli boyalara boyanmak” derler. Yalnız bir şey var ki gerçek yol erini, kılavuzu korur; o, telvin içinde de temkini bulur; benim, ben derken ürperir;</p>
				<p class="indentmetin">Deli oldum adım Yunus, aşk oldu bana kılavuz;</p>
				<p class="indentmetin">Hazrete değin yalınız yüz sürüyü varan benim</p>
				<p class="normal"> </p>
				<p class="normal">der; yahut,</p>
				<p class="normal"> </p>
				<p class="indentmetin">Benim değil bu keleci, devlet senin, Yunus neci?</p>
				<p class="indentmetin">Çün dilime kaadir sensin, sensiz dilim uzatamayam</p>
				<p class="indentmetin"> </p>
				<p class="normal">deyip benliğini ortadan kaldırıverir; sonunda da bu halini,</p>
				<p class="normal"> </p>
				<p class="indentmetin">Aşk ile gelen erenler, içer, ağuyu nûşeder,</p>
				<p class="indentmetin">Topuğa çıkmayan sular deniz ile savaş eder</p>
				<p class="indentmetin"> </p>
				<p class="normal">der de kınamaya koyulur.</p>
				<p class="normal">Gerçek yolcularından, burada sapanlar, sapıtanlar, Batınî inançları benimseyip şerîat sınırını aşanlar, gerçek erenlerin gözlerinden düşenler, gönüllerinden çıkanlar olur; burada kalıp aklını yitirenler görülür ve öylece de bu âlemden geçip giderler.</p>
				<p class="normal">Bazılarıysa geriye dönerler; “ulaşmak, başlangıca gelmektir” derler, temkîn âleminde irşad durağına ererler; kemâl de bunlarda tecellî eder.</p>
<div class="calibre1" id="calibre_pb_136"/></body>
</html>