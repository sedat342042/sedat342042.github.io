<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Fil</h4>
<p>Büyükler sokak giysilerini giydiler. Evden ayrılacakları sırada, çocukları yanlarına çağırdılar: “Sizi Alfred Amcanıza götürmeyeceğiz,” dediler. “Çünkü&#160;çok yağmur yağıyor. Siz de bundan yararlanıp derslerinize çalışın.”</p>
<p>“Ben derslerimi biliyorum,” dedi Marinet. “Dün akşam çalıştım.”</p>
<p>“Ben de,” dedi Delfin.</p>
<p>“Öyleyse güzel güzel oynayın, kimseyi de evimize almayın.”</p>
<p>Büyükler uzaklaştılar. Küçükler de burunlarını pencerenin camına dayayıp uzun uzun arkalarından&#160;baktılar. Yağmur öyle bir yağıyordu ki, damlalar öyle sıktı ki, küçükler Alfred Amcalarını görmeye gitmediklerine hiç de üzülmüyorlardı. Hindinin koşa&#160;koşa avludan geçtiğini gördükleri zaman, tombala&#160;oynamaktan söz ediyorlardı. Hindi ambarın altına&#160;sığınıp ıslak tüylerini silkeledi, kursağının üstündeki tüylerle kocaman boynunu kuruladı.</p>
<p>“Hindiler için kötü bir hava,” dedi Delfin. “Öteki hayvanlar için de öyle. Bereket versin, uzun</p><div><div><img src="main-36.jpg" alt=""/></div></div>
<p>“Buna bir neden yok,” dedi Marinet. “Ne diye kırk gün, kırk gece yağmur yağsın istiyorsun ki?”</p>
<p>“Elbette bir neden yok. Ama tombala oynayacağımıza ‘Nuh’un Gemisi’ oynardık diye düşünüyorum da...”</p>
<p>Marinet, bu düşünceyi pek beğendi, mutfağın çok güzel bir gemi olabileceğini düşündü. Hayvanlara gelince, küçükler onları bulmakta zorluk çekmediler. Ahıra, sonra da kümese gittiler. Öküzü, ineği,&#160;atı, koyunu, horozu, tavuğu kolayca kandırıp mutfağa getirdiler. Çokları Nuh’un Gemisi oynamaktan&#160;hoşnuttu. Ama hindi ve domuz gibi kuşkulu kişiler&#160;de yok değildi, küçüklere karşı çekiyor, rahatlarını&#160;bozmak istemiyorlardı. Marinet, hiç gülümsemeden,</p>
<p>“Tufan var, tufan!” dedi. “Kırk gün, kırk gece yağmur yağacak. İsterseniz, gemiye gelmeyin, olan&#160;size olur! Dünyayı sular kaplayacak, siz de boğulacaksınız.”</p>
<p>Kuşkulular daha fazla direnemediler, çabucak mutfağa girdiler. Tavuklara gelince, korkutmaya&#160;hiç gerek yoktu. Hepsi de oyuna katılmak istiyordu.&#160;Ama Delfin, yalnızca birini seçti, ötekileri bıraktı.</p>
<p>“Anlarsınız ya, ancak bir tavuk alabilirim, yoksa oyun bozulur,” dedi.</p>
<p>Aradan çeyrek saat bile geçmeden, hayvanlar mutfağa doldurulmuştu. Öküzün boynuzları pek&#160;kocamandı, kapıdan geçemeyecek diye korkuyorlardı, ama başını yana eğince rahatlıkla girdi. İnek&#160;de öyle. Kediyi, tavuğu, horozu, dişi ve erkek hindileri masanın üstüne çıkarmak gerekti. Gene de hiçbir kargaşalık olmadı. Hayvanlar çok usluydu doğrusu. Öte yandan, mutfakta bulunmak hepsini de&#160;biraz kaygılandırmıştı. Kediden, belki de tavuktan</p>
<p>W<sup>48</sup></p>
<p>başka hiçbiri mutfağa girmemişti daha önce. Saatin yanında duran at, bir kadrana, bir sarkaça bakıyor,&#160;kaygısından sivri kulakları tir tir titriyordu. İnek de&#160;meraklının biriydi, gözlerini dolaptan ayırmıyor,&#160;içinde neler bulunduğunu öğrenmeye can atıyordu.&#160;Hele peynir kavanozuyla süt kavanozundan hiç ayıramıyordu gözlerini. İkide bir;</p>
<p>“Anlıyorum, anlıyorum şimdi,” diye mırıldanıp duruyordu.</p>
<p>Bir süre sonra, bizim hayvanlar korkmaya başladılar. Bunun oyun olduğunu bilenler bile, oyun olup olmadığından kuşkulanacak duruma gelmişlerdi. Delfin komuta yerine, yani mutfağın penceresine oturmuş, dışarıya bakıyor, kaygılı bir sesle, kötü haberler veriyordu:</p>
<p>“Yağmur hep yağıyor... Sular yükseliyor... Bahçe görünmez oldu... Yel gittikçe sertleşiyor... Sağa çevir!”</p>
<p>Marinet, dümenciydi, yemek sobasının anahtarını sağa çeviriyordu. Sobadan biraz duman çıkıyordu.</p>
<p>“Yağmur hâlâ yağıyor... Su, elma ağacının ilk dallarına kadar yükseldi... Kayalara dikkat! Sola&#160;çevir!”</p>
<p>Marinet, anahtarı sola çevirdi hemen, yemek sobasının dumanı biraz azaldı.</p>
<p>“Yağmur hep yağıyor... En yüksek ağaçların tepeleri hâlâ görülüyor, ama su hep yükseliyor... Bitti, tamam artık, hiçbir şey görünmüyor...”</p>
<p>Zorlu bir hıçkırık duyuldu o zaman; çiftlikten ayrıldığına çok üzülen domuz ağlıyordu.</p>
<p>“Gemide gürültü istemiyorum!” diye bağırdı Delfin. “Kargaşa istemem. Kediye bakın da örnek&#160;alın. Bakın, ne güzel mırmırlıyor!”</p><div><img src="main-37.jpg" alt=""/></div><div><div><img src="main-38.jpg" alt=""/></div></div><div><div><img src="main-39.jpg" alt=""/></div></div>
<p>Gerçekten de, kedi hiçbir şey yokmuş gibi mır-mırlıyordu, tufanın korkulacak bir şey olmadığını biliyordu o.</p>
<p>“Ah, şu iş bir bitse!” diye inledi domuz.</p>
<p>“Bir yıldan fazla bir süre beklememiz gerek,” dedi Marinet. “Ama yiyeceklerimizi iyi hazırladık.&#160;Hiç kimse aç kalmayacak, üzülmeyin.”</p>
<p>Zavallı domuz, ağlaya ağlaya yere çöktü. Yolculuğun belki daha da uzayacağını, küçüklerin her şeyi önceden kestiremediklerini, yiyeceklerinin de&#160;günün birinde tükenebileceğim düşünüyordu. Şişmanlığı nedeniyle kendisini yemelerinden korkuyordu. O böyle kıvranadursun, küçük tavuk, yağmurdan iki büklüm olmuş, pencerenin kıyısına tırmanmıştı. Gagasıyla cama vurdu.</p>
<p>“Ben de oynamak istiyorum,” dedi.</p>
<p>“Ama görüyorsun, ak tavukçuğum, buna olanak yok. İçeride bir tavuğumuz var,” dedi&#160;Delfin.</p>
<p>Marinet de oraya gelmişti;</p>
<p>“Olmaz, gemi doldu,” diyordu.</p>
<p>Ak tavuğun öyle canı sıkıldı ki, iki küçük çok üzüldü; Marinet Delfin’e:</p>
<p>“Filimiz yok, dedi. Ak tavuk da fil olabilir.”</p>
<p>“Doğru, gemiye bir fil gerek.”</p>
<p>Delfin pencereyi açıp tavuğu içeri aldı, ona fil olacağını söyledi.</p>
<p>“Çok sevindim,” dedi ak tavuk. “Ama nasıl fil olabilirim? Ben hiç fil görmedim ki...”</p>
<p>Küçükler ona filin nasıl bir hayvan olduğunu anlatmaya çalıştılarsa da başaramadılar. Delfin, Alf-red Amcasının verdiği renkli resimlerle dolu kitabı&#160;anımsadı o zaman. Geminin yönetimini Marinet’e&#160;bırakıp ak tavuğu odaya götürdü, kitapta filin resminin bulunduğu sayfayı açıp tavuğun önüne koydu,&#160;biraz da bilgi verdi ona. Ak tavuk resme büyük bir&#160;dikkat ve istekle baktı, filin yerini tutmayı çok istiyordu.</p>
<p>“Şimdilik seni burada bırakıyorum. Gemiye dönmem gerek,” dedi Delfin.</p>
<p>“Ben gelinceye kadar, örneğine iyice bak!”</p>
<p>Ak tavuk, işini öylesine önemsedi ki, gerçek bir fil oluverdi. Usundan&#160;bile geçirmemişti böyle bir şeyi. Bu&#160;iş öyle çarçabuk oluverdi ki gerçekleşen değişiklikleri hemen anlayamadı.</p>
<p>Tavanın çok yakınında, çok yüksek bir yere konmuş, küçücük bir tavuk&#160;sanıyordu kendini. En sonunda anladı ki, kocaman bir hortumu, kocaman&#160;dişleri, koskocaman dört ayağı vardı.</p>
<p>Derisi kaim ve sertti, üzerinde kala kala birkaç ak tüy kalmıştı. Biraz şaşırmış olsa da bayağı hoşlanmıştı bu işten. En çok&#160;hoşuna giden de iri iri kulakları olmasıydı. Daha&#160;önce hiç kulağı yoktu zavallıcığın.</p>
<p>“Bizim domuz, kulaklarıyla övünüp dururdu, bunları gördükten sonra, eskisi kadar övünemez&#160;herhalde,” diye düşündü.</p>
<p>Çocuklar, kapının ardında, “Nuh’un Gemisi” oyununa böylesine iyi hazırlanan ak tavuğu unutmuşlardı. Yelin kesildiğini, geminin durgun sularda&#160;yüzdüğünü bildirdikten sonra, gemideki hayvanları&#160;gözden geçirmeye hazırlanıyorlardı.</p>
<p>Marinet yolcuların isteklerini yazmak için bir cep defteri almıştı eline.</p>
<p>Delfin, konuşmaya başladı:</p><div><div><img src="main-40.jpg" alt=""/></div></div>
<p>“Sevgili dostlarım, bugün sular üstünde yolculuğumuzun kırk beşinci günündeyiz.”</p>
<p>“Çok şükür! Zaman sandığımdan da çabuk geçiyor,” dedi domuz.</p>
<p>“Kes sesini, domuz! Sevgili dostlarım görüyorsunuz, gemiye bindiğinize üzülmeniz için hiçbir neden yok. İşin en güç yanını atlattık artık, on aya kadar karaya kavuşacağımıza inanıyoruz. Şimdi açıkça söyleyebilirm artık, sık sık ölüm tehlikesiyle karşılaştık. Bizi bu tehlikelerden dümencimiz kurtardı.”</p>
<p>Hayvanlar, dümenciye dostça teşekkür ettiler. Marinet’in sevinçten yanakları kızardı.</p>
<p>O da ablasını gösterdi:</p>
<p>“Kaptanın yardımıyla,” dedi. “Kaptanı da unutmamalı...”</p>
<p>“Elbette, elbette!” dedi hayvanlar.</p>
<p>“Kaptan olmasaydı...”</p>
<p>“Sağ olun,” dedi Delfin. “Güveninizin beni ne kadar yüreklendirdiğini bilemezsiniz. Buna hâlâ gereksinimimiz var doğrusu. En büyük sıkıntıları at-lattıysak da daha yolumuz çok uzun. Ama ben sizler-le konuşmak istiyordum. Bir isteğiniz var mı? Kediden başlayalım. Söyle, kedi, bir isteğin var mı?”</p>
<p>“Evet, bir çanak süt isterdim,” diye yanıt verdi kedi.</p>
<p>“Yaz! Kediye bir çanak süt!”</p>
<p>Marinet, kedinin isteğini deftere yazarken, bizim fil kapıyı hortumuyla aralayıp geminin içine şöyle bir göz attı. Gördükleri çok hoşuna gitti, oyunlara bir an önce katılmak istedi. Delfin ile Marinet’in&#160;arkası dönüktü, şimdilik hiç kimse ondan yana bakmıyordu. Yolcu yoklaması neredeyse sona ermişti.&#160;Çocuklar dolabın içindekilere bakmaktan bir türlü&#160;bıkmayan ineğin yanma gelirken, fil kapıyı ardına&#160;kadar açıverdi. Kendisinin de bilmediği, kaim mı&#160;kaim bir sesle,</p>
<p>“İşte geldim!” dedi.</p>
<p>Küçükler, gözlerine inanamıyorlardı. Delfin, şaşkınlıktan konuşmadı bir süre, Marinet’in defteri&#160;elinden düştü. Şimdi bir oyun oynadıklarından kuşku duyuyor, tufana inanmayacak gibi oluyorlardı.</p>
<p>“Evet, ben geldim,” dedi fil. “Nasıl, güzel değil miyim?”</p>
<p>Delfin pencereye koşmamak için kendini tutmaya çalıştı. Öyle ya, bugüne bugün “Nuh’un Gemi-si”nin kaptanıydı. Şaşkınlığını belli etmesi doğru olmazdı.</p>
<p>Marinet’in kulağına eğildi, bahçenin sular altında kalıp kalmadığına bakmasını söyledi. Marinet pencereye gidip geldi.</p>
<p>“Her şey yerli yerinde,” dedi. “Avluda bir-iki su birikintisi var, hepsi bu.”</p>
<p>Bu arada, hayvanlar hiç görmemiş oldukları file baktıkça kaygılanıyorlardı. Bizim domuz çığlıklar&#160;koparmaya başladı, neredeyse gemide kargaşa çıkacaktı. Delfin bağırdı:</p>
<p>“Domuz, hemen susmayacak olursan, seni denize attırırım! Ha! Filin de bizimle yolculuk ettiğini söylemeyi unutmuşum. Biraz daha sıkışın ki ona da&#160;bir yer açılsın!”</p>
<p>Kaptanın sert tutumu domuzu korkutmuştu, hemen kesmişti sesini. Hayvanlar yeni yol arkadaşlarına yer açabilmek için elden geldiğince sıkıştılar.&#160;Ama o zaman, kapının yeterince yüksek ve geniş olmadığını gördüler, en azından bir buçuk kat daha&#160;geniş, daha yüksek olması gerekirdi.</p><div>
<p>Gerçekten de öyleydi. Filin varlığı Marinet’i öyle şaşırtmıştı ki, yemek sobasının anahtarını gelişigüzel çevirip duruyordu.</p>
<p>“Deniz üzerinde yüz yetmiş ikinci günümüz!” diye bağırdı kaptan. “Yeni bir şey yok!”</p>
<p>Hayvanlar zamanın çabuk geçmesinden hoşnuttular. Ama bizim fil efendi, yolculuğu biraz sönük bulmaktan kendini alamıyordu. Somurta somurta&#160;düşüncesini bildirdi:</p>
<p>“İyi, güzel de benim işim ne buralarda?”</p>
<p>“Sen filcilik oynuyorsun,” diye yanıtladı Marinet. “Suların çekilmesini bekliyorsun. Sanırım yakınmanı gerektirecek hiçbir şey de yok.”</p>
<p>“İyi, iyi, bütün işimiz beklemekse...”</p>
<p>“Deniz üzerinde iki yüz otuz yedinci günümüz. Yel esiyor, sular alçalıyor gibi. Evet, evet, alçalıyor!”</p></div><div><div><img src="main-41.jpg" alt=""/></div></div>
<p>“Zorlamayı göze alamıyorum,” dedi. “Duvarı yıkarım diye korkuyorum. Çünkü çok güçlüyüm, çok, ama çok güçlüyüm...”</p>
<p>“Hayır, hayır!” diye bağırdı küçükler. “Sakın zorlama! Sen de odada oynarsın!”</p>
<p>Kapının küçüklüğünü hiç düşünmemişlerdi. Hem yeni, hem korku verici bir güçlüktü bu. Fil dışarı çıkabilseydi, büyükleri onu evin çevresinde dolaşır görünce çok şaşarlardı. Çünkü köyde böyle bir&#160;hayvan yoktu. Ama çocuklardan kuşkulanmaları&#160;için hiçbir neden olmayacaktı. Belki ertesi gün anneleri ak tavuğun yokluğunu anlayacak, iş bu kadarla kalacaktı. Ama fili odalarından bulurlarsa, elbette bir sürü soru soracaklar, onlar da tüm hayvanları mutfağa toplayıp “Nuh’un Gemisi” oynadıklarını söylemek zorunda kalacaklardı.</p>
<p>Marinet, için çekti.</p>
<p>“Oysa bize hiç kimseyi mutfağa almayın demişlerdi,” dedi.</p>
<p>“Belki fil yeniden küçük bir ak tavuk oluverir,” diye fısıldadı Delfin. “Ne de olsa oyun için fil oldu.&#160;‘Nuh’un Gemisi’ oyunu bittikten sonra, fil olarak&#160;kalması için bir neden yok.”</p>
<p>“Belki de. Öyleyse çabuk olalım, oyunumuza bakalım.”</p>
<p>Marinet geminin dümenine sarıldı. Delfin de kaptan köşküne kuruldu.</p>
<p>“Yolculuğumuzu sürdürüyoruz!”</p>
<p>“Hele şükür, en sonunda oynayabileceğiz,” dedi fil.</p>
<p>“Doksan gündür deniz üzerindeyiz,” dedi Delfin. “Yeni bir şey yok.”</p>
<p>“Ama galiba duman çıkıyor,” dedi domuz.</p>
<p>Jr</p>
<p>Bu haber domuzu çok sevindirdi, yerde yuvarlanıp sevinçli çığlıklar koparmaya başladı.</p>
<p>“Kes sesini domuz!” diye bağırdı Delfin. “Yoksa filin önüne atarım seni!”</p>
<p>“İyi olur, ben de onu yemeye can atıyorum,” dedi fil. Sonra Marinet’e göz kırptı. “Gerçekten çok eğlenceli,” dedi.</p>
<p>“Deniz üzerinde üç yüz altmış beşinci günümüz! Bahçe görünüyor. Hadi, sıraya! Tufan bitti!” Marinet avlu kapısını açtı. Domuz, filin karnına&#160;gitmek korkusuyla hemen dışarı attı kendini. Toprağın o kadar da ıslak olmadığını gördü. Yağmur&#160;altında koşa koşa ahırına gitti. Öbür hayvanlar, hiç itişip kakışmadan ayrıldılar mutfaktan; ahırlarına, kümeslerine gittiler. Yalnızca fil küçüklerin yanın-</p><div><div><img src="main-42.jpg" alt=""/></div></div>
<p>da kaldı. Görünüşe bakılırsa, ivedi bir durum yoktu onun için. Delfin, yanma yaklaşıp el çırptı.</p>
<p>“Hadi, ak tavukçuk, hadi! Oyun bitti, kümese dönmen gerekiyor.”</p>
<p>Marinet de avucunda getirdiği buğdayı uzatıyor,</p>
<p>“Ak tavukçuk! Ak tavukçuk!” diyordu.</p>
<p>Ama boşunaydı yalvarmaları, koca fil yeniden tavuk olmak istemiyordu.</p>
<p>“Sizleri üzmek istemem, ama fil olmak daha çok hoşuma gidiyor,” diyordu.</p>
<p>Büyükler, ikindiüzeri döndüler. Alfred Amca’yı gördükleri için mutluydular.</p>
<p>İyice ıslanmışlardı. Sular ayakkabılarının içine kadar sızmıştı.</p>
<p>“Aman ne kötü hava!” dediler kapıyı açınca. “Sizi götürmemekle iyi etmişiz!”</p>
<p>Küçükler biraz kızarmışlardı.</p>
<p>“Alfred Amca nasıl?” diye sordular.</p>
<p>“Birazdan söyleriz. Hele bir odamıza gidip de üstümüzü de-„ ğiştirelim.</p>
<p>Büyükler odanın kapısına yönelmişlerdi bile. Mutfağın ortasına kadar varmışlardı. Küçükler korkudan tir tir&#160;titriyorlardı. Yürecikleri öyle bir çarpıyordu ki, ellerini üzerine bastırmaları gerekiyordu. Delfin alçak&#160;sesle:</p>
<p>“Paltolarınız çok ıslanmış, burada çıkarsanız daha iyi olur,” dedi. “Sobanın önüne koyup kuruturum onları.”</p>
<p>Büyükler:</p>
<p>“Bak, hiç de yabana atılacak bir düşünce değil! Biz bunu düşünememiştik,” dediler.</p>
<p>Büyükler üzerinden sular sızan paltolarını çıkarıp sobanın yanma yaydılar.</p>
<p>“Alfred Amca nasıl, çok merak ediyorum,” dedi Marinet. “Bacağındaki romatizma geçmedi mi acaba?”</p>
<p>“Romatizması fena değil. Ama biraz sabırlı olun çocuklar. Şu sokak giysilerimizi çıkarıp da günlük&#160;giysilerimizi giyelim. Bundan sonra hepsini anlatırız.”</p>
<p>Büyükler odanın kapısına doğru yürüdüler. Arada iki adımlık bir şey kalmıştı ki, Delfin önlerine geçti.</p>
<p>“Giysilerinizi değiştirmeden önce ayakkabılarınızı çıkarsanız daha iyi olur,” dedi. “Her yana çamur bulaştıracaksınız, odanın döşemesi kirlenecek.”</p>
<p>“Gerçekten öyle, iyi düşündün. Biz bunu düşünememiştik,” dedi büyükler.</p>
<p>Sobanın yanma gelip ayakkabılarını çıkardılar. Bir dakikalık bir işti bu. Marinet, Alfred Amca’nm&#160;adını bir kez daha söyledi ya, öylesine alçak sesle&#160;söyledi ki, işitmediler bile. Küçükler büyüklerinin&#160;kapıya yöneldiğini gördüler, korkudan yanakları,&#160;burunları, kulakları donuverdi. Tam kapının tokmağını çevireceklerdi ki, arkalarında bir hıçkırık duydular. Marinet gözyaşlarını tutamamıştı, öylesine&#160;korkuyor, öylesine üzülüyordu.</p>
<p>“Neden ağlıyorsun?” diye sordu büyükler. “Hasta mısın? Kedi mi tırmaladı? Neden ağlıyorsun, söyle bize.”</p>
<p>“Şeyin yüzünden... şeyin... fi...” diye kekeledi Marinet.</p>
<p>Hıçkırıkları daha fazla konuşmasına olarak bırakmadı.</p><div><div><img src="main-43.jpg" alt=""/></div></div><div><div><img src="main-44.jpg" alt=""/></div></div><div><div><img src="main-45.jpg" alt=""/></div></div>
<p>“Islanmanıza üzülüyor,” dedi Delfin. “Herhalde nezle olursunuz diye korkuyor. Sobanın başına oturup ayaklarınızı kurutursunuz diye düşünmüştü.&#160;İskemleleri de hazırlamıştı.”</p>
<p>Büyükler Marinet’in sarı saçlarını okşadılar, böylesine iyi bir minik kızları olduğu için çok sevindiklerini, ama nezle olmalarından korkması için&#160;hiçbir neden bulunmadığını söylediler. Söz veriyorlardı, giysilerini değiştirir değiştirmez gelip sobanın&#160;başında ısınacaklardı.</p>
<p>“Önce ısınırsanız daha iyi edersiniz belki,” dedi Delfin. “Bilirsiniz, nezle geliyorum demez...”</p>
<p>“Hadi canım sen de. Biz nice yağmurlar gördük. Ayakkabılarımıza ilk olarak su girmiyor. Gene de&#160;hiç nezle olmadık.”</p>
<p>“Ben Marinet’i yatıştırmak için söylüyorum. Sonra Alfred Amca’nm sağlığını da çok merak ediyor.”</p>
<p>“Alfred Amca çok iyi. Hiç böyle sağlıklı olmamıştı, inanın. Beş dakika sonra hepsini öğrenirsiniz. Bir bir anlatırız size.”</p>
<p>Delfin söyleyecek bir şey bulamadı. Büyükler, Marinet’e gülümseyerek kapıya doğru yürüdüler.&#160;Tam bu sırada, sobanın arkasında saklı duran kedi,&#160;kuyruğunu küllere daldırıp da öyle bir sallayış salladı ki, bir kül bulutu yükseldi havaya, büyüklerin&#160;burnuna gidip üst üste hapşırttı onları.</p>
<p>“Görüyorsunuz ya, oyalanmaya gelmez bu iş,” diye atıldı küçükler. “Ayaklarınızı ısıtmak zorundasınız. Çabucak oturun şuraya.”</p>
<p>Büyükler biraz kızardılar, Marinet’in haklı olu-duğunu söylemek zorunda kaldılar. Gelip iskemlelere oturdular. Ayaklarını sobanın kenarına koymuşlar, terliklerinden çıkan buğulara bakıyor, durma-</p>
<p>W<sup>58</sup></p>
<p>maçasına esniyorlardı. Yağmur altında, bozuk&#160;yollarda uzun uzun yürümek ikisini de çok yormuştu, neredeyse uyuyacaklardı. Küçükler, soluk&#160;almaktan bile korkuyorlardı. Birden yerlerinden&#160;sıçradılar. Güçlü bir ayak&#160;sesine benzer bir gürültü&#160;duyulmuş, dolaptaki kaplar sallanmıştı.</p>
<p>“Bu da nesi? Evde bir yürüyen var...”</p>
<p>“Bir şey yok,” dedi Delfin. “Kedi ambarda fareyi kovalıyor da... Öğleden sonra da aynı patırtıyı yaptı.”</p>
<p>“Olamaz. Yanılmışsın sen. Küçükçük bir kedinin koskoca dolabı sallayabilmesi olacak şey değil.” “Ama kedi kendi ağzıyla söyledi.”</p>
<p>“Ya, öyle mi? Bir kedinin bu kadar gürültü çıkarabileceğini hiç sanmazdım. Ama kendi ağzıyla söylediyse, ne denir...”</p>
<p>Kedi, sobanın altında büzülüyordu. Gürültü hemen kesilmişti. Ama büyüklerin de uykusu kaçmıştı. Terliklerinin iyice kurumasını beklerken, Alfred Amca’ya gidişlerini anlatmaya başladılar:</p>
<p>“Alfred Amca, bizi kapıda bekliyordu. Havanın kötü olduğunu görünce, sizin gelmeyeceğinizi düşünmüş. Sizi göremediğine çok üzüldü. Bize dedi&#160;ki... Ooo! Gene başladı! Duvarlar mı sallanıyor!”&#160;“Alfred Amca bizim için bir şey söyledi mi?”&#160;“Evet, dedi ki... Yok, bu kez de kedi diyemezsiniz ya. Neredeyse ev yıkılacak.”</p>
<p>59</p><div><div><img src="main-46.jpg" alt=""/></div></div>
<p>Bizim kedi büzüldükçe büzülüyordu sobanın altında. Ama kuyruğunun dışarı çıktığını fark etmemişti, çok geç anladı bunu. Kuyruğunu bacaklarının arasına almaya çalışırken, büyükler onu gördüler.</p>
<p>“Şimdi de suçu kedinin üstüne atamazsınız ya! İşte sobanın altında duruyor,” dediler.</p>
<p>Sobayı yerinden oynatan bu zorlu ayak seslerinin nereden geldiğini anlamak için iskemlelerinden kalkıp gitmeye hazırlanıyorlardı. Kedi saklandığı&#160;yerden çıktı. Yeni uyanıyormuş gibi ayaklarını gerdi,&#160;öfkeli bir sesle bağırmaya başladı:</p>
<p>“Olacak şey mi bu, canım! Rahat rahat uyuya-mayacak mıyız şurada? Sabahtan beri ne oldu bu ata, bilmem, ikide bir çifteler savuruyor duvara. Ben&#160;de mutfakta bu gürültüden kurtulurum sanmıştım.&#160;Ne gezer. Burası ambardan da kötü. Bir türlü anlayamıyorum, nesi var bu atm, neden böyle tepiniyor?”&#160;“Gerçekten de öyle,” dedi büyükler.</p>
<p>“Bu hayvan ya hasta, ya da kızdığı bir şey var. Birazdan gidip bakarız.”</p>
<p>Onlar atı konuşurken, kedi küçüklere bakıp başını sallıyordu. Bütün bu sözlerin bir işe yaramadığını, bu konuda direnmenin doğru olmadığını anlatmak istiyordu sanki. Gerçekten de ne yararı vardı bütün bunların? Nasıl olsa büyüklerin odaya girmesine engel olamayacaklardı. Beş dakika erken, beş&#160;dakika geç olmuş, ne çıkardı? Küçükler de kedi gibi&#160;düşünüyorlardı, ama beş dakika erken olmasmdan-sa, beş dakika geç olmasını yeğ tutuyorlardı. Delfin&#160;sesini güçlendirmek için öksürdü:</p>
<p>“Alfred Amca’yı anlatıyordunuz...” dedi.</p>
<p>“Ha, evet, Alfred Amca’yı konuşuyorduk... Bu havada çocukların sokağa çıkarılamayacağını anlamıştı. Deli gibi yağıyordu yağmur. Hele oraya vardığımızda çok şiddetlenmişti. Tufan gibi bir şeydi...&#160;Bereket versin, fazla sürmedi. Biraz azaldı değil&#160;mi?”</p>
<p>Büyükler pencereden avluya bir göz attılar. Atm avluda dolaş-tığını görünce, şaşkınlıktan&#160;bir çığlık kopardılar.</p>
<p>“Bu da nesi! At avluda dolaşıyor! En sonunda ipten kurtulup hava almaya&#160;çıkmanın yolunu bulmuş. Çok iyi etmiş doğrusu.&#160;Birazdan yatışır. Hiç değilse ahırda patırtı yaptığını&#160;duymayız.”</p>
<p>Tam bu sırada ayak sesleri yeniden duyuldu. Öncekilerden daha zorluydu üstelik. Döşemeler gıcırdıyor, ev sarsılıyordu. Masa iki ayağının üstüne&#160;dikildi. Büyükler iskemlelerinin üstünde sarsıldıklarını duydular.</p>
<p>“Herhalde at değil bunu yapan!” diye haykırdılar. “At şu anda avluda dolaşıyor. Evet, at değil kuşkusuz. Ne dersin, kedi?!”</p>
<p>“Kuşkusuz,” diye yanıtladı kedi.</p>
<p>“Kuşkusuz... Ahırda azıtan öküzler yapıyor bu işi...”</p>
<p>“Sen ne söylüyorsun, kedi?” Öküzlerin dinlenirken azıttığı görülmüş şey mi?”</p>
<p>“Koyundur öyleyse, inekle kavgaya tutuşmuştur.”</p>
<p>“Koyun kavgaya tutuşmuş mu dedin? Hımmm! Evet, öyle olmalı... Hımmm.”</p>
<p>“Anlaşılacak gibi değil...”</p>
<p>Küçükler öyle bir titremeye başladılar ki, sarışın başları sarsıldı. Büyükler bunu görünce, küçüklerin&#160;sözlerini dinlememiş olmalarından kuşkulandılar.&#160;“Durun hele. Eve birini aldmızsa...”</p><div><div><img src="main-47.jpg" alt=""/></div></div><div style="border-rigth:solid;"><div><img src="main-48.jpg" alt=""/></div></div><div>
<p>Delfin ile Marinet yüzükoyun çayıra uzanmışlar, aynı kitaptan coğrafya çalışıyorlardı. Yanlarında da bir ördek vardı. Başlarının arasından boynunu&#160;uzatıp haritalara, resimlere bakıyordu. Güzel bir ördekti. Başı ve boynu mavi, kursağı kiremit rengi,&#160;kanatları aklı maviliydi. Okuma bilmediği için, küçükler ona resimleri açıklıyor, haritada adlan bulunan ülkelerden söz ediyorlardı.</p>
<p>“İşte Çin,” dedi Marinet. “Bu ülkede herkes sarı yüzlü, çekik gözlüdür.”</p></div><div><div><img src="main-49.jpg" alt=""/></div></div>
<p>“Birini içeri bıraktmızsa... Küçük yaramazlar sizi, başınıza gelecekleri siz düşünün artık!”</p>
<p>Delfin ile Marinet, korkunç bir biçimde kaşlarını çatan büyüklerine bakmayı bile göze alamıyorlar-dı. Kedi bile ürkmüş, şaşırmıştı, ne yapacağını bilemiyordu.</p>
<p>“Bu ayak sesleri çok yakından geliyor,” diye mırıldandı büyükler. “Buna kuşku yok. Herhalde ahırdan gelmiyor. Yandaki odadan gelme olasılığı daha çok... Evet, yandaki odadan... Hele bir bakalım şuraya...”</p>
<p>Terlikleri iyice kurumuştu, Gözlerini bir an bile odanın kapısından ayırmadan yerlerinden kalktılar.&#160;Delfin ile Marinet de arkalarında el ele tutuşmuşlardı. Büyükleri ilerledikçe daha sıkı sarılıyorlardı&#160;birbirlerine. Kedi onlara gene dost olduğunu göstermek için tüylerini baldırlarına sürüyor, onları&#160;yüreklendiriyordu, ama gene de korkunç bir şeydi&#160;bu. Yürecikleri patlayıp parça parça olacakmış gibi&#160;bir duygu vardı içlerinde. Büyükler kulaklarını kapıya dayamışlar, kuşkulu kuşkulu dinliyorlardı. En&#160;sonunda tokmak çevrildi, kapı gıcırdayarak açıldı.&#160;Delfin ile Marinet odaya bir göz attılar. Minicik bir&#160;ak tavuk gördüler. Ak tavuk, gizlice büyüklerin bacakları arasından sıvışıp sessizce mutfağa geçti, saatin ardına saklanıverdi.</p><div><img src="main-50.jpg" alt=""/></div><h4>Ördek ile Pars</h4>
<p>“Ördekler de mi?” diye sordu ördek.</p>
<p>“Elbette. Kitap yazmıyor, ama bu kadarı kendiliğinden anlaşılır...”</p>
<p>“Ah! Bu coğrafya çok güzel şey doğrusu. Ama en güzeli yolculuk etmektir herhalde. Yolculuğa çıkmayı ne kadar istiyorum, bir bilseniz...”</p>
<p>Marinet gülmeye başladı. Delfin de:</p>
<p>“Yolculuk edemeyecek kadar küçüksün sen, ördek,” dedi.</p>
<p>“Küçük olmasına küçüğüm, ama açıkgöz bir ördeğim.”</p><div>
<p>‘Hiç</p></div><div><div><img src="main-51.jpg" alt=""/></div></div>
<p>“Üstelik yolculuğa çıkacak olursan, bizden ayrılmak zorunda kalırsın. Bizim yanımızda mutlu değil</p>
<p>mısın:</p>
<p>“Elbette mutluyum,” diye yanıtladı ördek, kimseyi sizler kadar sevmiyorum.”</p>
<p>Başını iki küçüğün başına sürdü, sonra sesini alçaltarak sürdürdü konuşmasını:</p>
<p>“Örneğin annenizle babanızı o kadar sevdiğimi söyleyemem. Onları yermek istiyorum sanmayın. O&#160;kadar da görgüsüz değilim. Beni korkutan bir yanları var, o da canlarının her istediğini yapıvermeleri.&#160;Şu yaşlı atçağızı düşünüyorum da...”</p>
<p>Çocuklar başlarını kaldırıp çayırda otlayan, yaşlı ata bakarak içlerini çektiler. Zavallı hayvancağız&#160;gerçekten çok yaşlanmıştı. Çok uzaktan bakıldığı&#160;zaman bile, kaburga kemikleri sayılabiliyordu, bacakları da zayıf mı zayıftı, güçlükle taşıyorlardı onu.&#160;Üstelik bir gözü kördü, çoğu zaman bozuk yollarda&#160;ayaklarını taşlara çarpıyordu, iki dizi yara içindeydi.&#160;Sağlam kalmış gözüyle çocukların kendisiyle ilgilendiklerini gördü, onlara doğru yürüdü.</p>
<p>“Beni mi konuşuyordunuz?” dedi.</p>
<p>“Evet, tam üstüne bastın,” dedi Delfin. “Bir süredir çok iyi göründüğünü söylüyorduk.”</p>
<p>“Üçünüz de çok iyisiniz,” dedi yaşlı at. “Size inanmak isterdim doğrusu. Yazık ki, büyükler sizin&#160;gibi düşünmüyorlar. Çok yaşlandığımı,&#160;yediğimi bile hak etmediğimi söylüyorlar. Gerçekten de çok kocadım, çok&#160;yorgunum. Ne zamandır çalışıyorum. Düşünün bir kez, çocuklar, sizin doğduğunuz günleri bile bilirim. İyice belleğimde, bebekleriniz kadar küçüktünüz. O&#160;zamanlar koca koca tepelere tirmanir-</p>
<p>Sa»*'</p>
<p>dım da bana mısın demezdim. Sabanı da bir çift öküz gibi çekerdim. Yaşamımdan hoşnuttum. Şimdi&#160;soluğum kesiliyor, bacaklarım tutmuyor. İyice koca-dım artık.”</p>
<p>“Hayır,” dedi ördek. “Kuruntuya kapılıyorsun.”</p>
<p>“Ne kuruntusu, ördekçik, ne kuruntusu? Daha bu sabah, efendilerim kasaplara satmak istiyorlardı&#160;beni. Bereket versin, çocuklar beni savundular, güzel havalarda yapabileceğim işleri sayıp döktüler,&#160;yoksa işim bitikti. Ama yalnızca ertelediler bu işi.&#160;Daha sonra, eylül panayırında satmayı kararlaştırdılar.”</p>
<p>Ördek içini çekti:</p>
<p>“Senin için bir şeyler yapmak isterdim,” dedi.</p>
<p>Bu sırada büyükler çayıra geldiler. Atm konuştuğunu görünce, başladılar bağırmaya:</p>
<p>“Şu moruğa bakın, şu moruğa! Gevezelik edesin diye bırakmadık seni çayıra!”</p>
<p>“Yanımıza geleli topu topu beş dakika oldu,” dedi Delfin.</p>
<p>“Fazladan beş dakika!” dedi büyükler. “Çayırda otlasaydı, bu süreyi daha iyi kullanmış olurdu. Burada ne kadar çok yerse, ambarda o kadar az yer.&#160;Ama bu pis hayvan akima ne eserse onu yapar hep,&#160;bildiğinden şaşmaz. Bu sabah onu ne diye satmadık&#160;sanki? Şimdi olsa...”</p>
<p>Kocamış at hemen kirişi kırdı. Elinden geldiğince çabuk uzaklaşmak istiyor, hâlâ güçlü olduğunu sansınlar diye adımlarını yüksekten yüksekten atıyordu, ama bacakları elvermiyordu bu işe. Birkaç&#160;kez tökezledi. Bereket versin, büyükler kendisine&#160;bakmıyorlardı artık. Ördeğin de orada bulunduğunu görmüşlerdi, yüzleri gülmüştü o zaman.</p><div><img src="main-52.jpg" alt=""/></div><div>
<p>“İşte tombul bir ördek,” dediler. “Bol bol yem yediği belli. Bakması bile güzel.&#160;Alfred Amca pazar günü yemeğe gelince...”</p>
<p>Çayırdan uzaklaşmaya başladılar.</p>
<p>Birbirlerinin kulağına eğilerek konuşuyorlardı. Ördek duyduğu&#160;sözlerin anlamını iyice kavrayamamıştı, ama gene&#160;de keyfi kaçmıştı. Marinet onu kucağına aldı:</p>
<p>“Ördek,” dedi, “az önce yolculuktan söz ediyordun hani...”</p>
<p>“Ama Delfin de, sen de bundan hoşlanmadınız sanırım.”</p>
<p>“Hayır, tam tersine!” diye atıldı Delfin. “Ben senin yerinde olsam, hemen yarın sabah yola çıkardım.”</p>
<p>“Yarın sabah mı? Nasıl olur?”</p>
<p>Böyle ivedi bir yolculuk düşüncesi ördeği coşturmuştu. Kanatlarını kaldırıp Marinet’in kucağına atlıyor, ne yapacağını bilemiyordu.</p>
<p>“Evet, evet, ne diye geciktireceksin?” dedi Delfin. “İnsan bir şeyi akima koydu mu geciktirmeden yapmalı. Böyle olmayınca, işin sonu neye varır, bilirsin, işler aylarca sürüklenir, sonra da unutulup gider, sözü bile edilmez olur.”</p>
<p>“Orası da öyle, haklısın,” dedi ördek.</p>
<p>Yola çıkmaya karar verdi. Bütün gününü çocuklarla coğrafya öğrenmekle geçirdi. Nehirleri, ırmakları, kentleri, okyanusları, dağları, kara ve demiryollarını baştan başa ezberledi. Yatmaya giderken, korkunç başı ağrıyordu. Bir türlü uyuyamadı. Tam&#160;uyuyacağı sırada, “Uruguay’ın başkenti hangisiydi?&#160;Tanrım! Uruguay’ın başkentini unutmuşum,” diye&#160;düşünüyordu. Bereket versin, gece yarısından he-</p></div><div><div><img src="main-53.jpg" alt=""/></div></div><div>
<p>66</p></div><div><div><img src="main-54.jpg" alt=""/></div></div><div><div><img src="main-55.jpg" alt=""/></div></div>
<p>men sonra, rahat bir uykuya daldı. Sabah erkenden hazırlandı.</p>
<p>Çiftliğin tüm hayvanları onu uğurlamak üzere avluda toplanmışlardı. Tavuk,&#160;domuz, at, inek, koyun:&#160;“Güle güle, ördek,” diyorlardı. “Çok gecikme...”</p>
<p>Öküz, kedi, dana, hindi:</p>
<p>“Güle güle ördek, bizi unutma,” diyorlardı.</p>
<p>“Yolun açık olsun!” diyordu tüm hayvanlar.</p>
<p>Birçokları, örneğin yaşlı at, onu bir daha göremeyeceğiz diye hüngür hüngür ağlıyorlardı.</p>
<p>Ördek başını bile çevirmeden yürü dü. Dünya yuvarlak olduğu için, üç aj&#160;sonra gene çıktığı noktaya geldi. Ama&#160;yalnız değildi. Sarı giysisinin üzerinde&#160;kara benekler bulunan, altın gözlü bir&#160;güzel pars getirmişti kendisiyle birlikte.</p>
<p>Delfin ile Marinet tam bu sırada avludan geçiyorlardı. Yırtıcı hayvanı görünce korktular, ama ördek de yanında olduğu için çabuk rahatladılar.</p>
<p>“Merhaba, çocuklar, merhaba!” diye seslendi ördek. “Ne güzel bir yolculuk yaptım, bilseniz! Ama sonra anlatırım bunları. Görüyorsunuz, yalnız da değilim; dostum parsla birlikte döndüm.”</p>
<p>Pars iki çocuğu selamladı, sevimli bir sesle:</p>
<p>“Ördek sık sık sizden söz ederdi bana; sizleri çoktandır tanır gibiyim,” dedi.</p>
<p>“Bakın, nasıl oldu,” diye anlattı ördek. “Hindistan’dan geçerken, birdenbire parsla burun buruna geldim. Düşünün bir kez, beni yemek istiyordu.”</p>
<p>' v.</p><div><div><img src="main-56.jpg" alt=""/></div></div>
<p>Pars içini çekti, başını önüne eğdi. “Doğru,” dedi.</p>
<p>“Ama ben öteki ördekler gibi soğukkanlılığı yitirmedim. ‘Beni yemek istiyorsun, ama yaşadığın ülkenin adını biliyor musun bakalım?’ dedim ona.&#160;Bilmiyordu elbette. O zaman, Hindistan’da, Bengal&#160;bölgesinde yaşadığını söyledim ona. Irmakları, kentleri, dağları anlattım, başka ülkeleri anlattım... Her&#160;şeyi bilmek istiyordu. Bütün gece, sabaha dek, sorularını yanıtladım. Ertesi sabah iki candan dost oluvermiştik. İçtiğimiz su ayrı gitmez o günden beri,&#160;hiç ayrılmadık birbirimizden. Ama önemli töre dersleri de verdim ona.”</p>
<p>“Benim için zorunluydu,” dedi pars. “Ne yaparsınız, kişi coğrafya bilmedi mi...”</p>
<p>“Ya bizim ülkemiz, bizim ülkemizi nasıl buluyorsun?” diye sordu Marinet.</p>
<p>“Çok güzel,” dedi pars. “Çok seveceğimden hiç kuşkum yok. Bizim ördek, iki minik kızla çiftlik&#160;hayvanlarını anlatalı beri, buraya gelmeye öyle can&#160;atıyordum ki... Sırası gelmişken sorayım, yaşlı at ne&#160;durumda?”</p>
<p>Çocuklar dudakları titreyerek, içlerini çektiler. Delfin ağlaya ağlaya anlatmaya başladı:</p>
<p>“Büyüklerimiz eylül panayırını bile beklemediler. Şimdiden satıyorlar onu: Yarın gelip götürecekler.”</p>
<p>“Bu nasıl iş!” diye homurdandı pars.</p>
<p>“Marinet attan yana çıktı, ben de öyle. Ama boşuna! Azarladılar bizi. Bir hafta süresince tatlı da yiyemeyeceğiz.”</p>
<p>“Bu kadarı da fazla doğrusu! Nerede büyükleri-</p><div><img src="main-57.jpg" alt=""/></div>
<p>“Mutfakta.”</p>
<p>“Peki! Ben onlara gösteririm...</p>
<p>Ama siz sakın korkmayın, çocuklar.”</p>
<p>Pars boynunu ileri uzatıp başını yukarı kaldırdı, ağzını açabildiği kadar açarak korkunç bir biçimde kükremeye başladı. Ördeğin koltukları kabarmıştı, çocuklara bakarken bile, kurum satmaktan kendini alamıyordu. Bu arada büyükler mutfaktan dışarı koşmuşlardı. Ama gürültünün nereden geldiğini sormalarına bile zaman kalmadan, pars avluyu bir sıçrayışta geçerek dört ayak&#160;üstünde önlerine düştü.</p>
<p>“Kımıldarsanız, parçalarım!” dedi.</p>
<p>Büyükler donakalmışlar, tir tir titriyorlardı, başlarını çevirmeyi bile göze alamıyorlardı. Parsın altın gözlerinde korkunç bir parıltı vardı, ağzı açılmış,&#160;sivri dişleri görünüyordu.</p>
<p>“Neler geldi kulağıma!” diye homurdandı. “Yaşlı atınızı kasaplara satacakmışsınız, öyle mi? Utanmıyor musunuz? Tüm ömrünü sizin için çalışmakla geçirmiş, zavallı bir hayvancığı nasıl satarsınız?&#160;Çektiklerinin ödülü bu mu? Nasıl oluyor da yemiyorum sizi, bilmiyorum...”</p>
<p>Büyüklerin dişleri birbirine vuruyordu korkudan, yaşlı atı böyle harcamanın acımazlık olup olmadığını yeni düşünüyorlardı daha!</p>
<p>“Öğrendiğime göre, yaşlı attan yana çıktılar diye bu iki küçüğü de sekiz gün tatlı yemekten yoksun bırakacakmışsınız. Canavar mısınız siz? Ama şurasını iyi bilin ki, her şey değişecek bundan böyle,&#160;evi başka türlü yönetmeniz gerekecek, ilkin çocukların cezasını kaldırıyorum. İçinizden homurdanır&#160;gibisiniz. Yoksa beğenmediniz mi?”</p>
<p>İz</p><div><div><img src="main-58.jpg" alt=""/></div></div>
<p>“Hayır, tersine...”</p>
<p>“İyi öyleyse... Yaşlı ata gelince, onu kasaba satmanın sözü bile edilmeyecek bir daha. Çok iyi bakılacak kendisine, yaşamının son günlerini rahatlık içinde geçirecek.”</p>
<p>Pars çiftliğin öbür hayvanlarından, onların da daha iyi bir yaşam sürmeleri için yapılması gerekenlerden söz etti. Ama sözcükleri eskisi kadar sert değildi artık, ilk anda uyandırdığı kötü etkiyi silmek&#160;ister gibiydi. Büyükler yavaş yavaş güvene geliyorlardı, içleri azıcık rahatlamıştı.</p>
<p>“Kısacası bizim eve yerleşiyorsunuz. Çok güzel, ama her dakika size yem olmaktan korkarsak, yaşamımız neye benzer, hiç düşündünüz mü? Üstelik&#160;hayvanlar da aynı korku içinde yaşayacaklar. Efendilerin domuzları, tavukları kesmesini engellemek&#160;çok güzel, ama parsların sebzeyle beslendiği de işitilmiş şey değil.”</p>
<p>“Kaygılanmakta haklısınız,” dedi pars. “Doğru, coğrafya bilmediğim zamanlarda, insan olsun, hayvan olsun, kim pençeme düşerse yerdim. Ama ördekle karşılaşalı beri kediler gibi besleniyorum. İsterseniz sorun ördeğe, ev ve tarlafarelerini, onlar gibi zararlı hayvanları yiyorum. Arada sırada ormanı&#160;şöyle bir kolaçan etmeyeceğimi de söylemiyorum. Ama çiftlikteki</p><div><img src="main-59.jpg" alt=""/></div>
<p>Büyükler parsa pek çabuk alıştılar. Küçüklere ağır cezalar vermedikçe, hayvanlara kötülük etmedikçe, çok iyi davranıyordu onlara. Alfred Amca geldiği gün piliçlerden birinin kesilip pişirilmesine bile&#160;göz yumdu. Bu pilicin çok nankör olduğunu da söylemek gerek: İşi gücü arkadaşlarının canını sıkmak,&#160;onlara kötü oyunlar oynamaktı.</p>
<p>Öte yandan, bizim pars ev için de yararlıydı. Örneğin geceleri rahat rahat uyuyorlardı, çok iyi bekliyordu evi. Bir gün kurt gelip de evin çevresinde dolaşmaya kalkınca, iyice anlaşıldı bu özelliği. Zavallı kurt kapıyı aralamış, yiyeceği güzelim yemeği&#160;düşünerek dudaklarını yalıyordu. Neye uğradığını&#160;anlayamadan, kendisi başkasına yem oldu: Kala kala ön ayakları kaldı geriye, bir de bir yığın tüyle bir&#160;kulak parçası...</p>
<p>Alışverişte de çok yararlıydı. Çarşıdan şeker, tuz, biber ya da başka bir şey almak gerekti mi, kızlardan&#160;biri parsın sırtına atlayıp bir çırpıda&#160;pazara varıyordu. Onu yalnız yolladıkları bile oluyordu, parsı aldatmak,&#160;ona paranın üstünü vermemek kimin haddine?</p>
<p>Pars eve yerleşeli beri yaşam değişmişti, hiç kimsenin dert yandığı yoktu. Kocamış atı hiç sormayın,&#160;böyle bir şenliği düşünde bile görmemişti. Herkes&#160;daha mutlu buluyordu kendini. Hayvanlar rahatlık,&#160;güvenlik içinde yaşıyorlardı. Büyükler o eski bağırma, korkutma alışkanlıklarını bırakmışlardı, çalışma herkes için bir şenlik olmuştu. Sonra pars oyuna&#160;bayılıyordu. Birdirbire de, daldaki kedi oyununa da&#160;her zaman hazırdı. Oyun arkadaşı bulmak işten bile</p><div><div><img src="main-60.jpg" alt=""/></div></div>
<p>değildi onun için, çünkü yalnızca hayvanları değil, evin büyüklerini de oyun oynamaya zorluyordu. Bizim büyükler ilk günlerde istemeye istemeye oynuyor, biraz homurdanıyorlardı:</p>
<p>“Bu yaşta da böyle şeyler olur mu?” diyorlardı. “Alfred Amca görse ne der?”</p>
<p>Ama bu kaygıları üç günden fazla sürmedi.</p>
<p>Çok hoşlandılar oyundan, öyle ki, bir daha da vazgeçmeye yanaşmadılar. Azıcık boş zaman buldular mı hemen avluya çıkıyor, “Bizimle kim kovalamaca oynayacak?” diye bağırıyorlardı. Daha çevik&#160;olmak için pabuçlarını da çıkarıyor, ineği, domuzu&#160;ya da parsı kovalamaya başlıyorlardı. Attıkları kahkahalar köyün ta öbür ucundan duyuluyordu. Delfin&#160;ile Marinet derslerini çalışıp ödevlerini yapmaya zor&#160;zaman buluyorlardı.</p>
<p>“Gelin oynayın,” diyordu büyükleri, “ödevlerinizi başka bir gün yaparsınız!”</p>
<p>Her akşam, yemekten sonra, avluda güzel oyunlar oynanıyordu. Büyükler, küçükler, pars, ördek, kümes ve ahırdaki tüm hayvanlar iki takıma ayrılmıştı. Hiç böylesine gülünmemişti çiftlikte. At, oyuna katılamayacak kadar yaşlı olduğundan, yalnızca&#160;bakmakla yetiniyordu, ama o da ötekiler kadar eğleniyordu. Bir tartışma, bir anlaşmazlık çıktığı zaman,&#160;iki yanı yatıştırmak onun göreviydi. Bir kez domuz&#160;büyüklerden birini hile yapmakla suçladı, at da kendisini haksız çıkardı. O kadar kötü bir hayvan değildi bu domuz, iyi bir hayvandı, ama biraz kuşkucuydu, yenilince çabuk kızıyordu. Bir sürü tartışma&#160;çıktı onun yüzünden, bunlar da bizim parsın keyfini&#160;kaçırdı. Ama bu türlü tatsız zamanlar oldukça enderdi, çabucak da unutuluyordu. Geceleri ay çıkmaya-görsün, oyunlar geç saatlere kadar uzuyor, kimsecikler de bitsin diye acele etmiyordu. İçlerinde en&#160;düşüncelisi ördekti:</p>
<p>“Hey, bana bakın, uykuyu da düşünmek gerek,” diye bağırıyordu.</p>
<p>“Çeyrek saat daha!” diye yalvarıyordu büyükler. “Ördek, çeyrek saat daha...”</p>
<p>Elim sende, hırsız-polis, köşe kapmaca oynuyorlardı. En ateşlileri büyüklerdi.</p>
<p>Yemekte de hiç canları sıkılmıyordu: Ördekle pars yolculuklarından söz ediyorlardı. Öyle ilginç ülkeler görmüşlerdi ki, dinlemeye doyum olmuyordu.</p>
<p>Bir sabah erkenden, domuz şöyle bir dolaşmaya çıktı. Avludaki yaşlı atı dostça selamladı, bir pilice&#160;tatlı tatlı gülümsedi, ama parsın önünden geçti de&#160;tek sözcük söylemedi ona. Pars da bir şey söylemedi. Bir gün önce, oyunda tartışmışlardı. Domuz öyle&#160;çekilmez bir biçimde davranmıştı ki, herkesin canı&#160;sıkılmıştı. Kendinden geçmiş, bir daha bu parsla&#160;hiçbir oyun oynamayacağını söyleyip gitmişti. “Ben&#160;de severim bu oyunu, ama bir yabancının keyfi için&#160;didinmektense, uyurum, daha iyi,” demişti.</p>
<p>Pars, saat sekize doğru çiftlikten ayrıldı. Her sabah yaptığı gibi ormanda dolaşmaya gitti. On bire doğru geri döndü. Biraz yorgun görünüyor, ağır ağır&#160;yürüyordu, gözleri küçülmüş gibiydi. Küçük, ak tavuk bunu sezinledi. Bizim pars, ormanda uzun uzun&#160;gezindiğini söyledi. Sonra mutfağa gidip yere uzandı, derin bir uykuya daldı. Uyku arasında, ikide bir&#160;içini çekiyor, dilini çıkarıp dudaklarını yalıyordu.</p>
<p>Büyükler öğleyin tarladan döndüler, domuzun hâlâ gelmediğini söylediler.</p>
<p>“Böyle bir şey ilk kez oluyor. Saati unuttu herhalde,” dediler.</p><div>
<p>72</p></div>
<p>O sabah domuza rastlayıp rastlamadığını sordukları zaman, pars başıyla rastlamadığını belirtip öbür yana döndü. Yemekte de konuşmaya katılmadı&#160;pek.</p>
<p>İkindi oldu, domuz gene görünmedi. Büyükler çok kaygılanmalardı.</p>
<p>Akşam oldu, domuz gene gelmedi. Herkes avluda toplanmıştı, ama oyunun sözü bile edilmedi. Büyükler, parsa kuşkuyla bakmaya başlıyorlardı. Karnının üstüne yatmış, başını ayaklarının arasına almıştı, dostlarının kaygısına kulak bile asmıyordu. Bu durumu küçükleri, hatta ördeği ve yaşlı atı bile&#160;etkiledi. Büyükler uzun uzun baktılar ona.</p>
<p>“Her zamankinden daha şişmansın,” dediler. “Karnın da çok şey yemişsin gibi şişkin.”</p>
<p>“Doğru,” diye yanıtladı pars, “bu sabah iki domuz yavrusu yedim.”</p>
<p>“Ya! Bugün avı bol buldun desene! Ama yaban-domuzları gündüzleri orman kıyısına gelmez. Ormanın ta içlerine gitmek gerekir onları bulmak için.”</p>
<p>Parsın dönüşünü gören küçük, ak tavuk:</p>
<p>“O da öyle yapmış, çok uzaklara gitmiş,” dedi. “Bu sabah döndüğünde bana söylemişti.”</p>
<p>Konuşulanları dinleyen buzağı söze karıştı:</p>
<p>“Olamaz!” diye atıldı. “Olamaz, çünkü ben çayırdaydım, sabahleyin ırmağın oradan geçtiğini gördüm.”</p>
<p>Herkes parsa bakıyor, vereceği yanıtı heyecanla bekliyordu. Pars önce hiç sesini çıkarmadı, bir süre&#160;sonra konuştu:</p>
<p>“Buzağı yanılmış, hepsi bu,” dedi. “Buna şaşmadım doğrusu: Buzağıların gözleri bu yaşta iyi görmez. Doğalı üç hafta oldu daha. Ama siz ne demek istiyorsunuz, kuzum? Neden böyle sorular soruyorsunuz?”</p>
<p>“Dün akşam domuzla kavga etmiştin, öcünü almak için bir köşede yemişsindir onu!”</p>
<p>“Domuzla kavga eden bir ben miyim?” diye atıldı pars. “Yenilmesi gerekseydi, siz neden yemeyecektiniz, büyükler? Sanki hiç domuz eti yememiş&#160;gibi konuşuyorsunuz! Buraya geldim geleli çiftliğin&#160;tek hayvanını kötü yola sürüklediğim, korkuttuğum&#160;oldu mu hiç? Ben olmasam, kaç tavuk tencereyi&#160;boylayacak, kaç hayvan kasaba satılacaktı! Ahırla&#160;kümesi haraca kesen bir kurtla iki tilkinin hesabını&#160;gördüğüm de cabası!”</p>
<p>Hayvanlar güvenlerini, minnetlerini gösterecek bir biçimde mırıldandılar.</p>
<p>“Ne yapalım, yitirdiğimiz domuz olsun,” diye söylendi büyükler. “Aynı şey başkalarının da başına&#160;gelmez inşallah!”</p>
<p>“Beni dinleyin, domuzun, birine yem olduğuna inanmamız için bir neden yok,” dedi ördek. “Belki&#160;de yolculuğa çıkmıştır. Neden olmasın? Ben de bir&#160;sabah sizlere bildirmeden yola çıkmıştım, şimdi buradayım işte, görüyorsunuz. Bekleyelim. Gene bize&#160;döneceğinden hiç kuşkum yok.”</p>
<p>Ama domuz hiç dönmeyecek, başına gelenleri de kimsecikler öğrenemeyecekti. Yolculuğa çıkması usa yatkın bir şey değildi. Düş gücü geniş bir hayvan sayılmazdı, rahat, düzenli bir yaşamdan hoşlanır, serüveni sevmezdi. Sonra coğrafya da bilmezdi, coğrafyayı umursamazdı bile. Parsın onu yediğine inanmaya gelince, o başka iş. Üç haftalık bir buzağının tanıklığı oldukça su götürür bir şey. Çalındığı, hırsızlara yem olduğu da düşünülebilir. Olağan&#160;bir şeydir bu.</p><div><div><img src="main-61.jpg" alt=""/></div></div><div><div><img src="main-62.jpg" alt=""/></div></div><div><div><img src="main-63.jpg" alt=""/></div></div>
<p>Ne olursa olsun, zavallı hayvanın anısı, yaşamın gene eski biçimini almasını engellemedi. Büyükler&#160;bile çok geçmeden unutuverdiler onu. Oyunlar yeniden başladı, doğrusunu isterseniz, domuzun yitirilmesinden sonra, oyunların tadı daha da arttı.</p>
<p>Delfin ile Marinet o yılki kadar güzel bir tatil geçirmediler yaşamlarında. Parsın sırtına biniyor,&#160;ovada, ormanda, uzun gezintilere çıkıyor, ördeği de&#160;hemen her zaman yanlarına alıyorlardı. O&#160;parsın boynuna biniyordu. Küçük kızlar iki ay&#160;içinde tüm ülkeyi iyice&#160;tanıdılar. Pars yeller&#160;gibi uçuyor, yolların&#160;bozukluğu onu durduramıyor du.&#160;Tatil bitti, birkaç&#160;güzel gün daha yaşandı, ama arkasından yağmurlar başladı, hele kasım yağmurları buz gibi soğuktu.&#160;Yel dallarda kalan son yaprakları da yere döküyordu. Pars eskisi gibi canlı değildi artık, çok ağır buluyordu kendini. Kendi isteğiyle dışarı çıktığı görülmüyor avluya, oyun oynamaya gelmesi için yalvarıp&#160;yakarmak gerekiyordu. Sabahları gene ormana gidip avlanıyordu, ama fazla bir tat almıyordu. Geri&#160;kalan zamanlarda mutfaktan pek ayrılmıyor, sobanın yanında pinekliyordu. Ördek her gün yanma geliyor, günde birkaç saatini onunla birlikte geçiriyordu. Pars mevsimden dert yanıp duruyordu.</p>
<p>“Ova ne kadar hüzünlü,” diyordu. “Orman da öyle. Her şey, her şey hüzünlü! Benim ülkemde yağmur yağdı mı ağaçların yaprakları büyüyüverir, her&#160;şey daha yeşil olur. Burada yağmurlar soğuk, her&#160;şey hüzünlü, her şey pis...”</p>
<p>^f<sup>76</sup></p>
<p>“Alışırsın,” diyordu ördek. “Sonra yağmur hep böyle sürüp gitmeyecek ki. Yakında kar yağacak.&#160;Ovanın pisliğinden söz edemeyeceksin o zaman.&#160;Kar, ak bir kuş tüyüdür, ördek tüyü gibi inceciktir,&#160;her şeyi örter.”</p>
<p>Pars içini çekerek:</p>
<p>“Görmek isterdim,” diyordu.</p>
<p>Her sabah pencereye gidip dışarıya bakıyordu. Ama kış yalnızca yağmurdu sanki, her şey karanlık&#160;ve kapalıydı.</p>
<p>“Kar hiç yağmayacak mı?” diye soruyordu küçüklere.</p>
<p>“Çok kalmadı yağmasına. Bir-iki güne kadar hava değişecek.”</p>
<p>Delfin ile Marinet gökyüzüne heyecanla bakıyorlardı. Bizim pars ateşin önünde sararıp solmaya başlayalı beri, evi bir keder sarmıştı. Oyunu düşünen yoktu artık. Büyükler gene homurdanmaya&#160;başlıyor, hayvanlara kötü kötü bakarak birbirlerinin&#160;kulağına bir şeyler fısıldıyorlardı.</p>
<p>Pars bir sabah uyanınca her zamankinden daha çok üşüdüğünü duydu. Her günkü gibi pencereye&#160;gitti. Dışarıda her şeyin apak olduğunu gördü: Avlu,&#160;bahçe, ova, her yer apaktı, iri iri karlar düşüyordu.&#160;Pars sevinçten hırlayarak avluya çıktı. Ayakları sessizce yumuşak karlara gömülüyordu, üzerine yağan&#160;kar tüyleri öylesine inceydi ki, okşayışlarını zor duyuyordu. Yaz sabahlarının canım aydınlığına, eski&#160;günlerdeki gücüne yeniden kavuşmuş gibiydi. Çayırlar üstünde koşmaya, oynayıp sıçramaya başladı.&#160;Kimi zaman birden duruveriyor, karlar üstünde yatıp yuvarlanıyor, sonra gene var hızıyla koşmaya&#160;başlıyordu.</p>
<p>77</p>
<p>İki saat koşup oynadıktan sonra, soluk almak için durdu, titremeye başladı.</p>
<p>Birden kaygılanıverdi, gözleriyle evi aradı, evden çok uzakta olduğunu gördü. Kar yağmıyordu artık, ama sert bir yel başlamıştı. Pars, eve dönmeden önce bir an dinlenmek istedi, karların üstüne&#160;uzandı. Böylesine yumuşak bir yatak görmemişti&#160;hiç, ama kalkmak isteyince aklı başına geldi: Ayakları ağırlaşmıştı, bedeni zorlu bir titremeyle sarsılıyordu. Ev çok uzak geldi parsa, yel de çok sertti,&#160;yeniden koşmayı göze alamadı.</p>
<p>Öğle olmuş, pars hâlâ eve dönmemişti. Küçükler onu aramaya çıktılar. Ördekle yaşlı at da yanlarındaydı. Kimi yerlerde ayak izleri silinmişti bile. Ancak ikindiye doğru varabildiler yanma. Pars çok&#160;üşüyor, tir tir titriyordu, ayakları donmuş, katılaşmıştı. Dostlarının geldiğini gördü:</p>
<p>“Donuyorum,” diye inledi.</p>
<p>Yaşlı at soluğuyla ısıtmaya çalıştı onu, ama iş işten geçmişti artık, ne yapsa boşunaydı. Küçüklerin ellerini yaladı, kedi miyavlamasından da ince bir&#160;miyavlamayla miyavladı. “Domuz... Domuz...” diye&#160;mırıldandığını duydu ördek. Koca parsın altın rengi&#160;gözleri yumuluverdi, bir daha da açılmadı.</p><div><img src="main-64.jpg" alt=""/></div><div><img src="main-65.jpg" alt=""/></div>
</body>
</html>