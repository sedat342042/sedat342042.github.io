<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h4>Koyun</h4>
<p>Delfin ile Marinet yolun kıyısına oturup ayaklarını çukura sarkıtmışlar, çiftliğe geldiği günlerden birinde Alfred Amcalarının kendilerine verdiği kocaman bir koyunu okşuyorlardı. Koyun başını kimi&#160;zaman birinin, kimi zaman ötekinin dizlerine koyuyor, üçü birlikte, “Bahçemdeki gül ağacı,” diye başlayan bir şarkı söylüyorlardı.</p>
<p>Bu arada, büyükler avluda çiftlik hayvanlarının ortasında boş duruyor, koyundan hiç mi hiç hoşlanmamış gibi görünüyorlardı. Ona yan yan bakıyor,&#160;dişlerinin arasından küçük kızların za-<sub>r</sub>&#160;&#160;&#160;&#160;manlarmı boşa harcattığını, durmama-</p>
<p>*1 İiAt &#160;&#160;&#160;casma bu pis hayvanla oynamak</p>
<p>yerine ev işlerine baksalar, temizlik bezlerinin kenarlarını bastırsalar çok daha iyi&#160;edeceklerini söylüyorlardı.&#160;“Bizi bu kıvırcık tüylüden kim kurtarırsa, başımızın üstünde yeri var.”&#160;Öğleye yirmi dakika&#160;vardı ve çiftliğin bacası tüt-mekteydi. Büyükler böyle</p><div><div><img src="main-103.jpg" alt=""/></div></div>
<p>homurdanırken, yolun dönemecinde görkemli bir atm üstünde savaşa giden bir asker göründü.&#160;&#160;&#160;&#160;-ğk</p>
<p>Geçişini izleyen insanlar bu- &#160;&#160;&#160;(T\</p>
<p>lunduğunu görünce, daha üstün görünmek, atını&#160;oynatmak istedi, ama at,&#160;ona uymak yerine, hemen&#160;duruverdi, başını geriye&#160;çevirdi:</p>
<p>“Hey, yukarıdaki, ne oluyor sana böyle?” dedi.</p>
<p>“Sırtımda sarhoşun biriyle kurşun gibi bir güneş altında</p>
<p>yol almam yetmiyor mu sence? Bir de hoplayıp zıplamam mı gerekiyor? Ama haberin olsun, ben...”</p>
<p>Asker de altta kalmadı:</p>
<p>“Bekle biraz, salak beygir. Nasıl söz dinlemen gerektiğini öğretirim şimdi sana,” dedi.</p>
<p>Hemen arkasından da mahmuzlarını hayvanın böğürlerine vurup gemini sertçe çekti. At şaha kalktı, sonra öyle yüksek ve öyle güçlü bir biçimde kişnemeye başladı ki binicisi atm boynunun üstünden&#160;geçerek yüzükoyun yolun ortasına düştü, çenesinin&#160;ve ellerinin derisi sıyrıldı, güzelim üniforması da&#160;yolun tozuna battı.</p>
<p>“Seni uyarmıştım,” dedi at. “Hoplamamı istemiştin, hopladım. İşte istediğin oldu.”</p>
<p>Asker dizlerinin üstünde doğrulmaya çalışıyordu, böyle sözler dinleyecek havada değildi. Ama büyüklerin, Delfin’in, Marinet’in, koyunun ve çiftliğin tüm hayvanlarının yaklaştığını ve çevresinde bir&#160;halka oluşturduğunu görünce, utancından öylesine&#160;tepesi attı ki kocaman kılıcım çıkardı, göğsüne saplamak üzere atın üzerine atılmak istedi. Bereket,&#160;büyükler tam zamanında araya girdiler, öç almaktan vazgeçmesi gerektiğine inandırdılar onu.</p>
<p>“Onu öldüreceksiniz de ne geçecek elinize?” dediler. “Savaşa rahat rahat atınızın üzerine gideceğinize, yaya gitmeniz gerekecek, belki de savaş bittikten sonra varacaksınız savaş alanına. Öte yandan, bu hayvanın size çok kötü davrandığı, bundan böyle&#160;ona güvenmenizin zor olacağı da kesin. Öyleyse, ondan ayrılmaya hazır olduğunuza göre, ne diye durumdan yararlanmayasınız ki? Bakın, şurada sizin&#160;işinizi görecek bir katır var. Size yardımcı olmak&#160;için, atınıza karşılık onu size bırakabiliriz.”</p>
<p>“Bu iyi bir fikir,” dedi asker, sonra da kılıcını kınına soktu.</p>
<p>Büyükler atı avluya soktular, katırı da ileriye doğru sürdüler. Küçük kızlar buna karşı çıktılar.&#160;Kaba bir adamı hoşnut etmek için katır gibi eski&#160;bir dostun çiftlikten ayrılmak zorunda bırakılması&#160;mı gerekirdi? Koyunun gözleri yaşlarla doluydu ve&#160;bu talihsiz dostun yazgısı karşısında sızlanıp duruyordu.</p>
<p>Büyükler çocuk yiyen dev sesleriyle:</p>
<p>“Kesin sesinizi!” diye buyurdular, asker kendilerine sırtını dönmüş durumda olduğu için de alçak sesle: “Bu gevezeliklerle çok kârlı bir alışverişi kaçırmamızı mı istiyorsunuz? Koyununuzu hemen&#160;susturmazsanız, öğle bile olmadan tüylerini dibinden keseriz,” diye eklediler.</p>
<p>Katıra gelince, hiç mi hiç karşı çıktığı yoktu, dizginin geçirildiği sırada da küçüklere doğru göz&#160;kırpmakla yetiniyordu. En sonunda yeni hayvanına&#160;binince, asker önce bıyığını büktü, sonra da “Yürü!”</p><div><div><img src="main-104.jpg" alt=""/></div></div><div><div><img src="main-105.jpg" alt=""/></div></div><div><div><img src="main-106.jpg" alt=""/></div></div>
<p>diye bağırdı. Ama katır kımıldamadı bile. Efendisinin acımasızca indirdiği mahmuz vuruşları da, gem de bir adım bile ilerletemedi bizim katırı. Aşağılamalar, korkutmalar, sopalar, hiçbir şey yürütemedi.</p>
<p>“Tamam,” dedi binici, “ne yapmam gerektiğini anladım.”</p>
<p>Katırdan indi, koca kılıcını bir kez daha çekti, katırın göğsüne saplamaya hazırlandı.</p>
<p>“Durun, bizi dinleyin,” dedi büyükler. “Hiç kuşkusuz bu budala hayvan yürümek istemiyor, ama katırlar ne kadar inatçıdır, bilirsiniz. Bakın, şurada&#160;bir eşeğimiz var, yorulmaktan hiç korkmaz, beslenmesi de neredeyse hiç masraf gerektirmez. Onu&#160;alın, katırımızı geri verin.”</p>
<p>“İyi fikir,” dedi asker, gene kılıcını kınına soktu.</p>
<p>Böylece katırın yerine verilen zavallı eşek çiftlikten ayrılmayı hiç mi hiç istemiyordu elbette, pek çok dost bırakıyordu burada, Delfin, Marinet&#160;ve koyun da bunların en değerlileriydi. Gene de heyecanını hiç belli etmedi, her zamanki alçakgönüllü ve boyun eğmiş görüntüsüyle yeni efendisine doğru ilerledi.&#160;Küçüklerin yüreği daralmıştı, koyun da&#160;sarsıla sarsıla hıçkırıyordu.</p>
<p>“Asker bey, eşeğe iyi davranın. O bizim dostumuz,” diye yalvarıyordu.</p>
<p>Sonunda büyükler gelip yumruklarını bur nuna dayadılar.</p>
<p>“Seni gidi, pis hayvan, seni, güzel bir işimizi bozmaya çalışıyorsun, ama çeneni&#160;tutmadığına pişman olacaksın,” diye azarladılar.</p>
<p>Askerse, koyunun ricasına hiç mi hiç aldırmadan, eşeğe binivermişti. O daha bıyığını büküp, “Yürü!” emrini verir vermez, eşek geri geri gitmeye başlamıştı, hem de öyle bir yalpalayarak gidiyordu ki binicisini her an yol kıyısındaki çukura&#160;düşürebilirdi. Bu nedenle hayvanın bu işten sıyrılmak istediğini anlayarak sırtından inmekte gecikmedi.</p>
<p>“Tamam,” dedi dişlerini gıcırdatarak. “Ben ne yapmam gerektiğini biliyorum.”</p>
<p>Üçüncü kez, koca kılıcını çekiverdi. Büyüklerin biri koluna, biri giysisine asılmamış olsa, eşeği parça&#160;parça edecekti.</p>
<p>“Kabul etmek gerekir ki binek hayvanları konusunda şansınız yok,” dedi büyükler. “İyice düşünülecek olursa, şaşılacak bir yanı da yok bunun. At, eşek, katır, hepsi aynı soydan gelir, üç aşağı beş yukarı böyledir. Önceden düşünmeliydik bunu. Öyleyse koyunu neden denemeyesiniz ki? O uysal bir&#160;hayvandır; üstelik, birçok yarar sağlar. Yolda paraya&#160;gereksiniminiz olursa, onun yününü kırktırmaktan&#160;daha kolay bir şey yoktur. Yünü iyi bir fiyata sattıktan sonra, gene onun sırtına binip yolculuğunuzu&#160;sürdürebilirsiniz. Bizim çok güzel yünlü bir koyu-numuz var. Bakın, şurada iki küçük kızın arasında.&#160;Eşeğinize karşılık onu almak isterseniz, biz de size</p><div><div><img src="main-107.jpg" alt=""/></div></div><div><div><img src="main-108.jpg" alt=""/></div></div>
<p>Delfin’le Marinet, koyuna sımsıkı sarılmışlar, çığlıklar koparıyorlardı, ama büyükler en iyi dostlarından hemen ayırıverdiler onları, sonra da susturdular. Koyun eski sahiplerine derin bir kederle baktı, ama hiç mi hiç yakınmadı, askere doğru yürüdü.&#160;O da az önce kınına soktuğu kocaman kılıcını gösterdi, korkutucu bir sesle:</p>
<p>“Ben her şeyden önce sözümün dinlenmesini ve bana hak ettiğim saygının gösterilmesini isterim.&#160;Hiç kuşkun olmasın, hoşuma gitmeyen bir şey yapacak olursan, kafanı kesiveririm. İşte bu kadar. Çünkü bu değiş tokuşu daha fazla sürdürecek olursam,&#160;sonuçta bir ördeğin ya da başka bir kümes hayvanının sırtına binip gideceğim.”</p>
<p>“Hiç korkmayın,” diye yanıtladı koyun. “Ben çok yumuşak başlıyım. Beni iki küçük kız yetiştirdi&#160;de ondan herhalde. Kısacası, elimden geldiğince&#160;uyacağım isteklerinize. Ama iki dostumu bırakacağım için büyük bir üzüntü duyuyorum. Efendim,&#160;yani Alfred Amca, beni onların eline bıraktığı zaman,&#160;o kadar küçüktüm ki bir ay süresince biberonla beslediler beni. O gün bugün, onlardan hiç ayrılmadım.&#160;Bu nedenle, çok üzgün olduğumu anlamak kolay,&#160;onlar da benim kadar üzgün. Bu nedenle, bana azıcık acıyorsanız, gidip onlara hoşça kaim dememe ve&#160;onlarla ağlamama izin verirsiniz, umarım.”</p>
<p>“Koyunlara acımak yok!” diye haykırdı asker. “Bu nasıl şey! Bu hayvan daha buyruğuma girer girmez kaytarmak istiyor! Kılıcımla bir vuruşta kafasını koparmaktan beni alıkoyan nedir, bilmem. Küstahlığın bu kadarı görülmemiştir.”</p>
<p>“Unutalım, gitsin. Sizi kızdırmak istememiştim,” dedi kovun.</p>
<p>Asker yeni hayvanının sırtına bindi, bu da hiç zor olmadı doğrusu. Ancak, ayaklarının yerde sürüklendiğini gördü. O zaman koca kılıcını koyunun boynuna enlemesine bağlamayı düşündü. Böyle-ce kılıç uzun bacaklarıma destek olacak, ayakları&#160;f-r&#160;&#160;&#160;&#160;-&#160;&#160;&#160;&#160;uygun bir yükseklikten sar</p>
<p>kacaktı. Bu düşüncesini öylesine beğendi ki tek başına gülmeye başladı, öyle de fazla güldü ki birkaç kez dengesini yitirmesine ramak kaldı. Ne olursa olsun, hiçbir şey, ağır bir binicinin altında beli bükülen bu zavallı hayvanın görüntüsü kadar acı olamazdı. Küçük kızlar üzüldükleri kadar da kızıyorlardı,&#160;büyükleri kendilerini tutmamış olsa, koyunun gitmesine var güçleriyle ve her yola başvurarak karşı&#160;çıkacaklar, örneğin askeri koyunun sırtından atıve-receklerdi. Çiftliğin hayvanları da öfkelenmekte onlardan geri kalmıyorlardı. Ama büyükler onlara öyle bir bakıyor, öyle bir sesleniyorlardı ki araya girme istekleri silinip gidiyordu. Bir ördek sesini yükseltmeye başlayınca, gözlerini acımasızca üzerine&#160;diktiler:</p>
<p>“Şu sırada bahçede çok güzel şalgamlar var. Çok, ama çok güzel bir garnitür olur buna, evet, çok&#160;güzel bir garnitür,” dediler.</p>
<p>Zavallı ördek bu sözlerden öylesine rahatsız oldu ki başını önüne eğdi ve gidip kuyunun ardına saklandı. Tüm hayvanlar arasında yalnızca kara at&#160;sinmedi, eski sahibinin yanma gitti, sonra da sakin&#160;mi sakin bir biçimde:</p><div><div><img src="main-109.jpg" alt=""/></div></div><div><div><img src="main-110.jpg" alt=""/></div></div>
<p>“Yollarda böyle bir hayvanla gitmeye kalkmazsınız herhalde,” dedi. “Önceden söyleyeyim, herkesi güldürürsünüz kendinize, üstelik böyle bir hayvan&#160;sizi çok da uzaklara götürmez. Hadi, mantıklı bir insansanız, bu koyunu arkasından ağlamakta olan iki&#160;küçük kıza geri verir, sonra da benim sırtıma binersiniz. İnanın bana, daha rahat edersiniz, yüzünüz de&#160;daha iyi bir görüntüye bürünür.”</p>
<p>Askerin hoşuna gitti bu, atm böğürlerine şöyle bir göz attı, burada koyunun sırtında olduğundan&#160;çok daha rahat olacağını anlamış gibi göründü. Büyükler, onun öneriyi benimsemek üzere olduğunu&#160;gördüler, kara atm kendi malları olduğunu belirtmekten çekinmediler.</p>
<p>“Biz atımızı bırakmak düşüncesinde değiliz. Bu değiş tokuşlara yeniden başlayacak olursak, bir daha sonu gelmez.”</p>
<p>“Haklısınız,” diye onayladı asker. “Zaman geçiyor ve savaş bensiz yapılıyor. General olmanın yolu bu değil sanırım.”</p>
<p>Bıyığını bir daha büktükten sonra, koyununu tırısa geçirdi ve ayakları kocaman kılıcının üzerinden sarka sarka, başını hiç çevirmeden uzaklaştı. O&#160;yolun dönemecinde gözden silinince,&#160;çiftliğin tüm hayvanları kederle iç&#160;çekmeye başladılar. Büyükler bundan rahatsız olmuşlardı, Marinet&#160;Delfın’e “Alfred Amca’nm bizi&#160;görmeye gelmesini çok istiyorum,” deyince de rahatsızlıkları kaygıya dönüştü.</p>
<p>“Ben de,” dedi Del-fin. “Tüm bu olanl öğrenmesi gerek.”</p>
<p>Büyükler kızlarına neredeyse korkmuş gibi bakıyorlardı. Bir an fısıldaştılar, sonra da yüksek sesle:</p>
<p>“Bizim Alfred Amca’dan gizleyeceğimiz hiçbir şey yok,” dediler. “Ayrıca, bir koyunu güzel bir kara&#160;atla değiştirecek kadar becerikli davrandığımızı öğrenince, herkesten önce o kutlayacak bizi.”</p>
<p>Çiftliğin avlusunda, hem hayvanlardan, hem küçük kızlardan bir serzeniş homurtusu yükseldi,&#160;büyükler de gözlerini eşeğe, katıra, domuza, tavuklara, ördeklere, kediye, öküzlere, ineklere, danalara,&#160;hindilere, kazlara ve kendilerine bakan tüm ötekilere dikerek sertçe karşılık verdiler:</p>
<p>“Siz böyle akşama kadar alık alık bakıp gözlerinizi ayırmakla mı kalacaksınız? Sizleri gören de çalışkan bir ailenin avlusunda değil de yulaf tarlasında olduğunuzu sanacak. Hadi bakalım, dağılın, herkes nerede olması gerekiyorsa oraya gitsin. Bak,&#160;kara at, senin yerin ahır bundan böyle. Seni hemen&#160;oraya götüreceğiz.”</p>
<p>Kara at da:</p>
<p>“Size minnettarım, ama ahırınıza girmeyi hiç mi hiç istemiyorum,” diye yanıt verdi. “Kârlı bir alışveriş yapmakla gururlandıysanız da yanılgınızı anlamanın zamanı geldi artık. Şunu iyi bilin ki hiçbir&#160;zaman sizin malınız olmamaya kararlıyım. Zavallı&#160;koyununuza gelince, onu ha havayla değiştirmişsiniz, ha benimle. Size de onun yerine yalnızca haksız&#160;ve acımasız davranmanın pişmanlığı kalıyor.”</p>
<p>“Kara at, sen bizi çok üzüyorsun,” dedi büyükler. “Gerçekte, görünmüş olabileceğimiz kadar da kötü değiliz. Kesin olan bir şey varsa, o da sana ahırımızda bir yer verirken, tek düşüncemiz çok uzun</p><div><div><img src="main-111.jpg" alt=""/></div></div>
<p>bir koşu sonunda yorulmuş bir ata yardımda bulunmak. Dinlenmeyi kesinlikle hak ettin sen...”</p>
<p>Bir yandan bunları söylerken, bir yandan da dizgini geçirmek için hiç belli etmeden yaklaşmaya&#160;çalışıyorlardı. Kara at oynanan oyunu görmüyordu,&#160;yakalanmasına da ramak kaldı. Küçük kızlar öğle&#160;yemeği için sofrayı hazırlamak üzere uzaklaşmışlar,&#160;çiftliğin hayvanları da aldıkları emir üzerine dağılmaya başlamışlardı. Bereket, kuyunun arkasına gizlenmiş olan ördek bilezik taşının köşesinden başını&#160;uzatmıştı. Tehlikeyi gördü. Kendisiyle ilgili her&#160;türlü önlemi unutarak ayaklarının üzerinde dikildi&#160;ve kanatlarını çırparak, “Dikkat, kara at, büyüklere&#160;dikkat! Arkalarında bir dizginle bir gem gizliyorlar!”&#160;diye bağırdı.</p>
<p>At da uyarıyı işitir işitmez dört nalının üzerinde sıçradı ve koşup avlunun öbür ucuna sığındı.</p>
<p>“Ördek kardeş, bu büyük yardımını hiçbir zaman unutmayacağım,” dedi. “Sen olmasan, özgürlüğüm elden gitmişti. Ama, söyle bana, benim de senin için yapabileceğim bir şey yok mu?”</p>
<p>“Çok iyisin,” diye yanıtladı ördek. “Ama aklıma bir şey gelmiyor. Düşünmem gerek.”</p>
<p>“Acele etmene gerek yok, ördek kardeş. Yakınlarda gene geçerim buradan.”</p>
<p>At bunları söyledikten sonra yola çıktı, hafiften koşarak uzaklaştı, büyükler de hüzünle arkasından&#160;baktılar. Öğle yemeğinde suratları asıktı, üç sözcük&#160;bile konuşmadılar. Anlaşılması hiç de zor olmayan&#160;bir sıkıntı içinde, küçük kızların koyununu hiçlikle&#160;değiştirdiklerini öğrenince Alfred Amca’nm kendilerine nasıl kızacağını düşünüyorlardı. Delfin’le Ma-rinet onların yüzündeki sıkıntıya üzülmemişlerdi,</p>
<p>W<sup>122</sup></p>
<p>ama en iyi dostlarını yitirmiş olmalarının üzüntüsünü hiçbir şey gideremezdi, sofradan kalktıktan sonra, rahat rahat ağlayabilmek için çayıra gittiler.&#160;Ördek de oradan geçmekteydi, neden ağladıklarını&#160;sorduktan sonra, kendisi de onlarla birlikte ağlamaya başladı.</p>
<p>Arkalarında bir ses:</p>
<p>“Üçünüz birden ne diye ağlıyorsunuz böyle?” diye sordu.</p>
<p>Soruyu soran kara attı, haberleri öğrenmeye gelmişti. Ördeğe kederini gidermek için yapabileceği bir şey olup olmadığını sordu.</p>
<p>“Ah!” diye atıldı ördek. “Şu iki küçük kızın koyununu geri getirebilseniz, ördeklerin en mutlusu ben olurdum.”</p>
<p>“Ben de bunu çok isterim, ama nasıl yapacağımı bilemiyorum. Yalnızca koyunla binicisine yetişmek&#160;söz konusu olsaydı, hiç üzülmezdim. O kadar uyumsuzlardı ki, çok fazla yol almamışlardır. Hayır, işin&#160;zor yanı eski sahibimi koyununu bırakmaya razı etmek.”</p>
<p>“Onlara yetişinceye kadar düşünmeye zamanımız olur,” dedi ördek. “Önce siz beni onların yanma götürün.”</p><div><div><img src="main-112.jpg" alt=""/></div></div><div><img src="main-113.jpg" alt=""/></div><div><div><img src="main-114.jpg" alt=""/></div></div>
<p>“Çok güzel, ama diyelim ki bu iki küçük kız koyunlarına kavuştular, büyüklerine kabul ettirebilecekler mi bunu? Bu sabah benim gördüğüm kadarıyla, büyükler bu zavallı hayvandan ayrıldıklarına&#160;hiç de üzülmemişlerdi.”</p>
<p>“Doğru,” dedi Marinet. “Gene de yaptıklarından pişmanlık duymaya başlarlarsa, şaşmam.”</p>
<p>“Ne olursa olsun, Alfred Amca’ya haber verilir de döndüğümüzde burada olursa içim rahat eder,”&#160;dedi Delfin.</p>
<p>Kara at Alfred Amca’nm çok mu uzakta oturduğunu sordu, ona ulaşmanın iyi bir yürüyüşle iki saatlik bir zaman alacağı söylenince, koyun bulununca onun evine kadar koşacağına söz verdi.</p>
<p>“Ama şimdi binicimizi bulmamız gerekiyor. Bir dakika bile kaybetmeyelim.”</p>
<p>Küçük kızlarla ördek atm sırtına atladılar, şaşkınlıktan donup kalmış olan büyüklerin önünden hızla geçip bir toz bulutu içinde görünmez oldular.&#160;Yarım saatlik bir koşudan sonra, köyün girişindey-diler.</p>
<p>At koşmayı bırakıp yürümeye başladı.</p>
<p>“Acele etmeyelim, köyün içinden geçtiğimize göre, insanlardan bilgi alalım,” dedi.</p>
<p>İlk evlere geldikleri sırada, Delfin, penceresinde bir sardunya saksısının arkasında dikiş diken bir&#160;kız gördü, kibarca bilgi istedi ondan:</p>
<p>“Efendim, ben bir koyunu arıyorum. Acaba bir süvarinin...”</p>
<p>Genç kız sözünü bitirmesine zaman bırakmadı.</p>
<p>“Bir süvari mi?” diye atıldı. “Evet, sanırım! Altın gibi parıl parıl, korkunç ve görkemli silah şakırtıları arasında cehennemsi bir hızla alandan geçtiğini gördüm, kıvırcık giysili, kocaman bir ata binmişti, atm burun deliklerinden ateş ve duman fışkırıyordu, öyle ki benim zavallı sardunyam bir an tazeliğini yitirdi.”</p>
<p>Delfin ona teşekkür etti, sonra da arkadaşlarına bu kızın gördüklerinin kendi aradıkları olamayacağını belirtti.</p>
<p>“Yanılıyorsunuz,” dedi at. “Onlar söz konusu. Anlatımı abartmalı olabilir, ama genç kızlar askerleri böyle görürler. Ben kendi payıma, kocaman atm&#160;kıvırcık giysisinde koyunun tüylerini görüyorum.”</p>
<p>Marinet:</p>
<p>“Ya atm burun deliklerinden fışkıran ateş ve dumana ne diyorsunuz?” diye karşı çıktı.</p>
<p>“İnanın bana, piposunu tüttüren askerdi o.”</p>
<p>Atm haklı olduğunu anlamakta gecikmediler. Biraz daha ötede, bahçesinin çitleri üzerine çamaşır&#160;sermekte olan bir köylü kadın, onlara yorgunluktan&#160;bitmişe benzeyen zavallı bir koyunun sırtına binmiş&#160;bir asker gördüğünü söyledi.</p>
<p>“Çeşmede renkli çamaşırlarımı çitiliyordum, Mavi Yol’a saptıklarını gördüm. Sırtına oturmuş&#160;olan, daha hızlı gitsin diye&#160;başına yumruklar indiren o&#160;salakla yokuşta nasıl zorlandığını görseydiniz, çok acırdınız ona.”</p>
<p>Koyuna ilişkin bu üzücü haberleri dinlerken, küçük&#160;kızlar ağlamamak için kendilerini zor tutuyorlardı, ördek&#160;de çok üzgündü. Kara at savaşta çok şeyler görmüştü,&#160;soğukkanlılığını yitirmedi.</p><div><div><img src="main-115.jpg" alt=""/></div></div><div><div><img src="main-116.jpg" alt=""/></div></div>
<p>“Süvarinin saptığı bu Mavi Yol çok mu uzak?” diye sordu kadına.</p>
<p>“Köyün öbür ucunda, kolayca bulursunuz. Sizi oraya kadar götürecek biri gerek.”</p>
<p>Evin köşesinde, beş yaşında bir çocuk, köylü kadının oğlu göründü, bir&#160;ipin ucunda tekerlekler üzerinde güzel bir&#160;tahta atı çekerek yolculara doğru yürüyordu.&#160;Kendisininkinden çok daha büyük bir ata binme şansını elde etmiş küçük kızlara imrenerek bakıyordu.</p>
<p>“Jül, bu insanları Mavi Yol’a kadar götür,” dedi annesi.</p>
<p>“Olur, anne,” dedi Jül, sonra da tahta atını bırakmadan, yola kadar geldi.</p>
<p>Kara at:</p>
<p>“Bahse girerim ki sırtıma binmek istersin sen,”</p>
<p>dedi.</p>
<p>Jül kızardı, çünkü onun istediği de tam buydu. Marinet yerini ona verdi ve tahta atı ipinden çekmeyi önerdi, böylece o da katılırdı gezintiye. Delfin&#160;rehberi önüne oturttu ve kollarını beline dolayarak&#160;sımsıkı tuttu, bir yandan da koyununun başına gelenleri anlattı ona. Bu arada, kara at en yumuşak&#160;yürüyüşüyle ilerliyordu. Jül olanlara çok üzülmüştü, girişimin başarıyla sonuçlanmasını diliyor, onlara yardım önerisinde bulunuyor, kendisinden de,&#160;tahta atından da yararlanabileceklerini söylüyordu.&#160;Değil mi ki zor durumda bulunan birine yardım&#160;etmek söz konusuydu, her ikisi de en tehlikeli serüvenlere girişmeye hazırdı.</p>
<p>Bu arada, Marinet birkaç adım önden gidiyor, tahta atı da hep çekiyordu, ördek de bu tahta atın&#160;üzerine binmişti. Mavi Yol’a gelince, bir yokuşun tepesinden bakınca bir han gördü, hanın önüne de bir&#160;koyun bağlanmıştı. Önce büyük bir heyecan duydu&#160;Marinet, ördeğin de yüreği hızla çarpmaya başladı,&#160;ama daha bir dikkatle bakınca, bu koyunun kendi&#160;dostları olmadığını anlamakta gecikmediler. İnişin&#160;aşağısında gördükleri koyun o kadar küçüktü ki,&#160;uzun süre aldanamazlardı.</p>
<p>“Hayır, bizimki değil,” diye içini çekti Marinet.</p>
<p>Yoldaşlarını beklemek için durmuştu. Ördek bundan&#160;yararlanarak tahta atın&#160;başının üstüne çıktı, çünkü hanı ve çevresini daha&#160;yakından görmek istiyordu. Koyunun boynunun üstünde kılıcı andıran parlak bir şey gördü. Tahta atın&#160;başının üstünde çırpınmaya başladı&#160;birden, öyle bir bağırış bağırdı ki yere düşmesine&#160;ramak kaldı.</p>
<p>“O bu! Bizim koyunumuz! O bizim koynumuz diyorum size!”</p>
<p>Arkasındakiler şaşırdılar. Hiç kuşkusuz, yanılıyordu. Bu ufak tefek koyun ancak başka bir koyun olabilirdi. O zaman ördek kızdı.</p>
<p>“Anlamadınız mı? Yeni efendisi yününü kırktırmış, kıvırcık tüyleri gitmiş de ondan bir kuzu kadar görünüyor size? Hiç kuşkusuz, asker handa bol bol&#160;içki içmek için onun güzelim yününü satmış olmalı,” dedi.</p>
<p>“Sanırım, doğru,” dedi kara at. “Bu sabah cebinde bir metelik bile yoktu, veresiye içki vereceklerini de hiç sanmam. Ayyaşı tanıdığım için, onu ilk handa&#160;bulabileceğimizi düşünmem gerekirdi. Ne olursa ol-</p><div><div><img src="main-117.jpg" alt=""/></div></div><div><div>
<p>127</p><img src="main-118.jpg" alt=""/></div></div>
<p>sun, bunun bizim koyunumuz olduğu konusunda elimizde bir güvence bulunması gerekir.”</p>
<p>Onun istediği güvenceyi koyunun kendisi verdi: Yokuşun başında bulunduğu sırada topluluğu görmüş, onları gördüğünü de küçük kızlara göstermesini bilmişti. Bir yandan birtakım devinimlerle önlemli olmaları gerektiğini anlatmaya çalışırken, bir&#160;yandan da kaç kez üst üste, “Ben sizin koyununu-zum!” diye seslendi. O üç kez seslendikten sonra,&#160;askerin hanın kapısında belirdiği görüldü. Hiç kuşkusuz bu bağırmaların nedenini anlamak istemişti.&#160;Hana geri dönmeden önce, koyunu korkutmak için&#160;yumruğunu salladı. Bereket, yokuşun yukarısına&#160;doğru bakmak gelmemişti usuna, çünkü kara at ta-nıyamayacağı kadar da uzakta değildi. Onu tanımış&#160;olsa kuşkuya kapılırdı. Şu da var ki çok içmişti ve&#160;her şeyi bulanık görmeye başlamıştı.</p>
<p>Ördek:</p>
<p>“Benim gördüğüme göre, koyunumuz yakından gözetleniyor, bu da işimizi zorlaştırıyor,” dedi.</p>
<p>“Sen ne yapmayı düşünüyordun ki?” diye sordu kara at.</p>
<p>“Ne yapmayı mı düşünüyordum? Kimseciklere görünmeden koyunu çözüp çiftliğe götürmeyi düşünüyordum. Şimdi de böyle düşünüyorum.”</p>
<p>“Korkarım, bu iş yalnızca bununla çözülmez. Bunu başarsan bile, koyun kurtulmuş olur mu sanırsın? Asker handan çıkıp da bineğini göremeyince, eski efendilerine dönmek üzere kaçtığını düşünecek, hemen çiftliğe gidip onu isteyecek, çiftlikte-kiler de onu geri vermekten başka çıkar yol bulamayacaklardır. Hatta koyunun bir sürü sopa yiyeceği,&#160;kılıçla kafası kesilmediği için mutluluk duyacağı</p><div><img src="main-119.jpg" alt=""/></div>
<p>konusunda bahse bile girilebilir. Hayır, ördek, inan bana, başka bir çözüm bulmak gerek.”</p>
<p>“Başka çözüm demek kolay, ama hangi çözüm?”</p>
<p>“Bunu sen düşüneceksin. Ben hiçbir konuda size yardım edemem, hatta burada varlığım sizin için sakıncalı olabilir. Bu nedenle, önceden kararlaştırdığımız gibi ben koşup Alfred Amca’ya durumu haber&#160;vereceğim, sonra da yanınıza döneceğim. İnşallah&#160;koyun da aranızda olur o zaman.”</p>
<p>Delfin ile Jül yere indikten sonra, at dörtnala uzaklaştı, kalanlar bir karara varmaya çalıştılar. Küçük kızlar askeri yumuşatmaktan umudu kesmemiş-lerdi, ama Jül onu korkutmanın daha güvenli bir yol&#160;olduğunu düşünüyordu.</p>
<p>“Yazık ki borazanım yanımda değil,” diyordu. “Burnunun dibinde ‘düt’ diye öttürür, sonra da, ‘Koyunu geri verin!’ derdim.”</p>
<p>Ördekse, kara atın söylediklerine karşın, koyunun ipini çözme tasarısından vazgeçmiyordu; o, dostlarını görüşünün doğruluğuna inandırmaya çalışırken, asker sendeleye sendeleye handan çıktı.&#160;Önce duralar gibi oldu, arkasından, başlığını kafasına yerleştirdikten sonra, yeniden yola koyulma kararıyla koyuna doğru yürüdü. Ördek tasarısından&#160;vazgeçmek zorunda kaldı. Tehlikeyi sezinleyince,&#160;tam zamanında, yeni bir düşünce geldi usuna. Tahta&#160;atm üstüne yerleşti, sonra da arkadaşlarına:</p>
<p>“İyi ki bize sırtını dönüyor,” dedi. “Bundan yararlanalım, beni var hızınızla yokuştan aşağı itin. Yamacın dibine vardığımda hana giden yokuşu da&#160;birkaç metre çıkacak kadar bir hızımız da kalmalı.”&#160;Delfîn’le Jül arkadan iterken, Marinet de atı var</p>
<p>tir<sup>29</sup></p><div><div><img src="main-120.jpg" alt=""/></div></div>
<p>hızıyla çekti. Yokuşun ortasına varmadan biraz önce bıraktılar, sonra da çitlerin arkasına gizlenerek izlediler.</p>
<p>Ördek, tahta atının üstünde, yamaçtan inerken, bir yandan da var gücüyle “Vak! Vak!” diye bağırıyordu. Bu gürültü üzerine, asker geriye dönmüş, hanın avlusunun ortasında durmuş, bu çok hızlı arabanın yaklaşmasını izliyordu. Ördek, yokuşun aşağısına gelince, atını durdurmaya çalışır gibi göründü.</p>
<p>“Duur!” diye haykırıyordu. “Dur, uğursuz hayvan! Dur dedik sana!”</p>
<p>Tahta at, bu buyruklara uyarmış gibi, hana giden yolu daha durgun bir biçimde çıktı ve sonunda hendeğin kıyısında durdu. Bereket versin, tekerlekler otlara takıldı da yokuşu geri geri inmediler. Ördek, hiç zaman yitirmeden, aşağıya atladı, sonra da&#160;şaşkın şaşkın kendisine bakmakta olan askere:&#160;“Günaydın, asker,” dedi. “Bu han iyi mi?”&#160;“Bilemeyeceğim. Ama içkisi bol,” dedi.&#160;Gerçekten de, o kadar içmişti ki ayakta zor duruyordu.</p>
<p>“Çok uzaktan geliyorum, dinlenmeye gereksinimim var da ondan soruyorum,” dedi ördek. “Şu hayvan gibi değilim, o yorulmak nedir,&#160;bilmez. Dünyada bir benzeri daha yoktur belki. Yel gibi gider hep, durmaya da kendine yalvarttıktan sonra boyun&#160;eğer. Onun için&#160;yüz kilometre neredeyse hiçbir şey değildir, üstesinden gelmesi bir saat bile sürmez.”</p>
<p>Asker kulaklarına inanamıyor, gerçekte oldukça durgun görünen bu azgın koşucuya imrenerek bakıyordu. İçki, görüşünü de biraz etkilemiş olduğundan, gözlerine de fazla güvenemiyor, ördeğe&#160;inanmayı yeğ tutuyordu.</p>
<p>“Şansınız varmış,” diye içini çekti. “Evet, öyle, şanslı olmasına şanslısınız.”</p>
<p>“Öyle mi diyorsunuz?” dedi ördek. “Ama işin gerçeğini sorarsanız, ben atımdan hiç de hoşnut değilim. Şaşırdınız, değil mi? Ama ben eğlenmek için&#160;yolculuk ederim, bu ise gereğinden çok daha hızlı.&#160;Çevremi şöyle rahat rahat görmeme zaman bırakmıyor. Yürüyüş hızıyla giden bir binek gerek bana.”&#160;Asker şarabın başına gittikçe daha çok vurduğunu duyuyor, tahta atm sabırsızlıktan titrediğini&#160;görür gibi oluyordu.</p>
<p>Kurnaz bir havayla:</p>
<p>“Cesaretim olsa, size bir değişim önerirdim,” dedi. “Benim işin acele, ama şurada bir koyunum var, ağırlığı beni deli ediyor.”</p>
<p>Ördek koyuna yaklaştı, kuşkulu bir gözle inceledi, gagasıyla ayaklarına dokundu.</p>
<p>“Çok küçük,” dedi.</p>
<p>“Yününü kırktırdım da ondan. Gerçekte boylu boslu bir koyundur. Sizi taşıyacak kadar da büyük.&#160;Bu konuda hiç kuşkunuz olmasın. Beni iyi taşıyor,&#160;dörtnala koşmasını da görmek gerekir.”</p>
<p>“Dörtnala mı!” dedi ördek. “Dörtnala! Bana öyle geliyor ki sizin koyun korkunç bir hızla aşar yolları.&#160;Durum buysa, bu değişmede kazancım ne olur, bilmem.”</p><div><div><img src="main-121.jpg" alt=""/></div></div>
<p>Asker çok sıkılmış gibi bir hava içinde: “İyi açıklayamadan,” dedi. “Size gerçeği söyleyeyim: Benim koyuntundan&#160;daha tatlı, daha tembel,&#160;daha tıknefes bir yaratık&#160;yoktur. Bir kaplumbağadan, bir sümüklüböcekten bile daha yavaştır.”&#160;“Bu gereğinden de&#160;fazla güzel bir şey, inana-mam buna. Ama gözleri-öyle bir içtenlik havası var ki bana güven veriyor, karara varmamı sağlıyor. Bu durumda, değişimi&#160;kabul ediyorum.”&#160;Asker, ördek kararını değiştirir korkusuyla hemen koşup koyunu çözdü, onu da sırtına oturttu.&#160;Ördek şimdi handa dinlenmeyi düşünmüyor, yeni&#160;bineğini gitmeye zorluyordu.</p>
<p>“Hey, yavaş!” diye seslendi asker. “O kadar da çabuk değil! Kılıcımı da götürdüğünü görmüyor&#160;musunuz?”</p>
<p>Koyunu taşıdığı koca kılıçtan kurtardı, alıp beline taktı. Sonra tahta ata döndü.</p>
<p>“Şimdi de biz hazırlanalım,” dedi.</p>
<p>“Önce ona bir su verseniz, iyi edersiniz,” dedi. “Nasıl dudaklarını yalıyor, baksanıza.”</p>
<p>“Doğru, dikkat etmemiştim.”</p>
<p>Asker kuyudan su çekmeye giderken, ördekle koyun yolu geçip küçük kızlarla dostları Jül’ün ardından yetişmek için koşuyor, onlar da hanın ve&#160;avlusunun görülebildiği yüksek bir yulaf tarlasında&#160;gizleniyorlardı. Delfin’le Marinet koyuna öyle bir&#160;sarıldılar ki neredeyse boğacaklardı. Herkes içli gözyaşları döktü. Hanın avlusunda olanlar dikkatlerini&#160;çekmese daha da sürecekti coşku.</p>
<p>Asker tahta ata bir kova su getirmiş, bir türlü içmediğini görünce de kızgın bir sesle bağırmaya&#160;başlamıştı:</p>
<p>“İçmeyecek misin, pis hayvan? Üçe kadar sayıyorum. Bir. İki. Üç. Tamam, bir başka gün içersin.”</p>
<p>Kovayı bir tekmeyle devirerek tahta atma bindi, hep aynı yerde durduğunu görünce de sabırsızlanmaya başladı. Önce hakaretler yağdırdı ona; sonra,&#160;hayvanın hiç kımıldamadığını ayrımsayınca, üzerinden inmeye karar verdi.</p>
<p>“Tamam. Şimdi ne yapmam gerektiğini biliyorum,” diye homurdanıyordu.</p>
<p>O zaman, koca kılıcını çekti, zavallı tahta atm başını bir vuruşta kesiverdi. Baş tozların içine düştü. Bunun ardından, asker kılıcını kınına soktu, savaşa yaya olarak gitti, belki de generaldir şimdi,&#160;ama bu konuda bir şey bilinmiyor.</p>
<p>Dönüş yolunda, Delfin tahta atm başını koltuğunun altında taşıyor, Marinet de başı koparılmış bedenini iple çekiyordu. Güzel atının başına gelenleri görünce, Jül önce büyük bir üzüntü duymuştu. Küçük kızların ve koyunun sevincine bakarak avunuyordu. En çok da evlerine dönen arkadaşlarından&#160;ayrıldığına üzüldü. Annesi atının başını yapıştıracağına söz verdiyse de dostlarının köyün ucunda gözden silindiklerini görünce burnundan solumaktan&#160;kendini alamadı.</p>
<p>Delfin ile Marinet büyüklerin kendilerini nasıl karşılayacağını düşündükçe kaygılanıyorlardı. Büyükler de hep kızlarını konuşuyor ve işte şöyle diyorlardı:</p><div><div><img src="main-122.jpg" alt=""/></div></div><div><div><img src="main-123.jpg" alt=""/></div></div>
<p>“Tatlı yasak. Kuru ekmek. Kulakları çekilecek. Bizim burnumuzun dibinde, tanımadıkları bir ata&#160;binip kaçmanın ne demek olduğunu öğrensinler&#160;diye.”</p>
<p>Her an kapının önüne çıkıyor, gittiklerini gördükleri yöne bakıyorlardı. Birdenbire ters yönden gelen bir atm nal seslerini işittiler, sonra, titreyerek:</p>
<p>“Alfred Amca!” diye haykırdılar.</p>
<p>Gerçekten Alfred Amca’ydı gelen, kara bir ata binmişti ve uzaktan anlaşılabildiği kadarıyla, yüzü&#160;korkunçtu. Zavallı büyükler sapsarı olmuşlar, ellerini ovuşturarak, “Yandık,” diyorlardı. “Her şeyi öğrenecek, her şeyi bilecek. Öylesine iyi bir koyunu bırakmak ne büyük mutsuzluk! Ah! Sevgili koyun!”</p>
<p>“İşte geldim!” diye bir koyun sesi geldi o zaman.</p>
<p>Sonra da evin köşesinde koyun göründü, arkasında da ördek ve küçükler.</p>
<p>Büyükler öylesine sevinçliydiler ki, hemen gülmeye ve dans etmeye başladılar. Küçük kızlara homurdanacak yerde, onlara, birer güzel bir terlikle birer yeni önlük alacaklarına söz verdiler. Sonra, atının üstünden kuşkulu bir gözle kendilerine bakmakta olan Alfred Amca’nm önünde, koyunun iki&#160;boynuzuna da birer kırmızı kurdele bağladılar. En&#160;sonunda, akşam yemeğinde, ördek iki küçük kızın&#160;arasında sofraya alındı ve bir insan kadar kibar davranıldı.</p><div><img src="main-124.jpg" alt=""/></div><h4>Kuğuların Türküsü</h4>
<p>Büyükler sabah erkenden kente gideceklerdi. Çiftlikten ayrılmadan önce, küçükleri yanlarına çağırdılar.</p>
<p>“Biz gidiyoruz, ancak gece döneceğiz. Uslu durun, evden uzaklaşmayın,” dediler.</p>
<p>“Avluda, çayırda oynayın, isterseniz bahçede de oynayabilirsiniz, ama yolun öbür yanma geçmeyin&#160;sakın, adımınızı bile atmayın. Geçerseniz, karışmayız sonra!”</p>
<p>“Siz hiç üzülmeyin,” dedi Delfin ile Marinet, “adımımızı bile atmayız.”&#160;Büyükler:</p>
<p>“Görürüz bakalım,” diye homurdandılar.</p>
<p>Geniş adımlarla uzaklaştılar. Çocuklara şöyle dik dik, kuşkulu kuşkulu bakmayı da unutmadılar. Çocuklar çok korktular doğrusu,&#160;ama bir süre avluda oynadıktan sonra, söylenenleri&#160;unutuverdiler. Saat dokuza&#160;gelmişti. Bizimkiler yolun</p><div><div><img src="main-125.jpg" alt=""/></div></div><div><div><img src="main-126.jpg" alt=""/></div></div>
<p>kıyısmdaydılar. İkisi de, karşıya geçmeyi istemek şöyle dursun, uslarından bile geçirmiyorlardı bunu. Ama Marinet tarlalarda yürüyen ak bir oğlak&#160;gördü birden. Bir çırpıda yolun&#160;öbür yanma geçiverdi.</p>
<p>Oğlağa doğru koşmaya başladı. Delfin kardeşini tutmaya zaman bulamamıştı. “Günaydın,” dedi Marinet.</p>
<p>Oğlak durmadı bile:</p>
<p>“Günaydın, günaydın,” demekle yetindi.</p>
<p>“Ne de çabuk yürüyorsun! Nereye böyle?” “Kimsesiz çocuklar toplantısına gidiyorum, durmanın sırası değil.”</p>
<p>Ak oğlak bir buğday tarlasına girdi, başaklar arasında görünmez oldu. Marinet de, sonradan yanına gelen kardeşi de oğlağın arkasından bakakaldılar. Karşıya geçmeye hazırlanırken, şöyle böyle elli&#160;metre ötede, iki ördek yavrusu gördüler. Tüyleri sarı sarıydı daha, hızlı hızlı ilerliyorlardı.</p>
<p>Küçükler yanlarına vardılar. “Günaydın, ; -iv. t minik ördekler,” dediler.&#160;&#160;&#160;&#160;_j#\</p>
<p>Küçük ördekler durup karınlarının üstüne yattılar. Dinlenmek hoşlarına gitti.</p>
<p>“Günaydın, küçük kızlar,” dedi biri. “Hava çok güzel, değil mi? Ama öyle de sıcak&#160;ki, kardeşim yorgunluktan bitti.”</p>
<p>“Gerçekten de öyle. Çok uzaklardan geliyorsunuz demek?”</p>
<p>“Çok uzaklardan! Daha da uzaklara gidiyoruz!” “Nereye gidiyorsunuz peki?”</p>
<p>“Kimsesiz çocuklar toplantısına. Eh, biraz dinlendik sayılır, yola çıkmalı artık. Geç kalmaya gelmez...”</p>
<p>Delfin ile Marinet minik ördek yavrularından daha geniş bir açıklama istiyorlardı, ama onların aldırdıkları bile yoktu, koşup gittiler, buğday tarlasına girdiler. Bizim kızlar da onların ardından gitmeye can atıyorlardı doğrusu. Biraz duraladılar, ama&#160;büyüklerini, yoldan öteye geçmelerinin yasaklanmış olduğunu düşündüler. Doğrusunu isterseniz,&#160;geç bile kalmışlardı anımsamakta. Yol artık uzaklardaydı. Sonra, tam da geri dönmeye karar verdikleri&#160;bir sırada, Delfin ormanın ucunda kımıldayan, ak&#160;bir leke gösterdi kardeşine. Gidip bu&#160;lekeyi yakından görmekten de vazgeçecek değillerdi ya! Küçücük bir&#160;ak köpekle karşılaştılar burada.&#160;Çok körpeydi daha yavrucak, mini&#160;mini bir şeydi, bir kedinin yarısı kadar var yoktu. Otlar arasında, elinden&#160;geldiğince hızlı yürümeye çalışıyordu. Ama ayakları&#160;sertleşmemişti daha, güçsüzdü, her adımda sendeliyordu. Durdu, küçük kızların sorusunu yanıtladı:&#160;“Kimsesiz çocuklar toplantısına gidiyorum, ama&#160;yetişemeyeceğim diye ödüm kopuyor. Düşünün bir&#160;kez, öğleden önce orada olmak zorundayım. Ama&#160;ayaklarım pek küçük, çabuk gidemiyorum, çabucak&#160;da yoruluveriyorum.”</p>
<p>“Peki, ne diye gidiyorsun? Ne yapacaksın kimsesiz çocuklar toplantısında?”</p>
<p>“Anlatayım. Benim gibi anasız, babasız kalanlar, kendilerine bakacak bir aile bulabilmek için kimsesiz çocuklar toplantısına giderler. Örneğin,&#160;bakın, daha dün bir yavru köpekten söz ediyorlardı.&#160;Geçen yıl kimsesiz çocuklar toplantısına gitmiş, bir</p><div><div><img src="main-127.jpg" alt=""/></div></div><div>
<p>t</p></div><div><div><img src="main-128.jpg" alt=""/></div></div><div><div><img src="main-129.jpg" alt=""/></div></div><div><div><img src="main-130.jpg" alt=""/></div></div>
<p>ç ■%</p>
<p>tilki yanma almış onu. Ama, dedim ya, geç kalacağım diye&#160;ödüm kopuyor...”</p>
<p>Minik köpek, bir yusufçuk böceği gördü bu sırada, hemen dikiliverdi,&#160;iki ayağının üstüne kalktı, sıçrayıp havlamaya&#160;başladı, olduğu yerde üç kez döndü, otlar içinde yuvarlandı bir süre, en sonunda soluğu kesildi, yatıp&#160;kaldı. Dili bir karış sarkmıştı. Soluğunu topladıktan&#160;sonra:</p>
<p>“Görüyorsunuz ya, hâlâ oyalanıp duruyorum,” dedi. “Ne yapayım, elimde değil! Daha pek küçüğüm, anlarsınız. Küçükler böyledir işte. Bile bile&#160;yapmasam da ikide bir oyalanıyorum böyle. Oyalanınca da ilerleyemiyorum. Yetişebileceğimi hiç ummuyorum. Sizdeki bacaklar bende olsaydı...”</p>
<p>Mini mini ak köpek çok üzgün görünüyordu. Delfin ile Marinet, birbirlerinin yüzüne, bir de çok&#160;gerilerde kalan yola bakıyorlardı. En sonunda, Delfin dayanamadı.</p>
<p>“Ne dersin, küçük köpek, seni kimsesiz çocuklar toplantısına ben götürsem, yetişebilir misin?” diye sordu.</p>
<p>“Elbette,” dedi yavru köpek, “sende bu koca bacaklar olduktan sonra...”</p>
<p>“Hemen yola çıkalım öyleyse. Çabuk gidersek, çabuk döneriz. Nerede bu toplantı?”</p>
<p>“Bilmiyorum, hiç gitmedim. Ama bakın, şu önümüzdeki saksağan var ya, o gösteriyor bana yolumu. Çekinmeden izleyebilirsiniz onu. Bizi tam istediğimiz yere götürür.”</p>
<p>Delfin ile Marinet yola çıktılar. Minicik ak köpeği sırayla taşıdılar. Saksağan önlerinden uçuyordu. Ara sıra çayıra, yola iniyor, sonra gene havalanıp da-</p><div><img src="main-131.jpg" alt=""/>
<p>138</p></div>
<p>ha uzaklara konuyordu. Küçük köpek daha yola çıkar çıkmaz Delfin’in kollarında uyumuştu. Tam iki saat&#160;sonra, büyük bir gölün kıyısında uyandı. Saksağan, Marinet’in omzuna kondu:</p>
<p>“Burada, kamışların yanında oturun,” dedi. “Bekleyin, gelip alırlar sizi buradan. Hadi, hoşça kalın, talihiniz açık olsun.”</p>
<p>Saksağan uçup gitti. Küçük kızlar çevrelerine baktılar. Yalnız değillerdi, kıyıda bir sürü yavru hayvan vardı, otlar içinde oturuyorlardı, birçoğu da yeni&#160;geliyordu daha. Kuzular mı istersiniz, oğlaklar mı,&#160;domuz yavruları mı, kedi yavruları mı, civcivler mi,&#160;ördek palazları mı, finolar mı, tavşanlar mı! Kimler&#160;yoktu ki!</p>
<p>Uzun uzun yürümek çok yormuştu bizim kızları, onlar da oturdular. Delfin uyuklamaya başlamıştı. Marinet birden bağırdı:</p>
<p>“Kuğulara bak, kuğulara!” Delfin gözlerini açtı, sazlar arasında iki koca kuğu gördü. Gölün üzerinde bir adaya doğru ilerliyorlardı. Başka kuğular da&#160;vardı gölde. Her biri sırtında bir tavşan götürüyordu. Daha ötedeki iki kuğu da dal ve kamışlardan yapılmış bir sal çekiyor, salın üstünde bir küçük dana&#160;korkusundan bar bar bağırıyordu.</p>
<p>Gölün dört bir yanında kuğular, o kocaman, o apak, o güzelim kuşlar, durmadan gidip geliyorlardı. Küçükler hayranlıklarını gizleyemi-yorlardı. Birden sazlar arasından bir&#160;kuğu çıktı, dosdoğru üzerlerine&#160;yürüdü, sert sert baktı:</p>
<p>“Kimsesiz çocuklar, değil mi?” dedi. Marinet dizinde yatan&#160;minicik ak köpeği gösterdi:</p>
<p>“Evet,” dedi.</p>
<p>Kuğu başını çevirip uzun bir ıslık çaldı. Hemen sonra iki kuğu daha geldi. Bir sala koşulmuşlardı.</p>
<p>“Binin hadi,” dedi biri. “Durun bir dakika,” diye atıldı Delfin, “durun da anlatayım.”</p>
<p>“Dinleyecek zamanım yok,” dedi kuğu, “adada anlatırsınız.”</p>
<p>“Bırakın da söyleyeyim.”</p>
<p>“Kapa çeneni!”</p>
<p>Kuğu gözlerini ayırıp sert sert baktı, boynunu uzatarak gagasını açtı.</p>
<p>“Hadi uzatmayın,” dedi başka bir kuğu, “boşa harcanacak zamanımız yok bizim.”</p>
<p>Küçük kızlar çok korkmuşlardı, daha fazla direnmeyi göze alamadılar, ister istemez bindiler sala. Kuğular hemen yola çıktılar, gölün üzerinden adaya&#160;doğru yüzdüler. Gezintiye hiç diyecek yoktu doğrusu. Küçük kızlar kıyıyı düşünmüyorlardı bile. Yolcularını bırakıp adadan kıyıya dönen kuğulara rastlıyorlardı. Kedi yavruları, küçük domuz yavruları gibi&#160;hafif yükler taşıyan başka kuğular bizimkileri geride bırakarak hemen yanaşıverdiler adaya. Minicik&#160;ak köpek de keyfe gelmişti, ikide bir Marinet’in kollarından sıçrayıveriyor, sularla oynamak istiyordu.</p>
<p>Yol çeyrek saatten biraz daha uzun sürdü. Saldan indiler. Bir kuğu geldi, iki kız kardeşle küçük köpeği bir kayın ağacının gölgesine götürdü. Kendisinden izin almadan hiçbir yere gitmemelerini söyledi. Delfin ile Marinet, çevrelerindeki sürünün içinde oğlakla ördek yavrularını tanıdılar. Az önce kıyıda gördükleri hayvanların da birçoğu oradaydı. Marinet kırka yakın öksüz saydı. Kuğular durmadan&#160;yenilerini getiriyordu. Tüm öksüz yavrucuklar, az&#160;sonra kendilerini alacak olan aileleri düşünüyorlardı, çok heyecanlıydılar bu yüzden, sesleri çıkmaz&#160;olmuştu.</p>
<p>Bir sürü de adanın öbür uçundaydı. Aradaki çalılık onları iyice görmelerini engelliyordu, ama hepsinin de yaşını başını almış hayvanlar oldukları belliydi.</p>
<p>Çeyrek saat geçti aradan. Yaşlı bir kuğu çarptı Delfin’in gözüne. Bu yaşlı kuğu öksüzlerin önünde&#160;dolaşıyordu hep, onlara bakmaktı işi. Sallana sahana gidip geliyor, her şeyinden iyilik akıyordu.&#160;Delfin’in çağırır gibi elini oynattığını görünce, yürüyüp geldi:</p>
<p>“Günaydın, yavrularım,” dedi tatlı bir sesle. “Ne güzel bir bahar günü, değil mi? Siz ne dersiniz?&#160;Ama, biliyor musunuz, benim kulaklarım biraz ağır&#160;işitir.”</p>
<p>“Şey, efendim... Kardeşimle ben evimize dönmek istiyoruz.”</p>
<p>“Evet, orası da öyle, teşekkür ederim, yaşıma göre sağlam sayılırım.”</p>
<p>Böyle yanıt verdi bizim yaşlı kuğu. Gerçekten de ağır işitiyordu zavallıcık.</p>
<p>Delfin sesini yükseltti:</p>
<p>“Biz evimize dönmek zorundayız!”</p>
<p>“Evet, öyle, sıcaklar iyice bastırdı artık.”</p>
<p>“Bekleyecek zamanımız yok, evimize dönmeliyiz!”</p>
<p>Sözlerini bitirmesine zaman kalmadan bir başka kuğu fırladı ortaya. Küçükleri zorla sala bindiren&#160;kuğu:</p>
<p>“Gene mi siz!” diye bağırdı. “Sıktınız artık, sizden başka geveze yok!”</p><div><div><img src="main-132.jpg" alt=""/></div></div><div><div><img src="main-133.jpg" alt=""/></div></div>
<p>“Kardeşim diyordu ki...” diye başladı Marinet. “Kapa gaganı, görgüsüz! Şimdi seni balıklara&#160;atarım! Hadi bakalım, ikiniz de yerinize!”</p>
<p>Kuğu uzaklaştı. Dönüp dönüp bakıyordu giderken, gözleri öfke doluydu. Küçük kızlar dertlerini anlatmaktan vazgeçtiler. Sıcak da çok yormuştu zavallıcıkları, canlarına okumuştu. Kayın ağacının altında uyuyakaldılar.</p>
<p>Uyanınca neye uğradıklarını bilemediler. Öksüzler sürüsünün birkaç adım ötesinde altı kuğu vardı, üçü sağda, üçü soldaydı, bir tümseğin üzerinde oturuyorlardı. Onların önünde de az önce adanın&#160;öbür yanında çene çalan hayvanlar duruyordu. Domuzlar mı istersiniz, tavşanlar mı, ördekler mi, ya-bandomuzları mı, geyikler mi, koyunlar mı, keçiler&#160;mi, tilkiler mi! Hepsi, hepsi oradaydı. Bir leylekle&#160;bir kaplumbağa bile vardı aralarında. Çok geçmeden, yedinci bir kuğu geldi, kardeşlerinin ortasına&#160;geçti, hayvanları selamladıktan sonra,</p>
<p>“Sevgili dostlarım, kimsesiz çocuklar toplantısını yeniden&#160;açıyoruz,” dedi. “Unutmayıp geldiğiniz için hepinize teşekkür ederim. İşte&#160;kimsesiz yavrular burada, hangisini isterseniz,&#160;hangisine iyi bakabilirseniz, onu alın. Toplantı&#160;açılmıştır.”</p>
<p>Ortaya çıkan ilk öksüz, kuzuydu. Büyük bir koyun aldı onu. Sonra bir&#160;domuz yavrusu çıktı, onu&#160;da bir yabandomuzu istedi. İşler böyle sürüp gitti. Her şey yolundaydı. Sıra,&#160;yolda rastladıkları iki ördek palazına gelince, ortalık&#160;karıştı. Tilki ileriye atıldı hemen:</p>
<p>“Benden iyi baba bulamazlar,” dedi. “Elimden geleni yaparım onlar için, gözüm gibi bakarım.”&#160;Toplantıyı açan kuğu, kardeşleriyle fısıldaştık-tan sonra şöyle yanıt verdi:</p>
<p>“Öksüzler konusundaki iyi düşüncelerinden hiç kuşkum yok, tilki kardeş. Hatta, bana kalırsa, sen&#160;herkesten daha iyi bakarsın onlara. Ama mutlulukları çok kısa sürer diye korkuyorum. İki ördek bir&#160;tilkiye iyi yemek olur doğrusu.”</p>
<p>Delfin ile Marinet mutluydu. Kendilerini alacak biri çıkmazsa, özgür kalacaklardı. Minicik ak köpek&#160;de yeni ailesinin yanında uyuyordu şimdi. Bundan&#160;iyisi de can sağlığıydı. Şimdi uyanık olsaydı, yeni&#160;ana babaları olan buldog köpeklerine kendilerini de&#160;alsınlar diye yalvarıp dururdu kuşkusuz.</p>
<p>“Bunları hiç kimse almıyor mu?” diye sordu kuğu. “İki küçük kızcağız da anasız, babasız bırakılmaz ya! Bana baksana tilki kardeş, az önce ördek&#160;yavruları için can atıyordun. Bunları almaz mısın?”&#160;“Çok isterdim ya, ben çok ama çok yumuşak yaradılışlıyım,” dedi tilki. “Bu gürültücü kızları gerektiği gibi yetiştirebilmek için yeterince sert davrana-mam. Hayır, hayır, alamam onları, üzgünüm, ama&#160;ne yapayım, onların iyiliği için.”</p>
<p>Kuğu geyiğe döndü. Geyik bir geyik yavrusu almıştı.</p>
<p>“Onları almayı ben de düşündüm, ama almak çılgınlık olur,” dedi. “Düşünün bir kez, benim yaşamım koşmakla geçer, her dakika insan, köpek, tüfek korkusu içinde yaşarım. Hayır, hayır, akıllıca bir&#160;iş değil bu, üzgünüm. İkisi de pek cici.”</p><div><div><img src="main-134.jpg" alt=""/></div></div><div><div><img src="main-135.jpg" alt=""/>
<p>$1--</p>
<p>'T Ç/ &#160;&#160;&#160;C C</p></div></div><div>
<p>&gt;M'<sup>,J</sup></p>
<p>v- .$&amp;</p></div><div>
<p>144</p></div>
<p>-î &#160;&#160;&#160;Kuğu başka</p>
<p>hayvanlara da başvurdu ya hiçbiri istemedi. Bir yabandomuzu özür dilerken, kaplumbağa&#160;kabuğundan boynunu uzattı,&#160;“Kümse istemiyorsa, ben&#160;alırım onları,” dedi.&#160;Bu şaşırtıcı öneri tüm hayvanları kahkahalarla güldürdü. Bizim küçükler bile&#160;bir kaplumbağanın kızı olmanın tuhaflığını düşündüler de gülmekten kendilerini alamadılar. Kuğu,&#160;gülenleri susturduktan sonra, kaplumbağaya teşekkür etti, yüce gönüllülüğünü övdü, gururunu kırmamaya çalışarak bu koca kızlara bakamayacak kadar&#160;küçük olduğunu anlattı, çok yavaş yürüdüğünü&#160;belirtmeyi de unutmadı. Kaplumbağa sesini çıkarmadı, ama kabuğunun içine öyle bir çekiliş çekildi&#160;ki, gururundan koltuğuna karpuz sığmadığı bir&#160;bakışta belli oluyordu. Topluluktan çıt çıkmıyordu.&#160;Kimsecikler istemiyordu cici kızları. Kuğu, alçak&#160;sesle kardeşleriyle konuştu. Delfin ile Marinet şimdiden özgür sayıyorlardı kendilerini. Kuğunun şaşkınlığını gördükçe, gülmekten kendilerini alamı-yorlardı. Kuğu yerine döndü, yüksek sesle konuşmaya başladı:</p>
<p>“Ben ve kardeşlerim bu kızları kendi yanımıza almaya karar verdik,” dedi. “Bu çekilmez ve görgüsüz yumurcakları yetiştirmek için elimizden geleni&#160;yapacak, onlara elimizden geldiğince sert davranacağız. Umarım, gelecek yıl kimsesiz çocuklar toplantısına geldiğiniz zaman ne kadar ilerlemiş olduklarını görerek şaşacaksınız.”</p>
<p>Küçük kızlar sorunlarını anlatmak için bir kez</p>
<p>V</p>
<p>“Karnımız aç değil,” dedi. “Herhalde dün akşam çok yedik.”</p>
<p>“Hava bize iyi gelir,” dedi Marinet.</p>
<p>“Hım!” dedi büyükler. “Olur şey değil. Her neyse, iyi ya...”</p>
<p>Küçük kızlar epeyce uzaklaştıktan sonra, büyükler masanın üstünde ikiye bölünmüş bir yeşil elma gördüler: İki çekirdeği alınmıştı.</p>
<p>Ahırdaki hayvanlar, tavus kuşunun salık verdiği beslenme düzenine fazla uyamadılar.</p>
<p>Bir öküzün, bir atın karnında bir elma çekirdeği hiç yer tutmuyordu. Daha ikinci günün sabahında,&#160;hepsi de güzelleşmekten vazgeçip her zamanki yiyeceklerini yemeye başladılar. Kümes hayvanları&#160;daha çok dayandı. Bir süre, yeni yaşayışa alıştıkları&#160;sanıldı. Bu kümesin hayvanları gösterişe öylesine düşkündü ki, midelerindeki kazıntıyı günlerce&#160;unuttular. Tavuklar, piliçler, horoz, ördek, hatta kaz,&#160;başlarının duruşundan, yürüyüşlerinden, tüylerinin&#160;renginden başka hiçbir şeyden söz açmıyorlardı artık. O kadar ki, aralarındaki gençlerin çoğu düşlere&#160;dalmaya, kendileri gibi güzel yaratıklara yaraşacak&#160;bir yaşam sürememekten dert yanmaya başladı.&#160;Kaz, onların böyle saçmalayıp durduklarını görünce, birden kendini topladı, bu perhiz yemeklerinin&#160;kimi budalaların kafasını karıştırmaktan başka bir&#160;sonuç vermediğini, yakın bir gelecekte kümesin delilerle dolacağını söyledi. Bu perhizin kazandırdığı&#160;güzelliğe gelince, daha çok çökmüş gözler, solgun&#160;tüyler, bir deri bir kemik kalmış boyunlar, dümdüz&#160;olmuş kursaklar görüyordu kaz. Akıllarını başlarına&#160;toplayarak sözlerini dinleyenler de az değildi. Ötekiler biraz daha dayandılar. Çekirdekle beslenme-</p><div><img src="main-136.jpg" alt=""/></div><div>
<p>fin</p></div><div><div><img src="main-137.jpg" alt=""/>
<p>d</p></div></div>
<p>nin en büyük yandaşı horozdu, arkasında da kibar davranışlarına hayran olan ve kendisini destekleyen&#160;epeyce piliç vardı. Hep birlikte ilerlediler yollarında.&#160;Ama bir gün, avlunun ortasında, açlıktan bayılıver-di. Büyükler, “Durmanın sırası değil,” dediler, “iyice&#160;kurumadan kesip yiyelim şunu!” Horoz bunları&#160;duyunca öyle bir korktu ki, bir sıçrayışta kalkarak&#160;tohumları, bulamaçları yemeye başladı. Ama fazla&#160;kaçırdı zavallı horoz, o gün de, ondan sonraki günlerde de karın ağrısından kıvranıp durdu. Piliçler&#160;de öyle.</p>
<p>Aradan on beş gün geçti, perhizi sürdüren tek hayvan domuzdu. Bütün gün, ancak küçük bir pilici&#160;doyuracak kadar yemek yiyor, bu arada uzun gezintilere çıkmayı, beden eğitimi yapmayı da unutmuyordu. Bir haftada on beş kilo düştü. Öbür hayvanlar daha fazla yemesini söyleyip duruyorlardı, ama&#160;domuz işitmemiş gibi davranıyordu.</p>
<p>“Beni nasıl buluyorsunuz?” diye sormakla yetiniyordu.</p>
<p>Hayvanlar da üzgün üzgün yanıt veriyorlardı</p>
<p>ona:</p>
<p>“Çok zayıf buluyoruz, zavallı domuzcuğum. Derinin üstündeki çukurlar, kırışıklıklar çoğalıp duruyor, acınacak bir durumdasın.”</p>
<p>“Daha iyi ya,” diyordu domuz. “Göreceksiniz, bir gün sizi öyle bir şaşırtacağım ki!”</p>
<p>Göz kırpıyor, sonra sesini alçaltarak soruyordu: “Başımın üstüne bir baksanıza! Ne gördünüz?”&#160;“Ne görecekmişiz ki?”</p>
<p>“Büyüyen bir şey... sorguç gibi...”</p>
<p>“Yok, canım, hiçbir şey yok!”</p>
<p>“Ya, öyle mi, tuhaf doğrusu,” diyordu domuz.</p>
<p>“Ya eteğim? Eteğimi görüyor musunuz?” “Kuyruğunu mu söylemek istiyorsun? Etek ha!&#160;Burguya benziyor, her zamankinden de kötü!”</p>
<p>“Ya, öyle mi, tuhaf doğrusu! Belki de yeterince beden eğitimi yapmıyorum ya da fazla yemek yiyorum. Daha çok özen göstereceğim kendime, bundan&#160;hiç kuşkunuz olmasın.”</p>
<p>’le Marinet, onun günden zayıfladığını görünce, güzelleşmek istemez oldular&#160;neredeyse. Hiç değilse,&#160;fazla perhiz yapmamak&#160;gerektiğini düşünmeye&#160;başladılar. Büyüklerinin gizli olarak tavus kuşu-m perhizini uygulamak istemişlerdi, ama bu iş artık onları hiç çekmiyordu.&#160;Sonra kazın öğütleri de düşüncelerinden caymalarında çok etkili olmuştu. Kaz onların beden güzelliğinden, üzerlerinden atmak istedikleri hantallıklarından söz ettiklerini duydu mu hep aynı öğütleri&#160;yineliyordu:</p>
<p>“Gönlünce yem yememek zavallı domuzu ne durumlara düşürdü, baksanıza. Sizin deriniz de&#160;onunki gibi şarkım şarkım sarksın, güzelim bacaklarınız süpürge saplarına mı dönsün istiyorsunuz?&#160;Hayır, siz benim sözümü dinleyin, akla yatkın bir&#160;şey değil bu iş. Örneğin bana bakın, oldukça güzel&#160;yaratılmışım, tüylerim de çok hoş, kısacası güzel bir&#160;hayvanım, ama güzelliğimin bir yaşamı doldurmaya&#160;yetmediğini söyleyebilirim size. Sonra bulaşık bezlerinin kenarını bastırmayı becerebilmek, sırtında&#160;kocaman kocaman, renk renk tüyler taşımaktan çok&#160;daha iyi.”</p><div><div><img src="main-138.jpg" alt=""/></div></div><div><div><img src="main-139.jpg" alt=""/></div></div>
<p>Küçük kızlar da:</p>
<p>“Çok doğru, sen haklısın,” diye yanıtlıyorlardı.</p>
<p>Bir gün, bir beden eğitimi çalışmasından sonra, domuz kuyunun yanında dinleniyor, kedi de kuyunun kapağı üzerinde mır mır edip duruyordu. Domuz, kediye, sorgucunun çıktığını görüp görmediğini sordu. Kedi ona acıdı, çok yakından bakar gibi&#160;yaptı.</p>
<p>“Gerçekten de, bir şeyler görür gibiyim. Hiç kuşkusuz, bu daha bir başlangıç, ama ileride sorguç&#160;olacağı söylenebilir.”</p>
<p>“Hele şükür!” diye haykırdı domuz. “En sonunda çıkıyor! Göründü bile! Çok mutluyum. Ya eteğim, kedi kardeş, eteğimi de görüyor musun?”</p>
<p>“Eteğin mi? Bilmem ki... bana kalırsa...”</p>
<p>“Nasıl? Nasıl?”</p>
<p>Domuz öylesine altüst olmuştu ki, kedi hemen kendini topladı:</p>
<p>“Doğrusunu istersen, etek demek zor şimdilik, büyümekte olan, çok güzel bir süpürge,” dedi.</p>
<p>“Hiç kuşkusuz, daha büyüyecek,” dedi domuz.</p>
<p>“Evet,” diye yanıtladı kedi. “Ama bol bol yem yersen büyür. Sorguç için de aynı şeyi söyleyebiliriz.&#160;İşleri başlatmak için tavus kuşunun perhizi birebirdi, ama şimdi sorguç da, etek de çıktı artık, onları&#160;beslemen gerek.”</p>
<p>“Doğru,” dedi domuz, “bunu hiç düşünmemiştim.”</p>
<p>Hemen yemliğe koşup ne bulduysa yedi, sonra büyüklerin yanma gidip daha çok yem istedi. İyice&#160;doyduktan sonra, avlunun ortasında zıp zıp zıplamaya, var gücüyle bağırmaya başladı:</p>
<p>“Sorgucum da var! Eteğim de! Sorgucum da</p><div><img src="main-140.jpg" alt=""/></div>
<p>var! Eteğim de!”</p>
<p>Çiftlikteki hayvanlar gerçeği göstermek istiyorlardı ona, ama domuz kıskançlıkla, körlükle suçluyordu onları. Ertesi gün, horozla uzun bir tartışmaya girişti, öylesine dayatıyordu ki, horoz tartışmayı bıraktı, içini çekerek:</p>
<p>“Çıldırmış bu, zincirlik deli,” dedi.</p>
<p>Yanlarında bir sürü hayvan vardı, hep birden kahkahayı koyuverdiler. Domuz çok sinirlendi. Bir&#160;civciv sürüsü de bir saat süresince arkasına takılıp&#160;ciyak ciyak bağırıp durdu:</p>
<p>“Deeli! Deeli! Deeli!”</p>
<p>Öbür kümes hayvanları da domuzla alay etmekten, domuz önlerinden geçtikçe kırıcı sözler söylemekten kendilerini alamıyorlardı. Domuz bundan sonra kendini tuttu, kimselere sorgucundan, eteğinden söz etmedi. Avludan geçerken, başı hep yukarıda yürüyordu, gerdanını da öyle bir kabartıyordu ki,&#160;görenler: “Acaba bir kemik yuttu da gırtlağında mı&#160;kaldı?” diye düşünüyorlardı. Uzaktan da olsa, arkasından bir geçen oldu mu kuyruğuna basılmasından&#160;korkuyormuş gibi ileriye fırlıyordu. O zaman kaz&#160;küçük kızlara domuzu gösteriyor, “Güzelliğimizin&#160;üstüne fazla düştük mü neler olur, görüyor musunuz?” diyordu, “Domuz gibi çıldırılır böyle!”</p>
<p>O böyle konuştukça, küçük kızlar teyzelerinin kızı Flora’nm şimdi çoktan çıldırmış olması gerektiğini düşünerek ona acıyorlardı. Bununla birlikte,&#160;kardeşinden biraz daha sarışın olan Marinet, domuza hayranlık duymaktan kendini alamıyordu.</p>
<p>Güneşli bir sabah, domuz uzun bir kır gezintisi ne çıktı. Dönüşte hava kapandı, yukarılarda şimşekler çaktı, ama domuz hiç&#160;şaşmadı buna, yelde sallanan sorgucu-</p>
<p>■$? &#160;&#160;&#160;ç?</p><div><div><img src="main-141.jpg" alt=""/></div></div>
<p>nu gördüğünü düşündü.</p>
<p>Çok büyümüş buldu kendini, ne kadar kocaman olunabilirse, o kadar kocaman olduğunu düşündü. Yağmur damlaları sıklaşınca,&#160;bir ağacın altına sığındı,&#160;sorgucuna bir şey olmasın&#160;diye başını eğdi. Yel yavaşlayıp da damlalar seyrekleşince, yeniden yola çıktı.&#160;Çiftlik göründüğü zaman, topu topu birkaç damla&#160;yağmur döküştürüyordu, güneş bulutlardan sıyrılmaya başlamıştı bile. Delfin’le Marinet, büyükleriyle birlikte mutfaktan çıkıyor, yağmur başlayınca&#160;arabanın altına sığınan kümes hayvanları da buradan ayrılıyorlardı. Domuzun avluya gireceği sırada,&#160;küçük kızlar parmaklarını ondan yana uzatarak&#160;bağırmaya başladılar:</p>
<p>“Gökkuşağı! Gökkuşağı! Ne kadar güzel!”</p>
<p>Domuz başını çevirdi, bir çığlık da o kopardı. Kolay mı, arkasında bir yelpaze gibi açılan eteğini&#160;görmüştü.</p>
<p>“Bakın, eteğimi açtım!” dedi.</p>
<p>Delfin’le Marinet üzüntüyle birbirlerine baktılar. Kümes hayvanları da başlarını sallayarak alçak sesle konuşmaya başladılar. Büyükler:</p>
<p>“Hadi bakalım, ahırına gir! Bu kadar soytarılık yeter,” dediler.</p>
<p>“Ahıra girmek mi?” dedi domuz. “Siz de çok iyi görüyorsunuz ki, yapamam bunu. Eteğim çok geniş,&#160;avluya bile giremem. Şu iki ağacın arasından geçmem bile olanaksız.”</p>
<p>Büyükler sinirli sinirli ellerini salladılar. İyi bir sopa çekmekten söz ettiler. Ama küçükler domuzun</p>
<p>yanma koştular, ona dostça:</p>
<p>“Tüylerini toplayıverirsin, olur biter,” dediler, “eteğin kolayca geçer o zaman.”</p>
<p>“Hay Allah, çok doğru! Ben bunu düşünmemiştim,” dedi domuz. “Anlarsınız ya, iyice alışamadım daha...”</p>
<p>Öyle zorlu bir çaba harcadı ki, belkemiği sızım sızım sızladı. Gökkuşağı da birdenbire eriyiverdi ardında, yumuşacık, ışıl ışıl renkler biçiminde, derisinin üzerine kondu, tavuskuşunun tüyleri küller gibi&#160;sönük, küller gibi donuk kalırdı bunun yanında.</p><div><img src="main-142.jpg" alt=""/></div><div><div><img src="main-143.jpg" alt=""/></div></div>
</body>
</html>