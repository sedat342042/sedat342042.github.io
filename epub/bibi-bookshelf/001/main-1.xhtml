<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div>
<p>ÇOCUK KİTAPLARI DİZİSİ</p></div><div>
<p>Yayın Yönetmeni: Samiye Öz Dizgi: Gelengül Çakır&#160;Düzelti: Nurten Sönmezcan&#160;Kapak Düzeni: Semih Özcan&#160;Kapak ve İç Baskı: Çetin Ofset&#160;Cilt: Yıldız Mücellit</p></div><div>
<p>1. basım: Temmuz 2008</p></div><h3>Marcel Ayme DALDAKİ KEDİNİN&#160;MAVİ MASALLARI</h3><h4>KUĞULARIN TÜRKÜSÜ</h4>
<p>Fransızca aslından çeviren</p>
<p>TAHSİN YÜCEL</p>
<p>Resimleyen</p>
<p>CLAUDİNE-ROLAND SABATİER</p><div>
<p>ISBN 978-975-07-0967-8</p>
<p>Les Contes Bleus Du Chat Perche, Marcel Ayme © Editions Gallimard, 1963&#160;© Claudine-Roland Sabatier&#160;© Can Sanat Yayınları Ltd. Şti., 2007&#160;Bu eserin Türkçe yayın hakları&#160;Onk Ajans Ltd. Şti. aracılığıyla alınmıştır.</p></div>
<p>CAN SANAT YAYINLARI</p>
<p>YAPIM, DAĞITIM, TİCARET VE SANAYİ LTD. ŞTİ. Hayriye Caddesi No. 2, 34430 Galatasaray, İstanbul&#160;Telefon: (0212) 252 56 75 252 59 88 252 59 89 Faks: 252 72 33&#160;<a href="http://www.cancocuk.com">www.cancocuk.com</a>&#160;<a href="mailto:cancocuk@cancocuk.com">cancocuk@cancocuk.com</a></p><div>
<p>MARCEL AYME’NİN CAN YAYINLARINDAKİ&#160;ÖTEKİ KİTABI</p></div><div>
<p>DALDAKİ KEDİNİN KIRMIZI MASALLARI</p></div><div>
<p>Marcel Ayme, (1902-1967) pek çok kitap yazmış büyük bir yazı ustasıdır. Gerek ilkokul, gerekse ortaokul çağındaki çocukların bayılarak okudukları bu masallar, dünyanın dört bir yanında büyüklerce de çok sevilmiş ve dünyanın pek çok diline çevrilip yayınlanmıştır. Çocuklar için yazan büyük yazarın en&#160;büyük özelliğidir bu: Yazdıklarını yediden yetmişe herkese&#160;okutabilmek.</p></div><h4>içindekiler</h4>
<p>Kurt</p>
<p>Kurt, çitin ardına gizlenmiş, sabırla evi gözetliyordu. En sonunda büyüklerin mutfaktan çıktıklarını görünce, keyfi yerine geldi. Kapının eşiğindeydi büyükler, küçüklere son bir öğüt daha verdiler:</p>
<p>“Sakın unutmayın,” diyorlardı. “Yalvarsalar da, korkutsalar da kimseye kapıyı açmayacaksınız. Biz&#160;akşama döneceğiz.”</p><div><div><img src="main-6.jpg" alt=""/></div></div><div><div><img src="main-7.jpg" alt=""/></div></div>
<p>Büyükler, keçiyolunun son dönemecinde gözden silinince, bizim kurt bir ayağıyla topallaya topallaya&#160;evin çevresinde şöyle bir&#160;dolaştı. Ama kapılar iyice&#160;kapalıydı. Domuzlarla&#160;ineklerden bir şey uma-mazdı. Kendisine&#160;yem olmaları gerektiğine&#160;inandırılabilecek kadar uyanık değildi bu hayvanlar. Böylece kurt mutfağın önünde durdu, ayaklarını&#160;pencerenin kıyısına dayayıp içeriye baktı.</p>
<p>Delfin ile Marinet ocağın önünde aşık oynuyorlardı. İkisinin en küçüğü, hem de en sarışını olan Marinet:</p>
<p>“Yalnız ikimiz olduk mu eğlenemiyoruz,” diyordu kardeşine. “Halka oyunu oynayamıyoruz.”</p>
<p>“Haklısın, ne halka oynayabiliriz, ne de başka bir şey.”</p>
<p>“Tavşankaç oyunu da oynayamayız, elimsende</p>
<p>de.”</p>
<p>“Gelin oyunu da, yakantop da oynayamayız.”</p>
<p>“Oysa halka gibi, elimsende gibi oyun mu var!”</p>
<p>“Ah, üç kişi olsak, ne iyi olurdu!”</p>
<p>Küçükler, arkaları dönük olduğundan, kurdu görmüyorlardı. O da varlığını belli etmek için burnuyla cama vurdu. Oyunlarını bırakarak el ele tutuşup pencereye geldiler.</p>
<p>“Günaydın,” dedi kurt. “Dışarısı hiç de sıcak sayılmaz, buz gibi.”</p>
<p>En sarışın, gülmeye başladı. Bu sivri kulaklar, başın üstündeki bu dik tüyler tuhafına gitmişti.&#160;Ama Delfin aldanmadı, küçüğün elini sıktı,</p>
<p>“Kurt bu,” diye fısıldadı.</p>
<p>“Kurt mu?” dedi Marinet. “Ondan korkulur, değil mi?”</p>
<p>“Elbette korkulur.”</p>
<p>Çocuklar titremeye başladılar. Birbirlerine sarıldılar, sarı saçları da, fısıltıları da birbirine karıştı. Bizim kurt, ormanlarda, ovalarda dolaşmaya başlayalı beri böyle güzel bir şey görmediğini düşündü.&#160;Duygulandı.</p>
<p>“Ne oldu bana böyle?” diye düşündü. “Gördün mü şu işi, bacaklarım da titremeye başladı.”</p>
<p>Uzun uzun düşündükten sonra, işin içyüzünü anladı: İyileşmişti, bir daha çocuk yiyemeyecek kadar iyi ve yumuşak bir yaratık olmuştu.</p>
<p>Küçükler şaşırmışlar, birbirlerine bakıyorlardı.</p>
<p>Kurdun böyle tatlı bir sesi olabileceği uslarından bile geçmezdi. En sarışın, şimdiden rahatlamıştı, dostça göz kırptı. Ama Delfin kolay kolay kanmazdı, hemen toparladı kendini.</p>
<p>“Hacli oradan, sen kurtsun,” dedi.</p>
<p>Marinet gülümsedi,</p>
<p>“Anlarsın ya, düşüncemiz seni kovmak değil,” dedi. “Büyüklerimiz, yalvarsalar da, korkutsalar da&#160;kimseye kapıyı açmamamızı söylediler de...”</p>
<p>O zaman kurt derin derin içini çekti, sivri kulakları düştü. Üzgün olduğu belliydi.</p>
<p>“Kurt hakkında bir sürü öyküler anlatılır, her söylenene inanmamalı. Ben hiç de kötü yürekli bir&#160;yaratık değilim aslında.”</p>
<p>Gene derin derin içini çekti. Marinet’in gözleri yaşardı. Kurdun üşüdüğünü, ayağının sızladığını öğrenince, küçükler üzülmüşlerdi. En sarışın, kardeşinin kulağına bir şeyler fısıldadı, kurda da göz&#160;kırptı. Ondan yana olduğunu göstermek istiyordu.&#160;Delfin düşünceliydi, çünkü o çabucak karar vermezdi.</p>
<p>“İyi gibi görünüyor, ama güvenemem doğrusu,” dedi. “Kurt ve kuzu öykülerini bir düşünsene. Kuzu-cağız bir şey yapmamıştı ona.”</p>
<p>Kurt kötü bir düşüncesi olmadığını söyleyip duruyordu.</p>
<p>“Ya kuzu?” dedi Delfin. “Yediğin kuzu ne oluyor?”</p>
<p>Kurt hiç de sarsılmışa benzemiyordu.</p>
<p>“Yediğim kuzu mu? Hangisi?” diye sordu.</p>
<p>Çok sakin konuşuyordu, olağan bir şeyden söz edilmişti sanki. İnsanın içini ürperten bir suçsuzluk&#160;görünüşü vermişti kendine.</p><div><div>
<p>&quot;a___</p><img src="main-8.jpg" alt=""/></div></div>
<p>“Nasıl?” diye atıldı Delfin. “Daha çok kuzular yedin demek! Aferin doğrusu!”</p>
<p>“Elbette yedim. Ama kötülük bunun neresinde anlamıyorum. Siz de yiyorsunuz.”</p>
<p>Tersini söylemek olanaksızdı. Daha öğle yemeğinde bir but yemişlerdi.</p>
<p>“Hadi artık, hiç de kötü değilim, görüyorsunuz,” dedi kurt. “Açm şu kapıyı, halka olup otururuz ocağın başına, size öyküler anlatırım. Ormanlarda dolaşmaya, ovalarda koşmaya başlayalı beri neler neler gördüm, kestirebilirsiniz herhalde. Yalnızca geçen gün üç tavşanın başından geçenleri anlatsam,&#160;gülmekten kırılırsınız.”</p>
<p>Küçükler alçak sesle tartışıyorlardı. En sarışın, kapı hemen açılsın istiyordu. Sızlayan ayağıyla poyraz altında bırakılamazdı ya zavallıcık. Ama Delfin,&#160;hâlâ çekiniyordu.</p>
<p>“Yediği kuzuları başına kakamazsm,” diyordu Marinet. “Açlıktan ölecek değildi ya.”</p>
<p>“Patates yeseydi,” diyordu Delfin.</p>
<p>Marinet öyle bir coştu, öyle bir coştu, kurdu öyle bir savundu ki, kendi sözlerinin etkisiyle gözleri&#160;yaşardı. En sonunda ablasını da etkiledi sözleri.</p>
<p>Delfin kapının yolunu tutmuştu bile. Birden düşüncesini değiştirdi. Kahkahalarla gülüp omuz silkti. Bu davranışı karşısında şaşıran Marinet’e, “Hayır, aptallık olur bu,” dedi.</p>
<p>Sonra gözlerini kurda dikti.</p>
<p>“Söyle bakalım, kurt efendi,” dedi.</p>
<p>“Kırmızı Şapkalı Kız’ı unutmuştum. Biraz da Kırmızı Şapkalı Kız’ı konuşsak nasıl olur?”</p>
<p>Kurt utandı, başını önüne eğdi. Bunu hiç beklemiyordu doğrusu. İç çekişi içeriden bile duyuldu.</p>
<p>“Doğru,” dedi. “Onu yedim. Yedim Kırmızı Şapkalı Kız’ı. Ama çok pişmanım, inanın, Şimdi olsa...”&#160;“Bırak şimdi bu masalları.”</p>
<p>Kurt göğsünü, tam yüreğinin bulunduğu yeri yumrukladı. Güzel, inandırıcı bir sesle,</p>
<p>“İnanın bana,” dedi. “Bugün olsa, açlıktan ölürdüm de gene yemezdim onu.”</p>
<p>En sarışın, içini çekti.</p>
<p>“Olsun,” dedi. “Kırmızı Şapkalı Kız’ı yedin ya.”</p>
<p>“Yemedim demiyorum,” dedi kurt.</p>
<p>“Evet, yedim. Ama bu bir gençlik günahıydı. Çok zaman geçti aradan. Her günahın bir de bağışlanması vardır. Sonra bu küçük kız yüzünden neler&#160;neler geldi başıma, bir bilseniz. Bakın, kızdan önce&#160;ninesini yediğimi bile söylemekten çekinmediler.&#160;İşte burası hiç doğru değil.”</p>
<p>Kurt, biraz şakaya boğdu işi, belki de bilmeden böyle yaptı.</p>
<p>“Düşünsenize bir kez. Yemekte beni bekleyen körpecik bir kız varken, ninesini nasıl yerdim? Yok&#160;canım, o kadar da midesiz değilim.”</p>
<p>Yediği bu körpecik eti ansıyınca, bizim kurt dayanamadı, dudaklarını yalamaya başladı; uzun, sivri dişleri göründü. Bu da çocuklarda güven uyandıracak bir görünüm değildi.</p>
<p>“Kurt, yalancının birisin sen!” diye bağırdı Delfin. “Söylediğin gibi üzülsen, pişmanlık duysan, dudaklarını yalamazdm.”</p>
<p>Dişlerinin altında eriyiveren tombul kızı ansı-</p><div><img src="main-9.jpg" alt=""/></div>
<p>ymca dudakların yalaması kurdu da şaşırttı. Ama çok iyi, çok dürüst buluyordu kendini. Kendinden&#160;kuşkulanmak istemedi.</p>
<p>“Kusura bakmayın,” dedi. “Kötü bir alışkanlık bu, evdekilerden bana da geçti. Ama bundan bir şey&#160;çıkmaz ki.”</p>
<p>“Siz görgüsüzseniz, bundan bize ne?”</p>
<p>“Öyle demeyin, çok üzgünüm,” dedi kurt.</p>
<p>“Küçük kızları yemek de evdekilerden geçme bir alışkanlık mı? Bir daha çocuk yemeyeceğine söz&#160;veriyorsun. Marinet’in bir daha tatlı ve meyve yemeyeceğine söz vermesi gibi bir şey bu.”</p>
<p>Marinet kızardı. Kurt karşı gelmeye çalıştı.</p>
<p>“Ama size yemin ediyorum ya.”</p>
<p>“Bırak, bırak. Yoluna git artık. Biraz koşarsan ısınırsın.”</p>
<p>Bizim kurt iyice öfkelendi. Nasıl öfkelenmesin-di? Bacaksızlar iyiliğine inanmıyorlardı.</p>
<p>“Bu kadarı da fazla artık!” diye bağırdı. “Hiç kimse gerçeği anlamak istemiyor nedense. Namuslu kişileri beğenmiyorsunuz. Bana sorarsanız, iyi&#160;niyetlileri umut kırıklığına uğratmamak. Bundan&#160;sonra bir çocuk yiyecek olursam, suç sizin.”</p>
<p>Küçükler, onu dinlerken, sorumluluklarının büyüklüğünü, duyacakları pişmanlığı düşünerek kaygılanıyorlardı. Ama kurdun kulakları öyle bir siv-rilmişti ki, öyle bir oynuyordu ki, gözlerinden öyle sert bir parıltı yayılıyordu ki, sarkık dudaklarının&#160;arasında dişleri öyle bir ışıldıyordu ki, korkudan donup kalmışlardı.</p>
<p>Kurt bu türlü sözlerle bir şey elde edemeyeceğini anladı. Özür diledi, yalvardı. Konuşurken gözleri sevgiyle dolup taşıyor, kulakları yatıyordu. Burnunu cama dayamıştı, ağzı düzeliyor, ineklerin burnunun ucu gibi güzel görünüyordu.</p>
<p>“İşte görüyorsun, hiç de kötü değil,” diyordu en sarışın.</p>
<p>“Belki de,” diye yanıtlıyordu ablası, “kim bilir, belki de...”</p>
<p>Kurt böyle yalvarıp dururken, Marinet dayanamayıp kapıya yöneldi. Delfin şaşırdı, saçının bir topundan yakalayıverdi onu. Birbirlerini tokatlamaya başladılar. Kurt, camın ardında umutsuzca çırpmıyordu. Ömründe gördüğü en güzel iki sarışın arasında kavga çıkmasına yol açmaktansa, gitmenin daha&#160;iyi olacağını düşünüyordu. Gerçekten de ayrıldı pencereden, hıçkırıklarla sarsıla sarsıla uzaklaşmaya&#160;başladı.</p>
<p>“Yazıklar olsun!” diye düşünüyordu.</p>
<p>“Çok iyi yürekliyim, gene de dost olmak istemiyorlar benimle. Oysa dost olsalar daha da iyi olurdum, kuzuları bile yemezdim bir daha.”</p>
<p>Kurt, böyle soğuktan, üzüntüden bitmiş bir durumda, üç ayağının üstünde sarsıla sarsıla giderken, Delfin de arkasından bakıyordu. Yaptıklarına üzüldü, ona acıdı, pencereye gitti.</p>
<p>“Kurt, kurt! Artık korkmuyoruz! Çabuk gel de ısm!” diye bağırdı.</p>
<p>En sarışın, çoktan kapıyı açmış, kurda doğru koşuyordu.</p>
<p>“Tanrım, ateş başında oturmak ne güzel,” dedi Kurt. “Aile yaşamından daha güzel bir şey yok şu&#160;yeryüzünde. Eskiden de böyle düşünürdüm hep.”</p>
<p>Sevgiden gözleri yaşarmıştı, çekingence köşede duran küçüklere bakıyordu. Sızlayan ayağını yalayıp sırtını ocağa verdikten sonra öyküler anlatmaya&#160;başladı. Küçükler tilkinin, sincabın, köstebeğin, or-</p><div>
<p>manın ucundaki üç tavşanın öykülerini dinlemek için yaklaşmışlardı.</p>
<p>Öyle eğlenceli olanları vardı ki, kurt iki-üç kez yinelemek zorunda kaldı.</p>
<p>Marinet, şimdiden elini dostunun boynuna atmış, kulaklarını çekiyor, tüylerini okşayarak eğleniyordu. Delfin’in yakınlık kurması daha uzun sürdü. Oyun olsun diye elini ilk kez kurdun ağzına sokunca:</p></div><div>
<p>“Ne büyük dişlerin varmış!” demekten kendini alamadı.</p>
<p>Kurt çok utandı. Marinet başım kollarıyla sakladı. Kurt kibarlığı yüzünden, ne kadar acıktığını bile söyleyemedi.</p>
<p>“Demek ki ben böylesine iyi olabiliyormuşum,” diye düşünüyordu keyifle.</p>
<p>“İnanılır şey değil.”</p></div><div>
<p>Birçok öykü anlattı. Sonra çocuklar, kendileriyle oyun&#160;oynamasını&#160;önerdiler.&#160;“Oyun&#160;mu? Ben oyun&#160;bilmem ki,”&#160;dedi kurt.</p>
<p>Çabucak öğreniverdi oyunları. Sesi de kötü sayılmazdı, şarkıları güzel söylüyordu. Mutfağın altı üstüne geliyor, itişip kakışmalar, bağırıp çağırmalar, gülmeler, iskemle devirmeler birbirini izliyordu.&#160;Üçü de canciğer dost gibiydiler, yıllardır arkadaşlık&#160;edermiş gibi senlibenliydiler.</p>
<p>“Kurt, ebe sensin!”</p>
<p>“Hayır, sensin! Kımıldadın, hayır, o kımıldadı!”</p></div><div><div><img src="main-10.jpg" alt=""/></div></div><div><div><img src="main-11.jpg" alt=""/></div></div>
<p>“Kurda bir ceza daha!”</p>
<p>Ömründe hiç bu kadar gülmemişti bizim kurt, ağzı kulaklarına varıyordu.</p>
<p>“Oyunların böylesine güzel olduğunu bilmezdim,” dedi. “Her gün oynayamamak ne kötü.”</p>
<p>“Gene gelirsin, kurt,” diye yanıtlıyordu küçükler. “Anamız, babamız her perşembe öğle sonları evden giderler. Onların gitmelerini beklersin. Sonra&#160;gene gelip cama vurursun.”</p>
<p>Sonra atçılık oynadılar. Güzel bir oyundu. Kurt, at oluyor, en sarışın, onun sırtına biniyor, Delfin de&#160;kuyruğundan tutup iskemleler arasında hızla dolaştırıyordu bizim atı. Kurdun dili sarkmış, ağzı sonuna kadar açılmış, koşup gülmekten soluğu kesilmişti; arada bir, azıcık soluklanmasına izin vermelerini&#160;istiyordu.</p>
<p>“Durun!” diyordu kesik kesik. “Durun da güleyim biraz. Dayanamıyorum artık. Hayır, olmaz, bırakın da güleyim azıcık!”</p>
<p>Marinet atından iniyor, Delfin kurdun kuyruğunu bırakıyordu. Oturuyor, solukları kesilinceye kadar gülüyorlardı. Eğlence akşama doğru sona erdi. Kurdun gitmesini düşünmenin sırası gelmişti. Küçükler ağlayacaklardı neredeyse. En sarışın, yalvarıp duruyordu:</p>
<p>“Bizimle kal, kurt,” diyordu. “Daha oynarız. Göreceksin, annemiz, babamız hiçbir şey demez.”</p>
<p>“Hayır, olmaz,” diyordu kurt. “Analar, babalar fazla mantıklıdır. Bir kurdun böylesine iyi olabileceğini anlayamaz onlar. Ana-babaları bilirim ben.”&#160;“Evet,” diye doğruladı Delfin. “En iyisi gecikmemek. Başına bir dert gelmesin.”</p>
<p>Gelecek perşembeye buluşacaktı bizim dostlar.</p><div><div><img src="main-12.jpg" alt=""/></div></div>
<p>Söz verdiler birbirlerine. Sonra en sarışın, kurdun boynuna mavi bir kurdele bağladı. Kurt, dışarı çıktı,&#160;ormanda görünmez oldu. Ayağı hep acıyordu, ama&#160;küçüklerle geçireceği gelecek perşembeyi düşündükçe keyifleniyor, dallarda uyuklayan kargalardan&#160;utanmadan, öğrendiği şarkıları söylüyordu.</p>
<p>Büyükler eve döndüler, mutfağın önünde durup ortalığı şöyle bir kokladılar.</p>
<p>“Burada kurt kokusu var,” dediler.</p>
<p>Bizim küçükler yalandan başka çıkar yol bulamadılar; şaşırmış gibi davrandılar. Çocuklar böyle-dir işte, büyüklerinden gizli olarak kurdu eve aldılar mı hep böyle yaparlar.</p>
<p>“Öyle şey olur mu?” dedi Delfin.</p>
<p>“Mutfağa kurt girseydi, ikimizi de yerdi.”</p>
<p>“Bak, bunu düşünmemiştim,” dedi babaları. “Öyle ya, kurt ikinizi de yerdi.”</p>
<p>Ama en sarışın, arka arkaya yalan söyleyemezdi, kurt hakkında kötü şeyler söylenmesine kızıp ayaklarını yere vurdu:</p>
<p>“Doğru değil, kurt çocuk yemez!” dedi. “Kötü olduğu da yalan! Örneğin...”</p>
<p>Bereket versin, Delfin hemen ayağıyla bacağına vurdu da kesti sesini, yoksa her şeyi söyleyecekti.</p>
<p>Büyükler uzun bir söyleve başlayıp kurdun ne yırtıcı bir hayvan olduğunu anlattılar. Anneleri bu&#160;fırsattan yararlanarak Kırmızı Şapkalı Kız öyküsünü bir kez daha anlatmak istedi. Ama daha ağzını&#160;açar açmaz, Marinet sözünü kesti:</p>
<p>“Bu işler hiç de senin sandığın gibi olmadı, anne,” dedi. “Bir kez, kurt, nineyi yemedi. Körpecik bir çocuğu yemeden önce midesini doldurmak istemezdi herhalde.”</p>
<p>“Hem de ona hep böyle kızmak doğru mu, anne</p><div><img src="main-13.jpg" alt=""/></div>
<p>ciğim,” dedi Delfin.</p>
<p>“Eski bir konu bu.”</p>
<p>“Bir gençlik günahı.”</p>
<p>“Her günahın da bir bağışlanması vardır.”</p>
<p>“Kurt, eskisi gibi değil artık.”</p>
<p>“İyi niyetlilerin umudunu kırmamalı.”</p>
<p>Büyükler, kulaklarına inanamıyorlardı.</p>
<p>Baba, kızlarının dikkafalı</p>
<p>olduklarını söyleyerek susturdu onları. Sonra güzel örnekler seçerek kurdun her zaman için kurt olduğunu, günün birinde düzeleceğini ummanın budalalık olacağını, bir gün iyi bir hayvan gibi görünmeye&#160;çalışırsa, daha da tehlikeli olacağını anlatmaya çalıştı.</p>
<p>Babaları böyle konuşurken, bizim kızlar o güzelim ata binmeleri, elimsendeleri, ağzı kulaklarına varan kurdun sevincini düşünüyorlardı.</p>
<p>Babaları, en sonunda:</p>
<p>“Anlaşıldı, siz kurtla karşılaşmamışsınız hiç,” dedi.</p>
<p>En sarışın, kardeşini dirseğiyle dürttü, ikisi de babalarının suratına karşı kahkahayı koyverdiler.&#160;Ceza olarak aç bırakıldılar, bir şeycik yemeden girdiler yataklarına. Ama yataklarına girdikten sonra bile, büyüklerinin bilgisizliğine gülüp duruyorlardı.</p>
<p>Bunu izleyen günlerde, dostlarını görmek için duydukları sabırsızlığı gidermek umuduyla kurt&#160;oyunu oynamayı düşündüler. Biraz da alay etmek,&#160;annelerini kızdırmak istiyorlardı. En sarışın, uyumlu bir biçimde, şu sözleri söylüyordu:</p>
<p>Tİf<sup>19</sup></p><div><div><img src="main-14.jpg" alt=""/></div></div>
<p>“Ormanlarda gezelim, kurt yokken! Kurt yokken! Kurt, kurt, neredesin? Sesimi duyuyor musun? Ne yapıyorsun?”</p>
<p>Delfin de mutfaktaki masanın altına saklanıyor, “Gömleğimi giyiyorum!” diyordu.</p>
<p>Kurt, çizmelerinden kılıcına kadar, her şeyini takıp takıştırmcaya kadar, Marinet aynı soruyu yineleyip duruyor, sonra kurt üzerine atılıp onu yiyordu.</p>
<p>Oyunun en eğlenceli yanı şaşırtmacasıydı. Çünkü kurdun ormandan çıkması için ille de hazır olması zorunlu değildi. Don gömlek çıkıp kurbanının üzerine atıldığı da olmuyor değildi. Yalnızca başında bir şapkayla çıktığı bile oluyordu.</p>
<p>Büyükler pek hoşlanmadılar bu oyundan. Hep aynı şeyleri işitmekten bıktılar, kafalarının şiştiğini&#160;söyleyerek üçüncü gün yasakladılar kurt oyununu.&#160;Bizimkiler de başka bir oyuna yanaşmadılar elbette. Buluşma gününe kadar, ev&#160;büyük bir sessizlik içinde&#160;kaldı.</p>
<p>Bizim kurt o gün öğleye kadar başını yıkadı, tüylerin parlattı,&#160;kürkünü düzeltti durdu. Öyle güzel, öyle güzeldi&#160;ki, ormandakiler ilkin tanıyamadılar onu, geçip&#160;gittiler yanından. Ovaya vardığı zaman, iki kuzgun,&#160;hemen her yemekten sonra yaptıkları gibi, ağızlarını açmış, alık alık havaya bakıyorlardı. Neden&#160;böylesine güzelleştiğini sordular. Kurt böbürlene&#160;böbürlene:</p>
<p>“Dostlarımı göreceğim de ondan,” dedi.</p>
<p>“Öğleden sonra buluşuyoruz.”</p>
<p>“Bu kadar süslendiğine göre, dostların çok güzel olmalı.</p>
<p>“Çok güzeller. Siz de böyle düşünmüyor musunuz? Bütün bu ovada onlardan sarışını var mı?” Kuzgunlar, hayranlıkla gagalarını açmışlardı.&#160;Ama konuşmayı dinleyen geveze bir saksağan, alay&#160;etmekten kendini alamadı:</p>
<p>“Kurt kardeş, dostlarını tanımıyorum ama, ufacık tefecik, yumuşacık şeyler olduklarından hiç kuşkum yok,” diye seslendi.</p>
<p>Kurt öfkelendi.</p>
<p>“Kes sesini, geveze!” diye bağırdı.</p>
<p>“Siz saksağanlar hep böylesiniz. Benim içim rahat, ben buna bakarım!”</p>
<p>Kurt eve gelince, cama vurmasına bile gerek kalmadı. Küçükler kapının eşiğinde kendisini bekliyorlardı. Uzun süre kucaklaştılar, öpüşüp koklaştılar. Geçen hafta böyle olmamıştı. Bir haftalık ayrılık&#160;büsbütün güçlendirmişti dostluklarını.</p>
<p>“Hiç sorma kurt,” diyordu en sarışını. “Bütün hafta ev hüzün içindeydi. Hep seni konuştuk.”</p>
<p>“Biliyor musun kurt, çok haklıymışsın, büyüklerimiz senin iyi olabileceğine inanmıyorlar.”</p>
<p>“Hiç şaşmam. Olur böyle şeyler. Az önce de yaşlı bir saksağan...”</p>
<p>“Ama biz de seni çok iyi savunduk kurt. Büyüklerimiz bizi aç yatırdılar, biz gene de savunduk seni.” “Pazar günü de kurt oyunu oynattırmadılar bize.”</p>
<p>Uç ahbap çavuşun konuşacağı o kadar çok şey vardı ki, oyunu düşünmediler bile. Ocağın başına&#160;oturdular. Kurt ne yapacağını, ne diyeceğini şaşırmıştı. Hafta içinde ne yaptıysa hepsini bilmek istiyordu küçükler. Üşümüş müydü? Ayağı iyileşmiş&#160;miydi? Tilkiye, çulluğa, yabandomuzuna rastlamış&#160;mıydı?</p>
<p>“Kurt, bahar gelince bizi ormana, çok uzaklara, bütün hayvanların bulunduğu yere götürürsün,” diyordu Marinet. “Sen yanımızda olduktan sonra, hiçbir şeyden korkmayız.”</p>
<p>“Baharda sizin için korkulacak hiçbir şey kalmayacak, minik dostlarım. O zamana kadar, ormanın en azılı hayvanlarını bile uslandıracağım. Öğütler&#160;vereceğim onlara. Küçük kızlar gibi olacaklar. Örneğin, bakın geçen gün tilkiye rastladım. Koca bir kümesin altını üstüne getirmişti. Bunun böyle sürüp&#160;gidemeyeceğini, yaşayışını değiştirmesi gerektiğini&#160;söyledim. Bir güzel öğüt verdim. Sizden söz ettim.&#160;Genellikle öylesine kurnaz olan tilki ne dedi, biliyor&#160;musunuz? ‘Sana benzemekten başka bir istediğim&#160;yok, kurt,’ dedi. ‘İleride gene konuşuruz bunları. Senin yaptığın iyi şeyleri gördükten sonra, ben de düzelmekte gecikmem.’ İşte böyle yanıtladı beni. Tilki&#160;bile böyle söyledikten sonra...”</p>
<p>“Çok iyi yüreklisin,” diye mırıldandı Delfin. “Evet ya, iyi yürekliyim, tersini söylemek olanaksız. Gene de büyükleriniz buna inanmıyor.”</p>
<p>Bizim küçük Marinet, kurdun üzüntüsü dağılsın diye atçılık oynamayı önerdi. Kurt, oyuna geçen kez olduğundan daha canlı başladı. Atçılık oyunu&#160;bitince, Delfin kurda döndü.</p>
<p>“Ne dersin kurt? Kurtçuluk oynayalım mı?” Kurt, bu oyunu bilmiyordu. Kuralları anlattılar.&#160;Kendisi kurt olacaktı elbette.</p>
<p>O, masanın altında saklanırken, bizim küçükler de şarkılarını söyleye söyleye gelip geçiyorlardı.</p>
<p>“Ormanlarda gezelim, kurt yokken! Kurt yokken! Kurt, kurt, neredesin? Sesimi duyuyor musun? Ne yapıyorsun?”</p>
<p>Kurt, böğürlerini tutarak kısılmış bir sesle yanıt veriyordu:</p>
<p>“Donumu giyiyorum!”</p>
<p>Hep gülüyor, pantolonunu giydiğini, gömleğini giydiğini söylüyordu. Sıra çizmelerini geçirmeye gelince, sesindeki şaka payı azaldı.</p>
<p>“Kılıcımın kemerini takıyorum,” dedi.</p>
<p>Kesik bir gülüşle güldü. Pek iyi bulmuyordu kendini. Üzüntüsünden gırtlağı sıkılıyor, pençeleri&#160;döşemeyi tırmalıyordu. Parıldayan gözlerinin önünden iki kızın bacakları gelip geçiyordu durmadan.&#160;Bedeninde bir titreme dolaştı, ağzı açıldı, dudakları&#160;gerildi.</p>
<p>“Kurt, kurt neredesin? Sesimi duyuyor musun? Ne yapıyorsun?”</p>
<p>Kurt boğuk bir sesle,</p>
<p>“Kılıcımı alıyorum,” dedi.</p>
<p>Kafası iyice karışmıştı. Küçüklerin bacaklarından başka bir şey görmüyor, kokularını içine çekiyordu.</p>
<p>“Kurt, kurt neredesin? Sesimi duyuyor musun? Ne yapıyorsun?”</p>
<p>“Atıma biniyorum, ormandan çıkıyorum.”</p>
<p>Kurt, korkunç bir haykırışla haykırıp bir sıçrayışta çıkıverdi gizlendiği yerden. Ağzı açık, pençeleri ortadaydı. Küçükler korkmalarına bile zaman kalmadan, kurdun karnına iniverdiler.</p>
<p>Bereket versin, bizim kurt kapı açmasını bilmiyordu.</p>
<p>Büyükler eve döndüler, kurdun karnını yarıp</p><div><div><img src="main-15.jpg" alt=""/></div></div><div><div><img src="main-16.jpg" alt=""/></div></div><div>
<p>I</p></div>
<p>iki küçüğü çıkardılar. Oyuna benzer bir yanı yoktu bu işin.</p>
<p>Delfin ile Marinet, kendilerini böyle saygısızca yediği için biraz kızıyorlardı kurda. Ama onunla&#160;öyle güzel oynamışlardı ki, büyüklerine yalvararak&#160;onu salıvermelerini dilediler. Büyükler de iki metre&#160;yağlı ip, bir de çuvaldız alıp bir güzle diktiler kurdun karnını. Onun canı acıdıkça, bizim küçükler&#160;hüngür hüngür ağlıyorlardı. Ama kurt gözyaşlarını&#160;tutuyordu.</p>
<p>“Ben bunu fazlasıyla hak ettim. Çok iyisiniz de ondan acıyorsunuz bana,” diyordu. “Size söz veriyorum, bir daha hiç kimse böylesine oburluk ettiğimi&#160;görmeyecek. Bir çocuk gördüm mü hemen sıvışacağım.”</p>
<p>Anlaşılan, kurt sözüne durdu. Delfin ile Mari-net’e yaptıklarından sonra, bir daha küçük kızları yediğini duyan olmadı.</p>
<p>ı</p>
<p>t</p>
<p>I</p><div>
<p>Geyikle Köpek</p></div><div><div><img src="main-17.jpg" alt=""/></div></div><div>
<p>Delfin evin kedisini okşuyor, Marinet de dizlerinin üstündeki sarı bir civcive küçük bir şarkı söylüyordu.</p>
<p>Civciv yoldan yana baktı.</p>
<p>“Aaa! İşte bir öküz,” dedi.</p>
<p>Marinet başını kaldırdı, çayırlarda çiftliğe doğru koşmakta olan bir geyik gördü. Kocaman bir geyikti,&#160;dallı budaklı boynuzları vardı. Yol boyunca uzanan&#160;hendeğin üzerinden atlayıp avluya geldi, iki küçük&#160;kızın önünde durdu. Böğürleri inip inip kalkıyor,&#160;incecik bacakları titriyordu. Öylesine soluk soluğa&#160;kalmıştı ki başlangıçta konuşamadı. Sevimli, ıslak&#160;gözlerle Delfin’le Marinet’e bakıyordu. En sonunda,&#160;dizlerini büktü, arkasından da yalvaran bir sesle:</p>
<p>“Saklayın beni,” dedi. “Köpekler peşimde. Beni yemek istiyorlar. Kurtarın,” dedi.</p>
<p>Küçük kızlar boynuna sarılıp başlarını onun başına yasladılar, ama kedi, kuyruğuyla onların bacaklarını kamçılamaya ve söylenmeye başladı:</p>
<p>“Öpüşüp koklaşmanın da tam sırası hani! Köpekler üzerine atılınca daha etli butlu olacak sanki böylece! Şimdiden korunun oralarda havladıklarını</p></div><div><div><img src="main-18.jpg" alt=""/></div></div><div><div><img src="main-19.jpg" alt=""/></div></div>
<p>işitiyorum. Hadi, evin kapısını açın da odanıza götürün onu.”</p>
<p>Bir yandan konuşurken, bir yandan da kuyruğunu çalıştırıyor, küçük kızların bacaklarına var gücüyle vuruyordu. Küçük kızlar fazla zaman kaybettiklerini anladılar. Delfin koşup evin kapısını açtı, Marinet de, önde kendisi, arkada geyik, kardeşiyle&#160;paylaştığı odaya kadar koştu.</p>
<p>“Gel, dinlen, hiç korkma,” dedi. “Yere bir örtü yaymamı ister misin?”</p>
<p>“Hayır, hayır, yorulmayın,” dedi geyik. “Çok iyisiniz.”</p>
<p>“Kim bilir, ne kadar susamışsındır! Bir leğene&#160;su koyayım senin için. Çok&#160;soğuktur. Az önce kuyudan çektik. Ama kedi beni&#160;çağırıyor. Şimdilik seni bırakıyorum. Birazdan görüşmek üzere.”</p>
<p>“Teşekkür ederim,” dedi geyik. “Bu iyiliğinizi&#160;hiç unutmayacağım.”</p>
<p>Marinet avluya gelip evin kapısını iyice kapattıktan sonra, kedi iki küçük kıza:</p>
<p>“Olanları hiç belli etmeyelim,” dedi. “Az önceki gibi oturun, civcivle ilgilenin ve beni okşayın.”</p>
<p>Marinet civcivi dizlerinin üstüne aldı, ama civciv yerinde durmuyor, “Ne demek bu? Hiçbir şey anlamıyorum. Öküzü ne diye eve aldınız, bilmek isterdim doğrusu!” diyerek zıplayıp duruyordu.</p>
<p>“O, öküz değil, geyik.”</p><div><img src="main-20.jpg" alt=""/></div>
<p>“Geyik mi? Ya! Demek geyik?.. Şu işe bak, geyik...”</p>
<p>Marinet ona Nantes Köprüsü şarkısını söyledi, bir yandan da sallayınca, eteğinin içinde uyuyuverdi&#160;birden. Kedi de Delfin’in okşayışları altında mır-mırlıyor, sırtını kabartıyordu. Küçük kızlar geyiğin&#160;geldiği yoldan uzun, sarkık kulaklı bir av köpeğinin&#160;koşarak geldiğini gördüler. Hep koşarak yolu geçti&#160;ve ancak avlunun ortasında, toprağı koklamak için&#160;yavaşladı. Böylece iki küçük kızın önüne geldi ve,&#160;sert mi sert, “Geyik buradan geçmiş. Nereye gitti?”&#160;diye sordu.</p>
<p>“Geyik mi? Ne geyiği?” diye sordu kızlar.</p>
<p>Köpek önce Delfin’e, sonra Marinet’e baktı, kızardıklarını görünce, gene toprağı koklamaya başladı. Sonra da hiç mi hiç duralamadan dosdoğru kapıya gitti. Kapıdan geçerken dikkat bile etmeden Ma-rinet’i itti. Uyumayı sürdürmekte olan civciv, önlüğün içinde kıpırdadı. Bir gözünü açtı, minik kanatlarını oynattı, sonra da, olup biteni anlamadan gene uyudu. Bu arada, köpek burnunu kapının eşiğinde&#160;gezdiriyordu. Sonra küçük kızlara döndü.</p>
<p>“Burada bir geyik kokusu alıyorum,” dedi.</p>
<p>Kızlar işitmemiş gibi davrandılar. O zaman köpek bağırmaya başladı:</p>
<p>“Burada bir geyik kokusu alıyorum diyorum!”</p>
<p>Kedi sıçrayarak uyanmış gibi yaptı, ayaklarının üzerinde doğruldu, köpeğe şaşırmış gibi baktı, sonra&#160;da:</p>
<p>“Sen ne yapıyorsun burada?” dedi ona. “İnsanların kapısını koklamak da ne oluyor böyle? Hemen çek git buradan.”</p>
<p>Kızlar ayağa kalkmışlar, başlarını önlerine eğe-</p>
<p>tir<sup>27</sup></p><div><div><img src="main-21.jpg" alt=""/></div></div>
<p>rek köpeğin yanma geliyorlardı. Marinet civcivi iki elinin içine almıştı, o da böyle kımıldatıldığı için&#160;iyice uyanmıştı. İki elin üzerinden çevreyi görebilmek için boynunu bir o yana uzatıyordu, bir bu yana. Köpek küçük kızlara sert sert baktı, sonra da&#160;kediyi gösterdi onlara:</p>
<p>“Benimle nasıl konuşuyordu, işittiniz mi?” dedi. “Ben onun canına okurdum, ama sizin hatırınız için&#160;hiçbir şey yapmıyorum. Buna karşılık, siz de bana&#160;tüm gerçeği söyleyeceksiniz. Hadi, saklamayın. Az&#160;önce bir geyiğin avluya girdiğini gördünüz. Ona acıdınız ve eve aldınız.”</p>
<p>Marinet, biraz kararsız bir sesle:</p>
<p>“İnan bana, geyik meyik yok burada,” dedi. Daha o sözünü yeni bitirmişti ki bizim civciv,&#160;ayaklarının üstünde yükselerek, bir balkondan sarkar gibi Marinet’in elinin üzerinden sarkmış, gırtlağını yırtarcasma bağırıyordu:</p>
<p>“Yok, canım! Hayır, hayır! Küçük kız pek anımsamıyor, ama ben çok iyi anımsıyorum! Bir geyiği eve aldı, evet, evet, bir geyiği! Çok boynuzlu bir koca&#160;hayvanı. Ya, böyle işte! Bereket versin ki bende bellek var!”</p>
<p>Bir yandan da incecik tüylerini kabartarak kurum satıyordu. Kedi onu oracıkta yemek isterdi. Köpek küçük kızlara döndü:</p>
<p>“Bundan hiç kuşkum yoktu,” dedi. “Koku alma duyum hiç yanıltmaz beni. Geyiğin bu evde olduğunu söylerken, onu görüyormuşum gibi bir şeydi.&#160;Hadi, akıllı olun da çıkarın onu. Bu hayvanın sizin&#160;olmadığını da unutmayın. Efendim bunları duysaydı, hemen gelip büyüklerinizle konuşurdu. İnat etmeyin.”</p>
<p>Küçük kızlar yerlerinden kıpırdamıyorlardı. Burunlarını çekmeye başladılar, sonra gözleri yaşardı, hıçkırmaya başladılar. O zaman köpeğin keyfi kaçar&#160;gibi oldu. Küçük kızların ağlayışına bakıyor, sonra&#160;başını eğip gözlerini üzgün bir biçimde ayaklarına&#160;dikiyordu. Sonunda, burnuyla Delfin’in bacağına&#160;dokundu.</p>
<p>“Çok tuhaf, küçük kızların ağladığını görmeye dayanamıyorum,” diye içini çekti. “Bakın, kimseye&#160;kötülük etmek istemiyorum. Ne de olsa geyik bana&#160;hiçbir şey yapmadı. Ama av avdır, benim de işimi&#160;yapmam gerekir. Ama, bir ke-</p>
<p>....... &#160;&#160;&#160;reliğine... Evet, anlama-</p>
<p>§9 &#160;&#160;&#160;''—- -x mış gibi yapacağım.”</p>
<p>Delfin’le Marinet şimdiden gülümsüyor,&#160;köpeğe teşekkür etmeye&#160;hazırlanıyorlardı, ama o değişiverdi birden,&#160;kulaklarını dikerek korunun oralardan geldiği anlaşılan havlamaları dinledi,&#160;sonra başını salladı.</p>
<p>“Hiç sevinmeyin,” dedi. “Korkarım, gözyaş-larmız boşuna akmış olacak, az sonra da başka gözyaşları dökeceksiniz. Arkadaşlarımın havladığını duyuyorum. Hiç kuşkunuz olmasın, geyiğin izini&#160;bulacaklar, az sonra göreceksiniz hepsini. Peki, ne&#160;diyeceksiniz onlara? Hiç umutlanmayın, onları yu-muşatamazsmız. Şimdiden söyleyeyim size, onlar</p><div>
<p>28</p></div><div>
<p>Jt™</p></div>
<p>yalnız görevlerini bilirler. Siz geyiği bırakmadığınız sürece, evden ayrılmayacaklardır.”</p>
<p>Civciv balkonundan eğildi:</p>
<p>“Elbette, geyiği bırakmak gerek!” dedi.</p>
<p>Marinet’in gözyaşları yeniden akmaya başlıyordu.</p>
<p>“Kes sesini!” dedi.</p>
<p>Küçükler ağlarken, kedi daha iyi düşünebilmek için kuyruğunu oynatıyordu. Herkes sıkıntıyla bakıyordu ona.</p>
<p>“Hadi, kesin şu ağlamayı,” diye buyurdu. “Köpek sürüsünü karşılayacağız şimdi. Delfin, sen kuyuya git de bir kova soğuk su çekip avlunun girişine koy. Marinet, sen de köpekle bahçeye git. Ben de&#160;geleceğim sonra. Ama önce şu civcivden kurtul. Al,&#160;şu sepetin altına koy.”</p>
<p>Marinet civcivi yere koyup sepeti de üzerine kapattı, böylece karşı çıkmasına zaman kalmadan&#160;hapsedildi. Delfin kuyudan bir kova su çekip avlunun girişine götürdü. Arkadaşları bahçedeyken, o&#160;gelişi havlamalardan anlaşılan köpek sürüsünün&#160;belirdiğini gördü. Sürüyü oluşturan köpekleri saydı.&#160;Aynı boyda, aynı renkte, kocaman, sarkık kulaklı&#160;sekiz köpek vardı. Delfin onları tek başına karşılayacağı için kaygılanıyordu. En sonunda, kedi bahçeden çıktı, Marinet de elinde gül, yasemin, leylak&#160;ve karanfillerden oluşan kocaman bir demetle arkasından geliyordu. Tam zamanıydı. Köpekler yola&#160;gelmişlerdi. Kedi onlara doğru ilerledi ve çok kibar&#160;bir biçimde:</p>
<p>“Geyik için mi geliyorsunuz? Çeyrek saat önce buradan geçti,” dedi.</p>
<p>Köpeklerden biri kuşkulu bir biçimde:</p><div><div><img src="main-22.jpg" alt=""/></div></div><div>
<p>“Yani gitti mi diyorsun?” diye sordu.</p>
<p>“Evet, avluya girdi ve hemen geri çıktı. O sırada da ardından gelen bir köpek vardı, tıpkı sizler&#160;gibi bir köpek, adı da&#160;Şişko.”</p>
<p>“Ha! Evet... Şişko... doğru.”</p>
<p>“Geyiğin tam olarak hangi yöne gittiğini de söyleyeceğim size.”</p>
<p>“Gerek yok, biz onun izini buluruz,” diye homurdandı köpek.</p>
<p>Marinet sürüye doğru ilerledi:</p>
<p>“Adı Yaman olan hanginiz?” dij “Şişko ona iletilecek bir haber bıraktı bana. ‘Onu&#160;kolaylıkla tanırsınız, hepsinin en güzelidir’ demiş</p></div><div><div><img src="main-23.jpg" alt=""/></div></div><div>
<p>ti...</p></div><div>
<p>Yaman kibarca eğildi ve kuyruğunu titretti. “Doğrusu, ben biraz duralıyordum,” dedi Marinet. “Arkadaşlarınız da çok güzel! Böylesine güzel&#160;köpekler görülmemiştir gerçekten...”</p>
<p>“Çok güzeller,” diye destekledi Delfin. “İnsan hayran hayran bakmaktan bıkmıyor.”</p>
<p>Sürüden bir hoşnutluk mırıltısı geldi ve tüm kuyruklar oynamaya başladı.</p>
<p>“Neyse, Şişko size su vermemi söyledi. Anlaşılan, bu sabah biraz ateşliymişsiniz, böylesine uzun bir koşudan sonra serinlemeye gereksinim duyacağınızı söyledi. Buyurun, size kuyudan yeni çekilmiş bir kova su... Arkadaşlarınız da içmek isterlerse...”</p>
<p>“Elbette isteriz,” dedi köpekler.</p>
<p>Sürü kovanın çevresinde sıkıştı, biraz</p></div><div><div><img src="main-24.jpg" alt=""/></div></div><div><img src="main-25.jpg" alt=""/></div>
<p>karışıklık da çıktı. Bu arada, küçükler onların güzelliklerini ve kibarlıklarını övüyorlardı.</p>
<p>“Öylesine güzelsiniz ki, size çiçeklerimden bir armağan vermek istiyorum,” dedi Marinet. “Hiçbir&#160;köpek sizin kadar hak etmemiştir böyle bir armağanı.”</p>
<p>Köpekler sularını içerken, bizim küçük kızlar çiçekleri paylaşmışlar, onların tasmalarına geçiriyorlardı. Bir anda, her birinin gül, karanfil, leylak ve&#160;yaseminden bir yakalığı olmuştu. Mutlu mu mutlu,&#160;birbirlerinin yakalığına hayran kalıyorlardı.</p>
<p>“Yaman, bir yasemin daha... yasemin sana öyle yakışıyor ki! Söylesene, biraz daha su ister misin?”</p>
<p>“Hayır, teşekkür ederim, çok iyisiniz. Bizim daha geyiğimizi yakalamamız gerek...”</p>
<p>O böyle diyordu ya, köpekler gitmekte acele etmiyorlardı. Hangi yöne gideceklerine karar veremeden, kaygılı bir durumda dönüp duruyorlardı öyle. Yaman burnunu ne kadar yerde dolaştırırsa dolaştırsın, geyiğin izini bulamıyordu. Burun deliklerine&#160;karanfilin, yaseminin, gülün ve leylağın kokusu doluyor, hayvanın kokusunu gizliyordu. Arkadaşları&#160;da aynı biçimde boyunlarında çiçek yakalıklarıyla&#160;yerleri boşuna kokluyorlardı. Sonunda Yaman, kediye döndü:</p>
<p>“Bize geyiğin gittiği yönü gösterir misin?” dedi.</p>
<p>“Seve seve,” diye yanıtladı kedi. “İşte şu yandan gidip ormana girdi, tam da şu çıkıntı yaptığı yerden.”</p>
<p>Yaman, küçük kızlara, “Hoşça kaim,” dedi ve köpekler koşarak uzaklaştılar. Onlar koruda görünmez olunca, köpek Şişko gizlendiği bahçeden çıktı</p>
<p>ve geyiğin getirilmesini istedi.</p>
<p>“Bu aldatmacaya katılmak için çok şey yaptığıma göre, ona bir de öğüt vermek istiyorum,” dedi.</p>
<p>Marinet geyiği evden çıkarttı. Az önce ne büyük tehlikeler atlattığını öğrenince tir tir titredi.</p>
<p>Köpek Şişko çevresindekilere teşekkür ettikten sonra geyiğe döndü.</p>
<p>“İşte bugün kurtuldun, ama yarın ne olacak?” dedi. “Seni korkutmak istemiyorum, ama köpekleri,&#160;avcıları, tüfekleri bir düşün. Efendim elinden kaçmanı bağışlayacak mı sanıyorsun? Köpekleri er ya&#160;da geç üzerine salacaktır. Benim de seni sıkıştırmam gerekecek, bu da beni çok üzecek. Aklını kul-lansan, korularda koşmaktan vazgeçerdin.”</p>
<p>“Koruları bırakmak mı?” diye atıldı geyik. “Sıkıntıdan patlardım o zaman. Hem sonra nereye gidebilirim ki? Ovada, gelip geçenlerin gözleri önünde kalamam ben.”</p>
<p>“Peki, neden? Bunu düşünmen gerekir. Ne olursa olsun, şimdi ormanda olduğundan daha çok güvendesin. Bana inanıyorsan, karanlık çökünceye kadar burada kalırsın. İleride, ırmağın kıyısında, çalılıklar var, senin için iyi bir gizlenme yeri olabilir. Şimdi, hoşça kaim. Umarım, korularımızda bir daha&#160;hiç karşılaşmayız. Hoşça kalın, kızlar, hoşça kaim,&#160;kedi, dostumuza iyi bakın.”</p>
<p>Köpeğin gitmesinden az sonra, geyik de vedalaşıyor ve ırmak kıyısındaki çalılıklara gidiyordu. Birden geriye döndü, kendisine mendil sallayan küçük kızlara karşılık verdi. O güvenli yere varınca, Marinet en sonunda sepetin altında unuttuğu civcivi&#160;anımsadı. Civciv karanlık çöktü sanarak uyumuştu.</p>
<p>Büyükler sabah erkenden bir öküz satın almak</p><div><div><img src="main-26.jpg" alt=""/></div></div><div><div><img src="main-27.jpg" alt=""/></div></div><div><div><img src="main-28.jpg" alt=""/></div></div><div><div><img src="main-29.jpg" alt=""/></div></div>
<p>düşüncesiyle pazara gitmişlerdi, çok keyifsiz görünüyorlardı, her şey ateş pahasmaydı.</p>
<p>“Çok yazık!” diyorlardı sinirli sinirli. “Hiçbir şey bulamadan koca bir günü harcadık. Şimdi kimle çalışacağız?”</p>
<p>Kızlar:</p>
<p>“Ne olursa olsun, ahırda bir öküz var!” dediler.</p>
<p>“Aman ne güzel! Sanki tek bir öküz yetermiş gibi! Sussanız, daha iyi edersiniz. Ama öyle görünüyor ki biz yokken çok tuhaf şeyler olmuş burada. Şu&#160;kova avlunun girişinde ne arıyor?”</p>
<p>“Ben az önce danaya su vermiştim, kovayı orada unutmuşum,” dedi Delfin.</p>
<p>“Hımmm! Şu yaseminle şu karanfil ne arıyor burada?”</p>
<p>“Karanfil mi? Evet, gerçekten...” dedi küçükler.</p>
<p>Ama, büyüklerin bakışları altında, yüzlerinin kızarmasını ön-. leyemediler. O zaman, büyükler korkunç bir kuşkuya kapılarak&#160;bahçeye koştular.</p>
<p>“Tüm çiçekler koparılmış! Bahçenin altı üstüne getirilmiş! Güller! Yaseminler, karanfiller, leylaklar! Sizi küçük yaramazlar, sizi! Neden kopardınız çiçeklerimizi?”</p>
<p>“Bilmiyorum,” diye kekeledi Delfin. “Biz hiçbir şey görmedik.”</p>
<p>“Ya! Hiçbir şey görmediniz demek? Gerçekten mi?”</p>
<p>Kedi bir de baktı ki büyükler kızlarının kulaklarını çekmeye hazırlanıyorlar, bir elma ağacının en alt dalma atladı hemen, neredeyse burunlarının dibinden:</p>
<p>“Bu kadar da çabuk kızmayın,” dedi. “Ben kızların hiçbir şey görmemiş olmalarına çok şaşmadım,”&#160;dedi. “Öğleyin, onlar yemeklerini&#160;yerken, ben de pencerenin kıyısına yatmış, güneşte ısınıyordum, yoldan bahçeyi gözetleyen bir serseri gördüm. Fazla&#160;önemsemedim, uykuya daldım. Az sonra, gözlerimi açınca, adamın kollarında bir şeyler tutarak yolda uzaklaştığını gördüm.”&#160;“Tembel kedi! Arkasından koşman gerekmez&#160;miydi?”</p>
<p>“Ne yapabilirdim ki? Ben zavallı bir kediyim. Serserilerle uğraşmak değil benim işim. Fazla küçüğüm. Buraya bir köpek gerekir. Ah! Bir köpek olsaydı bugün!”</p>
<p>“Daha neler!” diye homurdandı büyükler. “Hiçbir şey yapmayan bir hayvan besleyeceğiz, öyle mi? Sen yetiyor da artıyorsun bile.”</p>
<p>“Gönlünüz bilir,” dedi kedi. “Bugün bahçenin çiçeklerini aldılar. Yarın da piliçlerinizi çalarlar, bir&#160;başka gün de sıra danaya gelir.”</p>
<p>Büyükler yanıt vermediler, ama kedinin son sözleri onları düşündürdü. Bir köpek edinme düşüncesi oldukça mantıklı geliyordu onlara, o akşam&#160;birkaç kez düşündüler bunu.</p>
<p>Akşam, yemek saatinde, büyükler küçüklerle sofraya geçip bir kez daha uygun fiyata bir öküz bulamamaktan yakınırken, kedi çayırların içinden ırmağa kadar gitti. Hava kararıyordu artık, cırcırbö-cekleri şimdiden şakımaya başlamışlardı. Geyiği iki&#160;çalılık arasına yatmış, yaprak ve ot yerken buldu.&#160;Uzun uzun konuştular, geyik kedinin verdiği öğüt-</p><div><div><img src="main-30.jpg" alt=""/></div></div>
<p>lere uzun süre direndi, ama sonunda benimsedi düşüncesini.</p>
<p>Ertesi sabah, erkenden çiftliğin avlusuna girdi, büyüklerin yanma geldi:</p>
<p>“Günaydın, ben geyiğim. İş arıyorum. Bana verecek bir işiniz yok mu?” dedi.</p>
<p>Büyükler de:</p>
<p>“Önce yapabildiğin işleri bilmemiz gerekir,” diye yanıt verdiler.</p>
<p>“Koşmasını, tırısa gitmesini ve yürümesini bilirim,” dedi geyik. “Bacaklarım incedir, ama güçlü-yümdür. Ağır yükler taşıyabilirim. Tek başıma da, başkasıyla koşularak da bir arabayı çekebilirim.&#160;Acele bir yerlere gitmeniz gerekirse, sırtıma atlayı-verirsiniz, bir atın götüreceğinden daha çabuk götürürüm sizi.”</p>
<p>“Bunlar hiç de fena değil,” dedi büyükler. “Ama karşılığında ne istersin?”</p>
<p>“Yeme, yatma, pazardan pazara da dinlenme.”</p>
<p>Büyükler kollarını havaya kaldırdılar. Dinlenme gününün sözünü bile işitmek istemiyorlardı.</p>
<p>“İster kabul edin, ister etmeyin, koşulum bu,” dedi geyik. “Unutmayın ki çok az şeyle yetinirim,&#160;beslenmem pahalıya mal olmaz size.”</p>
<p>Bu son sözler üzerine büyükler kararlarını verdiler, geyik bir ay süresince denenecekti. Bu sırada, Delfin’le Marinet evden çıkıyor, dostlarını görünce&#160;şaşırmış gibi yapıyorlardı.</p>
<p>“Öküze bir yoldaş bulduk,” dedi büyükler. “Ona iyi davranın.”</p>
<p>“Çok güzel iki kızınız varmış,” dedi geyik. “Hiç kuşkum yok, onlarla iyi anlaşacağız.”</p>
<p>Büyükler tarla sürmeyi düşünüyorlardı, hiç zaman yitirmeden öküzü ahırdan çıkardılar. O da dallı budaklı boynuzu görenleri şaşırtan geyiği görünce,&#160;önce belli etmeden, sonra kahkahalarla gülmeye&#160;başladı. Çok şen bir öküzdü.</p>
<p>“Başındaki ağaç da ne kadar tuhaf! Olur şey değil, bırakın da güleyim! Ya şu ayakları, ya şu varla yok arası kuyruğu! Hayır, olmaz böyle bir şey, bırakın da doyasıya güleyim.”</p>
<p>“Hadi bakalım, yetti artık!” dedi büyükler. “Kalk bakalım, şimdi çalışma zamanı.”</p>
<p>Öküz ayağa kalktı, ama geyikle birlikte sabana koşulacağını öğrenince, daha da fazla gülmeye başladı. Yeni yoldaşından özür diledi.</p>
<p>“Salağın biri olduğumu düşüneceksin, ama boynuzların öylesine gülünç ki çok zor alışacağım. Ne olursa olsun, seni çok cici buluyorum.”</p>
<p>“İstediğin kadar gül, kızmam. Senin boynuzlarının da beni güldürdüğünü söylesem?</p>
<p>Ama çok yakında alışacağımı sanıyorum.”</p>
<p>Gerçekten de, yarım gün süresince birlikte çift sürdükten sonra, artık birbirlerinin&#160;boynuzunun biçimine şaşmaz&#160;olmuşlardı. Öküz onun çekme&#160;çabasını olabildiğince azalttıy-sa da çalışmanın ilk saatleri geyik için oldukça zor oldu. Onun&#160;için en zoru hızını yoldaşmm-kine uydurmaktı. Fazla acele&#160;ediyor, durup durup hızlanıyor, bir an sonra da, soluk soluğa, kesekler üzerinde sendeliyor, hızı düşürüyordu. Bu yüzden, saban sık sık ters yöne gitmek-</p>
<p>teydi. ilk saban izi öylesine eğri böğrüydü ki büyükler bu işi sürdürmekten neredeyse vazgeçeceklerdi. Daha sonra, öküzün yerinde uyarılarının ve hoşgörüsünün etkisiyle, her şey çok daha iyi gitti ve geyik&#160;çok iyi bir çift hayvanı olmakta gecikmedi.</p>
<p>Bununla birlikte, hiçbir zaman haz duyacak kadar ilgi duymayacaktı işine. Büyük bir dostluk duyduğu öküzün arkadaşlığı olmasa, belki de boyun eğmezdi buna. Günün sonunu sabırsızlıkla bekliyor, o zaman büyüklerin baskısından kurtuluyordu. Çiftliğe dönünce, avluda ve çayırlarda koşarak yorgunluk&#160;gideriyordu. Çocuklarla seve seve oynuyor, onlar arkasından koştular mı mahsus yakalanıyordu. Büyükler onların eğlenmesine hiç de iyi bakmıyorlardı.</p>
<p>“Bu ne saçmalık böyle!” diyorlardı. “Bütün gün çalıştıktan sonra güzel güzel dinlenip de ertesi güne&#160;hazır olmak yerine koşa koşa yorulmak da olacak&#160;şey mi? Bizim kızlar da öyle, bütün gün yeterince&#160;yoruluyorlar, bir de senin arkandan koşarak yorulmalarına gerek yok.”</p>
<p>“Ne diye yakmıyorsunuz ki?” diye yanıtlıyordu geyik. “İşimi gereğince yapmamın size yetmesi gerekir. Küçük kızlara gelince, onlara koşmayı, atlamayı öğretiyorum. Ben buraya geldikten sonra, daha&#160;hızlı koşmaya başladılar. Az şey mi bu? Şu dünyada&#160;iyi koşmaktan daha yararlı bir şey var mı?”</p>
<p>Ama tüm bu yerinde nedenler büyükleri hoşnut etmeye yetmiyordu, omuz silkiyor, homurdanmalarını sürdürüyorlardı. Geyik hiç sevmiyordu onları,&#160;küçük kızları üzmekten korkmasa, gerçek duygularını birçok kez gösterirdi onlara. Çiftlikteki hayvanlarla kurduğu dostluk da sabırlı davranmasını kolaylaştırmaktaydı. Çok iyi anlaştığı ve dünyayı biraz&#160;daha yukarıdan görsün diye bazı bazı boynuzlarının&#160;arasına oturttuğu mavili, yeşilli bir ördek vardı. Domuzu da çok seviyordu, bir yabandomuzu dostunu&#160;anımsatıyordu ona.</p>
<p>Akşamları, ahırda, öküzle uzun uzun konuşuyorlardı. Yaşamlarını anlatıyorlardı birbirlerine. Öküzün yaşamı çok tekdüzeydi, geyiğin çiftliğe gelmesi onun için en büyük olay olmuştu. Bunu kendisi de&#160;kabul ediyor, kendisi konuşacak yerde, dostunu dinlemeyi yeğliyordu. Dostu da ona koruları, açıklıkları,&#160;küçük gölleri, ayı izlemekle geçen geceleri, çiğlerle&#160;ıslanmaları, ormanın hayvanlarını anlatıyordu.</p>
<p>“Bir efendiye bağlı olmamak, zorunlulukları bulunmamak, saate bağlı kalmamak, gönlünce koşmak, tavşanlarla oynamak, oradan geçen gugukku-şuyla ya da yabandomuzuyla konuşmak...”</p>
<p>“Olabilir, ama ahırı da küçümsememek gerekir,” diye yanıtladı öküz. “Ben ormanı daha çok tatilde, sıcak mevsimde görmek isterim. Sen ne dersen de, kışın ya da yağmurlu havalarda korular hiç de hoş değildir, oysa burada korunağım var, ayaklarım kuru, yatmak için altımda temiz samanım, yemliğimde yemim vardır. Bu da az şey değil doğrusu.”&#160;Öküz böyle konuşuyordu ya, hiçbir zaman tanı-yamayacağı koru yaşamını imrenerek düşünmekteydi. Gündüz, ovanın ortasında toprağı sürerken, tıpkı&#160;geyik gibi, ormana özlemle içini çekerek baktığı&#160;oluyordu. Geceleri de, bazı bazı, ağaçlarla çevrili bir&#160;açıklıkta tavşanlarla oynadığını ya da bir sincabın&#160;ardından ağaca tırmandığını düşlediği oluyordu.</p>
<p>Pazar günleri, geyik sabah erkenden ahırdan ayrılıyor, bütün günü ormanda geçiriyordu. Akşam,&#160;ışıl ışıl gözlerle dönüyor, uzun uzun karşılaştığı hay-</p>
<p>TfT<sup>39</sup></p><div><div><img src="main-31.jpg" alt=""/></div></div>
<p>vanlardan, yeniden bulduğu dostlardan, koşulardan, oyunlardan söz ediyordu. Ama ertesi gün kederli&#160;oluyor, ağzını açıp konuşmuyor, konuşunca da çiftlikte sürdürdüğü sıkıcı yaşamdan yakınmak için&#160;ağzını açıyordu. Birkaç kez, öküzü de götürmek için&#160;izin istemişti, ama büyükler neredeyse kızmışlardı.</p>
<p>“Öküzü de götürmek ha! Korularda gezinmek için! Öküzü rahat bırak.”</p>
<p>Zavallı öküz, yoldaşının gidişini imrenerek izliyor, sonra da koruları ve gölleri düşleyerek kederli bir pazar geçiriyordu. Beş yaşında olmasına karşın,&#160;kendisini genç bir dana gibi baskı altında tuttukları&#160;için büyüklere kızıyordu. Geyiğe eşlik etme iznini&#160;Delfm’le Marinet de alamadı hiçbir zaman, ama bir&#160;sabah, öğleden sonra, inciçiçeği toplamak bahanesiyle, ormanda belirledikleri bir yerde buluştular.&#160;Geyik onları sırtına bindirip korularda dolaştırdı.&#160;Delfin sımsıkı boynuzlara yapışmıştı, Marinet de&#160;kardeşinin kemerinden tutuyordu. Geyik ağaçların&#160;adlarını söylüyor, yuvaları, tavşan ya da tilkilerin&#160;inlerini gösteriyordu. Bazı bazı bir saksağan ya&#160;da gugukkuşu gelip boynuzlarına konuyor,&#160;ona haftanın olaylarını anlatıyorlardı. Bir&#160;küçük gölün kıyısında durdu, burnunu&#160;sudan çıkarıp esneyen, yaşı elliyi geçmiş,&#160;yaşlı bir sazanla konuşmak için bir an&#160;durdu. O, kendisine küçükleri tanıtırken,&#160;sazan da sevimli bir biçimde yanıt verdi:&#160;“Bana onların kim olduklarını söylemene gerek yok. Annelerini daha küçücük&#160;bir kızken tanıdım, bundan yirmi beş-otuz yıl önce, bunları görünce onun&#160;çocukluğunu görür gibi oluyorum.&#160;Adlarıpın Delfin ve Marinet olduğunu&#160;öğrendiğime sevindim. Çok kibar, çok uslu görünüyorlar. Küçük kızlar, gene beni görmeye gelin.”</p>
<p>Küçük kızlar:</p>
<p>“Peki, efendim, geliriz,” diye söz verdiler.</p>
<p>Gölden ayrıldıktan sonra, geyik Delfin’le Mari-net’i bir düzlüğe getirdi ve üstünden inmelerini söyledi. Sonra, bir yükseltinin dibinde fazla fazla bir yumruk büyüklüğünde ve yosunla kaplı bir delik&#160;gördü, burnunu buraya yaklaştırdı ve üç kez üst üste, hafif bir çığlık attı. O birkaç adım gerilerken,&#160;kızlar bir tavşanın başının deliğin ucuna geldiğini&#160;gördüler.</p>
<p>“Hiç korkma,” dedi geyik. “Gördüğün küçük kızlar benim dostlarımdır.”</p>
<p>Tavşan güvene gelince ininden çıktı, arkasından da iki tavşan daha geldi. Delfin’le Marinet hâlâ biraz ürkütüyordu onları, kendilerini okşatmaları&#160;için bir süre daha geçmesi gerekti. Sonunda onlarla&#160;oynamaya ve sorular sormaya başladılar. Küçük kızların ininin nerede olduğunu, hangi tür otları sevdiklerini, giysileriyle mi doğduklarını, yoksa giysilerinin daha sonra mı çıktığını bilmek istiyorlardı.&#160;Kızlar yanıt vermekte sık sık güçlük çekiyorlardı.&#160;Delfin eteğini kaldırarak derisine yapışık olmadığını gösterdi, Marinet de bir ayağından ayakkabısını&#160;çıkardı. Tavşancıklar canlarının çok acıdığını düşünerek görmemek için gözlerini yumdular. En sonunda giysinin ne olduğunu anladıkları zaman, içlerinden biri:</p>
<p>“Hiç kuşkusuz eğlenceli bir şey, ama yararını göremiyorum,” dedi. “Giysilerinizi kaybedebilirsiniz, giymeyi unutabilirsiniz. Ne diye sizin de herkes&#160;gibi tüyleriniz olmasın ki? Böylesi çok daha rahat.”</p><div><div>
<p>Geyiğin, hep dalgın mı dal-</p><img src="main-32.jpg" alt=""/></div></div>
<p>Küçük kızlar onlara bir oyun öğretirken, üç tavşan aynı anda “Bir köpek! Kaçın! Bir köpek geliyor!” diye bağırarak inlerine doğru koştular.</p>
<p>Gerçekten de, açıklığın başladığı yerde, koruluktan bir köpek çıkmaktaydı.</p>
<p>“Korkmayın, ben Şişko’yıım,” dedi. “Şuradan geçerken, kızların kahkahalarını tanıdım, size günaydın demeye geldim.”</p>
<p>Geyikle kızlar ona doğru ilerlediler, ama tavşanlar inlerinin girişinden hiç mi hiç ayrılmak istemediler. Köpek geyiğe kovalandığı günden beri ne yaptığını sordu, çiftlikte çalıştığını öğrenince çok&#160;sevindi.</p>
<p>“Bundan daha doğru bir seçim yapamazdın, umarım, hep böyle akıllı davranırsın da çiftlikte kalırsın,” dedi.</p>
<p>“Hep mi dedin?” diye karşı çıktı geyik. “Hayır, olamaz. İşin ne kadar sıkıcı olduğunu, korularımızda hava böyle tatlıyken, bu sıcaklarda ovanın ne kadar hüzün verici olduğunu bir bilsen.”</p>
<p>“Korular hiçbir zaman böylesine tehlikeli olmamıştı. İnsanlar hemen her gün ava çıkıyorlar,” dedi köpek.</p>
<p>“Sen beni korkutmak istiyorsun, ama ben neredeyse korkulacak hiçbir şey olmadığını biliyorum.”</p>
<p>“Evet, zavallı geyik, seni korkutmak istiyorum. Daha dün bir yabandomuzu öldürdük. Belki de tanırsın onu. Savunma dişlerinden biri kırık, bir yaşlı&#160;domuzdu.”</p>
<p>“En iyi dostumdu o benim!” diye inledi geyik, gözlerinden yaşlar boşandı.</p>
<p>Küçükler suçlar gibi bakıyorlardı köpeğe. Mari-net de:</p>
<p>Jfr*</p>
<p>“Yoksa onu sen mi öldürdün?” diye sordu.</p>
<p>“Hayır, ama onu sıkıştıran köpeklerle birlikteydim. Zorunluydu. Of! Çok kötü bir iş bu bizimki! Sizleri tanıdığımdan beri bu iş bana ne kadar zor geliyor, anlatamam. Elimde olsa, ben de ormanı bırakıp bir çiftlikte çalışmak isterdim...”</p>
<p>“Çok güzel, büyüklerimizin de bir köpeğe gereksinimi var. Bizim eve gel,” dedi Delfin.</p>
<p>Şişko içini çekti.</p>
<p>“Yapamam,” dedi. “Bir mesleğin oldu mu onu yapman gerekir. Bu önemli. Öte yandan, sürüdeki&#160;arkadaşlarımdan ayrılmak istemem, hep onlarla yaşadım. Ne yapayım. Ama dostumuz çiftlikten ayrılmayacağına söz verirse, sizden ayrılmak daha az&#160;üzer beni.”</p>
<p>Küçük kızların da desteğiyle geyiği orman yaşamından kesinlikle vazgeçmeye zorladı. Geyik yanıt vermekte duralıyor ve üç tavşanın inlerinin çevresinde takla atışlarına bakıyordu. İçlerinden biri durmuş, onu da oynamaya çağırıyordu. O zaman küçüklere hiçbir söz veremeyeceğini söyledi.</p>
<p>Ertesi gün, bizim geyik öküzle birlikte arabaya koşulmuş, ormanın ağaçlarını ve hayvanlarını&#160;düşlüyordu. Dalıp gitmişti, yola&#160;çıkma komutunu işitmedi,&#160;olduğu yerde kaldı. Öküz öne&#160;doğru bir adım atmıştı, ama&#160;yoldaşının direndiğini sezince,&#160;o da kımıldamadan bekledi.</p>
<p>“Hadi, yallah!” diye bağırdı büyükler. “Gene bu pis hayvan</p>
<p>gm, yerinden kımıldamadığını görünce de sopayı indiriverdiler. O zaman öfkeyle sıçradı.</p>
<p>“Hemen çözün beni!” diye haykırdı. “Artık işten ayrılıyorum.”</p>
<p>“Yürü! Başka zaman gevezelik edersin.”</p>
<p>Arabayı çekmeye yanaşmayınca, büyükler iki sopa daha vurdular ona, gene direnince de üç sopa.&#160;En sonunda çekmeye karar verdi ve büyüklerin dediği oldu. Büyükler patates dikeceklerdi, tarlaya gelince, çuvalı indirdiler, hayvanları da çözüp yolun&#160;kıyısında otlamaya bıraktılar. Sopa dersi yararlı olmuş gibiydi, çünkü geyik uslanmışa benziyordu.&#160;Ama büyükler patates dikmeye başlar başlamaz&#160;öküze döndü:</p>
<p>“Ben gidiyorum, hem de bir daha dönmemek üzere gidiyorum,” dedi.</p>
<p>“İyi, ben de geliyorum öyleyse,” dedi öküz. “Korulardaki yaşamdan öyle çok söz ettin ki ben de bir an önce tanımak istiyorum bu yaşamı. Hadi, kaçalım.”</p>
<p>Büyükler sırtlarını dönmüşken, çiçek açmış elma ağaçlarının oluşturduğu perdeye, oradan da çukur bir yola vardılar, bu yol onları dosdoğru korulara götürdü. Öküz, mutlu mu mutlu, dans ederek, küçük kızların öğrettiği bir şarkıyı söyleyerek yürüyordu. Yeni yaşamı ahırda düşlediği kadar güzel&#160;görünüyordu ona. Ormana girer girmez, keyfi kaçmaya başladı. İniş çıkışlar arasında geyiği izlemekte&#160;zorlanıyordu. Bedeninin genişliği kendisini çok&#160;rahatsız ediyor, yatay boynuzları her an durmasına&#160;neden oluyordu. Kaygı içinde, bir tehlike durumunda korularda istediği gibi koşamayacağını düşünüyordu. Bu arada, geyik bataklık bir alana giriyor,&#160;burada öyle hafif bir biçimde yürüyordu ki ayaklarının izi zor görünüyordu. Öküz daha üç adım atmamıştı ki dizlerine kadar gömülüverdi. Uzun çabalar&#160;sonunda buradan çıktığı zaman, “Orman bana göre&#160;değil,” dedi yoldaşına. “Ben inat etmesem daha iyi,&#160;sen de öyle. Ben ovaya dönüyorum.”</p>
<p>Geyik onu alıkoymaya çalışmadı, ormanın kıyısına kadar da eşlik etti ona. Çok uzakta, çiftliğin avlusunda, iki sarı leke oluşturan küçük kızları gördü. Öküze de gösterdi.</p>
<p>“Büyükler bana vurmamış olsalardı, belki hiçbir zaman bırakamayacaktım onları. Onları da, seni de,&#160;oradaki tüm hayvanları da çok özleyeceğim,” dedi.</p>
<p>Uzun vedalaşmalardan sonra ayrıldılar, öküz gene patates tarlasına döndü.</p>
<p>Büyükler, geyiğin kaçtığını öğrenince onu dövdüklerine pişman oldular. Bir başka öküz almaları gerekti, çok para verdiler, ama iyi oldu.</p>
<p>Küçük kızlar sevgili dostları geyiğin bir daha dönmemek üzere gittiğine inanmak istemiyorlardı.</p>
<p>“Gelecektir, bizi tümden bırakmayacaktır,” diyorlardı.</p>
<p>Ama haftalar geçti, geyik geri dönmedi. Korulardan yana bakarak içlerini çekiyorlardı.</p>
<p>“Bizi unuttu. Tavşanlarla, sincapla oynuyor, ama bizi unuttu,” diyorlardı.</p>
<p>Bir sabah, onlar kapının önünde bezelye ayıklarken, köpek Şişko avluya girdi. Başı önüne eğikti, yanlarına gelince:</p>
<p>“Size kötü bir haberim var,” dedi.</p>
<p>“Geyik!” diye haykırdı küçük kızlar.</p>
<p>“Evet, geyik. Dün öğleden sonra sahibim onu vurdu. Köpek sürüsünü yanlış yola çevirmek için&#160;elimden geleni yaptım. Ama Yaman benden kuşku-</p><div><img src="main-33.jpg" alt=""/></div><div><div><img src="main-34.jpg" alt=""/></div></div><div><div><img src="main-35.jpg" alt=""/></div></div>
<p>lanıyordu. Geyiğin yanına geldiğimde, hâlâ soluk alıyordu, beni de tanıdı. Dişleriyle küçük bir papatya kopardı, bana verdi. ‘Küçükler için,’ dedi. Bakın,&#160;tasmamda takılı. Alın.”</p>
<p>Küçük kızlar ağlıyorlardı. Mavi ve yeşil tüylü ördek de ağlıyordu. Kısacık bir süre sonra köpek&#160;gene konuştu:</p>
<p>“Şimdi avın sözünü bile duymak istemiyorum,” dedi. “Bitti artık. Büyükleriniz hâlâ bir köpek istiyorlar mı, bunu sormak istiyordum size.”</p>
<p>“Evet,” diye yanıtladı Marinet. “Daha biraz önce bundan söz ediyorlardı. Çok sevindim! Bizimle kalacaksın!”</p>
<p>Küçük kızlarla ördek köpeğe gülümsüyorlar, o da dostça kuyruğunu sallıyordu.</p>
</body>
</html>