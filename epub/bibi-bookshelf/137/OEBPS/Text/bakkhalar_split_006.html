<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_5"><span class="idebold">II<br class="chapter" />
  Bakkhalar Tragedyası</span></h2>

  <p class="normal">İphigeneia Aulis’te, Alkmeon Korinthos’ta ve Bakkhalar, Euripides’in son tragedya üçlemesidir.<sup class="calibre2"><a href="../Text/bakkhalar_split_026.html#footnote-600-7" id="footnote-600-7-backlink">[7]</a></sup> Büyük şairin bu tragedyaları ölümünden önceki son iki yılda, Makedonya kralı Arkhelaios’un sarayında yazdığı sanılıyor.</p>

  <p class="normal">Atina’da komedya şairleri tarafından alaya alınan, inanışlarını pek saymadığı kimselerin hakaretlerine uğrayan, başarısızlıklarından, aile dertlerinden bunalan Euripides yetmiş üç yaşlarında, ümitsiz ve bezgin bir halde Atina’nın karışmış ve bozulmuş hayatını bırakarak daha sakin, daha ferah, daha genç bir yer aradı. P. Decharme bu son seneleri şöyle anlatıyor: “Euripides herkesten uzak yaşamış olmakla beraber doğasındaki küçümser çekingenlik ve fikirlerindeki cüretlilik yüzünden birçok düşman edinmişti. Rahatını kaçıran bu düşmanlardan, kendisiyle alay eden komedya şairlerinden kurtulmak istedi. 408 senesi sonlarında Atina’dan ayrılmaya karar verdi... Memleketinin kendisinden esirgediği rahatlığı yabancılar arasında bulması mukaddermiş. İlk gittiği Magnezia’da bütün halkın şerefli bir misafiri sayıldı. Oradan Arkhelaios’un davetiyle Makedonya’ya gitti. Memleketine uygarlık getiren bu hükümdar, yollar ve abideler yaptırmakla kalmayarak şairleri ve sanatkârları ülkesine çekmek için Dion’da tiyatro yarışmaları açmıştı. Euripides, Pella’da hem bir hükümdarın dostluğunu ve hayranlığını, hem de aradığı rahatlığı buldu... Euripides’in bir tragedyasında şu sözler vardır: “Şair eserlerini sevinç içinde yaratmalıdır, kendisi dertli olursa başkalarını nasıl sevindirebilir?” İşte Bakkhalar, şairin ihtiyarlığında kavuştuğu bu rahatlık içinde yazıldı ve diğer iki tragedya ile birlikte Atina’dan evvel Dion’da, her sonbaharda yapılan olimpiyatlarda temsil edildi. Şairin ölümünden sonra yeğeni yahut oğlu bu üç tragedyayı 406’daki büyük Dionysos ayinlerinde Atina’da oynattı. Tragedyalar birinciliği kazandı ve bu Atinalıların büyük şairlerine gösterdiği son takdir oldu. Elli seneden fazla çalışarak doksan tragedya yazmış olan Euripides ancak beş defa ödül kazanmıştı.</p>

  <p class="normal">Euripides’in bu son tragedya üçlemesi diğerlerinin çoğunda olduğu gibi aynı efsaneden çıkarılmış değildir, fakat üç tragedya arasında bir düşünce ve duygu birliği vardır. Konular adeta aynı amaca hizmet için seçilmiştir. İphigeneia’da bir baba kızını öldürür; Alkmeon’da bir oğul anasını öldürür ve babası tarafından öldürülür, Bak-<br class="chapter" />
  khalar’da deliren bir ana oğlunu aslan sanarak parçalar. Her üç tragedyada da şair, tanrıların insanlara yaptırdığı bu müthiş cinayetlere isyan eder gibidir.</p>

  <p class="normal">Euripides’te Aiskylos’un ve Sophokles’in sağlam ve sakin imanı yoktur. Hiçbir doktrine girmeyen, akılcı ve şüpheci yönsemeler besleyen bu şair, kudretli imgeleminin ve marazi hassasiyetinin sürüklediği tarafa gidebiliyordu, birbirine aykırı düşünce ve duygulara düşebiliyordu. Bakkhalar’da dini duyguların coşkunluğuna bakılarak Euripides’in son senelerinde imana döndüğü kanaatine gidilmemelidir. Euripides, Yunan düşüncesini akıl prensiplerine götüren, dinin ve kanlı hurafelerin temellerini sarsan zekâlardan biridir, fakat fikirleriyle Yunan dinini zayıflatan Euripides’in bu eseri aklın methiyesi olacak yerde dinin methiyesi olmuştur.<sup class="calibre2"><a href="../Text/bakkhalar_split_026.html#footnote-600-8" id="footnote-600-8-backlink">[8]</a></sup> Bakkhalar’da şair filozofu yenmiş, duygunun taşkınlığı aklın eleştirisini susturmuştur. Tragedyanın esasındaki isyan düşüncesi neticede mistik ruhun zaferine engel olamamıştır. Konunun büyüklüğü şaire tezini unutturmuştu. Hatta Bak-khalar, Euiripides’in asıl düşüncesini en az açığa vuran tragedyadır; yalnız bir cümlede şairin tanrılar hakkındaki isyankâr kanaati meydana çıkıyor. Agaue kendine gelip elindeki thyrsosun ucunda oğlunun kafasını görünce işlediği cinayeti Dionysos’a yükler. Bakkhos kendisine: “Çünkü siz bir tanrıya, bana hakaret ettiniz” deyince Agaue, Euripides’in düşüncesine tercüman olarak şu cümleyi söyler: “İnsanlar gibi hiddete kapılmak tanrılara yakışmaz.”</p>

  <p class="normal">Başka tragedyalarında Euripides fikirlerini, şahıslarına söyletirken, bu eserinde kendisini unutarak Bakkhos’a tapanların ruhunu benimsemiştir. Hayal muhakemenin sınırlarını aşmış ve mistik çılgınlığın kanunlarına girerek Mainadların baş döndürücü koşusuna katılmıştır.</p>

  <p class="normal">Bakkhalar’da koronun rolü, Aiskhylos’un tragedyalarında olduğu gibi çok büyüktür. Euripides burada koroyu, diğer tragedyalarının çoğunda olduğu gibi âdet yerini bulsun diye muhafaza ederek kenarda bırakmamış, harekete karışan, olayları birbirine bağlayan esaslı bir unsur olarak kullanmıştır.<sup class="calibre2"><a href="../Text/bakkhalar_split_026.html#footnote-600-9" id="footnote-600-9-backlink">[9]</a></sup> Diğer birçok koronun durgun tekdüzeliğine düşmeyen Bakkhalar korosu davul ve flüt sesleriyle coşuyor ve dengesini hiç kaybetmeden Dionysos çılgınlığına karışıyor. Bakkhos’un insan ruhlarındaki değişik etkilerini Euripides büyük bir sanatla göstermeyi başarmıştır. Dionysos’un ardından gelen koro gönüllü Bakkhalar korosudur. Thyadlar denildiği sanılan bu Lidyalı kadınlarda ağırbaşlı ve sakin birer rahibe hali vardır. Dionysos dinine girerken geçirdikleri coşkun devrede ruhlarını yıkadıktan sonra bir saadete ulaşmışlardır. Ötekiler Mainadlar bu saadete götüren merdivenleri henüz tırmanmaya yeni başlamışlardır. Kendilik-lerinden dine girmeyen bu kadınları Bakkhos zorla kendine bağlamıştır, bütün yeni müritler gibi koyu bir taassup içindedirler. Dini taşkınlıklarına engel olan her şeyi müthiş bir azgınlıkla çiğneyip geçerler. Euripides sahnede yalnız olgun Thyadları gösterir, çılgın Mainadların yaptıklarını şahıslara anlattırmakla kalır.</p>

  <p class="normal">Euripides, Bakkhalar’da gösterdiği büyük şiir kudretini, dithyrambos ve tragedyanın kaynağı olan dinden aldığı ilhama borçludur. İhtiyar şair, yaşını başını unutarak, hiç yaşamamış olduğu bu mistik sarhoşluğun sihrine öyle kapılmıştır ki, onu artık anlattığı büyük efsanenin dışında kalan, başkalarının inandığı bir âlemi canlandıran mütefekkir bir sanatkâr olarak görmek güçtür. Euripides burada Dionysos çılgınlığını açıklayan bir filozof değil, bu çılgınlığı yaşayan bir insan gibidir. Bakkhos tanrılığını sanki bu eserde insanlara göstermekte ve sahne yalnız onun kudretiyle dolan bir dünya haline gelmektedir. Jules Girad diyor ki: “Bak-<br class="chapter" />
  khalar’da ruhu ve bedeni, doğayı ve düşünceyi, bütün varlığı zengin ve sihirli, zalim ve tatlı bir kudret kucaklıyor; ne maddede, ne de ruhta onun girmediği gizli bir köşe kalıyor. Uygarlıkla bağlarını koparan insan vahşi tabiatın kucağına dönüyor, orada bütün varlığı saran taşkın ve esrarlı hayatın sarhoşluğu içinde, birer kardeş saydığı unsurlarla kaynaşıyor. Yunanlıların imgelemi memleketlerinin dağlarında ve kayalıklarındaki bitkilerin değişken yaşama kudretlerini, tanrının ardından koşan, kırlarda çobanların güttüğü hayvanlar gibi oynayan Satyrler, Sirenler, Nymphalar şeklinde görüyordu. Bakkhaların coşkun alayı bütün vahşi doğanın heyecanım içinde taşıyordu. Vahşi doğayla birleşen insan, insanlık gururundan soyunarak öz mayasındaki kudreti ve güzelliği buluyordu; aciz aklını bütün kaygılarıyla birlikte kaldırıp atıyor, dünyanın kaynağı olan hayat çeşmesinden kana kana içerek bilgisini ve benliğini unutuyor, bedenini ve hassalarını tanrı kudretiyle dolduruyor, doğayla kendi arasındaki bütün engelleri yok ediyor. Böylece Dionysos, insanın içine girerek, onu evrenin büyük sırrıyla temasa getiriyor.”</p>

  <p class="sagnormal">Mario Meunier</p>
</body>
</html>
