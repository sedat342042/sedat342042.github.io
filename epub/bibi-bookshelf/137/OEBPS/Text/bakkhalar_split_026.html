<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">[<sup class="calibre2"><a href="../Text/bakkhalar_split_005.html#footnote-600-1-backlink" id="footnote-600-1">1</a></sup>] Bütün mitografların da itiraf ettiği gibi, Dionysos tam bir Hellen tanrısı sayılmaz. Olympos’a en son gelen bu tanrı değişik kaynaklardan çıkmış birçok efsaneyi kendinde topladı. Dionysos adını taşıyan ve taşımayan birçok tanrıyı bir tanrıya indirgemiş olan Dionysos dininde bütün bu efsanelerin izleri görülmektedir. Girit’te, Mısır’da, Trakya’da ve Thebai’de muhtelif zamanlarda beş Dionysos’un doğmuş olduğu sanılıyor. Trakya Dionysos’unu Homeros biliyordu. İliada şairinin Dionysos’u şarabın bulucusu saymadığını eski Yunanlılar da fark etmişlerdi. Trakyalılar için Dionysos yalnızca sarp dağların bitkisini yaşatan tanrı idi. Paul Foucart şöyle diyor: “Dionysos’u beslemiş olan Naiadelerin yaşadığı akarsular ilkin yalnız dağ bitkilerini besliyorlardı. Dionysos’un arkadaşları ve Naiadelerin kardeşleri olan Satyrler ormanlarında yaşayan ve sürüler arasında dolaşan ikinci derecede tanrılardır. Sonraları Dionysos’un nüfuzu ovaya inmiş, meyve ağaçlarına, asmaya, incire ve diğer bitkilere yayılmıştır; ama ormanlık yaylalar, sık meşe ve çam ormanları, sarmaşıklı mağaralar her zaman Dionysos’un asıl yurdu sayılmıştır. Bu ıssız yerlerde hüküm süren kudretli tanrının tabiatını öğrenmek isteyen insanlar bu tanrının ülkesinde olup biten olayları gözlemlemişler, bu olaylara anlamlar vermişlerdir. Frigler gördükleri köpüklü ve gürültülü çağlayanları, yaylalarda otlayan boğaların böğürmelerini, ormanlarda rüzgârın çıkardığı garip sesleri Dionysos’un sesleri ve çağrışları diye aldılar ve ormanlık dağlarda delice sıçrayıp dolaşan bir tanrı tasarladılar. İşte din bu tasavvuru benimsedi. İnsanların tanrıları hoşnut etmek için buldukları en iyi çare, onları, güçlerinin yettiği kadar taklit etmek, hayatlarını onların hayatına uydurmak olmuştur. Nitekim Trakyalılar da Dionysos’un tanrısal çılgınlığına varmak istemişler ve dağlarda, göze görünmeyen bu tanrının ardından koşmuşlardır... Bu dinin vaat ettiği sonuç, doğunun her zaman, uzvi ve ruhi türlü çarelerle aradığı sonuçtur: Tanrısal bir çılgınlık, bedenden ayrılan ruhu tanrıya kavuşturan bir kendinden geçme. Bakkhalar bize Dionysos dinindeki bu çılgınlığın sadık bir tablosunu vermektedir. Fakat Euripides yalnız Trakya efsanelerini ve ibadet şekillerini vermekle kalmamıştır. Onun anlattığı Dionysos’un birçok cephesi vardır. Bu tanrı yalnız yüksek dağların coşkun tanrısı değil, Mısır Dionysos’u Osiris gibi de sakin, vakur, esrarlı, barışçı bir tanrıdır: Tarımı, sanatları ve uygarlığı korur. Euripides’in Bakkhos’u, Girit Dionysos’u gibi şarabı bulan tanrıdır. (ç.n.)</p>

    <p class="normal">[<sup class="calibre2"><a href="../Text/bakkhalar_split_005.html#footnote-600-2-backlink" id="footnote-600-2">2</a></sup>] Dionysos’la Tanrı Soma arasında büyük bir benzerlik görülüyor. Decharme şöyle diyor: “Hint kültürü araştırmacıları Dionysos’un doğum efsanesiyle Soma’nınki arasında benzerlik görmüşlerdir. Veda’da Soma, tanrılar için dökülen ekşi et suyudur; sonradan bu su tanrılarla insanlar arasında elçilik eden bir tanrı olmuştur. Tanrı Soma’ya “vinas” (sevgili) lakabı verilmişti. Aryanların kardeşleri Avrupa’ya ve Yunanistan’a gelince bu “vinas” lakabını üzümün suyuna verdiler (vin). Dionysos nasıl Zeus’un baldırına giriyorsa Soma da İndra’nın baldırına girer. O da Dionysos gibi, yıldırıma çarpılan anasının karnından düşer; onun gibi iki defa doğar ve “iki doğumlu” adını alır (Dwidijianman). (ç.n.)</p>

    <p class="normal">[<sup class="calibre2"><a href="../Text/bakkhalar_split_005.html#footnote-600-3-backlink" id="footnote-600-3">3</a></sup>] Eleusis şehrinde kutlanan dini ayinler. (ç.n.)</p>

    <p class="normal">[<sup class="calibre2"><a href="../Text/bakkhalar_split_005.html#footnote-600-4-backlink" id="footnote-600-4">4</a></sup>] Orpheus’a isnat edilen dini destanlar. (ç.n.)</p>

    <p class="normal">[<sup class="calibre2"><a href="../Text/bakkhalar_split_005.html#footnote-600-5-backlink" id="footnote-600-5">5</a></sup>] P. Foucart diyor ki: “İlkçağ insanları doğa kuvvetlerini insana üstün varlıkların tezahürü olarak görürlerdi. Bu üstün varlıklardan biri tohumları besleyici özlerle büyütüyordu, tabii bu tanrının dişi olması lazım geliyordu (Demeter). Bitki ancak yaş unsur sayesinde doğup büyüyebiliyordu, bu unsuru da bir erkek tanrı saydılar (Dionysos). Bitkilerin meyve verebilmesi bu iki tanrının bir araya gelmesine bağlı olduğu için onları kardeş, yahut karı koca, yahut da ana oğul olarak tasavvur ettiler. (ç.n.)</p>

    <p class="normal">[<sup class="calibre2"><a href="../Text/bakkhalar_split_005.html#footnote-600-6-backlink" id="footnote-600-6">6</a></sup>] Zagreus’un Titanlar tarafından parçalanması efsanesi Girit’ten gelmedir. “Bakkhos’un başına gelen felaketler, ölmesi ve dirilmesi, Dionysos-Zagreus efsanesinin esasıdır. Bu efsanenin bazı unsurları Girit’ten ve Frigya’dan gelmiş olabilir: Fakat Orpheus destanlarından sonra bu artık bir Yunan efsanesi olmuştur.” (P. Foucart) “Dionysos’un ıstırapları yahut ‘Passion’u, Osiris’in felaketlerine benzemektedir. Her ikisi de düşmanlarının baskınına uğrar, öldürülmekle kalmayarak parçalanırlar. Her ikisinin parçalarını bir tanrıça toplayıp bir araya getirir ve yeniden yaşatır.” (P. Foucart) Aynı yazarın kanaatine göre, bu öldürülen tanrı fikri Mısır’dan gelmiştir. Ona göre Dionysos dini, İsa’dan önce XVI. veya XV. asırlarda Mısırlıların Ege Denizi’ndeki adalara ve Hellen Yarımadası’nın doğu kıyılarına yerleştiği devirde doğmuş, yahut esaslı bir değişikliğe uğramıştır. Zaten Yunanlılar da Dionysos’la Demeter’in Mısır’dan geldiğine inanıyorlardı. Mısır efsanelerinin Dionysos ve Orpheus mysterlerine etkisi ne olursa olsun, iki tarafın insanlara vaat ettiği ölmezlik ve kurtuluş aynı değildir. Orpheus efsanelerine göre, insan kendindeki ölümsüz unsuru ölümlü unsurdan ibadet yolu ile ayırıyor, ruhunu beden hapishanesinden kurtarıyordu. Böylece insan ruhu kalıptan kalıba girerek temizleniyor, yeryüzünde tanrı ile birleşmesi ilerdeki mutlak ve ebedi kaynaşmanın başlangıcı oluyordu. Mısırlıların ibadetleri ise ruhun bedenden ayrılarak tanrı ile kaynaşmasını hedef tutuyordu; onlar ölünün kendi şahsiyeti içinde kalmasını, cesedin hiç bozulmadan dirilmesini istiyorlardı. Bununla beraber Mısırlılar da ölülerin birkaç defa dirildikten sonra bedenlerinden ayrılıp ölümsüz cevhere kavuşacaklarını düşünmüş olabilirler. (ç.n.)</p>

    <p class="normal">[<sup class="calibre2"><a href="../Text/bakkhalar_split_006.html#footnote-600-7-backlink" id="footnote-600-7">7</a></sup>] Üçleme: “Triogia” karşılığı, üç tragedyanın oluşturduğu bütüne verilen isim. (ç.n.)</p>

    <p class="normal">[<sup class="calibre2"><a href="../Text/bakkhalar_split_006.html#footnote-600-8-backlink" id="footnote-600-8">8</a></sup>] Henri Veil diyor ki: “Bakkhalar tragedyası netice itibariyle Dionysos’un bir methiyesidir. Dini duyguları o kadar coşkun bir ifade ile anlatıyor ki okuyucu, aklın zayıf eleştirilerini unutarak mistik ruhun sarhoşluğuna sürükleniyor.” (ç.n.)</p>

    <p class="normal">[<sup class="calibre2"><a href="../Text/bakkhalar_split_006.html#footnote-600-9-backlink" id="footnote-600-9">9</a></sup>] P. Decharme’a göre: “Hiçbir yerde koronun biriliği buradaki kadar tam değildir, hiçbir koro bu kadar kudretli değildir. Koro olaya adım uydurmakla kalmayarak olayla coşmaktadır. Olaylara girmeyen koro bu coşkun bağlılık sayesinde drama heyecan katarak önemli bir rol oynamaktadır.” Korodaki kadınların coşkun şarkılarına boğuk ve derin davul gümbürtüleriyle keskin, ince kaval sesleri karışmaktadır. (ç.n.)</p>

    <p class="normal">[<sup class="calibre2"><a href="../Text/bakkhalar_split_007.html#footnote-600-10-backlink" id="footnote-600-10">10</a></sup>] Lidya elbisesi (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-11-backlink" id="footnote-600-11">11</a></sup>] Bakkhalar tragedyasında Dionysos hem tanrı, hem aktördür. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-12-backlink" id="footnote-600-12">12</a></sup>] Kadmos, Theabai’nin efsanevi kurucusudur; Ares’le Afrodit’in kızı Harmonia ile evlenir ve ondan dört kızı olur: İno, Antonoe, Agaue, Semele. Zeus, Semele’ye aşık olur. Hera, Zeus’un karısı, Semele’yi kıskanır, ihtiyar bir sütnine şekline girerek yanına gelir ve ona, “Zeus’a yalvar da sana kendisini tanrı olarak bütün haşmetiyle göstersin,” der. Semele kanarak Zeus’tan bunu ister; Zeus da şimşek ve yıldırımlarla kendisini gösterince Semele yanar, yanarken de karnındaki yedi aylık çocuğu, Zeus’un oğlu Bakkhos’u düşürür. Zeus çocuğu kurtarır, baldırının içine saklar. Vakti gelince Bakkhos, Zeus’un baldırından yeniden doğar. Zeus, oğlunu Hermes vasıtasıyla Nysa Dağı’ndaki Nymphalara (orman perilerine) emanet eder. Dionysos orada sarmaşık ve asma ile örtülü bir mağarada büyür. Bir gün üzümü tadar ve sever, sonra üzümün suyunu çıkarmayı düşünür, bu suyu içer ve sarhoş olur. Sonra bu suyu Nymphalara da içirir ve hep beraber sarhoş olarak dağlarda, ormanlarda koşuşmaya başlarlar. Bundan sonra Bakkhos, coşkun alayının başına geçerek üzümü dünyaya yaymak için uzak memleketleri dolaşmaya başlar. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-13-backlink" id="footnote-600-13">13</a></sup>] Asya’dan maksat Küçük Asya, yani Anadolu’dur; şarap dinlerinin ana vatanı Küçük Asya’dır. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-14-backlink" id="footnote-600-14">14</a></sup>] Thyrsos, ucunda bir çam kozalağı yahut sivri bir demir bulunan sarmaşık ve asma dallarıyla sarılı uzun bir değnektir. Thyrsos hem dini bir simge hem de bir silahtır. Sarmaşık, asmadan daha evvel, Dionysos’un bitkisi olmuştur. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-15-backlink" id="footnote-600-15">15</a></sup>] Mainadlar Bakkhaların en çılgın ve azgın olanlarıdır. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-16-backlink" id="footnote-600-16">16</a></sup>] Tmolos, Batı Anadolu’da, Orta Lydia’da bir dağdır (Manisa civarındaki Bozdağ). Tmolos’un üzümü ve zafiranı meşhurdur. Bakkhos’un korosundaki kadınlar Tmolos’tan gönüllü olarak gelen ve belki Thyade adını alan sakin ve vakarlı Bakkhalardır. Ötekilerse, Dionysos’a karşı geldikleri için tanrının çıldırtıp dağlarda yersiz yurtsuz yaşamaya mahkûm ettiği Thebaili kadınlar, Mainadlardır. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-17-backlink" id="footnote-600-17">17</a></sup>] Rea varlıkların ilk anası sayılır, toprağın yaratıcı kudretini ve bereketini temsil eder, Dionysos’la birlikte dağlardaki vahşi bitkileri büyütür. Ona ibadet için kullanılan aletler, kavallar ve tefler, zamanla Bakkhos cümbüşlerine de karışmıştır. (ç.n.)</p>

    <p class="normal">[<sup class="calibre2"><a href="../Text/bakkhalar_split_008.html#footnote-600-18-backlink" id="footnote-600-18">18</a></sup>] Davul dediğimiz alet daha ziyade büyük bir teftir, fakat çıkardığı sese uygun olması için davul demeyi tercih ettik. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-19-backlink" id="footnote-600-19">19</a></sup>] Bromios, Dionysos’a takılmış bir addır, kelimenin manası “gümbürtülü”dür. Dionysos yıldırımlar arasında doğduğu için kendisine bu ad verilmiş olacaktır. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-20-backlink" id="footnote-600-20">20</a></sup>] İnsan, Dionysos’u parçalayıp yedikten sonra yıldırımların yaktığı Titanların küllerinden doğmuştur, onun için özünde bir ikilik vardır: Titanların küllerindeki tanrı cevherinin bir kısmı insanlara geçmiştir. Bu cevheri, Titan vücudunun toprak unsurundan, maddi ve fani unsurdan sıyırmak için birtakım ibadetlere girişmek gerekiyordu. Kendini Bakkhos’a vermek, Bakkhos’un kendisi olan şarabı vücudumuza katarak tanrılaşmak bunun için lazımdı. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-21-backlink" id="footnote-600-21">21</a></sup>] Bakkhalar, tanrıları Bakkhos’a yakınlıklarını ve benzerliklerini belirtmek için kendilerine onun adını vermişlerdi. Dionysos’un ikinci bir adı olan Bakkhos da, Yunan dilinde söyleyen, bildiren manasına geliyordu. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-22-backlink" id="footnote-600-22">22</a></sup>] Boğa boynuzlu tanrı, Dionysos’un kendisidir. Dionysos sadece bitkilerin tanrısı sayıldığı zamanlarda boğada tecelli ediyordu, insanlar topraktan mahsul alabilmek, tohumun gizli hayatını devam ettirmek için boğayı ibadet olarak parçalayıp yiyorlardı. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-23-backlink" id="footnote-600-23">23</a></sup>] Dionysos dininde yılanlar yeraltı hayatının bekçileriydi, toprağın altına giren ruhları koruyorlardı. Zeus, Kore ile bir yılan şekline girerek birleşmiş ve Dionysos-Zagreus bu birleşmeden doğmuştu. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-24-backlink" id="footnote-600-24">24</a></sup>] Benekli ceylan postu (nebris) Bakkhaların omuzlarına taktıkları kutsal bir nesne idi. Bakkhos’a kurban edilen hayvanlar Bakkhos’tan ayırt edilemezdi. Bakkhaların avlayıp yedikleri ceylanın postu, Dionysos’la birleşmelerinin bir simgesi idi. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-25-backlink" id="footnote-600-25">25</a></sup>] Narteks bir nevi kamıştır, içindeki öz kabuğu yakmadan uzun zaman yanar. Prometheus gökten ateşi bu kamışla çalmıştır. Dionysos dininde narteks, doğada, ruhlarda ve bitkilerde uyuyan coşkunluğun sembolüdür. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-26-backlink" id="footnote-600-26">26</a></sup>] Kuretalar Giritli tanrıça Rea’nın, Korybantlar da Frigyalı tanrıça Kybele’nin rahipleri idi. Sonradan bunlar hizmet ettikleri tanrıçalardan ayırt edilmez olmuşlardır. Kybele dağların, çöllerin, mağaraların, Rea da dünyanın ebedi akışının tanrıçası idi. Bu iki tanrıça da birbirine karışmıştır. Kybele doğanın durgun haşmetini, Rea ise dinamik kudretini temsil ediyordu. Her ikisinin de arabalarını aslanlar çekiyordu. Rea Zeus’u, henüz çocukken, Kronos’un elinden kurtarmış ve Gaia’ya teslim etmişti. Hesiodos’un anlattığına göre Gaia, Zeus’u Girit’te büyüttü. İlkin onu karanlık gecede Lyktos’a götürdü, sonra sık ormanlarla örtülü Argaios dağındaki bir mağaraya sakladı. Orada bir keçi, çocuk tanrıyı emzirirken Kuretalar ile Korybantlar tunç kalkanlarını üzerine tutuyorlar ve çocuğun bağrışmalarını tunç sesleriyle boğuyorlardı. Kuretalar ile Korybantlar, ayinlerini baş döndürücü rakslarla, bağrışmalara, flüt, davul ve tunç sesleriyle yapıyorlardı. Böylece, gümbürtülü bir vecd içinde kendilerinden geçerek zamanın akışına kapılıyorlardı. Demek ki Kybele de coşturucu, sarhoş edici ayinlerle kutlanıyordu. Bu ayinlerde de gaye kendinden geçerek tanrıyı bulmaktı. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-27-backlink" id="footnote-600-27">27</a></sup>] Trieterit bayramları, Thebaililerin iki senede bir kutladıkları coşkun Bakkhos ayinleri idi. Dionysos her sene yeniden dirildiği halde bu bayramların niçin iki senede bir yapıldığı bir türlü izah edilememiştir. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-28-backlink" id="footnote-600-28">28</a></sup>] Çiğ et yemek en eski dinlerden kalma bir ayin olsa gerektir. İlk insanlar, tanrılaştırdıkları hayvanları yemekle onlardaki tanrısal kudretin kendilerine geçeceğini sanıyorlardı, insan düşüncesi ilerleyip de tanrıları hayvanlardan ve bitkilerden ayırınca ilk inanışlar unutuldu, fakat tanrılarla hayvanlar ve bitkiler arasındaki münasebetler büsbütün kaybolmadı. İnsanlaşan tanrılardan her birinin bir hayvana yahut bir bitkiye yakınlığı kabul ediliyor, sonradan bu yakınlık türlü türlü efsanelerle izah edilmeye çalışılıyordu; mesela bir hayvan bir tanrıya müşkül bir anda yardım ediyor, yahut da tersine ona bir kötülük ediyordu. Dionysos dininde çiğ et yemek tanrı ile birleşmek, kaynaşmak içindir. Yenilen hayvan, boğa, koç, ceylan ve daha başka hayvanlardı. Bu ayin bir çılgınlık içinde yapılıyordu. Bakkhalar hayvanı parça parça edip yiyorlardı. Orpheus bu ayinlerin vahşiliğini gidermeye çalışmıştı. Belki şarap içmekle de tanrıyla birleşebileceği fikrini getiren odur. Bu doğru olmasa bile Orpheus’un insan eti yenmesini önlediğine inanılabilir. Platon’un kanaati de böyledir. (ç.n.)</p>

    <p class="normal">[<sup class="calibre2"><a href="../Text/bakkhalar_split_009.html#footnote-600-29-backlink" id="footnote-600-29">29</a></sup>] Tmolos’tan (Bozdağ) akan deredeki altına ve Bakkhaların takındıkları altınlara gönderme. (ç.n.)</p>

    <p class="normal">[<sup class="calibre2"><a href="../Text/bakkhalar_split_010.html#footnote-600-30-backlink" id="footnote-600-30">30</a></sup>] Teiresias, Eski Yunan âleminin en ünlü kâhinidir. Thebai’de doğmuş, yedi yaşında kör olmuştur. Rivayete göre körlüğünün sebebi bir ırmağın kenarında Pallas’ı çıplak görmüş olmasıdır. İnsanların yedi misli uzun yaşadığı efsanesi de vardır. Aynı kâhin Odysseia’da, Sophokles’in Kral Oidipus’unda, Antigone’sinde ve Euripides’in daha başka tragedyalarında görülür. (ç.n.)</p>

    <p class="normal">[<sup class="calibre2"><a href="../Text/bakkhalar_split_010.html#footnote-600-31-backlink" id="footnote-600-31">31</a></sup>] Pentheus Dionysos’u Hellenleşmiş çehresiyle anlatıyor. Dionysos’ta erkeklik ve dişilik bir araya gelmektedir. Bu çehre insanların ulaşabileceği son saadetin ve mükemmelliğin simgesidir. Erkekle dişinin bir olması, insanın bütün arzularını kendinde tatmin etmesi, Platon’un Şölen’de bahsettiği ayrılığın sona ermesidir. Trakya Dionysos’u yaşlı ve sakallı bir insan suretinde temsil ediliyordu. Hellen Dionysos ise saçları omuzlarına dökülen güzel bir delikanlı idi. Yunan heykeli, Dionysos’u bu şekli ile almıştır. Her iki Dionysos’un çehrelerindeki kabalık-incelik farkı bu tanrılara yapılan ibadetlerde de görülür. Her hususta olduğu gibi burada da Hellen zekâsı ruhları sükûnete, ölçülülüğe götürmüştür. (ç.n.)</p>

    <p class="normal">[<sup class="calibre2"><a href="../Text/bakkhalar_split_010.html#footnote-600-32-backlink" id="footnote-600-32">32</a></sup>] Çılgınlık ve geleceği görme kudretinin yakınlığı Yunanlılar arasında pek yaygın bir inanıştı. Yunanca da aynı kelime hem çılgınlık hem de kâhin manasına gelmektedir. Platon’a göre de çılgınlık mutlaka utanılacak bir şey değildir, hatta çılgınlık bir tanrıdan gelirse insanı en üstün iyiliklere götürebilir. (ç.n.)</p>

    <p class="normal">[<sup class="calibre2"><a href="../Text/bakkhalar_split_010.html#footnote-600-33-backlink" id="footnote-600-33">33</a></sup>] Parnassos’un çatal tepesinde geceleri bazen bir alev görünürmüş. Bir efsane bunu Dionysos’un orada Thyadelerle meşalelerin ışığında hora tepmesiyle izah ediyordu. Thyadeler iki yılda bir Bakkhos cümbüşlerini Parnassos’un tepesinde kutluyorlardı. (ç.n.)</p>

    <p class="normal">[<sup class="calibre2"><a href="../Text/bakkhalar_split_010.html#footnote-600-34-backlink" id="footnote-600-34">34</a></sup>] İyilikler ve kötülükler doğuştan ruhlarımızdadır: Kaderimiz onlara bağlıdır. Dionysos bizi coşturarak içimizde uyuklayan şeyleri vaktinden evvel uyandırır, bilincimizin altındakini üste çıkarır. Böylece bize kendimizi tanıtır ve doğru yolu buldurur. Eskiler “In vino vertitas” (“Şarapta fazilet vardır”) derlerdi. Platon, Yasalar’da diyor ki: “Sarhoşluk insanın ruhunu çocukluğundaki haline koyar. İnsanları tanımak, karakter farklarını görmek ve onları daha iyi yapmanın yollarını bulmak için sarhoşluktan daha ucuz, daha emin ve daha kısa bir yol yoktur.” Zeus, Dionysos’tan şikâyet eden Hera’ya şunları söyler: “İnsanları senin anlattığın kötü hale sokan ne şarap ne de Bakkhos’tur: Bunu yapan içkinin ifradı, şarabın ölçüsüz ve hayasızca kullanılmasıdır. Ölçüyle içen insan tersine daha neşeli ve daha sevimli olur.” (Lukianos: Tanrıların Konuşmaları) (ç.n.)</p>

    <p class="normal">[<sup class="calibre2"><a href="../Text/bakkhalar_split_010.html#footnote-600-35-backlink" id="footnote-600-35">35</a></sup>] Akteon, Agaue’nin oğludur, ömrü vahşi hayvan avlamakla geçer ve kendi köpekleri tarafından parçalanır. Ölümüne türlü türlü sebepler bulunmuştur. Euripides’e göre avda Artemis’le boy ölçüştüğü için parçalanmıştır. Daha yaygın bir rivayete göre Akteon avda dolaşırken bir çeşmede Artemis’i yıkanırken görmüş, Artemis kızarak onu kendi köpeklerine parçalatmıştı. (ç.n.)</p>

    <p class="normal">[<sup class="calibre2"><a href="../Text/bakkhalar_split_011.html#footnote-600-36-backlink" id="footnote-600-36">36</a></sup>] Pharos, Mısır sahilinde küçük bir adadır. Büyük İskender İskenderiye’yi kurduğu zaman bu adayı sahille birleştirmişti. Yüz ağızlı nehir de Nil’dir. Yunanlılar Dionysos’u Mısırlıların tanrısı Osiris ile bir tuttukları içindir ki şair Mısır’ı da cümbüşlerin kutlandığı ülkeler arasında sayıyor. Foucart’a göre, XVIII. hanedanın zamanında Yunanistan’a göç eden Mısırlılar, Eleusis’te yerleşmiş ve Yunanlıları İsis’le Osiris’e inandırmışlardır. Mısırlılar şarapla buğdayı bu tanrıların bulduğuna inanıyorlardı. Yunanlılar sonradan Dionysos ve Demeter’e taparken İsis’le Osiris’e tapmış oluyorlardı. (ç.n.)</p>

    <p class="normal">[<sup class="calibre2"><a href="../Text/bakkhalar_split_011.html#footnote-600-37-backlink" id="footnote-600-37">37</a></sup>] Dionysos Thebai’de hakaret gördüğü için Koro ona serbestçe tapabileceği yerlere gitmek istiyor. Olympos, Thessalia ile Makedonya arasındadır, Pieria da Makedonya’ya yakındır. Euripides Pieria’da Kral Arkhelaos’un sarayına sığınmıştı, orayı övmesi biraz da bu yüzdendir. Dionysos dini Pieria’da büyük bir rağbet görmüştü. Büyük İskender’in anası Olympias’ın bu dine girdiği ve İskender’in de fetihlerinde Dionysos’u temsil ettiği rivayeti vardır. (ç.n.)</p>

    <p class="normal">[<sup class="calibre2"><a href="../Text/bakkhalar_split_011.html#footnote-600-38-backlink" id="footnote-600-38">38</a></sup>] Dionysos dini ilkin aşağı tabakalar arasında yayılmıştı, Attika’nın en halka yakın tanrısı o idi. Hıristiyanlık başlarken Dionysos dinine sadık kalmaya çalışanlar fakir insanlar olmuştur. (ç.n.)</p>

    <p class="normal">[<sup class="calibre2"><a href="../Text/bakkhalar_split_012.html#footnote-600-39-backlink" id="footnote-600-39">39</a></sup>] Bu dizeden itibaren Dionysos’un şahsiyeti ikileşiyor. Sonraları Pentheus’un ve Agaue’nin şahsiyetleri de ikileşecektir. Dionysos dininde bu ikileşmenin yeri vardır. Dionysos’a tapan, çılgınlık yolu ile kendinden uzaklaşmaya ve Dionysos’un şahsiyetini benimsemeye çalışırdı. Oysaki Dionysos’un iki şahsiyeti vardı: Biri halim selim, öteki azgın ve insafsızdı. Dionysos coşkunluğuna erenlerde de bu ikiliğin görülmesi gerekiyordu. Sarhoşluğun başlıca özelliği insanları ikileştirmesidir: Eskiler sarhoşluğu ruhların içyüzlerini,alt bilinçlerini meydana çıkarmak için bir araç olarak kullanıyorlardı. (ç.n.)</p>

    <p class="normal">[<sup class="calibre2"><a href="../Text/bakkhalar_split_012.html#footnote-600-40-backlink" id="footnote-600-40">40</a></sup>] “Dionysos’a tapan, coşkunluğun son haddine varınca tanrıyı gözleriyle görüyordu. Philon diyor ki: “Bakkhalar ve Korybantlar arzu ettiklerini görünceye kadar coşuyorlardı.” (ç.n.)</p>

    <p class="normal">[<sup class="calibre2"><a href="../Text/bakkhalar_split_012.html#footnote-600-41-backlink" id="footnote-600-41">41</a></sup>] Pentheus’un adında matem manası da vardır. (ç.n.)</p>

    <p class="normal">[<sup class="calibre2"><a href="../Text/bakkhalar_split_013.html#footnote-600-42-backlink" id="footnote-600-42">42</a></sup>] Semele, Dionysos’u doğurup ölünce Zeus çocuğunu baldırına sokmadan önce Dirke’nin sularında yıkayıp temizlemişti. (ç.n.)</p>

    <p class="normal">[<sup class="calibre2"><a href="../Text/bakkhalar_split_013.html#footnote-600-43-backlink" id="footnote-600-43">43</a></sup>] Nysa efsanevi bir dağdır; Hermes, Zeus’un emriyle Dionysos’u çocukken bu dağın perilerine emanet etmişti. Homiros’a göre Nysa Dağı Trakya’dadır, fakat Thessalia’da, Makedonya’da, Hindistan’da, Arabistan’da ve daha başka yerlerde de bu adda dağlar vardır. Efsaneler bu dağı bir yere yerleştirmeyerek onun gökten yere inmiş bir dağ olduğunu kabul etmişlerdi. (ç.n.)</p>

    <p class="normal">[<sup class="calibre2"><a href="../Text/bakkhalar_split_013.html#footnote-600-44-backlink" id="footnote-600-44">44</a></sup>] Euhios, Bakkhos’un lakaplarından biridir; Bakkhalar’ın Euhoi diye bağrışmalarından geldiği sanılıyor. (ç.n.)</p>

    <p class="normal">[<sup class="calibre2"><a href="../Text/bakkhalar_split_016.html#footnote-600-45-backlink" id="footnote-600-45">45</a></sup>] Bakkhos’un bir başka adı. (ç.n.)</p>

    <p class="normal">[<sup class="calibre2"><a href="../Text/bakkhalar_split_019.html#footnote-600-46-backlink" id="footnote-600-46">46</a></sup>] Pentheus odasında Bakkhalar gibi tepinip döndüğü için saçları bozulmuştur. Bakkhalar coşkunluğun son haddine varmak için şaraptan daha başka vasıtalara da başvuruyorlardı: Hora teperek bağrışmak da onları vecde getirebiliyordu. Bu bakımdan Dionysos ayinleriyle dervişlerin dönmeleri arasında benzerlik vardır. Gerçekten dervişler aç karnına dönerek, başlarını ve gövdelerini muayyen ritimlerle sallayarak ve durmadan haykırarak sarhoş olabiliyorlardı. İçlerinden birinin ulaştığı vecd hali kolayca ötekilerine sirayet ediyordu. (ç.n.)</p>

    <p class="normal">[<sup class="calibre2"><a href="../Text/bakkhalar_split_020.html#footnote-600-47-backlink" id="footnote-600-47">47</a></sup>] Gorgonlar Phorkys ile Keto’nun üç kızıydı. Bu korkunç ejderlerin saçları yılanlardandı ve onlara bakanlar hemen taş kesiliyorlardı. (ç.n.)</p>

    <p class="normal">[<sup class="calibre2"><a href="../Text/bakkhalar_split_023.html#footnote-600-48-backlink" id="footnote-600-48">48</a></sup>] Bakkhalar’ın son sahnesinde birçok dize eksiktir. Pek önemli olan bu eksiklikler üzerinde türlü iddialar ileri sürülmüş, fakat kesin bir sonuca varılamamıştır. (ç.n.)</p>
  </div>
</body>
</html>
