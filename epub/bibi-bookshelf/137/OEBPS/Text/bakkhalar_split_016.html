<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">PENTHEUS, DİONYSOS, BAKKHALAR KOROSU</p>

    <p class="normal1">PENTHEUS</p>

    <p class="normal">Nedir bu başıma gelen? Yabancı elimden kaçtı. Biraz önce zincirlerle bağlı idi...</p>

    <p class="normal3">(Dionysos’u görür.)</p>

    <p class="normal">Ne! İşte o burada! Bu da ne demek? Hem kaçtın, hem de hiç korkmadan burada, sarayımın önünde duruyorsun, öyle mi?</p>

    <p class="normal1">DİONYSOS</p>

    <p class="normal">Yerinde dur. Öfkeni dindir, sakin ol.</p>

    <p class="normal1">PENTHEUS</p>

    <p class="normal">Zincirlerini nasıl kopardın da çıktın?</p>

    <p class="normal1">DİONYSOS</p>

    <p class="normal">Hatırlamıyor musun? Birinin beni serbest bırakacağını söylemiştim.</p>

    <p class="normal1">PENTHEUS</p>

    <p class="normal">Kimmiş bu? Hep böyle garip sözler söyleyip duruyorsun.</p>

    <p class="normal1">DİONYSOS</p>

    <p class="normal">Ölümlüler için topraktan salkım yüklü asmayı çıkaran.</p>

    <p class="normal1">PENTHEUS</p>

    <p class="normal">Aman ne büyük bir iyilik!</p>

    <p class="normal1">DİONYSOS</p>

    <p class="normal">Bu kötü sözünle muhteşem Dionysos’un en büyük armağanını küçümsüyorsun.</p>

    <p class="normal1">PENTHEUS</p>

    <p class="normal">Onu burada bir yakalarsam, öfkemden zor kurtulur. Emrediyorum: Bütün surların kapıları kapatılsın.</p>

    <p class="normal1">DİONYSOS</p>

    <p class="normal">Niçin? Tanrılar duvarlardan geçemezler mi?</p>

    <p class="normal1">PENTHEUS</p>

    <p class="normal">Sen akıllı, evet pek akıllı bir adamsın, ama aklını hiç de yerinde kullanmıyorsun.</p>

    <p class="normal1">DİONYSOS</p>

    <p class="normal">Ben aklımı tam yerinde kullanırım, hem de hiç kendimi zorlamadan.</p>

    <p class="normal3">(Bir haberci girer, Kithairon Dağı’ndan gelen bir çobandır.)</p>

    <p class="normal">Ama sen önce şu dağlardan gelen adamı dinle: Sana bir haber getiriyor. Ben yanında dururum, bir yere kaçmam.</p>

    <p class="normal1">HABERCİ</p>

    <p class="normal">Pentheus, Thebai ülkesinin hükümdarı, ben Kithairon’dan, bembeyaz karları hiç erimeyen dağdan geliyorum.</p>

    <p class="normal1">PENTHEUS</p>

    <p class="normal">Lafı uzatma. Nedir bu kadar telaşla getirdiğin haber?</p>

    <p class="normal1">HABERCİ</p>

    <p class="normal">Bakkhaları, yüce Bakkhaları gördüm; çıplak ayaklarıyla bu toprakların üstünden çılgın bir sel gibi akıp geçtiler. Yaptıkları garip şeyleri, eşsiz mucizeleri sana ve şehir halkına anlatmaya geldim. Ama önceden bana söyle: Her şeyi olduğu gibi anlatabilir miyim? Yoksa kısa kesmem daha mı doğru olur? Bunu bilmek isterim, çünkü senin çabuk parlayan öfkenden, sabırsız doğandan korkuyorum.</p>

    <p class="normal1">PENTHEUS</p>

    <p class="normal">Anlat, sana kötülük etmem, korkma. Dürüst insanlara kimse kızmaz. Bakkhalara dair anlatacağın kötülükler ne kadar çok olursa kadınlarımızı bu yola sokan adama vereceğim ceza da o kadar büyük olacak.</p>

    <p class="normal1">HABERCİ</p>

    <p class="normal">Güneş ilk ışıklarıyla toprağı ısıtmaya başlarken, otlattığım öküz sürüsüyle yüksek dağların başında düz ve kayalık bir yere varmıştım. Üç alay kadın, üç koro gördüm; birinin başında Autonoe, birinin başında Agaue, senin anan, birinin başında da İno vardı. Hepsi serilmiş uyuyordu. Kimi sırtını bir çam kütüğüne dayamış, kimi başını toprağa, meşe yapraklarının üstüne koymuş, uslu edepli yatmışlardı; hiç de senin sandığın gibi, şarapla ve kaval sesleriyle sarhoş olmuş, ıssız ormanlarda Afrodit’in peşine düşmüş değillerdi. Anan bizim öküzlerin böğürdüğünü duyar duymaz Bakkhaların ortasından ayağa kalktı, vücutlarını saran uykuyu kovmak için keskin bir çığlık kopardı. Bakkhalar derin uykularını gözlerinden sildiler; genç, ihtiyar, kız, hepsi birden, görülmedik bir düzenle fırlayıp kalktılar. Önce saçlarını omuzlarına döktüler, çözülmüş nebridlerini bağlayıp sıkıştırdılar, sonra yanaklarını yalayan yılanları benekli postlarına kemer gibi sardılar. Bazıları kollarında taşıdıkları geyik, kurt yavrularına bembeyaz bir süt veriyordu; bunlar çocuklarını yeni doğurup bırakmış, memeleri süt dolu kadınlardı. Nihayet hepsi sarmaşık, meşe ve çiçekli saparna dallarından çelenklerini başlarına geçirdiler. İçlerinden biri thyrsosunu yakalayıp bir kayaya vurdu: Kayadan sabahın çiyi kadar duru bir su fışkırdı. Başka biri narteksini toprağa dokundurdu, tanrı topraktan bir şarap gözesi kaynattı. Canı isteyen de süt içiyordu, parmaklarıyla toprağı kazınca topraktan oluk oluk süt akıyordu. Sarmaşıklı thyrsoslardan bal damlıyordu. Ah, orada olup da bu mucizeleri göreydin, inanmadığın bu tanrıya sen de iman ederdin. Biz, öküz ve koyun çobanları, hep bir araya gelip gördüğümüz garip şeyler üzerinde konuştuk. İçimizden şehre gidip gelen ve konuşmasını bilen biri, duyduklarının etkisine kapılarak dedi ki: “Ey, yüce dağ başlarında yaşayanlar, gelin, Pentheus’un anası Agaue’nin ardına düşelim, onu Bakkhalardan ayırıp kralımızın gönlünü hoş edelim.” Bu düşünceyi doğru bulduk, çalılıkların arasına saklanıp pusu kurduk. Bakkhalar vakit gelince thyrsoslarını sallayarak ayinlerine başladılar; hep bir ağızdan “İakkhos”,<sup class="calibre2"><a href="../Text/bakkhalar_split_026.html#footnote-600-45" id="footnote-600-45-backlink">[45]</a></sup> Zeus’un oğlu, Bromios” diye bağırdılar. O zaman dağlar taşlar Bakkhalarla bir olup coştu, vahşi hayvanlar bile cümbüşe katıldı, yer yerinden oynadı. Ansızın Agaue’nin sıçrayarak yanımdan geçtiğini gördüm, saklandığım çalılıktan fırlayıp onu yakalamak istedim. O zaman Agaue, Bakkhalara: “Hey, benim rüzgâr kanatlı dişi tazılarım, erkekler bize pusu kurmuş. Gelin, gelin ardımdan, thyrsoslarınızı sallayıp koşun!” dedi. Kendimizi güç kurtardık, kaçmasaydık Bakkhalar bizi parçalayacaklardı. Bizi tutamayınca, taze çayırlarda otlayan sürülere saldırdılar, ellerinde bıçak mıçak yoktu. Görmeliydin, Bakkhalardan biri, nazik elleriyle, memeleri süt dolu bir azgın ineği nasıl zapt ediyordu. Genç danaları parça parça ettiler. Kaburga kemikleri, tırnaklı ayaklar havada uçuşuyor, bazen çamlara takılıp kalıyor, dallardan kan damlıyordu. Bakkhalara öfkeyle saldıran azgın boğalar bir anda yere seriliyor, binlerce genç kadın eli boğaları boynuzlarından tutup sürüklüyordu. Kralımın kirpikleri şöyle bir defa açılıp kapanmadan Bakkhalar hayvanların derilerini yüzüp hepsini didik didik ettiler, sonra havalanıp giden kuş sürüleri gibi dağlardan sarmaş dolaş indiler, Asopos ırmağının kıyılarına, Thebaililere bereketli başaklar veren ovalara rüzgâr gibi atıldılar. Kithairon kayalıklarının eteklerindeki Hysia ve Erythra şehirlerine düşman orduları gibi girdiler, her şeyin altını üstüne getirdiler. Evlerden çocukları alıp kaçtılar. Omuzlarına attıkları hiçbir şey artık kara toprağa düşmüyor, tunç ve demir bile bellerini bükmüyordu. Alevler saçlarını yalıyor, fakat vücutlarını yakmıyordu. Nihayet şehirlerin erkekleri Bakkhaların her şeyi alıp götürdüklerini görünce öfkeyle silahlarına sarıldılar ve işte o zaman, kralım, hiç görülmedik bir sahne gördük: Demir uçlu oklar Bakkhalardan bir damla kan akıtmadı, mutlaka bir tanrıdan yardım gören bu kadınlar thyrsoslarıyla erkekleri yaraladılar ve önlerine katıp kovaladılar. Sonra geldikleri yere döndüler, tanrının onlar için yerden kaynattığı sulara koştular, orada kana bulanmış vücutlarını yıkadılar. Yılanlar, yanaklarından damlayan kanları yaladı, güneş de vücutlarını kurutup parlattı. Kralım, bu tanrı kim olursa olsun, bırak bu şehre girsin, büyük bir tanrı bu. Dediklerine göre ölümlülere keder dağıtan şarabı veren oymuş. Şarap olmazsa insanlar için ne aşk kalır ne de başka bir zevk.</p>

    <p class="normal1">KOROBAŞI</p>

    <p class="normal">Zorba bir kralın önünde serbestçe konuşmaktan çekiniyorum, ama yine de konuşacağım. Er geç belli olacak ki Dionysos diğer tanrıların hiçbirinden aşağı kalmaz.</p>

    <p class="normal1">PENTHEUS</p>

    <p class="normal">Demek ki Bakkhaların çılgınlıkları artık bir yangın gibi dört yanımızı sardı. Yunanlılar için ne büyük yüzkarası! Ama artık durmamalı.</p>

    <p class="normal3">(Görevliye döner.)</p>

    <p class="normal">Haydi, Elektra kapısına koşun. Bütün kalkan tutanlara, atları iyi koşanlara, mızrak savuranlara, yay gerenlere haber verin: Bakkhalarla savaşmaya gidiyoruz. Bu kadınların ettiklerine katlanırsak bundan sonra erkek diye gezmeyelim.</p>

    <p class="normal3">(Haberci gider.)</p>
  </div>

  <div class="calibre1" id="calibre_pb_18"></div>
</body>
</html>
