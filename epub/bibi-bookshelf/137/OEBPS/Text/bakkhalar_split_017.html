<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">DİONYSOS, PENTHEUS, BAKKHALAR KOROSU</p>

    <p class="normal1">DİONYSOS</p>

    <p class="normal">Sana söylediğim sözlerin hiç birini dinlemiyorsun, Pentheus, ama gördüğüm kötülüklere bakmayarak sana yine bir öğüt vereyim: Bir tanrıya karşı silaha sarılma, kendini tut. Bakkhaları, Euhoi çağırışlarıyla inlettikleri dağlardan kovmana Bromios razı olmaz.</p>

    <p class="normal1">PENTHEUS</p>

    <p class="normal">Sen bana akıl öğretemezsin. Zincire vurulmuştun, kurtuldun; başına bela arama, yoksa yine aynı yere girersin.</p>

    <p class="normal1">DİONYSOS</p>

    <p class="normal">Ben olsam ona kızıp ayak direyecek yerde kurbanlar kestirirdim: Sen bir insansın, o bir tanrı!</p>

    <p class="normal1">PENTHEUS</p>

    <p class="normal">Ona kurbanlar keseceğim, hem de dişi kurbanlar. Kithairon vadilerinde kan gövdeyi götürecek. Bakkhalar bunu hak ettiler.</p>

    <p class="normal1">DİONYSOS</p>

    <p class="normal">Hepiniz kaçacak delik arayacaksınız. Bakkhaların thyrsoslarıyla tunç kalkanlıları önlerine katıp kovalaması pek ayıp olacak.</p>

    <p class="normal1">PENTHEUS</p>

    <p class="normal">Bu yabancıyı susturmak mümkün değil; eli kolu bağlıyken de konuşuyor, çözükken de.</p>

    <p class="normal1">DİONYSOS</p>

    <p class="normal">Dostum, bu işleri düzeltmeye henüz vaktin var; gel beni dinle.</p>

    <p class="normal1">PENTHEUS</p>

    <p class="normal">Ne yapayım? Benim kölem olan kadınların kölesi mi olayım?</p>

    <p class="normal1">DİONYSOS</p>

    <p class="normal">Ben bu kadınları silahsız kavgasız sana getirebilirim.</p>

    <p class="normal1">PENTHEUS</p>

    <p class="normal">Sen beni pusuya düşürmek istiyorsun.</p>

    <p class="normal1">DİONYSOS</p>

    <p class="normal">Ne pususu? Ben seni kurtarmaya çalışıyorum.</p>

    <p class="normal1">PENTHEUS</p>

    <p class="normal">Sizler sözleştiniz, her ne pahasına olursa olsun Bakkhos’a tapmak istiyorsunuz.</p>

    <p class="normal1">DİONYSOS</p>

    <p class="normal">Evet, ben sözleştim; ama bir tanrı ile sözleştim, bunu bil.</p>

    <p class="normal1">PENTHEUS</p>

    <p class="normal">Bana zırhımı getirin. Sen de artık sesini kes.</p>

    <p class="normal3">(Pentheus sola doğru yürür, fakat tam çıkacakken Dionysos emredercesine ona seslenir.)</p>

    <p class="normal1">DİONYSOS</p>

    <p class="normal">Dur!.. Demek sen Bakkhaları dağlarda toplanmış görmek istiyorsun.</p>

    <p class="normal1">PENTHEUS</p>

    <p class="normal">Evet, istiyorum; bunun için bir yığın altın da verebilirim.</p>

    <p class="normal1">DİONYSOS</p>

    <p class="normal">Böyle bir arzuya düşmene sebep ne?</p>

    <p class="normal1">PENTHEUS</p>

    <p class="normal">Onları sarhoş görmek beni üzer elbet...</p>

    <p class="normal1">DİONYSOS</p>

    <p class="normal">Seni üzecek bir hali görmekten zevk mi duyacaksın?</p>

    <p class="normal1">PENTHEUS</p>

    <p class="normal">Evet, zevk duyacağım; çamların altına sessizce gizlenip bakacağım.</p>

    <p class="normal1">DİONYSOS</p>

    <p class="normal">Ama ne kadar saklanırsan saklan, seni izlerinden bulurlar.</p>

    <p class="normal1">PENTHEUS</p>

    <p class="normal">Peki, saklanmadan giderim; hakkın var.</p>

    <p class="normal1">DİONYSOS</p>

    <p class="normal">Seni ben götüreyim, istersen. Hemen yola çıkacak mısın?</p>

    <p class="normal1">PENTHEUS</p>

    <p class="normal">Haydi, götür beni, çabuk; hiç vakit kaybetmek istemiyorum.</p>

    <p class="normal1">DİONYSOS</p>

    <p class="normal">Öyleyse bir yün örtüye bürün.</p>

    <p class="normal1">PENTHEUS</p>

    <p class="normal">Niçin? Erkeklikten çıkıp kadın mı olayım?</p>

    <p class="normal1">DİONYSOS</p>

    <p class="normal">Erkek olduğunu görürlerse seni öldürürler diye korkuyorum.</p>

    <p class="normal1">PENTHEUS</p>

    <p class="normal">Hakkın var, ben zaten senin akıllı bir adam olduğunu anlamıştım.</p>

    <p class="normal1">DİONYSOS</p>

    <p class="normal">Bana bu aklı Dionysos verdi.</p>

    <p class="normal1">PENTHEUS</p>

    <p class="normal">Dediğini yapayım, ama nasıl?</p>

    <p class="normal1">DİONYSOS</p>

    <p class="normal">Seni ben giydiririm. Saraya girelim.</p>

    <p class="normal1">PENTHEUS</p>

    <p class="normal">Nasıl bir elbise giydireceksin bana? Bir kadın elbisesi mi? Hayır, utanırım, giymem.</p>

    <p class="normal1">DİONYSOS</p>

    <p class="normal">Mainadları görmeye can atan sen değil miydin?</p>

    <p class="normal1">PENTHEUS</p>

    <p class="normal">Evet, ama beni nasıl bir kılığa sokacaksın?</p>

    <p class="normal1">DİONYSOS</p>

    <p class="normal">Başına uzun saçlar takacağım.</p>

    <p class="normal1">PENTHEUS</p>

    <p class="normal">Başka ne giyeceğim.</p>

    <p class="normal1">DİONYSOS</p>

    <p class="normal">Ayaklarına kadar düşecek bir peplos, başına da bir mitra.</p>

    <p class="normal1">PENTHEUS</p>

    <p class="normal">Bu kadar mı?</p>

    <p class="normal1">DİONYSOS</p>

    <p class="normal">Eline bir thyrsos alacaksın, benekli ceylan postunu da kuşanacaksın.</p>

    <p class="normal1">PENTHEUS</p>

    <p class="normal">Hayır, ben kadın elbiseleri giymem.</p>

    <p class="normal1">DİONYSOS</p>

    <p class="normal">O halde Bakkhaları zorla savaşa sokup kan döktüreceksin.</p>

    <p class="normal1">PENTHEUS</p>

    <p class="normal">Haklısın, onları bir defa gizlice görmeliyim.</p>

    <p class="normal1">DİONYSOS</p>

    <p class="normal">Kötülük edip kötülük görmektense, böyle yapmak daha doğru olur.</p>

    <p class="normal1">PENTHEUS</p>

    <p class="normal">Thebaililere görünmeden şehirden nasıl çıkmalı?</p>

    <p class="normal1">DİONYSOS</p>

    <p class="normal">Tenha yollardan gideriz, ben öne düşerim.</p>

    <p class="normal1">PENTHEUS</p>

    <p class="normal">Bakkhaların oyuncağı olmamak için ne lazımsa yapacağım. Sence gidelim mi?</p>

    <p class="normal1">DİONYSOS</p>

    <p class="normal">Nasıl istersen. Ben hazırım.</p>

    <p class="normal1">PENTHEUS</p>

    <p class="normal">İçeride düşünürüm. Ya silahlı adamlarımla yola çıkacağım yahut da senin dediklerini yapacağım.</p>

    <p class="normal3">(Pentheus saraya girer.)</p>
  </div>

  <div class="calibre1" id="calibre_pb_19"></div>
</body>
</html>
