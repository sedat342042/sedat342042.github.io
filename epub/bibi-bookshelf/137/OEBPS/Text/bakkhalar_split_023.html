<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">KADMOS, AGAUE, BAKKHALAR KOROSU</p>

    <p class="normal1">KADMOS</p>

    <p class="normal">Gelin arkamdan Pentheus’un parçalanmış cesedini taşıyanlar, sarayın önüne gelin.</p>

    <p class="normal3">(Sedyeyi yere bırakırlar.)</p>

    <p class="normal">İşte Pentheus’un ölüsü, onu Kithairon’un kayalıklarında bin zahmetle arayıp buldum da getirdim. Kolu bacağı koparılmış, her parçası bir tarafa atılmış, ormanın ötesine berisine dağılmıştı. Kızlarımın işlediği bu cinayeti ihtiyar Teiresias’la Bakkhos şenliklerinden dönüşümüzde, şehrin surlarına girerken öğrendim; tekrar dağa döndüm ve Mainadların öldürdüğü torunumu aldım geldim. Aristeus’dan Akteon’u dünyaya getiren Autonoe’yi gördüm, İno da yanında idi. Bahtsızlar, tanrının ruhlarına koyduğu azgınlıkla hâlâ meşelikler içinde koşup duruyorlardı. Agaue’nin koşa oynaya bu tarafa doğru geldiğini söylediler.</p>

    <p class="normal3">(Agaue’yi görerek)</p>

    <p class="normal">Yalan değilmiş: İşte onu karşımda görüyorum. Ah, görmez olaydım!</p>

    <p class="normal1">AGAUE</p>

    <p class="normal">Baba, kızlarınla ne kadar övünsen azdır, sen dünyanın en cesur kızlarının babasısın. Hepimiz için söylüyorum, ama en çok benimle övün; ben ki yumaklarımı örgülerimin üstünde bırakarak daha değerli bir hayata yükseldim, ellerimle vahşi hayvanları avlayarak yaşadım. Bak işte, kollarımda yararlılığımın bir delili var, onu sarayının duvarına asman için getirdim. Al onu ellerimden ve kızının zaferiyle göğsünü kabartarak dostlarına bir ziyafet ver. Kazandığımız şereften duyacağın zevk ne büyük olacak! Ne mutlu, ne mutlu sana!</p>

    <p class="normal1">KADMOS</p>

    <p class="normal">Yürek bu acıya nasıl dayansın? Gözler şu hali nasıl görsün? Zavallı elleriniz ne kanlı işler görmüş. Tanrılara çok asil bir kurban vermişsin! Thebaililerle beni ziyafete çağırıyorsun. Sana da kendime de öyle acıyorum ki! Tanrı bizi haklı vurdu, fakat ne kadar da insafsızca vurdu. Bromios, kendi kanımızdan gelen kudretli tanrı bizi ne hale koydu.</p>

    <p class="normal1">AGAUE</p>

    <p class="normal">Bu ihtiyarlık ne gamlı, ne kasvetli şey. Keşke benim oğlum da genç Thebaililerle yırtıcı hayvanları kovaladığı zaman anasına benzese, anası gibi talihli olsa. Ama o yalnız tanrılarla döğüşmesini biliyor. Baba, onun gözünü açmak sana düşer. Niçin onu buraya getirmiyorlar? Gelsin anasının bahtını görsün!</p>

    <p class="normal1">KADMOS</p>

    <p class="normal">Bu kadar yeter! Ah, bahtsız kadın, aklın başına gelip de neler yaptığını görünce duyacağın acı ne müthiş olacak. Ama bu halde kaldıkça ne kadar bedbaht olsan yine de kendini mutlu bileceksin.</p>

    <p class="normal1">AGAUE</p>

    <p class="normal3">(Yavaş yavaş kendine gelmeye başlayarak.)</p>

    <p class="normal">Bedbaht olacak, dertlenecek ne var? Ne oldu?</p>

    <p class="normal1">KADMOS</p>

    <p class="normal">Önce gözlerini göğe kaldır.</p>

    <p class="normal1">AGAUE</p>

    <p class="normal">İşte kaldırdım. Niçin göğe baktırıyorsun?</p>

    <p class="normal1">KADMOS</p>

    <p class="normal">Gök yine hep o gök mü? Yoksa değişmiş mi?</p>

    <p class="normal1">AGAUE</p>

    <p class="normal">Eskisinden daha parlak, daha temiz.</p>

    <p class="normal1">KADMOS</p>

    <p class="normal">Ruhun hep aynı çılgınlık içinde mi?</p>

    <p class="normal1">AGAUE</p>

    <p class="normal">Ne demek istediğini anlamıyorum, ama gittikçe kendime geliyor gibiyim, zihnimde sanki bir değişme var.</p>

    <p class="normal1">KADMOS</p>

    <p class="normal">Beni dinleyip soracaklarıma açıkça cevap verebilir misin?</p>

    <p class="normal1">AGAUE</p>

    <p class="normal">Veremem; çünkü sana ne söyledim, bilmiyorum baba, unuttum.</p>

    <p class="normal1">KADMOS</p>

    <p class="normal">Sen kimin evine gelin gitmiştin?</p>

    <p class="normal1">AGAUE</p>

    <p class="normal">Beni Ekhion’a, ejderha dişlerinden doğmuş dedikleri adama vermiştin.</p>

    <p class="normal1">KADMOS</p>

    <p class="normal">Gittiğin evde kocandan hangi çocuğu doğurdun?</p>

    <p class="normal1">AGAUE</p>

    <p class="normal">Ekhion’la benim oğlumuzu, Pentheus’u.</p>

    <p class="normal1">KADMOS</p>

    <p class="normal">Şu kollarında taşıdığın baş kimin başı?</p>

    <p class="normal1">AGAUE</p>

    <p class="normal3">(Gözlerini indirerek)</p>

    <p class="normal">Bir aslanın başı, avcılar öyle söylüyordu.</p>

    <p class="normal1">KADMOS</p>

    <p class="normal">O başa bir bak.</p>

    <p class="normal1">AGAUE</p>

    <p class="normal">Nedir bu gördüğüm? Nedir bu ellerimde tuttuğum?</p>

    <p class="normal1">KADMOS</p>

    <p class="normal">Daha iyi bak da kim olduğunu gör. Dikkat et.</p>

    <p class="normal1">AGAUE</p>

    <p class="normal">Olamaz! Kör olası gözlerimle acıların en müthişini görüyorum.</p>

    <p class="normal1">KADMOS</p>

    <p class="normal">Bir aslan başına benziyor mu gördüğün?</p>

    <p class="normal1">AGAUE</p>

    <p class="normal">Hayır, bu ellerimde tuttuğum baş Pentheus’un başı?</p>

    <p class="normal1">KADMOS</p>

    <p class="normal">Evet, şimdi tanıdın; biz de ona ağlıyorduk işte.</p>

    <p class="normal1">AGAUE</p>

    <p class="normal">Onu kim öldürdü? Bu baş benim ellerime nereden geldi?</p>

    <p class="normal1">KADMOS</p>

    <p class="normal">Zalim gerçek, tam ortaya çıkacak zamanı buldun!</p>

    <p class="normal1">AGAUE</p>

    <p class="normal">Söyle çabuk, kalbim yerinden oynayacak.</p>

    <p class="normal1">KADMOS</p>

    <p class="normal">Onu sen öldürdün, kız kardeşlerinle beraber!</p>

    <p class="normal1">AGAUE</p>

    <p class="normal">Nerede öldü? Sarayda mı? Nerede?</p>

    <p class="normal1">KADMOS</p>

    <p class="normal">Kithairon’da, vaktiyle Akteon’u köpeklerin parçaladığı yerde.</p>

    <p class="normal1">AGAUE</p>

    <p class="normal">Khitairon’da ne işi vardı bahtsızın?</p>

    <p class="normal1">KADMOS</p>

    <p class="normal">Oraya tanrıyla ve sizin ayinlerinizle alay etmeye gitmişti.</p>

    <p class="normal1">AGAUE</p>

    <p class="normal">Ya biz? Biz oralarda ne arıyorduk?</p>

    <p class="normal1">KADMOS</p>

    <p class="normal">Sizin aklınız başınızda değildi, şehrin bütün kadınlarıyla Bakkhos’un ardından dağlara düşmüştünüz.</p>

    <p class="normal1">AGAUE</p>

    <p class="normal">Bizi Dionysos çıldırttı, şimdi anlıyorum.</p>

    <p class="normal1">KADMOS</p>

    <p class="normal">Ona karşı saygısızlık ettiniz, tanrılığını tanımak istemediniz.</p>

    <p class="normal1">AGAUE</p>

    <p class="normal">Oğlumun ölüsü nerede baba? Nerede yavrumun ölüsü?</p>

    <p class="normal1">KADMOS</p>

    <p class="normal">İşte zorlukla bulup getirdiğim parçaları.</p>

    <p class="normal1">AGAUE</p>

    <p class="normal">Tamam değil mi vücudu?</p>

    <p class="normal1">KADMOS</p>

    <p class="normal">... [Eksik dize]<sup class="calibre2"><a href="../Text/bakkhalar_split_026.html#footnote-600-48" id="footnote-600-48-backlink">[48]</a></sup> ... Başı hariç. Bedeni paramparça.</p>

    <p class="normal1">AGAUE</p>

    <p class="normal">Benim işlediğim suçun cezasını neden Pentheus çekti?</p>

    <p class="normal1">KADMOS</p>

    <p class="normal">O da senin gibi tanrıyı saymakta kusur etti; tanrı da hepinizi birden, seni de, kız kardeşlerini de, Pentheus’u da aynı felakete sürükledi; sarayımla beraber beni de yere serdi; zaten benim erkek evladım yoktu, şimdi senin doğurduğun erkeği de en çirkin, en şerefsiz bir ölüm elimden aldı.</p>

    <p class="normal3">(Penthehus’un ölüsüne dönerek)</p>

    <p class="normal">Ah yavrum benim, bütün evim barkım sana bakıyordu, sarayımın direği sendin, sen, torunum benim! Thebai seni sayıyordu. Sen varken ihtiyar dedene kimse el kaldıramaz, kaldıran hemen belasını bulurdu. Şimdi beni, Büyük Kadmos’u, Thebai ırkını toprağa ekmiş ve ekinlerin en güzelini toplamış adamı bir köpek gibi yerinden yurdundan kovacaklar. Benim en çok sevdiğim insan sendin yavrum! Ölmüşken de yine en çok sevdiklerim arasında kalacaksın. Yavrum, bir daha artık elinle çenemi okşamayacaksın, beni kucaklamayacaksın, “Dede sana kim yan baktı, kim el kaldırdı? Kim kalbini kırdı, kim canını sıktı? Söyle saygısızlığının cezasını vereyim!” demeyeceksin. Ben artık bahtsız, zavallı bir insanım! Sen de öyle yavrum! Perişan anan da, kız kardeşleri de! Tanrı kudretine karşı koyan varsa gelsin, şu ölüye baksın da tanrılara inansın!</p>

    <p class="normal1">KOROBAŞI</p>

    <p class="normal">Derdine ortağım Kadmos. Torunun cezasını hak etmişti, ama yine de bu ölüm senin için çok acı.</p>

    <p class="normal1">AGAUE</p>

    <p class="normal">Babacığım, görüyor musun her şey nasıl da değişti! Birkaç dakika öncesine kadar, işlediği cinayetle gurur duyan ben, şimdi acı içindeyim. Eve ganimet diye lanetimi getirmişim! Artık ellerime oğlumun kanı bulaştı, bu kirli ellerle onun bedenine nasıl dokunayım? Böyle bir lanetle yaşarken oğlumu nasıl göğsüme bastırayım? Nasıl yapayım da onun her parçasına bir ağıt yakayım?</p>

    <p class="normal">... [Eksik dize] ...</p>

    <p class="normal">Evladımın cesedini hangi kefene sarayım? Yavrum, seni bu lanetli ellerle değil de hangi ellerle gömeyim?</p>

    <p class="normal">(Pentheus’un parçalarından birini kaldırır ve oğlunun bedenini birleştirmek için Kadmos’tan yardım ister. Tabuta</p>

    <p class="normal">koymadan önce her parçaya ayrı ağlar.)</p>

    <p class="normal">Gel baba. Bu bahtsız çocuğun başını geri koyalım. Elimizden geldiğince onu yeniden birleştirelim. Ah, bu güzel yüz! Bu güzel çocuksu ağız! Artık başına örttüğüm bu kefen paramparça vücudunu, bir zamanlar benim dünyaya getirdiğim bu vücudu sevgiyle saracak.</p>

    <p class="normal">... [Eksik dize] ...</p>

    <p class="normal1">KOROBAŞI</p>

    <p class="normal">Bu manzarayı görenler, Dionysos’un Zeus’un oğlu olduğunu öğrensin.</p>
  </div>

  <div class="calibre1" id="calibre_pb_25"></div>
</body>
</html>
