<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">BAKKHALAR KOROSU</p>

    <p class="normal1">STROPHE I</p>

    <p class="normal">Koşun, öfkenin çevik köpekleri,</p>

    <p class="normal">Koşun, Kadmos kızlarının</p>

    <p class="normal">alay alay toplandıkları dağa;</p>

    <p class="normal">gidin, kışkırtın Mainadları,</p>

    <p class="normal">bu kadın kılığında gözcülüğe giden deliyi</p>

    <p class="normal">haber verin Bakkhalara!</p>

    <p class="normal">Onu ilkin, bir kayanın başından,</p>

    <p class="normal">anası görecek, keskin gözleriyle</p>

    <p class="normal">ve Mainadları bağıracak:</p>

    <p class="normal">“Bakkhalar, kim bu Kadmoslu?</p>

    <p class="normal">dağlara tırmanan</p>

    <p class="normal">bizi dağlarda görmeye gelen</p>

    <p class="normal">bu Kadmoslu kim?</p>

    <p class="normal">Hangi ana doğurmuş bu çılgını?</p>

    <p class="normal">bir kadın karnından olmasa gerek;</p>

    <p class="normal">onu doğuran ya bir dişi kaplandır,</p>

    <p class="normal">yahut da Libya’nın bir Gorgon’u.”<sup class="calibre2"><a href="../Text/bakkhalar_split_026.html#footnote-600-47" id="footnote-600-47-backlink">[47]</a></sup></p>

    <p class="normal">Gelsin adalet, kendini göstersin;</p>

    <p class="normal">gelsin kılıcıyla adalet, koparsın boynunu</p>

    <p class="normal">iman, kanun, nizam tanımayan bu adamın;</p>

    <p class="normal">Ekhion’un oğlu olacak</p>

    <p class="normal">bu toprak çocuğunun.</p>

    <p class="normal1">ANTİSTROPHE</p>

    <p class="normal">Ey Bakkhos, imansız bir düşünceye,</p>

    <p class="normal">günahkâr bir öfkeye kapılan bu adam,</p>

    <p class="normal">azgın bir ruhla, çılgınca bir cüretle,</p>

    <p class="normal">yenilmez kuvvetleri yeneceğini sanarak,</p>

    <p class="normal">senin ve ananın</p>

    <p class="normal">cümbüşlerinizi görmeye geliyor.</p>

    <p class="normal">İnsan haddini aşmadıkça,</p>

    <p class="normal">tanrılara ayak diremedikçe,</p>

    <p class="normal">insanlığını bilip yaşadıkça,</p>

    <p class="normal">ezasız cefasız bir ömür sürer.</p>

    <p class="normal">Gözüm yok benim derin bilgilerde;</p>

    <p class="normal">ben tuttuğum geniş ve ışıklı yolda,</p>

    <p class="normal">gece gündüz, iyilikle, doğrulukla, imanla</p>

    <p class="normal">ruhumu doldurarak yürüyorum;</p>

    <p class="normal">tanrıları kutlayarak,</p>

    <p class="normal">Doğanın kanunlarına aykırı düşünceleri</p>

    <p class="normal">içimden atarak yaşıyorum.</p>

    <p class="normal">Gelsin adalet, kendini göstersin;</p>

    <p class="normal">gelsin kılıcıyla, koparsın boynunu</p>

    <p class="normal">iman, kanun, nizam tanımayan bu adamın;</p>

    <p class="normal">Ekhion’un oğlu olacak</p>

    <p class="normal">bu toprak çocuğunun.</p>

    <p class="normal1">EPODOS</p>

    <p class="normal">Bir boğa ol da görün,</p>

    <p class="normal">yedi başlı bir ejderha,</p>

    <p class="normal">alev saçan bir aslan ol da görün!</p>

    <p class="normal">Gel, ey Bakkhos, gel sevinç taşarak yüzünden</p>

    <p class="normal">sar bu Bakkha avcısını ölüm ağlarıyla,</p>

    <p class="normal">düşür çılgın Mainadların arasına.</p>

    <p class="normal">&nbsp;</p>

    <p class="normal3">(Kithairanlı bir haberci girer.)</p>
  </div>

  <div class="calibre1" id="calibre_pb_22"></div>
</body>
</html>
