<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">TEİRESİAS, BAKKHALAR KOROSU</p>

    <p class="normal1">TEİRESİAS<sup class="calibre2"><a href="../Text/bakkhalar_split_026.html#footnote-600-30" id="footnote-600-30-backlink">[30]</a></sup></p>

    <p class="normal">Kim var bu kapılarda? Kim çağıracak bana Agenor’un oğlunu, Sidon şehrini bırakıp Thebai’yi surlarla çeviren Kadmos’u? Gidin, Teiresias seni çağırıyor, deyin. O benim niçin geldiğimi bilir. Biz, iki ihtiyar, elimize thyrsosu almaya, ceylan postunu giymeye, başımıza sarmaşıklı tacı takmaya ahdettik.</p>

    <p class="normal3">(Kadmos aynı kılıkla saraydan çıkar.)</p>

    <p class="normal1">KADMOS</p>

    <p class="normal">Sevgili dost, sarayımın ta içinden sesini duydum, hakim dostumun hikmet dolu sesini tanıdım. İşte hazırım, tanrının istediği gibi giyinip kuşandım. Kızımdan doğan Dionysos’u, kendini insanlara gösteren tanrıyı yüceltmek için elimizden geleni yapalım. Nereye gidip korolara katılalım da hora tepelim? Nerede ayaklarımızı yere vurup ak saçlı başlarımızı silkeleyelim? Sen bu ihtiyar dostuna yol göster, götür beni Teiresias, çünkü sen böyle konularda bilge bir insansın. Gece gündüz, durmadan, yorulmadan thyrsosumu yerlere vuracağım. İçime dolan sevinç bana ihtiyarlığımı unutturdu.</p>

    <p class="normal1">TEİRESİAS</p>

    <p class="normal">İkimiz aynı haldeyiz, ben de gençleşiyorum, ben de korolara katılmaya can atıyorum.</p>

    <p class="normal1">KADMOS</p>

    <p class="normal">Dağa arabayla mı gideceğiz?</p>

    <p class="normal1">TEİRESİAS</p>

    <p class="normal">Yürüyerek gidersek tanrıya daha fazla saygı göstermiş oluruz.</p>

    <p class="normal1">KADMOS</p>

    <p class="normal">İhtiyarlığımıza bakmadan, seni bir çocuk gibi elinden tutup götüreceğim.</p>

    <p class="normal1">TEİRESİAS</p>

    <p class="normal">Oraya bizi tanrı götürecek, dağlara yorulmadan çıkacağız.</p>

    <p class="normal1">KADMOS</p>

    <p class="normal">Bu şehirde Bakkhos korolarında hora tepecek bizden başka kimse yok mu?</p>

    <p class="normal1">TEİRESİAS</p>

    <p class="normal">Yalnız ikimiz doğru düşünüyoruz, ötekilerin akılları başlarında değil.</p>

    <p class="normal1">KADMOS</p>

    <p class="normal">Çok geç kaldık. Haydi, tut elimi.</p>

    <p class="normal1">TEİRESİAS</p>

    <p class="normal">Haydi, ellerimiz birbirine bağlansın, bir arabaya koşulu iki at gibi yürüyelim.</p>

    <p class="normal1">KADMOS</p>

    <p class="normal">Tanrıları küçümsemek benim işim değil, ölümlü bir insanım ben.</p>

    <p class="normal1">TEİRESİAS</p>

    <p class="normal">Tanrılar üzerinde fikir yürütmek boştur. Atalarımızın, zaman kadar eski âdetlerine uyalım, hiçbir düşünce onları alt edemez, en yüksek zekâların varacağı bilgelik bile onlar karşısında acizdir. Benim başıma sarmaşıklı tacı takarak korolarda hora teptiğimi görenler, bu adam ihtiyarlığından utanmıyor mu diyecekler. Hayır, utanmıyorum. Tanrı, korolarında ihtiyarı gençten ayırt etmiyor, herkesten aynı ibadeti bekliyor, kendisine gönül verenler arasında hiçbir fark gözetmiyor.</p>

    <p class="normal1">KADMOS</p>

    <p class="normal">Mademki sen gün ışığını görmüyorsun Teiresias, ben senin gözcün olacağım, sana gördüklerimi söyleyeceğim. İşte Pentheus, Ekhion’un oğlu, Thebai’ye hükümdar bıraktığım adam, acele acele sarayına geliyor. Ne kadar da telaşlı, yine ne söyleyecek bakalım.</p>

    <p class="normal3">(Pentheus sağdan girer. Geleneksel Yunan giysileri içinde atletik bir gençtir, Dionysos gibi o da sakalsızdır. Heyecan içinde</p>

    <p class="normal3">muhafızlarıyla konuşmaktadır.)</p>

    <p class="normal1">PENTHEUS</p>

    <p class="normal">Ben burada yokken şehri garip bir bela sarmış, kadınlarımız sözde Bakkhos şenliklerini kutlamak için evlerini bırakıp gitmişler; ıssız dağlarda, korolarla, Dionysos dedikleri, benim tanımadığım yeni bir tanrıya ibadet ediyorlarmış; ortalarında testiler dolusu şarap varmış, köşelere saklanıp kendilerini erkeklerin kucağına atıyorlarmış, güya Mainadların ibadeti böyle olurmuş. Anlaşılıyor ki bu kadınlar Bakkhos’u değil Afrodit’i seviyorlar. Yakalattıklarımın hepsi elleri kolları bağlı, zindanda yatıyor. Elimden kaçanlara gelince, –ki İno, anam Agaue, Akteon’un anası Autonoe de bunlar arasındaymış–, onları da dağlarda arayıp bulacağım, hayvanlar gibi yakalatıp zincire vurduracağım. Bu hayasız çılgınlıklar pek yakında sona erecektir. Yabancı bir sihirbazdan da bahsediyorlar; Lidya’dan gelmiş, güzel kokan saçları, sarı perçemleri, pembe yanakları varmış, siyah gözlerinde Afrodit’in sihri parlıyormuş.<sup class="calibre2"><a href="../Text/bakkhalar_split_026.html#footnote-600-31" id="footnote-600-31-backlink">[31]</a></sup> Bu adam, Bakkhos ayinlerini öğretiyorum diyerek gece gündüz kadınlarla, kızlarla yatıp kalkıyormuş. Onu bir elime geçirirsem artık thyrsosunu yerlere vuramayacak, uzun saçlarını sallayıp gezemeyecek, çünkü kafasını bedeninden ayıracağım. Dionysos’un tanrı olduğunu söyleyen de bu adammış. Dionysos, anasıyla, şu Zeus’tan gebe kaldığını ileri süren anasıyla yıldırıma çarpılıp yandıktan sonra, güya Zeus’un baldırına dikilmiş. Bütün bu rezaletlerden sonra bu yabancı, kim olursa olsun, ipe çekilmeyi hak etmedi mi?</p>

    <p class="normal3">(Dionysos’a ibadet etmek üzere giyinmiş</p>

    <p class="normal3">olan Teiresias ve Kadmos’u yeni fark eder.)</p>

    <p class="normal">O ne? İşte bir gariplik daha! Kâhin Teiresias benekli post giyinmiş!.. Anamın babası da! Bu ne çılgınlık! Bakkhaların değneği de elinde! Sizi ihtiyar halinizle böyle sapıtmış görmekten utanıyorum. Çıkar başından şu sarmaşığı! At elinden şu değneği!</p>

    <p class="normal3">(Teiresias’in üzerine yürür.)</p>

    <p class="normal">Teiresias, onu sen mi kandırdın? Aramıza bu yeni tanrıyı sokmaktan maksadın yine kuşlara ve bağırsaklara bakıp sanatından kâr çıkarmak olsa gerek. Ak saçlarına saygım olmasaydı, bu hayasız ayinlere önayak olduğun için seni zincire vurdurur, Bakkhaların yanına attırırdım. Kadınlar, üzüm suyunun coşup taştığı cümbüşlere karıştılar mı o cümbüşlerde artık din iman kalmaz.</p>

    <p class="normal1">KOROBAŞI</p>

    <p class="normal">Bu ne imansızlık! Ey gafil, sende ne tanrılara saygı var ne de Kadmos’a. Ejderin dişlerini toprağa eken. Ekhion’un oğlu, sen soyunu lekeliyorsun.</p>

    <p class="normal1">TEİRESİAS</p>

    <p class="normal">Akıllı bir insan güzel fırsatlar bulunca güzel konuşmakta güçlük çekmez. Sen de akıllı bir adam gibi, bol bol konuşuyorsun, ama sözlerinde sağduyudan eser yok. Sağduyusu olmayan bir insan ne kadar cesur, ne kadar kudretli olursa olsun, ne kadar güzel konuşursa konuşsun, işe yaramaz ve aptal bir yurttaştır.</p>

    <p class="normal">Senin alaya aldığın bu yeni tanrının Yunan dünyasında ne büyük yer tutacağını anlatmaya benim kudretim yetmez. Delikanlı, insanlar için en başta gelen iki tanrı vardır: Biri Tanrıça Demeter yahut Toprak; ona dilediğin adı verebilirsin, insana tahılı veren odur. Öteki de Semele’nin oğludur ve Demeter kadar kudretlidir: Üzüm suyunu bulup insanlara veren odur. Bu içki dertlilerin dertlerini avutur, onu içenleri tanrı uykuya kavuşturur, onlara günlük üzüntülerini unutturur. İnsanların dertlerine başka deva yoktur. Bu tanrı, insanların tanrıları memnun etmek için içtikleri şarabın kendisidir, bundan ötürü saadetimizi ona borçluyuz. Sen bu tanrının Zeus’un baldırına dikilmesiyle eğleniyorsun, değil mi? Ben sana bunun ne kadar doğru olduğunu anlatacağım. Zeus, Semele’den doğan tanrı çocuğu yıldırımın ateşinden kurtarıp Olympos’a götürdüğü zaman Hera onu gökten aşağı atmak istedi. Fakat Zeus buna ancak bir tanrının düşünebileceği bir hile ile mani oldu. Dünyayı saran eterden bir parça kopardı, onunla Dionysos’un bir benzerini yaptı ve kıskanç karısına tutsak olarak bıraktı. Sonradan insanlar tutsak (homeros) kelimesiyle baldır (meros) kelimesini karıştırarak tanrı çocuğun Zeus’un baldırında büyüdüğünü söylediler. İşte efsanenin aslı budur. Bu tanrının kâhinliği de vardır: Bakkhos’un sarhoşluğunda da, çılgınlığında da geleceği görme kudreti saklıdır.<sup class="calibre2"><a href="../Text/bakkhalar_split_026.html#footnote-600-32" id="footnote-600-32-backlink">[32]</a></sup> Bu tanrı bedenimize girince aklımızı başımızdan alır ve bize geleceği söyletir. Bakkhos, savaş tanrısı Ares’in kudretine de ortaktır: Çok kere ordular sıra sıra dizilip savaşa hazırlanmışken ansızın içlerine bir korku düşer, kılıca el sürmeden darmadağın olurlar, ruhlarına bu çılgınlığı salan Dionysos’tur. O bir gün Çatal-Tepe’de<sup class="calibre2"><a href="../Text/bakkhalar_split_026.html#footnote-600-33" id="footnote-600-33-backlink">[33]</a></sup> bir elinde meşalesini, bir elinde sarmaşıklı asasını sallayıp dolaşacak ve bütün Yunan ülkesinde ün salacak. Gel, beni dinle Pentheus, gurura kapılıp hayattaki tek önemli şey kuvvettir sanma, hasta zihninin gördüğü hayalleri bilgelikle karıştırma. Doğru yola girmek istiyorsan, tanrıyı ülkene kabul et, onu şarap şölenleriyle karşıla, sen de Bakkhos’a bağlan, başına tacı tak. Şunu da bil ki, azgın kadınları Afrodit’e doğru iten Dionysos değildir. Bu itiliş onların doğalarında vardır, insanın doğasında olan her şeyde ise bir bilgelik saklıdır. Şöyle düşünmen doğru olur: Temiz yaradılışlı olan kadın en taşkın cümbüşlerde bile kendini lekeletmez.<sup class="calibre2"><a href="../Text/bakkhalar_split_026.html#footnote-600-34" id="footnote-600-34-backlink">[34]</a></sup></p>

    <p class="normal">Kendin de bir düşün. Halk senin kapılarının önüne birikip de Pentheus adını göklere çıkardığı zaman nasıl seviniyorsun? Bu tanrı da elbet böyle gösterilerden hoşlanır. Bak işte biz, alay ettiğin Kadmos’la ben, başlarımızda sarmaşık taçlarla, korolara katılmaya gidiyoruz. İki cılız at gibiyiz, ama yine de hora tepeceğiz. Senin sözlerini dinleyip fikrimi değiştirecek ya da bir tanrıya karşı mı gelecektim? Sen korkunç bir çılgınlığa tutulmuşsun. Senin bu haline çare yok, çünkü deliliğe çare bulunmaz.</p>

    <p class="normal1">KOROBAŞI</p>

    <p class="normal">İhtiyar. Phoibos’un şanına layık sözler söyledin. Bromios’u büyük bir tanrı saymakta haklısın.</p>

    <p class="normal1">KADMOS</p>

    <p class="normal">Evlat, Teiresias sana güzel öğütler verdi. Gel, bizden ayrılma, gelenek ve göreneklerimizin dışında kalma. Gerçekten şu anda aklın seni aldatıyor: Doğru sandığın şeyde doğruluktan eser yok. Dionysos, dediğin gibi, tanrı olmasa bile, senin onu herkese tanrı diye göstermen lazım; bu asil yalanla Semele bir tanrı anası sayılacak, hem bize hem de bütün soyumuza ün getirecek. Bahtsız Akteon’un<sup class="calibre2"><a href="../Text/bakkhalar_split_026.html#footnote-600-35" id="footnote-600-35-backlink">[35]</a></sup> başına gelenleri biliyorsun: Avcılıkta Artemis’ten üstün olmakla övündüğü için kendi beslediği azgın köpekler onu fundalıklar içinde parçaladılar. Böyle bir akıbete uğramaktan sakın, gel başına sarmaşıktan bir taç takayım, sen de bizimle tanrıyı kutla.</p>

    <p class="normal1">PENTHEUS</p>

    <p class="normal">Çek elini! Git, sen de Bakkhaların cümbüşlerine karış. Deliliğini bana da geçirmeye çalışma. Sana bu saçma sapan şeyleri öğreten adama gelince, ben ona yapacağımı bilirim.</p>

    <p class="normal3">(Muhafızlarına)</p>

    <p class="normal">Çabuk bu kâhinin uçan kuşlara baktığı yere gidin, oturduğu yeri kargılarınızla söküp atın, taş üstünde taş bırakmayın, ne var ne yok her şeyi altüst edin, yün şeritleri koparıp havaya atın, rüzgâr alsın götürsün. Ona edebileceğim en büyük kötülük budur.</p>

    <p class="normal3">(Başka muhafızlara)</p>

    <p class="normal">Siz de şehre dağılın, kadınlarımızı bu vebadan beter çılgınlığa sürükleyip baştan çıkaran, yataklarımızı günah yuvası haline sokan o kadın suratlı yabancıyı arayın. Yakalarsanız hemen zincire vurup buraya getirin, onu taşlayarak öldürelim ki cezasını bulsun, Thebai’de göreceği Bakkhos şenliği bu olsun!</p>

    <p class="normal1">TEİRESİAS</p>

    <p class="normal">Densiz aptal! Söylediğin lafın nereye gideceğini bilmiyorsun! Demin bir şaşkındın, şimdi artık büsbütün delirdin. Haydi Kadmos, biz gidelim, bu adam kana susamış, ama biz yine tanrıya yalvaralım: Ne ona ne de şehrimize bir felaket getirsin. Haydi, sarmaşık sarılı değneğinle arkamdan gel. Sen bana destek ol, ben de sana; iki ihtiyarın düşmesi pek ayıp olur. Yürü gidelim, her şey olacağına varır. Zeus’un oğlu Bakkhos’un emirlerini yerine getirmeliyiz. Korkarım bu Pentheus senin evine matem salacak Kadmos. Bunu kâhinliğimle söylemiyorum, olaylar öyle gösteriyor: Bir deliden delice işler beklenir.</p>

    <p class="normal3">(Kadmos’la Teiresias birbirlerine tutunarak çıkarlar. Pentheus saraya girer.)</p>
  </div>

  <div class="calibre1" id="calibre_pb_12"></div>
</body>
</html>
