<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">HABERCİ, BAKKHALAR KOROSU</p>

    <p class="normal1">HABERCİ</p>

    <p class="normal">Ey vaktiyle Yunan topraklarında ihtişamla yükselen saray, ejderhanın dişlerini toprağa ekip de yerden buğday gibi kahramanlar çıktığını gören Sidonlu yabancı Kadmos’un sarayı, sana yazık olmuş. Gerçi ben bir köleyim, ama zararı yok, sadık kölelere yakışan, efendilerinin acılarını paylaşmaktır.</p>

    <p class="normal1">KOROBAŞI</p>

    <p class="normal">Ne var? Bize Bakkhalardan yeni bir haber mi getiriyorsun?</p>

    <p class="normal1">HABERCİ</p>

    <p class="normal">Ekhion’un oğlu Pentheus öldü.</p>

    <p class="normal1">KOROBAŞI</p>

    <p class="normal">Büyük Bromios, ne kudretli bir tanrı olduğunu gösterdin!</p>

    <p class="normal1">HABERCİ</p>

    <p class="normal">Ne dedin? Bu nasıl söz? Ey kadınlar, yoksa efendilerimin felaketi size sevinç mi veriyor?</p>

    <p class="normal1">KOROBAŞI</p>

    <p class="normal">Ben Yunanlı değilim. Tanrımı başka şekilde selamlarım. Artık hapisten korkmama da gerek yok.</p>

    <p class="normal1">HABERCİ</p>

    <p class="normal">Thebai’de hiç erkek kalmadı mı sanıyorsun?</p>

    <p class="normal1">KOROBAŞI</p>

    <p class="normal">Bana hükmeden artık Thebai değil Dionysos’tur, Dionysos!</p>

    <p class="normal1">HABERCİ</p>

    <p class="normal">Ben orasına karışmam; ama kadın, başkalarının felaketine sevinmek hiç de güzel bir şey değil.</p>

    <p class="normal1">KOROBAŞI</p>

    <p class="normal">Haydi anlat, anlat bize; etrafına kötülük saçan o kötü insan nasıl öldü?</p>

    <p class="normal1">HABERCİ</p>

    <p class="normal">Üç kişiydik: Pentheus, ben ve ona rehberlik etmeye gönüllü olan yabancı. Thebai toprağının sınırlarındaki vadileri aşmış, Asopos deresini geçmiştik, Kithairon’un çıplak kayalıklarına tırmanmaya başlıyorduk. Ben de efendimin ardından, o yabancının bizi götürdüğü yere gidiyordum. Önce otlak bir vadide durduk; görülmeden görebilmek için ağızlarımızı kapamış, ayaklarımızın ucuna basarak, ses çıkarmadan yürüyorduk. Dört tarafı sarp kayalıklarla çevrili sulak ve çamlık bir boğaza vardık, Mainadlar orada idi. Hepsi güzel güzel işlerle meşguldü. Kimi soyulmuş thyrsoslara sarmaşık sarıyor, kimi bağlarından kurtulmuş taylar gibi karşıdan karşıya bağırışıyor, Bakkhos şenliklerinde söylenen ezgilerle birbirine sesleniyordu. O zaman, bu sürüyle kadını göremeyen bahtsız Pentheus dedi ki: “Yabancı, ben bulunduğumuz yerden senin Mainadları göremiyorum, bir kayanın başına yahut bir çamın tepesine çıkarsam ne kepazelikler yaptıklarını daha iyi görürüm.” İşte o zaman yabancının yapılamayacak bir şeyi yaptığını gördüm: Bir çamın göklere yükselen başını yakaladı, eğdi, eğdi, kara toprağa indirdi. Ağaç bir yay gibi, pergelle çizilmiş bir kavis gibi bükülüverdi. Dağların çamını elleriyle tutup yerlere kadar eğen bu yabancının gördüğü iş bir insan işi değildi. Pentheus’u bu çamın dallarına oturttu; ağacı, kalkarken üstündekini fırlatıp atmamasına dikkat ederek yavaşça bıraktı. Çam, dallarında efendimi kaldırıp götürerek dimdik doğruldu, ama daha Pentheus Bakkhaları görmeden Bakkhalar onu gördüler. Ağaç doğrulur doğrulmaz yabancı ortadan kayboluvermişti. Havalarda bir ses, herhalde Dionysos’un sesi dolaştı: “Bakkhalar, size benimle ve sizinle eğlenen adamı getirdim, ondan öcümüzü alın.” Bu sözleri söyler söylemez tanrı yeri göğü kutsal bir ateşin ışığıyla doldurdu. Havada ses seda kesildi, orman bütün yapraklarını susturdu, bir tek vahşi hayvan sesi duyulmaz oldu. Bak-khalar tanrının sesini iyi seçemediler, hep birden ayağa kalktılar, öteye beriye bakındılar. Tanrı yeniden seslendi. Kadmos’un kızları, Bakkhos’un emrini açıkça anlar anlamaz birer güvercin süratiyle koşuştular: Pentheus’un anası Agaue, kız kardeşleri ve bütün Bakkhalar tanrının nefesiyle çılgına dönerek vadinin oyuğuna ve uçurumlara atıldılar. Çamın üstünde duran efendimi görünce yüksek bir kayanın üstüne çıkarak ona taş atmaya başladılar. Kimi çam dallarını, kimi thyrsoslarını bütün kuvvetleriyle havaya fırlatıyordu, ama attıkları şeyler bir türlü Pentheus’a varamıyordu. Zavallı çok yükseklerdeki yerinde şaşkına dönmüş, hareketsiz oturuyordu. Sonunda Bakkhalar, yıldırım hızıyla kopardıkları iri meşe dallarıyla çamın köklerini söküp çıkarmaya çalıştılar, o da olmadı, bir türlü ağacı deviremiyorlardı. O zaman Agaue bağırdı: “Gayret Mainadlar, çamın gövdesine sarılıp çekin, bu vahşi hayvanı yakalayalım, tanrının sırlarını açığa vurmasına mani olalım.” O zaman yüzlerce el birden çamı yakalayıp topraktan çıkardı. Pentheus oturduğu yerden çığlıklar kopararak düştü, yere serildi, artık felaketin yaklaştığını anlamıştı. Anası herkesten önce üzerine atılarak kurban törenine başladı. Pentheus, bahtsız anası kendisini tanısın da öldürmesin diye başından mitrasını çıkarıp attı, Agaue’nin yanağını okşayarak: “Anacığım, benim, ben,” diyordu, “oğlun Pentheus, Ekhion’un evinde doğurduğun çocuk! Bana acı anacığım; evet, bir günah işledim, ama sen oğlunu öldürme.” Ağzı köpükler saçan, gözü hiçbir şey görmeyen Agaue artık ne yaptığını, bilmiyordu, iradesi Bakkhos’un elindeydi, oğlunun ne söylediğini duymuyordu bile. Elleriyle Pentheus’un sol kolunu yakaladı ve ayağını zavallının böğrüne dayayarak omzundan çekti kopardı; bunu kendi kuvvetiyle değil, tanrının kuvvetiyle yapıyordu. Bir yandan da İno zavallının etini parçalıyordu. Sonra Autonoe ve bütün Bakkhalar hep birden üzerine saldırdılar. Türlü türlü bağırışmalar birbirine karışıyordu: Pentheus son nefesiyle inliyor, ötekiler azgın çığlıklar koparıyorlardı. Bakkhaların kimi bir kol, kimi ayakkabısı üstünde bir ayak alıp götürüyordu. Pen-<br class="chapter" />
    theus’un göğsü bağrı didik didik oldu. Azgın Bakkhalar kanlı elleriyle et parçalarını top gibi birbirlerine atıyorlardı. Parçalarının her biri bir tarafa gitti, bazısı sarp kayalıklara, bazısı çam dallarına asılı kaldı. İnsan artık arasa da bulamazdı. Zavallının başını anası ellerine aldı, sonra da thyrsosunun ucuna bir aslan kafası gibi takarak Kithairon’un sırtlarından aşağı yollandı. Mainad dansları yapan kız kardeşlerinden ayrılan Agaue, bu kanlı avın mağrur sevinci içinde, av arkadaşı Bakkhos’a şükürler ederek, onun şerefine taşıdığı gözyaşlarıyla dolu bir ganimetle şehre doğru geliyor. Aslında tek zaferi kendi acısı olacak. O gelmeden ben buralardan gidiyorum, olacakları görmek istemiyorum. Bu dünyada yapılacak en güzel şey kendini bilmek ve tanrıları saymaktır, bana kalırsa insanlar için en akla uygun ve bilgece yol budur.</p>

    <p class="normal">&nbsp;</p>

    <p class="normal3">(Haberci çıkar, koro raks ederek aşağıdaki zafer ilahisini söyler.)</p>
  </div>

  <div class="calibre1" id="calibre_pb_23"></div>
</body>
</html>
