<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">DİONYSOS, BAKKHALAR KOROSU</p>

    <p class="normal1">DİONYSOS</p>

    <p class="normal">Asya kadınları, korkudan yerlere mi kapandınız? Bakkhos’un Pentheus’un sarayını nasıl sarstığını görmüş olacaksınız. Haydi, kalkın artık; gönlünüz ferahlasın, elinizi ayağınızı titreten korkuyu içinizden atın.</p>

    <p class="normal1">KORO</p>

    <p class="normal">Ey, coşkun bayramlarımızın ışığı, güneşi! Seni görünce içime sevinç doldu! Senden ayrı düşünce yalnız ve öksüz kalmıştım.</p>

    <p class="normal1">DİONYSOS</p>

    <p class="normal">Beni götürdükleri zaman ümitsizliğe mi düştünüz? Pentheus’un karanlık zindanlarında kalırım diye mi korktunuz?</p>

    <p class="normal1">KORO</p>

    <p class="normal">Nasıl korkmayayım? Başına bir felaket gelseydi beni kim koruyacaktı? Peki ama, o imansızın elinden nasıl kurtulabildin?</p>

    <p class="normal1">DİONYSOS</p>

    <p class="normal">Kolayca kurtuldum; hiç uğraşmadan, didinmeden.</p>

    <p class="normal1">KORO</p>

    <p class="normal">Ellerini iplerle bağlatmamış mıydı?</p>

    <p class="normal1">DİONYSOS</p>

    <p class="normal">İşte onu asıl kızdıran da bu ya! Beni zincirlere vuracağını sanarken kılıma bile dokunamadı, boş ümitlere kapıldı. Beni götürdüğü ahırda bir boğa buldu, onun dizlerine, ayak bileklerine kementler atmaya çalıştı, öfkesinden kuduruyor, dudaklarını ısırıyor, alnından ter damlıyordu. Bense yanı başında oturmuş, sakin sakin bakıyordum. O sırada Bakkhos geldi, sarayı temelinden sarstı, anasının mezarına da ateş indirdi. Pentheus bunu görünce sarayında yangın çıktı sanarak deli gibi öteye beriye koşmaya başladı, kölelerine Akhelaios’tan su taşımalarını emretti. Köleler işe koyuldular, ama fayda vermedi. O zaman Pentheus uğraşmaktan vazgeçti, benim kaçtığımı sanarak kara kabzalı kılıcına sarıldı, sarayın içine koştu. Ben görmedim, ama öyle sanıyorum ki Bromios avluda Pentheus’un karşısına bir hayalet çıkardı. Pentheus bir sıçrayışta hayaletin üzerine atıldı ve kılıcını bana sapladığını sanarak ışıklı bir dumana sapladı. Bakkhos bununla da kalmayarak başına daha büyük belalar getirdi: Sarayı baştan başa yıkıp yerlere serdi. Pentheus gözlerimin önünde her şeyin dağılıp çöktüğünü görünce bana vurduğu zincirlerin kendisine neye mal olduğunu anladı; kılıcını elinden attı ve olduğu yere yıkıldı kaldı: Tanrılarla boy ölçüşmeye kalkan bir insanoğlunun akıbeti elbette bu olacaktı. Ben sakin sakin saraydan çıktım, Pentheus’a dönüp bakmadan yanınıza geldim. Ama saraydan gelen ayak seslerinden anladığım kadarıyla Pentheus kapıya geliyor. Bu olup bitenden sonra bakalım ne diyecek? Öfkesinden kudursa da ben onu sakin karşılayacağım: Bilge kimseler, kendilerini tutmayı bilir, bizim arzularımız dizginlenmiştir.</p>

    <p class="normal">&nbsp;</p>

    <p class="normal3">(Öfkeli adımlarla saraydan çıkan Pentheus girer.)</p>
  </div>

  <div class="calibre1" id="calibre_pb_17"></div>
</body>
</html>
