<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bakkhalar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="h2baslik">DİONYSOS, AGAUE, KADMOS,<br class="chapter" />
    BAKKHALAR KOROSU</p>

    <p class="normal1">DİONYSOS</p>

    <p class="normal">Ben Dionysos, Zeus’un oğlu, bir tanrı olarak Thebai’ye döndüm. Ama Thebai halkı beni reddetti. Beni aşağıladılar, bir insanın oğlu olduğumu ileri sürdüler ve bu kadar kâfirlik yetmezmiş gibi bir de ete kemiğe büründüğümde beni tehdit ettiler. Benim aziz tuttuğum bu insanlar, velinimetlerine ihanet ettiler. Artık onları bekleyen son acıları açıklıyorum. Tıpkı düşmanlar gibi şehirden uzak diyarlara sürgün edilecekler. Gittikleri diyarlarda birer köle olarak perişan hayatlar sürecek, savaş esirlerinin karşılaştığı her türlü aşağılamaya maruz kalacaklar.</p>

    <p class="normal3">(Pentheus’un cesedine bakar.)</p>

    <p class="normal">Bu adam hak ettiği biçimde öldü, parçaları kayalıkların arasına dağıldı. Sizler şahidimsiniz: Öfkeyle karşıma dikildi, ellerimi bağlayıp beni aşağılamaya çalıştı, en yapılmayacak şeyleri yaptı. Bunun sonucunda da en olmayacak kişiler onun cezasını elleriyle verdi. Çektiği cezayı sonuna kadar hak etmişti.</p>

    <p class="normal">Agaue, sana ve kız kardeşlerine verdiğim ceza şu: İşlediğiniz cinayetin kefareti olarak bu şehri terk edeceksiniz. Siz günahkârsınız ve katillerin kurbanlarının mezarı başında huzur içinde yaşaması kutsal olana saygısızlık olur.</p>

    <p class="normal3">(Kadmos’a)</p>

    <p class="normal">Senin başına gelecekleri de söyleyeyim. Sen insanlıktan çıkıp bir yılan olacaksın. Karın, Ares’in kızı Harmonia da yılan olacak. Zeus’tan gelen bir haberde söylendiği gibi, karınla bir öküz arabasına binip barbarların başına geçeceksiniz. Sayısız bir orduyla birçok şehir talan edeceksin. Ama orduların Apollo’nun kutsal mabedini de yağma edecek ve dönüşlerinde perişan olacak. Seni ve Harmonia’yı Ares kurtaracak ve Bahtiyarlar Ülkesi’ne götürüp yerleştirecek. İşte ben, bir insan oğlu değil Zeus’un oğlu olan ben, Dionysos, size bunları haber veriyorum. İnat edecek yerde hikmetin emrettiğini yapsaydınız Zeus’un oğlu sizi mesut edecekti, sizin koruyucunuz olacaktı.</p>

    <p class="normal1">AGAUE</p>

    <p class="normal">Dionysos bizi affet, günah işledik!</p>

    <p class="normal1">DİONYSOS</p>

    <p class="normal">İmana gelmekte geç kaldınız, beni tanıyacağınız zaman tanımak istemiyordunuz.</p>

    <p class="normal1">AGAUE</p>

    <p class="normal">Dersimizi aldık. Fakat bu ceza çok ağır.</p>

    <p class="normal1">DİONYSOS</p>

    <p class="normal">Çünkü siz bana, bir tanrıya hakaret ettiniz.</p>

    <p class="normal1">AGAUE</p>

    <p class="normal">İnsani tutkular tanrılara yakışmaz.</p>

    <p class="normal1">DİONYSOS</p>

    <p class="normal">Bu kararı babam Zeus çok evvelden vermişti.</p>

    <p class="normal1">AGAUE</p>

    <p class="normal">Eyvahlar olsun! Zavallı babacığım, biz gurbetlerde sürünmeye mahkûmuz.</p>

    <p class="normal1">DİONYSOS</p>

    <p class="normal">Ne duruyorsunuz? Başınıza gelecek olan gelecektir.</p>

    <p class="normal3">(Dionysos görünmez olur.)</p>

    <p class="normal1">KADMOS</p>

    <p class="normal">Ah yavrum, ne müthiş bir felakete sürüklendik! Sen, bahtsız Agaue, perişan kardeşlerin ve ben, zavallı babanız, ne hale düştük! Bu ihtiyarlığımda gurbete, barbarlar arasına gideceğim. Bir barbar sürüsünün başında Yunan topraklarını çiğnemek de başıma gelecek. Ares’in kızı Harmonia, karım, bir yılan olacak ve ben onu düşman mızrakları arasında vatanımın mabetlerini, mezarlarını talan etmeye getireceğim. Zavallı Kadmos, dertlerinin sonu gelmeyecek, Akheron’u geçip yerin altına gittikten sonra bile rahata kavuşamayacaksın.</p>

    <p class="normal1">AGAUE</p>

    <p class="normal">Ya ben babacığım, ben de senden ayrı, gurbetlerde sürüneceğim.</p>

    <p class="normal1">KADMOS</p>

    <p class="normal">Zavallı yavrum, bembeyaz bir kuğu yavrusu gibi perişan babanın boynuna sarılsan ne olacak!</p>

    <p class="normal1">AGAUE</p>

    <p class="normal">Ben vatanımdan çıkıp da nerelere gideyim?</p>

    <p class="normal1">KADMOS</p>

    <p class="normal">Bilmem yavrum. Baban artık sana yardım edemez.</p>

    <p class="normal1">AGAUE</p>

    <p class="normal">Elveda evim barkım! Elveda vatanım! Yuvasından kovulan bahtsız Agaue sizi bırakıp gidiyor.</p>

    <p class="normal1">KADMOS</p>

    <p class="normal">Kızım, bari Aristeus’un ülkesine git, oraya sığın.</p>

    <p class="normal1">AGAUE</p>

    <p class="normal">Ben sana ağlıyorum babacığım.</p>

    <p class="normal1">KADMOS</p>

    <p class="normal">Ben de sana evladım, sana ve kardeşlerine.</p>

    <p class="normal1">AGAUE</p>

    <p class="normal">Dionysos sana ve sarayına ne korkunç, ne insafsız bir yumruk indirdi.</p>

    <p class="normal1">KADMOS</p>

    <p class="normal">Ona ettiğiniz hakaret çok büyüktü de ondan, Thebai’de adı küçük düşmüştü.</p>

    <p class="normal1">AGAUE</p>

    <p class="normal">Elveda baba! Yolun açık olsun!</p>

    <p class="normal1">KADMOS</p>

    <p class="normal">Yolun açık olsun bahtsız kızım, ama artık kolay kolay mesut olamazsın.</p>

    <p class="normal3">(Kadmos çıkar.)</p>

    <p class="normal1">AGAUE</p>

    <p class="normal">Beni götürün ardımdan gelenler,</p>

    <p class="normal">dert ortaklarımın yanına,</p>

    <p class="normal">kardeşlerimin yanına götürün beni!</p>

    <p class="normal">Öyle bir yere gidelim ki</p>

    <p class="normal">uğursuz Kithairon görmesin artık beni,</p>

    <p class="normal">gözlerim görmesin artık Kithairon’u!</p>

    <p class="normal">Thyrsos bir daha artık karşıma dikilmesin</p>

    <p class="normal">onunla artık başka Bakkhalar hora tepsin!</p>

    <p class="normal3">(Kadmos, Agaue ve onunla gelenler çıkarlar.)</p>
  </div>

  <div class="calibre1" id="calibre_pb_26"></div>
</body>
</html>
