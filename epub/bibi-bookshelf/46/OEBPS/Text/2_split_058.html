<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>2</title>
  <link href="../Styles/stylesheet.css" rel="stylesheet" type="text/css" />
  <meta content="urn:uuid:297e6377-6a3d-44bd-8a75-3499872e8b54" name="Adept.expected.resource" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="kitapickapak2" id="calibre_toc_57"><br class="calibre3" />
  6<br class="calibre3" />
  Tengo</h2>

  <p><br class="chapter" />
  <br class="chapter" /></p>

  <p class="kitapickapak">Başparmağımın kaşınmasından<br class="calibre3" />
  o olduğunu anlıyorum</p>

  <p><br class="chapter" />
  <br class="chapter" />
  <br class="chapter" /></p>

  <p class="normal1">Tengo, o küçük sahil kasabasında günlerini düzenli bir şekilde geçiriyordu. Bir kez yaşam kalıbı belirlenince, mümkün olduğunca bozmamaya çalışarak o şekilde sürdürmeye gayret etti. Kendisi de nedenini tam olarak bilemiyordu, ama bunun her şeyden daha önemli olduğunu düşünüyordu. Sabahları yürüyüş yapıyor, romanını yazıyor, tedavi merkezine giderek derin uykusundan uyanmayan babası için gelişigüzel seçtiği kitapları yüksek sesle okuyordu. Sonra pansiyona dönüp yatıyordu. Böylece günler, tarla süren çiftçilerin monoton şarkıları gibi birbirini takip ediyordu.</p>

  <p class="normal1">Sıcak geceler birkaç gün devam etti, sonra şaşırtıcı ölçüde soğuk geceler başladı. Mevsimin değişmesine aldırmadan Tengo bir önceki gün yaptıklarını aynen tekrarlıyordu. Mümkün olduğunca tarafsız, şeffaf bir gözlemci olmaya çaba gösteriyordu. Nefesini tutarak varlığını silikleştirip, o zamanın gelmesini sakince bekliyordu. Bir gün, bir gün daha derken, günlerin arasındaki fark biraz daha silikleşiyordu. Bir hafta geçti, on gün geçti. Bir daha havadan pupa ortaya çıkmadı. Öğleden sonra babası muayene odasına götürüldükten sonra, yatakta zavallı, küçük bir insan şekilli çukurluk kalıyordu yalnızca.</p>

  <p class="normal1"><span class="ideitalik">Sadece o seferle sınırlı bir şey miydi acaba?</span> Tengo günbatımı kızıllığıyla kaplanan dar hasta odasında dudaklarını ısırarak böyle düşündü. <span class="ideitalik">Bir daha asla görünmeyecek özel bir işaret miydi acaba? Yoksa ben yalnızca bir hayal mi gördüm?</span> Bu soruların yanıtı yoktu. Uzaklardan gelen denizin uğultusu, arada sırada çam korusundan esen rüzgârın sesi, onun kulağına ulaşan yegâne seslerdi.</p>

  <p class="normal1">Doğru şeyi yaptığından bir türlü emin olamıyordu Tengo. Tokyo’dan uzak bu sahil kasabasında, gerçekliğin bir kenarına itilmiş gibi duran tedavi merkezinin bir odasında, sadece boşa zaman harcıyor da olabilirdi. Fakat öyle bile olsa, oradan ayrılması mümkün değildi. Bir gün o odada havadan pupayı, cılız ışıklar içerisinde uyuyan küçük Aomame’yi görmüş, eline bile dokunmuştu. Bu, bir kezle sınırlı bile olsa, hayır, sadece basit bir hayal bile olsa, izin verildiği müddetçe orada kalıp o gün gördüğü manzarayı yüreğinin parmaklarıyla aramaya devam etmek niyetindeydi.</p>

  <p class="normal1">&nbsp;</p>

  <p class="normal1">Tengo’nun Tokyo’ya dönmeyeceğini, bir süre o sahil kasabasında kalacağını anlayınca, hemşireler Tengo’ya samimiyet göstermeye başlamışlardı. İşlerinin arasında kısa bir mola verip Tengo ile havadan sudan konuşuyorlardı. Boş kalınca konuşmak için özel olarak odaya kadar geldikleri de oluyordu. Çay, pasta getirdikleri de. Saçlarını topuz yapıp arasına tükenmezkalem sıkıştıran otuzlu yaşların ortasındaki Hemşire Omura ile pembe yanaklı, atkuyruklu Hemşire Adaçi, nöbetleşe Tengo’nun babasına bakıyorlardı. Metal çerçeveli gözlük takan orta yaşlı Hemşire Tamura, çoğunlukla girişteki danışmada oluyordu, ama kişi sayısı yetersiz kaldığında gelip babasına baktığı da oluyordu. Bu üçü nasıl olduysa Tengo’ya kişisel olarak ilgi duyuyor gibiydi.</p>

  <p class="normal1">Tengo da akşamüzeri kendine ayırdığı özel zaman dışında vakit buldukça, onlarla birlikte çok farklı konularda sohbet ediyor, aslında sorulan soruları dürüstçe yanıtlıyordu. Dershanede matematik öğretmenliği yaptığını, ek iş olarak sipariş üzerine ufak tefek metinler yazdığını, babasının uzun yıllar NHK tahsildarı olarak çalıştığını, küçüklüğünden beri judo yaptığını, lisede il turnuvasında finale kadar çıktığını söylemişti. Fakat babası ile uzun yıllar inatla konuşmamıştı. Annesini öldü diye biliyordu, ama kocasını ve küçük oğlunu terk edip başka bir adamla kaçmış da olabilirdi. Bu kadarını elbette anlatmıyordu. Bunları anlatacak olursa, iş içinden çıkılmaz bir hal alırdı. En çok satanlar listesine giren <span class="ideitalik">Pupa Hava</span>’yı kaleme alanın kendisi olduğunu da elbette söyleyemezdi. Gökte iki ay gördüğünü de dile getirmiyordu.</p>

  <p class="normal1">Kadınların her biri, kendileriyle ilgili şeyler anlatıyordu. Üçü de oralıydı. Liseden mezun olduktan sonra yüksek meslek okuluna girmiş, hemşire olmuşlardı. Tedavi merkezindeki işleri, çoğunlukla monoton ve sıkıcıydı. Çalışma saatleri uzun ve düzensizdi, ama doğup büyüdükleri yerde çalışmaktan hoşnutlardı. Sıradan büyük hastanelerde, her gün yaşam ve ölüm sınırını bizzat görerek çalışmaktan daha az stresliydi. Yaşlılar, yavaş yavaş, zamana yayarak belleklerini yitiriyor, ne olup bittiğini anlayamadan sakince son nefeslerini veriyorlardı. Kanama gibi şeyler olmuyordu pek, sıkıntıları da asgari düzeyde kalıyordu. Geceyarısı ambulansla getirilen hasta olmadığı gibi, etrafta ağlayıp feryat eden aileler de yoktu. Burada hayat daha ucuz olduğundan, maaşları fazla olmasa bile, sıkıntı çekmeden yaşayabiliyorlardı. Gözlüklü hemşire Tamura’nın kocası beş yıl önce bir kazada ölmüştü, kendisi yakınlardaki bir kasabada annesiyle birlikte yaşıyordu. Saçlarının arasına tükenmezkalem sıkıştıran iri cüsseli hemşire Omura’nın iki küçük erkek çocuğu vardı. Kocası taksi şoförüydü. Genç hemşire Adaçi, güzellik salonunda çalışan, kendinden üç yaş büyük ablasıyla birlikte şehrin banliyösünde bir apartmanda yaşıyordu.</p>

  <p class="normal1">“Sen çok naziksin Tengo” dedi Hemşire Omura, serum şişesini değiştirirken. “Her gün geliyor, bilinci yerinde olmayan birine kitap okuyorsun. Böyle yakınlar olmuyor pek.”</p>

  <p class="normal1">Öyle söylenince, Tengo kendini huzursuz hissetti. “Boş zamanıma denk geldi de ondan. Fakat çok da uzun kalabileceğimi sanmıyorum.”</p>

  <p class="normal1">“Ne kadar boş zamanı olsa da buraya seve seve gelmez kimse” dedi kadın. “Bunu söylemek pek yerinde olmayabilir, ama iyileşme ihtimali olmayan bir hastalık ne de olsa. Zaman geçtikçe herkes ümidini kesiverir.”</p>

  <p class="normal1">“Ne olursa olsun fark etmez, kitap oku, diye babam rica etmişti. Çok önce, henüz bilinci biraz yerindeyken. Üstelik buradayken yapacak başka işim de yok.”</p>

  <p class="normal1">“Ne okuyorsun?”</p>

  <p class="normal1">“Farklı şeyler. Benim o sırada okuduğum kitabın, neresindeysem orasını yüksek sesle okuyorum yalnızca.”</p>

  <p class="normal1">“Şimdi ne okuyorsun?”</p>

  <p class="normal1">“Isak Dinesen’den <span class="ideitalik">Benim Afrikam</span>.”</p>

  <p class="normal1">Hemşire başını iki yana salladı. “Hiç duymadım.”</p>

  <p class="normal1">“Bu kitap 1937’de yazılmış. Dinesen, Danimarkalı bir kadın. İsveçli bir soyluyla evlenip Birinci Dünya Savaşı başlamadan önce Afrika’ya giderek orada çiftlik işletmeye başlamış. Sonra boşanıp tek başına işletmeyi devralmış. O sıradaki deneyimlerini yazdığı bir kitap.”</p>

  <p class="normal1">Kadın babasının ateşini ölçüp rakamları kayıt çizelgesine geçirdikten sonra, tükenmezkalemi tekrar saçlarının arasına sıkıştırdı. Sonra kâküllerini düzeltti. “Ben de burada kalıp biraz okuduklarını dinleyebilir miyim acaba?”</p>

  <p class="normal1">“Hoşunuza gidip gitmeyeceğini bilemiyorum ama” dedi Tengo.</p>

  <p class="normal1">Kadın iskemleye oturup bacak bacak üstüne attı. Kemik yapısı sağlam, güzel bacakları vardı. Baldırları bir parça etlenmeye başlamıştı. “Yine de sen oku bakalım.”</p>

  <p class="normal1">Tengo kitabın devamını usulca okumaya başladı. Usulca okunması gereken türden bir metindi. Zamanın Afrika’daki akışına uygun bir şekilde.</p>

  <p class="indentmetin">&nbsp;</p>

  <p class="indentmetin">Sıcak ve kurak geçen dört aydan sonra uzun yağmur mevsiminin başladığı Afrika’nın mart ayı. Etraf bereketli değişimlerle, taze yeşilliklerle ve güzel kokularla doldu.</p>

  <p class="indentmetin">Çiftlik sahibi heyecan içerisindeydi. Doğanın bu lütfu hiç bitmese diyordu. Yağmaya devam eden yağmurun sesi kesilir mi endişesiyle kulakları hep o sesteydi. Şu an toprak ananın emdiği su, çiftlikte yaşayan tüm bitkiler, hayvanlar ve insanları gelecekteki yağmursuz dört aylık süre boyunca ayakta tutmak zorundaydı.</p>

  <p class="indentmetin">Çiftlik arazisindeki yol denilebilecek her yerin, suyu taşan dereler haline gelmesi güzel bir manzaraydı. Çiftlik sahibi şarkı söyleyen kalbiyle, keyif içinde, üzerinden yağmur damlaları süzülen çiçeklerin olduğu kahve plantasyonuna, çamurların içinden yürüyüp gidiyordu. Fakat yağmur mevsiminin ortasında, bir gece ansızın bulutların dağılıp yıldızların ışıldadığını gördü. Bunun üzerine çiftlik sahibi evin dışına çıkıp gökyüzüne baktı. Daha çok yağmur yağdır, diye bağırıp sanki havaya atılıp boşluğu sıkacakmış gibi bir hali vardı. Çiftlik sahibi gökyüzüne doğru feryat etti. “Daha çok yağmur, on dakika daha yağmur yağdır. Yüreğim karşında şimdi çırılçıplak. Bana mutluluk vermeyeceksen eğer, bırakıp bir köşeye de atma. Dilersen beni yere vur. Fakat alaylara maruz kalarak ölmek istemem. Sevişirken geri çekmek olmaz. Göklerdeki yüce efendi!”</p>

  <p class="indentmetin">&nbsp;</p>

  <p class="normal1">“Sevişirken geri çekmek olmaz mı?” dedi hemşire, gözlerini kısarak.</p>

  <p class="normal1">“Nasıl söylesem, sözcükleri kullanırken kendini sakınmayan birisi işte.”</p>

  <p class="normal1">“Yine de bu Tanrı’ya karşı ağıza alınacak bir söz olarak biraz fazla açık saçık.”</p>

  <p class="normal1">“Gerçekten de” dedi Tengo, aynı fikirde olduğunu belirtmek için.</p>

  <p class="indentmetin">&nbsp;</p>

  <p class="indentmetin">Yağmur mevsimi bittikten sonra tuhaf, serin, bulutlu günler başladı. O günlerde Marka Mbaya’yı, yani kötü yılı, kuraklık zamanını anımsadım. O sıralarda Kikuyu kabilesinden insanlar süt ineklerini getirip evimin çevresinde otlatırlardı. İnek çobanı gençlerden birisi kavalını üfler, arada sırada kısa melodiler çalardı. Sonra aynı ezgiyi her duyduğumda o geçip giden günlerdeki sıkıntılarımızı ve ümitsizliklerimizi, tüm canlılığıyla anımsıyordum. O melodiye bir parça gözyaşı da karışmıştı. Fakat aynı zamanda melodi bana inanılmaz bir enerji ve anlaşılmaz bir kırılganlık hissi veriyordu. O sıkıntılı dönem gerçekten o kadar acı mı vermişti acaba? O sıralarda gençliğim vardı, şiddetli arzularla doluydum. O uzun süren sıkıntılı günler, bizim aramızdaki güçlü bağı ortaya çıkarttı. Tutup da başka bir yıldıza taşınsak bile, birbirimizi dost olarak kabul edebilecek ölçüde. Sonra guguklu saat, benim kitaplığım, otlaktaki zayıf inekler, Kikuyu kabilesinin üzüntülü yaşlıları. Birbirimize şöyle seslendik: “Sen de oradasın. Sen de Ngong Çiftliği’nin bir parçasısın.” Böylelikle bu sıkıntılı dönem bizleri kutsadıktan sonra geçip gitti.</p>

  <p class="indentmetin">&nbsp;</p>

  <p class="normal1">“Her şeyi tüm canlılığıyla yansıtan bir metin” dedi hemşire. “Manzara insanın gözünün önüne geliveriyor. Isak Dinesen, <span class="ideitalik">Benim Afrikam.</span>”</p>

  <p class="normal1">“Öyle.”</p>

  <p class="normal1">“Sesin de çok iyiydi. Derinliği vardı, duygu yüklüydü. Kitap okumaya uygunsun.”</p>

  <p class="normal1">“Teşekkür ederim.”</p>

  <p class="normal1">Hemşire iskemleye oturmuş halde, bir süre gözlerini kapatıp usulca soluk alıp verdi. Sanki metnin artçı dalgalarına kendini bırakıvermiş gibiydi. Beyaz üniformasının altında, kadının kabarık göğüslerinin yükselip alçaldığı görülüyordu. Bu haline baktıkça, Tengo kendinden yaşça büyük kadın arkadaşını, cuma günü öğleden sonraları kadın giysilerini çıkarttığında, sertleşen göğüs uçlarına parmaklarıyla dokunduğu zamanları anımsadı. Kadının saldığı derin nefesleri, ıslanan cinsel organını. Perdelerini çektiği pencerenin dışında sessiz bir yağmur yağıyordu. Kadın Tengo’nun hayalarını tartar gibi avucunun içinde tutmuştu. Fakat bunları anımsasa bile cinsel isteği kabarmış değildi. Tüm görüntüler ve temaslar, ince bir zarla kaplanmış gibi bulanık, uzaklarda bir yerde kalmıştı.</p>

  <p class="normal1">Hemşire bir süre sonra gözlerini açıp Tengo’ya baktı. Tengo’nun aklından geçen her şeyi anlamış gibiydi. Fakat kadın Tengo’yu suçlamıyordu. Yüzüne hafif bir gülümseme yerleştirerek ayağa kalkıp Tengo’ya tepeden baktı.</p>

  <p class="normal1">“Artık gitmem gerek.” Hemşire saçını eliyle yoklayıp tükenmezkaleminin orada durduğundan emin olduktan sonra, arkasını dönerek odadan çıkıp gitti.</p>

  <p class="normal1">&nbsp;</p>

  <p class="normal1">Genelde akşamüzerleri Fukaeri’ye telefon ediyordu. Her seferinde kız bir şey olmadığını mutlaka vurgulayarak söylüyordu. Kaç kez telefon çaldığını, söylendiği gibi ahizeyi kaldırmadığını. Tengo da öyle yapmaya devam etmesini söylüyordu. Telefonun öylece çalmaya devam etmesi sorun değildi.</p>

  <p class="normal1">Tengo, Fukaeri’ye telefon ederken üç kez çaldırıp kapatacak, sonra tekrar numarayı çevirecekti. Fakat bu kurala uyulmuyordu. Zilin ilk çalışında Fukaeri ahizeyi kaldırıveriyordu çoğunlukla.</p>

  <p class="normal1">“Kararlaştırdığımız gibi yapmazsan olmaz” diye uyarıyordu Tengo her seferinde.</p>

  <p class="normal1">“Bildiğim için mesele yok” diyordu Fukaeri.</p>

  <p class="normal1">“Arayanın ben olduğumu biliyor musun?”</p>

  <p class="normal1">“Telefon başkasından değil.”</p>

  <p class="normal1">“Bu da mümkün olabilir” dedi Tengo içinden. Kendisi de Komatsu’dan gelen telefonu bir şekilde anlayabiliyordu. Zil, telaşlı ve sinirli çalıyordu çünkü. Sanki parmak uçlarıyla masanın yüzeyine inatla vuruluyormuş gibi. Fakat bu, neticede bir şekilde hislerden öteye geçmiyordu. Arayanın kim olduğundan kesin emin olarak ahizeyi kaldırıyor değildi.</p>

  <p class="normal1">Fukaeri’nin günleri de, Tengo’nunkinden aşağı kalmayacak ölçüde monotondu. Apartman dairesinden hiç dışarı çıkmadan, öylece bekliyordu. Televizyon yoktu, kitap da okumuyordu. Doğru dürüst yemek bile yemiyordu. Bu yüzden şimdilik alışverişe çıkmasına da gerek yoktu.</p>

  <p class="normal1">“Fazla hareket etmediğim için yemem de gerekmiyor” dedi Fukaeri.</p>

  <p class="normal1">“Her gün tek başına ne yapıyorsun?”</p>

  <p class="normal1">“Düşünüyorum.”</p>

  <p class="normal1">“Neler düşünüyorsun?”</p>

  <p class="normal1">Kız bu soruyu yanıtlamadı. “Karga geliyor.”</p>

  <p class="normal1">“Karga her gün bir kez gelir.”</p>

  <p class="normal1">“Bir kez değil, çok kez geliyor” dedi kız.</p>

  <p class="normal1">“Aynı karga mı?”</p>

  <p class="normal1">“Öyle.”</p>

  <p class="normal1">“Başka kimse gelmedi mi?”</p>

  <p class="normal1">“NHK’nın adamı geldi.”</p>

  <p class="normal1">“Geçenlerde gelen aynı NHK elemanı mı?”</p>

  <p class="normal1">“Yüksek sesle, ‘Hırsız Kavana’ diyordu.”</p>

  <p class="normal1">“Kapının önünde öyle mi bağırdı?”</p>

  <p class="normal1">“Herkesin duyacağı şekilde.”</p>

  <p class="normal1">Tengo bir an durumu düşündü. “Buna aldırma sen. Seninle ilgisi yok. Bir zararı da yok zaten.”</p>

  <p class="normal1">“Burada gizlendiğimi bildiğini söyledi.”</p>

  <p class="normal1">“Aldırma sen” dedi Tengo. “Bunu bilmesine imkân yok. Boş atıp dolu tutmaya çalışarak tehdit ediyor yalnızca. NHK elemanları, arada sırada bu yollara başvurur.”</p>

  <p class="normal1">Babasının aynı şeyi yaptığını Tengo birçok kez görmüştü. Pazar günü öğleden sonra apartmanın koridorunda yankılanan kötülük yüklü ses. Tehdit ve alay. Tengo, parmak ucunu hafifçe şakağına bastırdı. Belleği başka ağır bir yükü de beraberinde getirerek canlanmaya başlamıştı.</p>

  <p class="normal1">Sessizlikte ne hissettiyse Fukaeri sordu: “İyi misin?”</p>

  <p class="normal1">“İyiyim. NHK elemanını boş ver sen.”</p>

  <p class="normal1">“Karga da öyle dedi.”</p>

  <p class="normal1">“Doğru söylemiş” dedi Tengo.</p>

  <p class="normal1">Gökte iki ayın durduğunu, havadan pupanın babasının hasta odasında ortaya çıktığını gördükten sonra, Tengo hiçbir şeye şaşırmıyordu artık. Fukaeri’nin karga ile her gün pencere kenarında görüş alışverişi yapmasında tuhaf bir durum yoktu.</p>

  <p class="normal1">“Biraz daha burada kalmak istiyorum. Tokyo’ya henüz dönmeyeceğim. Olur mu?”</p>

  <p class="normal1">“İstediğin kadar orada kalabilirsin.”</p>

  <p class="normal1">Böyle dedikten sonra hiç aralık bırakmadan Fukaeri telefonu kapattı. Diyalog, bir anda sona ermişti. Birileri, bileylenmiş nacağı indirerek telefon kablosunu kesivermişti sanki.</p>

  <p class="normal1">&nbsp;</p>

  <p class="normal1">Tengo sonra, Komatsu’nun işyerinin telefonunu çevirdi. Fakat Komatsu yerinde değildi. Öğleden sonra saat 1 sıralarında şirkette şöyle bir görünmüş, ama sonra ayrılmıştı. Şu an nerede olduğu bilinmiyordu. Şirkete dönüp dönmeyeceği de belirsizdi. Nadir karşılaşılan bir durum değildi. Tengo tedavi merkezinin telefon numarasını bırakarak öğle saatlerinde çoğunlukla orada olduğunu, mümkünse aramasını söylemelerini istedi. Pansiyonun telefon numarasını verse geceyarısı telefon gelmesi sıkıntı yaratırdı.</p>

  <p class="normal1">&nbsp;</p>

  <p class="normal1">Komatsu ile en son eylül ayının sonlarına doğru konuşmuştu. Kısa bir telefon görüşmesiydi. Komatsu ondan beri hiç aramamıştı. Tengo da aramamıştı. Üç hafta kadar bir yerlere kaybolmuştu. <span class="ideitalik">Kendimi iyi hissetmiyorum. Biraz dinlenmek istiyorum,</span> diye şirkete bildirmiş, başka da bir açıklama yapmamıştı. Sonrasında ondan hiç haber alınamamıştı. Neredeyse ortadan kaybolmuştu. Tengo’nun elbette aklına takılmıştı, ama ciddi ciddi endişelenecek bir durum da yoktu. Komatsu’nun kafasına estiği gibi hareket etme özelliği vardı. İşine geldiği şekilde hareket eden bir insandı zaten. Zaman geçince hiçbir şey olmamış gibi, sallana sallana işyerine çıkıp gelirdi herhalde.</p>

  <p class="normal1">Elbette şirket gibi kurumlarda böylesi başına buyruk hareketlere izin verilmezdi. Fakat onun durumunda, iş arkadaşlarından birisi işleri idare etmiş, Komatsu’nun başına iş almasına engel olmuştu. Asla tutulan bir adam değildi Komatsu, ama her nasılsa kıçını temizleyecek takdire şayan birileri mutlaka çıkıyordu. Şirkettekiler de ufak tefek şeyleri görmezden geliyordu. Egoist, uyumsuz, yalnız kalmayı seven bir insandı, ama mesele iş olduğunda becerikli bir adamdı. Ayrıca <span class="ideitalik">Pupa Hava</span> isimli en çok satan kitabı da tek başına ortaya çıkarmıştı. Öyle kolayca işten atamazlardı.</p>

  <p class="normal1">Komatsu, Tengo’nun tahmin ettiği gibi, bir gün, önceden haber vermeden şirkette görünüvermiş, hiçbir açıklama yapmadan ve kimseden özür dilemeden öylece işinin başına oturmuştu. Tanıdık editörlerden biri, iş dolayısıyla telefon ettiğinde Tengo’ya bunları anlatmıştı.</p>

  <p class="normal1">“Peki, Komatsu Bey iyileşmiş mi?” diye sormuştu Tengo editöre.</p>

  <p class="normal1">“Evet, iyi gibi duruyor” demişti adam. “Eskiye nazaran bir parça sessizleşmiş gibi gerçi.”</p>

  <p class="normal1">“Sessizleşmiş mi?” diye sordu Tengo biraz şaşırarak.</p>

  <p class="normal1">“Yani, nasıl söylesem, daha da asosyal olmuş.”</p>

  <p class="normal1">“Gerçekten bir şeyi var mıymış?”</p>

  <p class="normal1">“Bunu bilemem” diye kestirip atmıştı editör. “Kendisi öyle söylüyor. İnanmaktan başka çare yok. Yine de hiçbir şey olmamış gibi geri dönünce, sayesinde, biriken işler kolayca halloldu. Onun olmadığı sıralarda <span class="ideitalik">Pupa Hava</span>’yla ilgili bir sürü işle uğraşmak zorunda kalmıştık ne de olsa.”</p>

  <p class="normal1">“Bu arada <span class="ideitalik">Pupa Hava</span> deyince, Fukaeri’nin kaybolmasıyla ilgili bir gelişme var mı?”</p>

  <p class="normal1">“Hiçbir gelişme yok. Durum aynı. Olayda bir ilerleme yok. Genç kadın yazarın nerede olduğu bilinmiyor. Herkes saçını başını yoluyor.”</p>

  <p class="normal1">“Gazete okuyorum, ama son zamanlarda onunla ilgili haber de çıkmıyor pek.”</p>

  <p class="normal1">“Medya bu olaydan ya el çekti ya da mesafeli davranıyor. Poliste de göze çarpan bir hareketlilik yok. İşin ayrıntısını Komatsu’ya sor. Yalnız, az önce söylediğim gibi, bu aralar oldukça sessizleşti. Nasıl desem, sanki pek eskisi gibi değil. Özgüveni sarsılmış, içine kapanmış. Düşüncelere dalıp gidiyor sık sık. Onunla konuşmak da zorlaştı. Arada sırada etrafında insanlar olduğunu unutmuş gibi görünüyor. Sanki tek başına bir kuyudaymış gibi.”</p>

  <p class="normal1">“İçine kapanmış ha” dedi Tengo.</p>

  <p class="normal1">“Doğrudan kendin görüştüğünde anlarsın.”</p>

  <p class="normal1">Tengo teşekkür ederek telefonu kapattı.</p>

  <p class="normal1">&nbsp;</p>

  <p class="normal1">Birkaç gün sonra akşamüzeri Tengo, Komatsu’ya telefon etmişti. Komatsu şirketteydi. Tanıdığı editörün söylediği gibi Komatsu’nun konuşma tarzı her zamankinden farklıydı. Normalde muğlak ifadelere başvurmaksızın, sözcükleri peş peşe sıralayıp kesintisiz konuşurdu, ama bu sefer konuşması hep kopuk kopuktu. Tengo ile konuşurken sanki bir taraftan da sürekli bir şeyler düşünüyormuş gibiydi. Tengo, <span class="ideitalik">Bir sıkıntısı olabilir</span>, diye düşündü. Sorun her neyse, karşısındaki her zamanki soğukkanlı Komatsu değildi. Bir derdi olsa bile, sıkıntılı bir işe bulaşmış olsa bile, asla dışarıya yansıtmaz, kendi tarzını bozmazdı. Komatsu, her zamanki Komatsu değildi.</p>

  <p class="normal1">“Nasıl oldunuz?” diye sordu Tengo.</p>

  <p class="normal1">“Nasıl mı oldum?”</p>

  <p class="normal1">“Kötü olduğunuzu söyleyerek uzunca bir süre dinlenmişsiniz ya.”</p>

  <p class="normal1">“Ha, öyle ya” dedi Komatsu, birden anımsayıvermiş gibi. Kısa bir sessizlik oldu. “Artık geçti. O konuyla ilgili olarak yakınlarda yine görüşürüz. Şu an için doğru düzgün konuşamıyorum.”</p>

  <p class="normal1"><span class="ideitalik">Yakınlarda,</span> diye geçirdi aklından Tengo. Komatsu’nun konuşma tarzında tuhaf bir tını seziyordu. Burada araya mesafe koymaya çalışmak gibi bir çekince yoktu. Dile getirdiği sözcükler, sıradandı, derinlikten yoksundu.</p>

  <p class="normal1">Tengo, bu seferlik konuyu gelişigüzel toparlayarak telefonu kendisi kapattı. <span class="ideitalik">Pupa Hava</span> ve Fukaeri meselesini de açmadı. O konulara girmekten kaçındığını Komatsu’nun ses tonundan sezebiliyordu. Bir kere Komatsu’nun bir şeyleri doğru düzgün konuşamaması gibi bir durum şimdiye kadar hiç olmamıştı.</p>

  <p class="normal1">&nbsp;</p>

  <p class="normal1">Nihayetinde bu, Komatsu ile son konuşması olmuştu, eylülün sonlarına doğru. Bunun üzerinden iki aydan fazla süre geçmişti. Komatsu, telefon edip uzun uzun konuşmayı seven bir adamdı. Elbette karşısındakini seçerek. Konuşurken aklına gelen her şeyi baştan sona dile getirerek kendi düşüncelerini toparlıyor gibiydi. Dahası, Komatsu için Tengo, deyim yerindeyse, tek başına oynanan teniste topun çarptığı duvar gibi bir işlev görüyordu. Aklına esince, bir işi olmasa bile telefon ederdi Tengo’ya. Çoğunlukla da olmayacak saatlerde. Aklına esmezse uzun süre telefon etmediği de olurdu. Fakat iki aydan uzun süredir hiç telefon etmemesi nadir bir durumdu.</p>

  <p class="normal1"><span class="ideitalik">Herhalde birileriyle konuşmayı istemediği bir dönemden geçiyor,</span> diye düşündü Tengo. Herkesin öyle dönemleri olabilirdi. Komatsu’nun bile. Üstelik Tengo açısından da onunla acilen konuşması gereken bir mesele yoktu. <span class="ideitalik">Pupa Hava</span>’nın satışları durmuş, kitap artık toplumun gündeminden çıkmıştı. Kayıp Fukaeri’nin nerede olduğu da bilinmiyordu. Eğer Komatsu’nun bir işi düşerse telefon ederdi herhalde. Telefon gelmezse onunla bir işi yok demekti.</p>

  <p class="normal1">Fakat artık telefon etmenin zamanının geldiğini düşündü Tengo. <span class="ideitalik">O meseleyle ilgili olarak yakınlarda tekrar görüşürüz,</span> diyen Komatsu’nun sözleri kafasına tuhaf bir şekilde takılmıştı çünkü.</p>

  <p class="normal1">&nbsp;</p>

  <p class="normal1">Tengo, dershanede kendi yerine ders veren arkadaşına telefon edip durumu sordu. Adam, herhangi bir sorun olmadığını söyledi. Sonra o da Tengo’nun babasının durumunu sordu.</p>

  <p class="normal1">“Öylece uyumaya devam ediyor” dedi Tengo. “Soluk alıp veriyor. Ateşi, tansiyonu düşük ama şimdilik değişen bir şey yok. Fakat bilinci yerinde değil. Herhalde ağrı da çekmiyordur. Rüyalar âlemine gidip orada çakılıp kalmış gibi.”</p>

  <p class="normal1">“Pek kötü bir ölüm olmasa gerek” dedi adam, duyguları hiç işin içine karıştırmaz gibi. <span class="ideitalik">Böyle söyleyecek olursam duygusuz bir insan olduğumu düşünebilirsin, ama bakış açısına göre bir anlamda pek de kötü bir ölüm olmayabilir,</span> demek istiyordu. Ön açıklaması eksikti sadece. Üniversitenin matematik bölümünde birkaç yıl geçirince, insan bu tür kısaltılmış diyaloglara alışıyordu, doğal gelmeyen bir tarafı kalmıyordu.</p>

  <p class="normal1">“Son zamanlarda hiç aya baktın mı?” diye sordu Tengo, bir an aklına gelmiş gibi. Son zamanlarda ayın durumu hakkında damdan düşer gibi soru sorulup da tuhaf bulmayacak tek kişi o adamdı herhalde.</p>

  <p class="normal1">Adam biraz düşündü. “Şimdi sen söyleyince, son zamanlarda aya baktığımı hiç hatırlamıyorum. Ne olmuş aya?”</p>

  <p class="normal1">“Boş zamanın olursa bir kez bakıver. Neler düşündüğünü duymak isterim.”</p>

  <p class="normal1">“Düşünceler? Düşünceler derken hangi bakış açısından?”</p>

  <p class="normal1">“Hangi bakış açısından olursa olsun fark etmez. Aya baktıktan sonraki düşüncelerini öğrenmek istiyorum.”</p>

  <p class="normal1">Kısa bir sessizlik oldu.</p>

  <p class="normal1">“Neler düşündüğümü toparlayıp ifade etmek zor olabilir.”</p>

  <p class="normal1">“Hayır. İfade etmeyi dert etme. Önemli olan ilk anda dikkatini çeken özelliği.”</p>

  <p class="normal1">“Aya bakıp, ilk anda dikkatimi çeken özelliği ne olacak bunu mu öğrenmek istiyorsun?”</p>

  <p class="normal1">“Öyle” dedi Tengo, “Aklına hiçbir şey gelmezse de sorun değil.”</p>

  <p class="normal1">“Bugün hava bulutlu. Bu yüzden sanırım ay çıkmaz. Fakat havanın ilk açık olduğu zaman bakarım. Yani, eğer aklımda kalırsa.”</p>

  <p class="normal1">Tengo teşekkür ettikten sonra telefonu kapattı. <span class="ideitalik">Eğer aklımda kalırsa.</span> Bu, matematik bölümü mezunu insanların sorunlu noktalarından birisiydi. Kendileriyle doğrudan ilgili olmayan olgular belleklerinde uzun süre yer etmezdi.</p>

  <p class="normal1">&nbsp;</p>

  <p class="normal1">Görüşme saatleri sona erip de tedavi merkezinden ayrılırken, danışma masasında oturan Hemşire Tamura Tengo’ya selam verdi.</p>

  <p class="normal1">“Mesainiz bitmiş. İyi istirahatler” dedi Tengo.</p>

  <p class="normal1">“Tengo, daha kaç gün buradasın?” diye sordu kadın, gözlüğünün köprüsüne parmağıyla bastırarak. Mesaisi bittiğinden hemşire üniformasıyla değildi, üzerinde pilili mor etek, beyaz bluz, gri yelek vardı.</p>

  <p class="normal1">Tengo durup şöyle bir düşündü. “Henüz karar vermedim. Duruma göre.”</p>

  <p class="normal1">“İşten bir süre izin mi aldın?”</p>

  <p class="normal1">“Yerime ders verecek birini buldum. Bir süre daha mesele yok.”</p>

  <p class="normal1">“Normalde nerede yemek yiyorsun?” diye sordu hemşire.</p>

  <p class="normal1">“Oralarda bir restoranda” dedi Tengo. “Pansiyonda yalnızca kahvaltı çıktığından yakınlarda rasgele bir yere girip set mönü istediğim, pilav üstü bir şeyler yediğim oluyor işte.”</p>

  <p class="normal1">“Güzel mi?”</p>

  <p class="normal1">“O kadar güzel denecek şeyler değil. Pek kafama da takmıyorum gerçi.”</p>

  <p class="normal1">“Hep öyle olmaz” dedi hemşire, ciddi bir yüz ifadesiyle. “Daha düzgün, besleyici şeyler yemen lazım. Yüzün zaten bu sıralarda, ayakta uyuyan bir at gibi oldu.”</p>

  <p class="normal1">“Ayakta uyuyan at?” dedi Tengo şaşırarak.</p>

  <p class="normal1">“Atlar ayakta uyuyabilirler. Hiç gördün mü?”</p>

  <p class="normal1">Tengo başını iki yana salladı. “Hayır.”</p>

  <p class="normal1">“Tam şu an seninki gibi olur yüzleri” dedi orta yaşlı hemşire. “Lavaboya gidip aynada kendi yüzüne bakarsan anlarsın. Şöyle bir bakınca uyuduğun belli olmuyor, ama iyice bakınca uyuduğun anlaşılıyor. Gözlerin açık, ama hiçbir şey görmüyorsun.”</p>

  <p class="normal1">“Atlar gözleri açık mı uyur?”</p>

  <p class="normal1">Hemşire başını sertçe sallayarak onayladı. “Tıpkı senin gibi.”</p>

  <p class="normal1">Tengo bir an lavaboya gidip aynaya bakmayı düşündüyse de sonra vazgeçti. “Tamam, daha besleyici şeyler yemeye dikkat ederim.”</p>

  <p class="normal1">“Baksana, birlikte ızgara et yemeye gidelim mi?”</p>

  <p class="normal1">“Izgara et?” Tengo pek et yemezdi. Hiç sevmiyor değildi, ama normalde hiç canı et çekmezdi. Fakat kadın öyle söyleyince uzun bir aradan sonra et yemesinin iyi olacağını düşündü. Gerçekten de vücudu besleyici şeylere ihtiyaç duyuyor olabilirdi.</p>

  <p class="normal1">“Bu akşam hep birlikte ızgara et yemeğe gidecektik. Sen de gel istersen.”</p>

  <p class="normal1">“Hep birlikte?”</p>

  <p class="normal1">“İşi 6.30’da paydos edenlerle birlikte. Üçümüz birlikte gidiyoruz. Ne dersin?”</p>

  <p class="normal1">“Diğer ikisi?”</p>

  <p class="normal1">Diğer ikisi, saçlarının arasına dolmakalem sıkıştıran çocuklu Hemşire Omura ve ufak tefek genç hemşire Adaçi’ydi. Bu üçü, her nasılsa iş dışında da samimi gibiydiler. Tengo onlarla birlikte ızgara et yemeyi şöyle bir düşündü. Yaşantısının basit düzenini mümkün olduğunca bozmak istemiyordu, ama reddetmek için bir bahane de bulamadı. Bu şehirde Tengo’nun boş boş dolaştığı, herkesin bildiği bir gerçekti.</p>

  <p class="normal1">“Eğer rahatsız etmeyeceksem” dedi Tengo.</p>

  <p class="normal1">“Elbette rahatsız etmezsin” dedi hemşire. “Rahatsız edecek insanı tutup da çağırmaya kalkmayız. Bu yüzden çekinmeden bizimle birlikte gelebilirsin. Arada sırada sağlıklı, genç bir adamın bize katılması hiç de fena olmaz.”</p>

  <p class="normal1">“Eh, sağlıklı olduğum kesin gerçi” dedi Tengo mahcup bir ses tonuyla.</p>

  <p class="normal1">“Sağlık en önemli şey” dedi hemşire, mesleki açıdan bir hüküm verir gibi.</p>

  <p class="normal1">&nbsp;</p>

  <p class="normal1">Aynı işyerinde çalışan üç hemşirenin aynı saatlerde serbest olması kolay değildi. Fakat kadınlar ayda bir kez koşulları zorlayarak da olsa bu fırsatı yaratıyorlardı. Sonra üçü birlikte şehre inip besleyici şeyler yiyerek, içki içip karaokeye giderek kendilerince dağıtıyor, fazla gelen enerjilerini (böyle demek daha doğru olur) boşaltıyorlardı. Onlar için bu türden bir hava değişikliği gerçekten gerekliydi. Taşra şehrinde monoton bir yaşam vardı; işyerinde meslektaşları, doktorlar ve hemşireler dışında tek gördükleri, enerjisini ve belleğini yitirmiş yaşlılardı yalnızca.</p>

  <p class="normal1">Üç hemşire hem çok yiyor hem de sağlam içiyorlardı. Ten-go’nun onlara ayak uydurması, kolay değildi. Bu yüzden keyifle şamata yapan kadınların yanında onlara uymak için uslu uslu ızgara etini yiyip, aşırı sarhoş olmamaya dikkat ederek birasını içti. Et restoranından çıkınca yakınlardaki bir bara geçerek bir şişe viski sipariş edip, karaoke yapmaya karar verdiler. Üç hemşire sırayla en iyi bildikleri şarkıyı söylüyor, ondan sonra mikrofonu dolaştırarak koro halinde şarkılara eşlik ediyorlardı. Herhalde normalde bunun için alıştırma yapıyor olmalıydılar. Birbirleriyle oldukça uyumluydular. Tengo karaokeden pek anlamazdı, ama belli belirsiz hatırladığı bir Yosui İnoue parçasını söyledi yalnızca.</p>

  <p class="normal1">Normalde pek konuşmayan genç hemşire Adaçi, alkol alınca neşelenmiş, cesaretlenmişti. Pembe yanakları da sarhoşluğun etkisiyle, güneşte güzelce yanmış gibi sağlıklı bir renk almıştı. Soğuk şakalara bile kıs kıs gülüyor, yanında oturan Tengo’nun omzuna doğallıkla yaslanıyordu. Saçına her zaman tükenmezkalem sıkıştıran uzun boylu hemşire Omura, uçuk lacivert tek parça elbise giymiş, saçlarını çözmüştü. Saçları açıkken, üç dört yaş gençleşmiş gibi görünüyordu. Sesi de bir derece alçalmıştı. Kararlı profesyonel tavırları kaybolmuş, hareketleri bir parça ağırlaşmıştı, başka bir insana dönüşmüş gibiydi. Yalnızca metal çerçeveli gözlük takan hemşire Tamura’nın görünüşü de, karakteri de hiç değişmemişti.</p>

  <p class="normal1">“Çocukları bu akşam komşuya bıraktım” dedi Hemşire Omura Tengo’ya. “Kocam, gece çalıştığından evde yok. Böyle zamanlarda özgürce eğlenmek lazım. Ortam değişikliği önemlidir. Sence de öyle değil mi Tengo?”</p>

  <p class="normal1">Kadınlar artık Tengo’yu <span class="ideitalik">Kavana Bey</span> ya da <span class="ideitalik">Tengo Bey</span> diye değil, <span class="ideitalik">Tengo</span> diye çağırıyorlardı. Çevresindeki çoğu insan nedense gayet kolaylıkla onu Tengo diye çağırmaya başlayıveriyordu. Dershanedeki öğrencileri bile arkasından Tengo diye seslenirlerdi.</p>

  <p class="normal1">“Gerçekten de öyle. Haklısınız” dedi Tengo.</p>

  <p class="normal1">“Böyle şeylere ihtiyacımız var” dedi Hemşire Tamura, su kattığı Suntory Old viskisini yudumlayarak. “Biz de insanız nihayetinde.”</p>

  <p class="normal1">“Üniformaları çıkarınca yalnızca kadınız işte” dedi Hemşire Adaçi. Sonra anlamı derin bir şey söylemiş gibi kendi kendine kıs kıs güldü.</p>

  <p class="normal1">“Baksana Tengo” dedi Hemşire Omura. “Şöyle bir soru sorabilir miyim?”</p>

  <p class="normal1">“Nedir acaba?”</p>

  <p class="normal1">“Çıktığın bir kadın var mı?”</p>

  <p class="normal1">“Evet, evet öğrenmek isteriz” dedi Hemşire Adaçi, mısır tanesini iri beyaz dişleriyle kıtır kıtır çiğneyerek.</p>

  <p class="normal1">“Anlatması kolay değil gerçi” dedi Tengo.</p>

  <p class="normal1">“Kolayca anlatılamayacak türdense daha iyi olur” dedi, halden anlarmış gibi duran Hemşire Tamura. “Bizim zamanımız çok. Memnuniyetle dinleriz senin kolay olmayan öykünü. Nasıl bir şey acaba?”</p>

  <p class="normal1">“Başla, haydi başla” dedi Hemşire Adaçi, elleriyle hafifçe alkış tutup kıs kıs gülerek.</p>

  <p class="normal1">“O kadar keyifli bir şey olduğunu sanmıyorum” dedi Tengo. “Sıradan, sonuçsuz.”</p>

  <p class="normal1">“Öyleyse, özetle sen de” dedi Hemşire Omura. “Çıktığın biri var mı, yok mu?”</p>

  <p class="normal1">Tengo teslim olarak yanıtladı: “Gelinen noktayı söyleyecek olursak, şu an için çıktığım biri yok sanırım.”</p>

  <p class="normal1">“Demek öyle” dedi Hemşire Tamura, sonra parmağının ucuyla bardaktaki buzu karıştırıp parmağını yaladı. “Bu olmaz işte. Hem de hiç iyi değil. Senin gibi genç, sağlıklı bir erkeğin samimi ilişkisinin olmaması çok yazık.”</p>

  <p class="normal1">“Vücudun için de iyi değil” dedi iri cüsseli Hemşire Omura. “Uzun süre içinde biriktirince insan alıklaşmaya başlar.”</p>

  <p class="normal1">Genç hemşire Adaçi, yine kıs kıs güldü. “Alıklaşırsın” dedi, sonra parmağının ucuyla şakağına dokundu.</p>

  <p class="normal1">“Bir süre öncesine kadar öyle biri vardı ama” dedi Tengo mazeret bildirir gibi.</p>

  <p class="normal1">“Fakat bir süre önce ortadan kayboldu. Öyle mi?” dedi Hemşire Tamura, gözlüğünün köprüsünü parmağıyla bastırarak.</p>

  <p class="normal1">Tengo başıyla onayladı.</p>

  <p class="normal1">“Yani terk mi etti?” dedi Hemşire Omura.</p>

  <p class="normal1">“Bilemiyorum” dedi Tengo, başını hafifçe yana eğerek. “Fakat öyle de olabilir. Terk etmiştir herhalde.”</p>

  <p class="normal1">“Baksana. Bu kadın senden yaşça bir hayli büyük müydü?” diye sordu Hemşire Tamura, gözlerini kısarak.</p>

  <p class="normal1">“Evet, öyleydi” dedi Tengo. Nasıl olup da böyle bir şeyi anlayabilmişti acaba?</p>

  <p class="normal1">“Bakın işte, söylediğim gibi” dedi Hemşire Tamura, her şeyden anlıyormuş gibi diğer ikisine. Diğer ikisi de başlarını sallayarak onayladılar.</p>

  <p class="normal1">“Ben bu kızlara söylemiştim” dedi Hemşire Tamura, Tengo’ya. “Tengo, kesin kendisinden yaşça büyük bir kadınla çıkıyor diye. Böyle şeylerin kokusunu alır kadınlar.”</p>

  <p class="normal1">“Snıff snıff” dedi Hemşire Adaçi.</p>

  <p class="normal1">“Üstelik evlidir belki de” dedi Hemşire Omura, uykulu sesiyle. “Öyle değil mi?”</p>

  <p class="normal1">Tengo bir an tereddüt ettikten sonra başını evet anlamında salladı. Artık yalan söylemesinin bir anlamı yoktu.</p>

  <p class="normal1">“Seni gidi seni” dedi Hemşire Adaçi, parmağıyla Tengo’nun baldırını dürterek.</p>

  <p class="normal1">“Kaç yaş büyüktü?”</p>

  <p class="normal1">“On yaş” dedi Tengo.</p>

  <p class="normal1">“Ooooo” dedi Hemşire Tamura.</p>

  <p class="normal1">“Bak sen. Demek işini bilen, yaşça büyük evli bir kadın seninle yakinen ilgilendi” dedi çocuklu hemşire Omura. “Ne hoş. Ben de elimden geleni yapayım bari. Yalnız ve nazik Tengo’yu avutayım. Böyle olduğuma bakma. Vücudum hâlâ çok iyidir.”</p>

  <p class="normal1">Kadın Tengo’nun elini tutup kendi göğsüne bastırmaya kalkıştı. Diğer ikisi, bir şekilde bu hareketini durdurdular. Sarhoş olup da biraz dağıtmış bile olsa hemşire ile hasta yakını arasındaki çizgiyi korumak gerekiyordu. Kadınlar böyle düşünüyor gibiydi. Belki de o halini birilerinin görmesinden korkmuş da olabilirlerdi. Ne de olsa küçük bir kasabaydı. Bu tür dedikodular anında yayılıverirdi. Hemşire Omura’nın kocası anormal kıskanç biri de olabilirdi. Tengo’nun derdi başından aşkındı zaten ve daha fazla belaya bulaşmasa iyi olurdu.</p>

  <p class="normal1">“Fakat sen çok iyi bir insansın Tengo” dedi Hemşire Tamura konuyu değiştirmek için. “Bu kadar uzaklara gelip her gün saatlerce babanın başucunda kitap okuyorsun. Herkes yapmaz.”</p>

  <p class="normal1">Genç hemşire Adaçi başını hafifçe eğerek söze girdi: “Evet, müthiş bir şey. O yönün gerçekten saygıyı hak ediyor.”</p>

  <p class="normal1">“Biz hep kendi aramızda seni övüyoruz” dedi Hemşire Tamura.</p>

  <p class="normal1">Tengo’nun yüzü, farkında olmadan kızarıverdi. Onun bu şehre gelme nedeni, babasına bakmak değildi. Hafif ışıklar saçan havadan pupayı ve içinde uyuyan Aomame’yi bir kez daha görebilmek için buradaydı. Bu, Tengo’nun şehirde kalmasının tek nedeniydi. Bilinci yerinde olmayan babasına bakmak yalnızca bir bahaneydi. Fakat böyle bir şeyi açıklayamazdı. O durumda önce havadan pupanın ne olduğu konusuna girmesi gerekirdi.</p>

  <p class="normal1">“Şimdiye kadar pek bir şey yapamadım gerçi.” Tengo dar, ahşap sandalyenin üzerinde iri cüssesini doğrultarak, rahatsız bir şekilde konuşmuştu. Fakat onun bu tavrı da hemşirelere alçakgönüllülük olarak görünmüştü.</p>

  <p class="normal1">Tengo, artık uykusunun geldiğini söyleyerek, kalkıp tek başına pansiyona dönmek istiyordu, ama bir türlü o fırsatı yakalayamadı. Zaten böyle keskin hareketlere girmekten kaçınırdı.</p>

  <p class="normal1">“İyi de” dedi Hemşire Omura, sonra hafifçe genzini temizledi, “konuyu tekrar başa getiriyorum, neden o kendinden on yaş büyük evli kadından ayrıldın? İşler yolunda gidiyordu herhalde. Kocası mı anladı? Böyle bir şey mi oldu?”</p>

  <p class="normal1">“Nasıl olduğunu ben de bilemiyorum” dedi Tengo. “Bir anda irtibatımız tamamen kesiliverdi işte.”</p>

  <p class="normal1">“Demek öyle” dedi genç hemşire Adaçi. “Kadın senden bıktı mı acaba?”</p>

  <p class="normal1">Uzun boylu, çocuklu hemşire Omura başını iki yana salladı. Sonra işaretparmağını havaya kaldırıp genç hemşireyi yanıtladı: “Sen, henüz hiçbir şey bilmiyorsun. Hem de hiç. Kırk yaşında evli bir kadın için böyle genç, sağlıklı, tatlı bir delikanlıyı yakalayıp, dilediğince kullanıp, teşekkür ederim, gücüne sağlık, haydi elveda demek gibi bir durum asla söz konusu olmaz. Tersi olabilir gerçi.”</p>

  <p class="normal1">“Öyle mi acaba?” dedi Hemşire Adaçi, başını hafifçe yana eğerek. “İşin o kısmını tam olarak bilemiyorum elbette.”</p>

  <p class="normal1">“Öyle tabii” dedi çocuklu hemşire Omura, kesin bir ses tonuyla. Yazıtlara kazınmış bir yazıyı, birkaç adım uzaktan kontrol ediyormuş gibi bakışlarla Tengo’yu şöyle bir süzüp, sonra başını evet anlamında salladı. “Sen de yaşlandığında anlarsın.”</p>

  <p class="normal1">“Off. Bende uzun zamandır tık yok” dedi Hemşire Tamura, sandalyesine iyice gömülerek.</p>

  <p class="normal1">Sonra bir süre üç hemşire, Tengo’nun bilmediği birinin (herhalde meslektaşlarından bir hemşirenin) cinsel kaçamaklarıyla ilgili dedikoduya daldılar. Tengo elinde su katılmış viskisi, o üçünün haline bakınca <span class="ideitalik">Macbeth</span>’teki üç cadıyı anımsadı. <span class="ideitalik">İyi kötüdür. Kötü de iyi.</span> Ünlü büyüyü tekrarlayarak Macbeth’e kötü ihtiraslar aşılayan cadıları. Elbette Tengo üç hemşireyi kötü ruhlu varlıklar olarak görüyor değildi. Nazik, dürüst kadınlardı. Kendilerini vererek işlerini yapıyor, babasına da iyi bakıyorlardı. Kadınlar işyerlerinde aşırı ağır bir iş yükü altında çalışıyor, başlıca geçim kaynağı balıkçılık olan küçük bir kasabada heyecan dolu olduğu söylenemeyecek bir yaşam sürerek, ayda bir kez stres atıyorlardı yalnızca. Fakat her biri farklı kuşaktan olan bu üç kadının enerjilerinin tek noktaya yoğunlaşmış halini görünce, Tengo’nun gözünün önüne doğal olarak İskoçya’nın çorak kır manzarası geliverdi. Gökyüzü bulutluydu, yağmurla karışık soğuk bir rüzgâr fundaların arasından esip geçiyordu. Üniversite yıllarında İngilizce dersinde <span class="ideitalik">Macbeth</span>’i okumuştu, eserin bir kısmı tuhaf bir şekilde aklında kalmıştı.</p>

  <p class="indentmetin">&nbsp;</p>

  <p class="indentmetin"><span class="ideitalik">By the pricking of my thumbs</span>,</p>

  <p class="indentmetin"><span class="ideitalik">Something wicked this way comes</span>,</p>

  <p class="indentmetin"><span class="ideitalik">Open, locks</span>,</p>

  <p class="indentmetin"><span class="ideitalik">Whoever knocks!</span></p>

  <p class="indentmetin">&nbsp;</p>

  <p class="indentmetin"><span class="ideitalik">Parmaklarımdaki kaşınmaya bakılırsa,</span></p>

  <p class="indentmetin"><span class="ideitalik">Uğursuz bir şey geliyor bu yana,</span></p>

  <p class="indentmetin"><span class="ideitalik">Açılsın kilitler,</span></p>

  <p class="indentmetin"><span class="ideitalik">Her kim kapıyı çalarsa!</span></p>

  <p class="indentmetin">&nbsp;</p>

  <p class="indentmetin">Neden yalnızca bu mısralar net bir şekilde belleğinde kalmıştı acaba? Oyunda o repliği kimin söylediğini hiç bilmediği halde. Fakat bu sözler, Koenci’deki apartman dairesinin kapısını inatla çalan NHK tahsildarını aklına getirdi. Tengo, kendi başparmağına baktı. Kaşınma falan yoktu. Yine de, Shakespeare’in ustaca dizelere döktüğü sözde uğursuz bir tını vardı.</p>

  <p class="indentmetin">&nbsp;</p>

  <p class="indentmetin"><span class="ideitalik">Something wicked this way comes,</span></p>

  <p class="indentmetin"><span class="ideitalik">Fukaeri kilidi açmasa keşke,</span> dedi Tengo içinden.</p>
</body>
</html>
