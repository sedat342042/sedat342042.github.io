<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-3.html" xml:lang="tr-TR">
    <div class="Basic-Text-Frame-7">
      <p class="arabaslik-orta-1 para-style-override-16" id="toc_marker-4-3">3. Sahne</p>

      <p class="Normal-6 para-style-override-17"><span>OCTAVE, MARIANNE</span></p>

      <p class="Normal-6 para-style-override-18"></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Güzel Marianne, içiniz rahat olsun. Célio’nun gönlü artık bir başkasında, bundan böyle serenatlarını sizin pencerelerinizin altında yapmayacak.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Ne yazık! Böyle bir aşkı kaçırmış olmak benim işin ne büyük bir talihsizlik! Aksiliğe bakın! Ben de onu sevmeye başlamıştım.</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Sahi mi?</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Evet, inanın. Belki bu akşam sevecektim, belki yarın sabah, en geç pazar günü, sahi söylüyorum. Arada sizin gibi bir elçi varsa kim amacına ulaşamaz? Bir tercümana ihtiyaç duyduğuna, kendi kendini anlatamadığına göre, bu adamın aşkı Çince veya Arapça gibi bir şey olsa gerek.</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>İstediğiniz kadar alay edin, artık sizden çekindiğimiz yok.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Belki de bu aşk henüz memede bir çocuktu ve siz tedbirli bir sütanne gibi onu beline bir kayış bağlayıp şehirde gezdirirken tepetaklak düşürdünüz.</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Tedbirli sütanne ona sadece sihirli bir süt verdi; bu sütten şüphesiz siz de içmişsinizdir. Hem de bol bol; dudaklarınızda hâlâ bir damlası kalmış, bütün sözlerinize karışıyor.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Adı ne bu sihirli sütün?</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Kayıtsızlık. Siz ne sevmeyi biliyorsunuz, ne de nefret etmeyi. Siz, Bengal gülleri gibisiniz Marianne: dikensiz, kokusuz...</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Güzel konuşuyorsunuz. Bu benzetmeyi önceden mi hazırlamıştınız? Verdiğiniz nutukların müsveddesini yakmıyorsanız, rica ederim bana verin de papağanıma öğreteyim.</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Sözlerimde sizi incitecek bir şey yoktu ki. Kokusuz bir çiçek de güzeldir. Hatta Tanrı’nın yarattığı çiçeklerin en güzelleri kokusuz olanlardır ve günün birinde tıpkı yeni bir Galatea gibi bir kilisenin köşesinde mermere dönüştüğünüzde, geriye bir günah çıkarma odasının duvar oyuğunda saygın bir yer edinecek görkemli bir yontu kalacak.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Sevgili kuzenim, siz kadınların haline acımıyor musunuz? Başıma geleni bir düşünün: Talihin bir cilvesi olarak Célio beni seviyor yahut sevdiğini sanıyor. Sonra bu Célio beni sevdiğini arkadaşlarına söylüyor. Bu arkadaşları da bana bu genci ölüm pahasına da olsa seveceksin diyorlar. Napoli gençleri lütfedip bana sizin gibi değerli bir elçi gönderiyorlar. Bu elçi bana Célio denilen genci bir hafta içinde sevmek zorunda olduğumu bildiriyor. Düşünün, rica ederim, böyle bir teklifi istenilen şekilde, istenilen zamanda yerine getiren bir kadın çok aşağılık bir yaratık sayılmaz mı? Böyle bir kadın herkesin diline düşmez mi, parmakla gösterilmez mi, meyhane şarkılarına nakarat olmaz mı? Buna karşılık, teklifi reddederse, bu kadının canavarlardan daha zalim, heykellerden daha soğuk olduğuna hükmedilir. Ve onunla konuşan, onu kiliseye giderken meydanın ortasında durdurmaya cesaret eden adam, “Siz dikensiz ve kokusuz bir Bengal gülüsünüz,” demeye hak kazanır, öyle değil mi?</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Marianne, sevgili Marianne kızmayın.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Namuslu olmak, imanlı olmak sizce çok gülünç bir şey, değil mi? Bir genç kızın terbiyesi, kendine değer veren ve sevdiği çiçeğinin tozunu rüzgârın önüne katmadan önce şefkatli bir elin arasından sızan birkaç güneş ışığıyla açılan çeneğinin gözyaşlarıyla ıslanması gerektiğini düşünen bir kalbin gururu pek gülünç bir şey, değil mi? Bütün bunlar, sizin için bir zamane delikanlısının ilk aşk sözüyle uçup giden rüyalardan, sabun köpüklerinden başka bir şey değil, öyle mi?</span></p>

      <p class="Normal-6 para-style-override-18"><span>OCTAVE</span></p>

      <p class="Normal-6 para-style-override-20"><span>Célio’yu da, beni de yanlış anlıyorsunuz.</span></p>

      <p class="Normal-6 para-style-override-18"><span>MARIANNE</span></p>

      <p class="Normal-6 para-style-override-20"><span>Bir kadın sizce nedir sanki? Bir anlık gönül eğlencesi; seviyorum demek zevki için sever gibi göründüğünüz boş bir hayal. Kadın, bir eğlenceden ibaret. Onlardan birine rastladığınızda şöyle diyebilirsiniz: işte önümden gönlüme göre güzel bir eğlence geçiyor! Oysa bir kadının önünde gözlerini yere eğip içinden: “İşte belki de bütün bir hayatın mutluluğu geçiyor,” diyerek, o kadının geçip gitmesine izin veren bir erkek size göre bir mektep çocuğu sayılır değil mi?</span></p>

      <p class="Normal-6 para-style-override-21"><span>(</span><span class="char-style-override-6">Çıkar.</span><span>)</span></p>

      <p class="Normal-6 para-style-override-18"></p>

      <p class="Normal-6 para-style-override-18"></p>
    </div>
  </div>
</body>
</html>
