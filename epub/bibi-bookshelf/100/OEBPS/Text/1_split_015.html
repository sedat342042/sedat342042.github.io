<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_14"><br class="calibre3" />
  Türkiye’nin ilk hacker’ı</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Artık internet dünyasında kendime göre bir ünüm vardı. İnsanlar beni ve yaptıklarımı merak ediyordu. Girdiğim sosyal ortamlarda artık Tamer değil Hacker Tamer olmuştum. Yaptığım şeylerle anılmaya başladım.</p>

  <p class="normal1">Superonline’ın açtığı davada ise suçlu olduğuma karar verildi. Çarptırıldığım 1 yıl 8 aylık hapis cezası sabıkam olmaması, aynı suçu bir daha işlemeyeceğim kanaatinin oluşması sebebiyle ertelendi.</p>

  <p class="normal1">Bu karar, gelecek beş yıl içerisinde aynı suçu bir kez daha işlemem durumunda alacağım cezanın kesinleşerek kat kat artacağı anlamına geliyordu. Bu süreç sırasında çok şey öğrenmiş, birçok ders çıkarmış olsam da diğer yandan olayların yaşattığı adrenalinin tadı hâlâ damağımdaydı. Yaşananlardan çok farklı bir keyif aldığımı fark ettim. Türkiye’nin ilk hackerı payesini almaktan gurur duysam da halen kendimi yeterli görmüyordum. Yeni şeyler öğrenmek adına içimde bitmek tükenmek bilmeyen bir istek vardı.</p>

  <p class="normal1">Bu içsel meselelerle uğraşırken hayatın gerçeklerini de ıskalayamazdım. Acilen bir iş bulmam gerekiyordu. İnternette gezinirken İzmir’de internet işleri yapan bir firmaya denk geldim. İnternet sitesini gezince gözüme, çok kapsamlı çalışan büyük bir firma gibi göründü. Telefonla konuşup, cv gönderdikten sonra kısa sürede görüşme için çağrıldım.</p>

  <p class="normal1">Görüşmeye gittiğimde Umut Gökbayrak adında tam anlamıyla “geek” (bilgisayarlar ve teknolojiyle ilgilenen antisosyal kişi) kelimesinin karşılığını veren koyu Linux, açık kod taraftarı biriyle karşılaştım. Daha önce aynı şirketlerde çalıştığımızı fark ettiğimizde sohbet iyice koyulaştı. Şirket kurulalı henüz birkaç ay olmuştu. Sohbet sırasında ortak noktalar da elde ettikçe anlaşarak işe başladım. Nazillili dört beş arkadaşın birleşerek kurduğu bir firmaydı. Umut, içlerinde teknik anlamda işten anlayan tek kişiydi. Firmanın vizyonu internet sitesi tasarımı, internet sitesi barındırma ile Linux sunucu çözümleri üzerineydi.</p>

  <p class="normal1">Çalışmaya başlamıştım ama kimse henüz geçmişimi bilmiyordu. Bunun pek uzun sürmeyeceği açıktı. Umut’la beraber bilgisayarındaki resim arşivini karıştırıyorduk. Karikatürlere, fotoğraflara bakıp yorum yapıyorduk. Bir anda ekrana benim Superonline’ı hack ettiğimde hazırladığım sayfanın görüntüsü geldi. O da diğer birçok insan gibi bu eşsiz anı ölümsüzleştirmek için ekran görüntüsü alıp saklamıştı. Umut “Ha ha, hatırlıyor musun herifin biri hack etmişti bunları! Adam kalkıp imzasını atmıştı. Bir dakika ya... T. Ş. ... Nasıl yani? Sen olamazsın herhalde? Tamer Şahin?..” diye şaşkınlık içerisinde sordu.</p>

  <p class="normal1">Önceleri inkar etsem bile itiraf etmem fazla uzun sürmedi. Bir anda şirkette popülaritem tavan yapmıştı. Ben ise bu “ortamın popüler çocuğu” haline halen alışamamıştım. Bir süre sonra Umut’un şirket ortaklığını bırakıp İstanbul’a yerleşmesiyle firmanın sunucularının yönetimi ile birlikte teknik karar mekanizması da tamamıyla bana geçti.</p>

  <p class="normal1">Artık elimde yönetebileceğim, stratejisini çizebileceğim bir internet firması vardı. O dönemde pek de kötü sayılmayacak işlere imza atıyorduk. Personel sayımız kimi zaman 15-20 kişiye kadar çıkıyordu. Başlarda Alsancak’ta halıları kokuşmuş bir ofisteydik. Bu, kışın ucu kesilmiş eldivenlerle klavye kullandığımız, yazın burnumuzdan klavye üzerine ter damlayan ofisten çıkıp daha geniş bir yere taşındık. Güvenlik konusunda kendimi daha da geliştiriyordum. Artık her çeşit sistemi güvenli şekilde gözüm kapalı kurabiliyordum. Birçok karışık ağ özelliğini destekleyen güvenlik duvarı tasarımları yapabiliyordum.</p>

  <p class="normal1">O dönemde henüz sektörleşmemiş “alan adı ticareti” ilgimi çekiyordu. Elimde gelir kaynağı olarak düşündüğüm bazı alan adları vardı. İleride satarak belki para kazanabileceğimi planlamıştım. Bunların arasında okanbayulgen.com, denizakkaya.com, eksisozluk.com, orkid.com, kevinmitnick.net, kevinmitnick.org gibi adresler bulunuyordu. İsimlerden biriyle ilgili bir kot pantolon üreticisinden e-posta aldım.</p>

  <p class="normal1">E-postada okanbayulgen.com alan adını satın almak istediklerini söylüyorlardı. Okan Bayülgen’e sponsor olan firma alan adı ücretini karşılayacaktı. Anladığım kadarıyla bu konu pazarlığa açıktı. Daha sonra telefonda konuştuğum avukat, sözlerinde oldukça samimi davrandı: “Tamer Bey sizi biraz araştırdık. Şimdi biz de Cem Yılmaz gibi dava açarak alan adını alabiliriz. Ama sizinle problem yaşamak istemiyoruz. O yüzden makul bir rakamda anlaşabileceğimizi umuyorum” diye konuştu.</p>

  <p class="normal1">Makul bir rakamda anlaştık ve kot pantolon firması bol sıfırlı bir havale göndererek ödemeyi gerçekleştirdi. Durup düşününce, ünlüler gerçekten de hiçbir şeye para ödemiyorlardı. Yıllar sonra Okan Bayülgen’le yüz yüze gelip, sohbet ettiğimizde bu olayı hatırlattım. Hangi firmanın ödediğini bile hatırlamadığını söylemişti. Onlar için kapılar bu kadar kolay açılabiliyordu.</p>
</body>
</html>
