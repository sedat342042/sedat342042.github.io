<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_2"><br class="calibre3" />
  Tamer Şahin kimdir?</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">1981 doğumlu Tamer Şahin, ilk olarak 1999 yılında Türkiye’nin en büyük internet servis sağlayıcısı Superonline bilgisayar sistemlerine girdiği suçlamasıyla karşılaştı. Bunun sonucunda Türkiye Cumhuriyeti’nin, yargılanarak ceza alan ilk hacker’ı olarak literatürdeki yerini aldı. Hukuk fakültesi kitaplarında ve derslerde işlenen olay sonrası verilen 1 yıl 8 ay hapis cezası, infaz edilmeden ertelendi.</p>

  <p class="normal1">2001 yılı sonlarında Türkiye’nin ilk ve en eski bankası olan Osmanlı Bankası’nı hack ettiği iddiasıyla hakkında dava açıldı. Bankanın internet sitesine mesaj bıraktığı iddia edilen Şahin, tüm yazılı ve görsel basında yer aldı. Açılan dava sonucu, akademisyenlerden oluşan bilirkişi heyetinin incelediği sunucuda kanıt bulunamadığından suçsuz olduğuna karar verilerek beraat etti.</p>

  <p class="normal1">2002 yılında Microsoft bilgisayar sistemlerine giriş yaparak Bill Gates ve Steve Ballmer’ın e-posta yazışmaları, Hotmail ve diğer projeler ile ilgili dokümanları internette yayınladı. Microsoft’u hack etmesi Wired, Slashdot, The Register, ZDNet gibi global kaynaklar ile yaklaşık 10 ülkede haber oldu.</p>

  <p class="normal1">Sorumluluklarının farkına vararak, etik hacker felsefesi üzerine mesai harcayan Şahin, kurumsallaşarak iş yaşamına ağırlık verdi. Etik hacker’lık yeteneğini, aralarında özel sektörün öncü kuruluşları ve bazı resmi kurumların da bulunduğu sayısız bilgisayar sisteminin zayıflıklarını ortaya çıkarmak için kullandı. Bu zayıflıklara karşı savunma stratejileri geliştirdi.</p>

  <p class="normal1">Türkiye’nin ilk tamamı yerli bilgi güvenliği yazılımı olan <span class="ideitalik">Mindwall IDS</span>’in geliştiricilerindendir. <span class="ideitalik">Mindwall Intrusion Detection</span> yazılımı ABD’den yatırım almış, Chase Manhattan Bank, Citibank, Bell Labs gibi kuruluşlarda kullanılmıştır.</p>

  <p class="normal1">Microsoft, HP, AOL, Redhat, Novell gibi dünyaca ünlü üreticilerle ortak çalışarak yazılımlarındaki zayıflıkları keşfeden Tamer Şahin’in dünya bilgi güvenliği sektörüne kazandırdığı kendi adına kayıtlı 50’den fazla güvenlik duyurusu var.</p>

  <p class="normal1">Şahin’in hemen hemen tüm yazılı/görsel basının aralarında bulunduğu medya kuruluşlarında haberleri yayımlandı. Coşkun Aral’ın ekibi tarafından onun hayatını konu alan bir belgesel çekildi. Tamer Şahin’in yaptıkları ve bunların sosyal yansımaları İTÜ, Işık Üniversitesi ve Özel Amerikan Lisesi’nde ders konusu olarak sunum ve dokümanlarla analiz edildi.</p>

  <p class="normal1">Tamer Şahin defalarca <span class="ideitalik">Kurtlar Vadisi</span>, <span class="ideitalik">Deli Yürek</span> gibi Türk aksiyon dizilerinde “Hacker Tamer” ismiyle canlandırıldı. <span class="ideitalik">Star</span> gazetesi, <span class="ideitalik">T3</span> teknoloji dergisi gibi yayınlarda köşe yazıları yazdı. Türkiye genelindeki üniversitelerde, kurumsal firmalarda konuşmalar yapıyor.</p>

  <p class="normal1">Tamer Şahin, sektöründe öncü kuruluşlara, kurucusu olduğu TerraMedusa firması çatısı altında bilgi güvenliği hakkında çözümler hazırlamaya devam ediyor.</p>
</body>
</html>
