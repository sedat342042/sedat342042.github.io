<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_26"><br class="calibre3" />
  Kan içen borsacı</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">İnternet herkese eşit şans verse de gerçek dünyadaki dengeler halen aynıydı. Fakirler zengin, zenginler ise vahşice daha zengin olmak için uğraşıyordu.</p>

  <p class="normal1">Telefondaki yabancı ses büyük bir borsa aracı kurumunun yönetim kurulunda olduğunu, bilgi güvenliği üzerine benden danışmanlık istediğini söylemişti. Telefonumu kimden aldığını sorduğumda ise çelişkili cevaplar verip geçiştirmeye çalışmıştı. Belli ki beni tanıyan ama isminin anılmasını pek istemeyen biriydi gizlediği. Keza internette ufak bir araştırmayla da cep telefonuma ulaşılabileceğinden, bu pek de sır sayılmazdı.</p>

  <p class="normal1">Proje iptal olmuştu ama hâlâ İstanbul’a geldiğimde İso ile Black-<br class="chapter" />
  wind’in yanında kalmaya devam ediyordum. Adamı o anda deliler gibi para peşinde koşan İso ile “Blackwind”ın da olduğu bohem fakirhanemize davet ettim. Birkaç saat sonra kapı çaldığında içeriye kolunda Rolex saati, ceketinde Reha Muhtar stili arma olan şık giyimli biri ile arkasında iriyarı bir koruma girdi. Buyur edip oturttuktan sonra adam tahmini bir fikir sahibi olmak için hepimizi baştan aşağı süzdü. İso ile “Blackwind” adamın havalı görüntüsünün verdiği imajla benden önce misafirimle ilgilenmeye başladılar. Galiba ayaküstü bir bağlantı yapabileceklerini düşünmüşlerdi. Ama adamımız bundan çok daha fazlasıymış gibi davranıyordu. Bir süre onları dinliyormuş gibi yaptıktan sonra müsade istedi. Beni dışarıya çağırıp baş başa konuşmayı teklif etti. Ertesi gün için sözleştikten sonra şoförünün beni alacağını söyleyerek yanımdan ayrıldı.</p>

  <p class="normal1">Yorucu bir gecenin sabahında ısrarla çalan telefon sesiyle beraber gözlerimi açtım. Patronun şoförü arıyordu. Kadıköy’e doğru yola çıktığını haber veriyordu.</p>

  <p class="normal1">İstanbul’da lüks bir otelde buluştuğumuzda adamımız şık takım elbisesi ve yanında korumasıyla görüşmeye geldi. Ben şık borsacı ile iri kıyım korumayı gördüğümde “Of, yine mi?” diye düşünürken o benim gözümü boyamaya çalışıyordu. Olağan bir iş görüşmesi beklerken karşımda sürekli kendisiyle, benimle ya da dünya meseleleriyle ilgili konulardan bahseden bir adam bulmuştum. Arkadaşımda kaldığımı öğrenince bu duruma itiraz etmişti. Israrları sonucu beni konuştuğumuz lüks oteldeki bir süite yerleştirip bana yakışanın bu olduğunu söyledi. Her gün şoförüyle gelip beni alıyor, İstanbul’un en lüks restoranları, otel roofları, kafelerini gezerek sohbet ediyorduk. Her şey güzel, hoş fakat bu kadar ilginin sebebi nedir diye merak ediyordum.</p>

  <p class="normal1">Ben bu konuyu kurcaladıkça borsacı “Ben senin dostluğunu, arkadaşlığını istiyorum” deyip duruyordu. Evet dostluk, arkadaşlık çok güzel kavramlardı. Diğer yandan lüks yaşam, pahalı restoranlar, beş yıldızlı oteller de aynı şekilde. Asıl komik olan, aynı zamanda da kuşku yaratan ise benim hiç tatmadığım zevkler, bulunmadığım ortamlar olduğunu sanarak gözümü bu tür gövde gösterileriyle boyamaya çalışmasıydı. Bir süre durum böyle devam etti. Her ne kadar arada ne istediğine dair sorular sormaya çalışsam da cevap almakta başarılı olamamıştım.</p>

  <p class="normal1">Servet, lüks ve şaşaalı yaşantının promosyonunu yapan borsacının aslında pek de oraların adamı olmadığını anlamak zor değildi. Bağdat Caddesi’nde gittiğimiz lüks bir kafede içeceğimiz kahveler geldiğinde pres mekanizmasını kullanmayı becerememiş, yaklaşıp nazikçe “Dilerseniz yardımcı olayım efendim” diyen garsona çıkışarak “Ne yani? Ben bilmiyor muyum kullanmayı! Sen kimsin bana öğretiyorsun! Defol karşımdan!” diyecek kadar geldiği yeri reddedebilen hazımsız biriydi.</p>

  <p class="normal1">Gizemli adamımız tanıştığımız ilk zamanlarda milliyetçi bir siyasi partiye ait kimlik kartını göstererek ekonomi danışmanlığı yaptığını söylemişti. Yanındaki korumasının eski polis olduğunu, korumayla aramızda geçen kısa sohbette öğrenmiştim. Borsacı yanında sürekli piyasaları izlediği bir yazılım yüklü laptopu ile dolaşıyordu. Bir gün koruması ile laptopu kısa süreliğine ayrıldığımız ofiste bırakmıştı. Geri döndüğümüzde laptopun kapağını yarı açık şekilde bulduk. Bunu fark ettikten sonra duraksayıp “İşte böyle bu pezevenkler de. Arada bakayım ne oynamış, üç beş kuruş nasipleneyim diye uğraşıyorlar” dedi. Koruması küçük çaplı da olsa bizimki gibi borsada oynuyordu.</p>

  <p class="normal1">Bilgisayarının başına geçerek bana bir şey göstermek istediğini söyledi. Hisse senetlerini izlediği programa bakarak bazı hisselerin gün içinde ne duruma geleceğinden, hangi ara değer kazanıp ne zaman değer kaybedeceğinden bahsetti. Kendinden o kadar emindi ki yüklüce bir miktar harekette bulunup akşam olduğunda söylediği rakamı kazanacağını üstüne basa basa vurguladı. Şaşırmıştım. Adam karşımda bilgisayar oyunu gibi borsa üzerinde oynayarak ciddi meblağlar kazandığını iddia ediyordu. Akşam saatleri yaklaşırken adamımızın haklı çıkıp çıkmayacağına dair merakım gitgide arttı. Bilgisayarını tekrar açtı. Kâğıtların önceki hareketleri ile şimdiki hareketlerini karşılaştırdığında net kâr ortadaydı.</p>

  <p class="normal1">İlk defa ciddi, elle tutulur bir konudan bahsetmişti adamımız ve içimden bir ses bana karşı gösterdiği aşırı ilgi alakanın tek nedeninin bu konuyla ilgili olabileceğini söylüyordu. Hamlemi yaparak benden ne istediğini sordum. Gördüklerimden etkilenerek sorduğumu düşünerek dökülmeye başladı:</p>

  <p class="normal1">“Bak, ben aklının alamayacağı bir servete ve güce sahibim. Seninle bir iş yapmak istiyorum. Her türlü ekipmanı, internet erişimini, her şeyi sana temin edeceğim. Bu yapacağın şey karşılığında ne istiyorsan sana açık çek. İstersen nakit, istersen ev, araba. Ev dediğim de öyle saçma sapan bir yerde değil. Etiler, Bebek neresi istersen... Araba olursa da sana yakışan Ferrari, Lamborghini’den aşağısı olmaz. Sen evet dersen, ben sana anahtarını, tapunu, nakitini getireyim. Ben sana güveniyorum. Sen nasıl olsa yaparsın gereken şeyleri...”</p>

  <p class="normal1">İş artık ciddiye binmişti. Net bir hayır cevabındansa lafı biraz dolandırarak bulunduğum pozisyon, yaptığım iş ile yaşadığım adli süreçleri özetle anlattım. Hiçbir zaman menfaat için bir yeri hack etmediğimden, bu konuda etik prensiplerimden vazgeçmeden çalıştığımı söyledim. Teklifi için teşekkür ettikten sonra bu konudan kimseye bahsetmeyeceğimi de ekleyerek müsade istedim.</p>

  <p class="normal1">Borsacının yüzü asılmış, o sadece dostluğumu ve arkadaşlığımı isteyen adamın çehresi adeta şeytanileşmişti. Bana doğru dönüp kinayeli bir ses tonuyla “İstersen bahset...” dedi elini uzatarak. Gülümseyerek elini sıkıp oradan ayrıldım. Otelden eşyalarımı topladıktan sonra apar topar Kadıköy’de yanında kaldığım “Blackwind”ın yanına doğru yola çıktım.</p>

  <p class="normal1">Eve vardığımda durumu konuşup gülüp geçtik. Üzerinde durmaya değmeyen sıradan bir zengin adam vakasıydı neticede. Aradan birkaç gün geçtikten sonra sabah arkadaşım dürterek uyandırdı: “Kalk kalk anamızı s.kecekler kalk!” diyerek.</p>

  <p class="normal1">Uzattığı gazeteye baktığımda bizim borsacının firması hakkında çıkan haberi gördüm. Firmanın müşteri portföyü ile ilgili bilgiler internette yayınlanmış, polis bu yayınlanan bilgilerin Kadıköy bölgesinde bir internet kafeden girilerek yapıldığını tespit etmişti. O an kafamdan aşağı kaynar sular döküldü.</p>

  <p class="normal1">Ben borsacıyla görüştükten birkaç gün sonra birileri firmasını hack ediyor, üstelik bu olay onun da kaldığımı bildiği Kadıköy’de bir internet kafeden yapılıyordu. Bu kadar tesadüf üstüne endişelenmemek için hiçbir sebep yoktu. “Blackwind” ile birbirimize bakıp “Birazdan burayı makineli tüfekle tararlar herhalde!” dedik. İyimserliğim tam anlamıyla tükenmiş haldeydi. Diplerdeydik. Evde oturup adamı arayıp aramamak arasında gidip geliyordum. Acaba o mu arardı? Yoksa ben arayıp durumu izah etmeye mi çalışmalıydım? Polis niye gelip de beni tutuklamamıştı?</p>

  <p class="normal1">Kafamda bir sürü soru işareti varken birkaç gün sonra aynı gazetede bu konuyla alakalı yeni bir haber daha yayımlandı. Haberde hack olayını firmanın işten atılmış eski bir çalışanının gerçekleştirdiği yazıyordu. Polis bu adamı yakalayarak savcılığa sevk etmişti.</p>

  <p class="normal1">Derin bir oh çektim. Demek ki bizim borsacı suçluyu üç aşağı beş yukarı tahmin ediyordu. Bu yüzden “dostluğunu, arkadaşlığını” isteyerek “sınırsız parasını” sunduğu çocuğa bilerek bulaşmamıştı.</p>
</body>
</html>
