<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_33"><br class="calibre3" />
  Gizli servislerin takibinde yazılım korsanlığı</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">1990’ların sonlarına doğru Windows’un kişisel bilgisayar pazarına girip kullanımı basitleştirmesiyle bilgisayarlar yavaş yavaş evlere yerleşmeye başlamıştı. İnsan zor kazandığı şeyin değerini her zaman daha çok bildiğinden salonumuzun baş köşesinde duran bilgisayarımın tozunu her gün sabırla temizlemenin nasıl bir meditasyon aracı olduğunu o günlerde keşfetmiştim. Windows 95’in yayınlanmasıyla birlikte yazılım sektörü de belirgin derecede canlandığından bu canlanmayla birlikte artık bilgisayarlara Windows kurmak için Ms-Dos işletim sistemini kullanmak zorunda değildik. Yazılım firmaları da Windows’un ve bilgisayar kullanımının artışıyla doğru orantılı olarak yeni yazılımlar üretmeye çalışırken, yazılım korsanları da aynı hızla bu yazılımları dağıtmaya başlamıştı.</p>

  <p class="normal1">İnternete çevirmeli ağ üzerinden bağlandığım bu zamanlarda, dosya çekmeye çalışan her internet kullanıcısı gibi ben de 20 MB’lık bir dosya için neredeyse bir gün boyunca ekran karşısında sancılı şekilde beklemek zorunda kalıyordum. İnternetten basit bir dosya indirmenin dahi günler aldığı acı dolu bu dönemde, Türkiye’de bırakın orijinal yazılımı, kopya yazılıma ulaşmak bile oldukça güçtü. Yazılım korsanlığıyla başa çıkmak için Microsoft öncülüğünde kurulan, başımızın belası BSA <span class="ideitalik">(Business Software Alliance)</span> henüz yeni faaliyete geçmişti. 90’ların sonuna denk gelen bu dönemde kopya programları, bazı meraklı kişiler ve bilgisayar firmalarından alabiliyordum. Çoğu zaman araya birilerini sokup, bin bir dil dökerek ikna ettiğim kişiler, eğer bana güvenirse, “belki” CD arşivini göstermeyi kabul ediyordu! BSA, yazılım üreticilerine gelir kaybettiren bu durumun geleceğini önceden gördüğünden İzmir’de bile bilgisayar firmalarına baskınlar yapılarak yüklü cezalar kesiyordu.</p>

  <p class="normal1">Bu zor zamanların üstünden altı yıl geçtikten sonra bile gitgide artan baskılara katlanamayıp, bu sıkı denetimlere sinirlenerek bsa.org.tr/ts.html adresine bir mesaj bırakacaktım. Bu mesajda “Fahiş lisans bedellerini küçük ve orta ölçekli firmalara dayatarak, bir şeylerin gelişmesinden çok gerilemesine sebep oluyorsunuz” yazarak tepkimi dile getirmiştim. BSA’nın genel müdürünü tanıyan bir arkadaşım olayın olduğu gece onu arayıp panik halinde uyandırdığında, sunucularını apar topar kapatarak kendilerince önlem almaya çalışmışlardı.</p>

  <p class="normal1">Treznor ile 1999 yılında, bu “yasadışı” materyal sayılan program disklerine ulaşmaya çalışırken, o zamanların favori iletişim kanalı ICQ üzerinden tanıştık. İkimizin elinde de işletim sistemleri, grafik programları, yardımcı programlardan oluşan cd arşivi vardı. Amacımız bunları değiş tokuş ederek birbirimizin arşivinden yararlanmaktı. Takas yapmak için buluştuğumuzda ise uzun yıllar sürecek bir arkadaşlığın temeli atıldı.</p>

  <p class="normal1">Yıllar ilerledikçe geniş bant internete kavuştuğumuzda bu gelişim süreciyle birlikte kopya yazılımların el değiştirdiği platform da eskisinden farklı bir hal aldı. Yazılımlar artık yüksek hızda sunucular üzerinden yer değiştirirken, içerikleri kopyalayıp, kırarak yayınlayan gruplar <span class="ideitalik">(scene groups)</span> iyiden iyiye yaygınlaşmıştı. Grup üyeleri, yasadışı yazılım, film, müzik, kitap kopyalama, yazılımları kırma, yazılımlara seri numara üretici yazma gibi işlemleri yetenekleri doğrultusunda üstlenmekteydi.</p>

  <p class="normal1">Arkadaşım Treznor ise bu camia içerisinde yer almak için büyük istek duyarak en alt kademeden başlayan tam bir arşiv manyağıydı. Yıllar içerisinde, teknolojinin gelişmesiyle bu arşiv merakı da sürekli şekil değiştirdi. Başlarda disketle başlayan bu süreç sonra cd, dvd, hard diskler ile devam etti. Ben sadece işime yarayan, ihtiyaç duyabileceğim verileri saklarken o on binlerce program, film, müzik içeriğini depolayıp sistematik biçimde arşivliyordu. Elbette dünyada o güne kadar yayınlanmış bütün müzik albümlerine ulaşmak imkânsızdı ama sık sık “Neden 500 bin albümüm olmasın? Neden 50 bin filmim olmasın? Güncel ve bilinen bütün programlar niye elimin altında olmasın?” diye düşünmekten kendini alıkoyamadığını söylüyordu. İhtiyacı olmasa da “sahip olmak” engellenemez bir tutkuydu onun için. Maddi değeri milyonlarca dolar olan arşivi sayesinde camiaya kabul ediliş hikâyesi ise Kanada’da yaşayan ortak bir arkadaşımız sayesinde başladı.</p>

  <p class="normal1">Treznor’un bazı zevkleri, Kanada’da yaşayan bir arkadaşımla ortaktı. Her ikisi de rock, metal müzik dinliyor, sürekli yeni gruplar keşfediyor ve birbirlerine tavsiyelerde bulunuyorlardı.</p>

  <p class="normal1">Bir gün Treznor’a, Türk metal gruplarının da mp3 dosyalarına ulaşmak istediğini, onun için kopyalayıp kopyalayamayacağını sordu. Treznor isteğini kabul etti ama kopyalama işleminin nasıl yapılacağına dair gönderdiği madde madde kurallar içeren dosyaya bir türlü anlam verememişti. Yıllardır dinlediği mp3 için çok sayıda, kalite merkezli kurallar listesi verilmesinin ilginç olduğunu düşünüyorduk.</p>

  <p class="normal1">Neden bu tarz bir kopyalama yapması gerektiğini sorduğunda “Daha sonra anlatırım” diyerek geçiştirdi Kanadalı. Çok üstelemeden birkaç albüm kopyalayıp yolladıktan sonra Kanadalı ona özel bir hediyesi olduğunu, ama bunu kimseye anlatmaması gerektiğini söyledi. Özel bir sitede Treznor’a bir hesap açtırmıştı. Bu onun cennete ilk adım atışıydı. Binlerce güncel albüm, film, program ve akla gelebilecek her türlü şeyi tamamı belirli bir düzende, hiyerarşik şekilde günlere ayrılmış olarak karşısında gördüğünde aklını yitirecek gibi oldu. Bana gördüğü şeyi internet üzerinden tarif ederken heyecanla yazdığı belliydi: “Bu manyaklık! Bunca veriyi cdler üzerine kaydetmek istesek, binlercesi odama sığmazdı! Bu kadar veriyi bir arada hiç görmemiştim, acayip bir şey bu” diye açıklamıştı. <span class="ideitalik">Ftp</span> bağlantı bilgilerinde gördüğü kadarıyla bu özel sitede birkaç <span class="ideitalik">terabyte</span> veri vardı. Özellikle o zamanlar düşünüldüğünde bu cidden hayal bile edilemeyecek bir şeydi.</p>

  <p class="normal1">Tüm bu dosya arşivinin ne olduğunu az çok tahmin ediyorduk ama yine de sorup net cevabı duymak istemiştik. Kanadalı resmen bir camiaya üye olduğunu, devam etmek isterse referans vererek onu da buraya üye yapabileceğini söyledi. Elbette üyelik için belirli şartlar vardı; Bunlardan ilki daha önce paylaşılmamış albümler, filmler, programlar, oyunlar bularak bunları düzgün şekilde kopyalayıp, paketleyerek ortak kullandıkları sunuculara göndermekti. Düzenli olarak içerik sağlamaya devam ettiği takdirde grubun bütün imkânlarından yararlanabilecekti.</p>

  <p class="normal1">Bir de grup içinde uyması gereken “kanunlar” vardı:</p>

  <p class="normal1">1. Camianın yayınladığı ürünleri kimseye asla doğrudan sunma.</p>

  <p class="normal1">2. Camianın yayınladığı ürünleri yasal bir sunucuda kesinlikle tutma.</p>

  <p class="normal1">3. Sadece hack edilmiş sunuculara veri transferi yap.</p>

  <p class="normal1">4. Grup içinde olmayan kişilerle grup hakkında konuşma.</p>

  <p class="normal1">5. İnternet üzerinde herkese açık ortamlarda bulunma, yazı yazma.</p>

  <p class="normal1">6. Grup dışında ürün yayınlayan p2p, torrent, fxp gruplarına destek verme, sitelerine üye olma.</p>

  <p class="normal1">7. Grup üyelerinin güvenliğini asla riske atma.</p>

  <p class="normal1">8. Grubun etik değerleriyle ters düşen davranışlarda bulunma.</p>

  <p class="normal1">9. İnternet üzerinden ticari amaçlı site açıp satış yapma.</p>

  <p class="normal1">Bu kurallara uymayan kişiler, uzaklaştırılıyordu. Uzaklaştırılan kişinin takma adı önce camiadaki diğer gruplara oradan da alt üyelere geçirilerek dünya genelindeki tüm üyelere iletiliyordu.</p>

  <p class="normal1">Hepsini hiç tereddüt etmeden kabul etti. Buna nasıl hayır denilebilirdi ki?</p>

  <p class="normal1">Henüz acemi olduğundan insanlar ona biraz temkinli yaklaşıyordu. Diğerleri, bir gizli servis ajanının aralarına sızması sonucu yakalanmaları riskini göze alamazdı. Benimle konuşurken bile paranoyak bir hal almıştı. Şifreli bir program aracılığıyla iletişim kurmamıza rağmen sürekli huzursuzdu.</p>

  <p class="normal1">Önce sistemin işleyişini anlattılar. Grubu oluşturan belli başlı birimler olduğu, ortaklaşa hareket ederek grubu güvenli bir şekilde büyütüp içeriği, üye olan herkese ulaşılabilir kılmanın ana amaç olduğu söylendi.</p>

  <p class="normal1">Üyeler dünyanın dört bir yanına dağılmıştı. En eski ve ün yapmış kişiler grup lideri oluyordu. Grupta neyin nasıl yapılacağına, gruba kim girdi, kim çıktı, kimin referansı kabul edilebilir, kime güvenilebilir gibi birçok konuya ciddi bir düzen içerisinde çalışan bu liderler karar veriyordu. Onlar bir konuda hayır diyorsa, hayırdı...</p>

  <p class="normal1">Grup içi haberleşme sohbet odalarında gerçekleştiriliyordu. Fakat bunlar sıradan sohbet odaları değildi. Çözülmesi teknik olarak onlarca yıl alacak kripto teknolojileri kullanarak şifreledikleri sohbet odaları, en ufak bir sızmaya karşı dahi güvenlik sağlıyordu. Üye dünyanın neresinde bulunursa bulunsun bir tek mesajla sadece birkaç saniyede tüm üyelere ulaşabiliyordu.</p>

  <p class="normal1">Bu sohbet odalarına giriş yapmak için çeşitli şifreleme yazılımları kurulması gerekliydi. Bu şifrelemeyi sağlayan yazılımlar sürekli değiştiği için eğer birinin yazılımı güncel değilse o kişi sohbet odasına giriş yapabilse bile yazışmaları göremez, sadece yazabilirdi.</p>

  <p class="normal1">Güvenlik teşkilatlarının takibinde olan grup üyelerinin aldıkları tüm önlemlere rağmen kimi zaman ufak tefek kayıplar verildiği oluyordu. Yıllar süren çabalarla kendisini kopya içeriği dağıtabilecek bir sunucu sahibi gibi tanıtan FBI, sızma girişimlerinde bulunmuş, içerideki haberleşmeyi deşifre edemese de yakaladığı zayıf bir halka sayesinde iki yıl onları izlemeyi başarmıştı. FBI bu iki yıllık takip sonucunda camia içerisinde tanınan beş ayrı grubu, 20 ülkede aynı anda yapılan operasyonla yakalasa da diğer onlarca gruba ulaşamadı. Diğerleri gibi Treznor’un grubu da o dönemde bir süre sessizliğe gömüldüğü için kısa bir süre iletişim kuramamıştık.</p>

  <p class="normal1">İnternetteki <span class="ideitalik">download</span> meraklıları, o ve arkadaşları tarafından hazırlanan dosyalar için grubun e-posta adresine memnuniyetlerini ileten iletiler yolluyor bu da onların motivasyonunu arttırıyordu.</p>

  <p class="normal1">Grupta yükselen Treznor, artık gelen bu iletileri gözden geçirmekle görevliydi. İçlerinden yardım etmek isteyenlerle görüşüp uygun görürse başvurularını değerlendirerek camianın diğer yöneticileriyle paylaşıyordu. Bu iletilerden birini bir Türk yazmıştı. Daha önce kopyalayıcı olarak çalıştığı grupları ve tanıdığı kişileri söyleyince onunla bir görüşmeyi hak etmişti.</p>

  <p class="normal1">Üye adayı Fransa’da olduğundan, dosya dağıtımına katkı sağlamak amacıyla birkaç sunucu ayarlayabileceğinden bahsediyordu. Treznor hem bu kişinin güvenilir olup olmadığını hem de paylaşacağı sunucunun uzun ömürlü olup olmadığını öğrenmek için onların kendi arasındaki sohbet odasına girerek gözlemlemek istediğini söyledi. Üye adayı bu istek karşısında biraz bozulsa bile yine de kabul etti.</p>

  <p class="normal1">Treznor artık grubun yöneticisi olduğundan kendini tüm üyelerin güvenliğinden sorumlu hissediyordu. Temkinli davranmak zorunda olduğundan gerçek takma adı yerine, rasgele bir takma ad kullanarak bu kişilerin sohbet sunucusuna bağlandı. Gruba üyelik isteyen kişinin hızla program, oyun, mp3, film dosyalarını kopyalayarak çok iyi içerik sağlaması onu şaşırtmıştı. Fakat bu durum uzun sürmedi. Şüpheci davranmakta haklı çıkmıştı. Kısa süre sonra başvuru yapan “Türk” ile arkadaşlarının ne sohbet kanalı, ne de sunucuları ulaşılabilir haldeydi.</p>

  <p class="normal1">Camia genelinde tüm dünyadaki gruplara, üyelere gönderilen mesajda Fransa’da yaşayan bu kişinin polis tarafından yakalandığı, “yalnız gitmeyeyim” mantığıyla da ulaşabildiği tüm önemli camia üyesi grupları yakalatmaya çalıştığı yazıyordu. Bu olay bir kez daha yapılan işin ne derece tehlikeli olduğunu, nasıl dikkatle yapılması gerektiğini bize göstermişti.</p>

  <p class="normal1">Treznor sadece basit bir kopyalayıcı olarak girdiği grupta zamanla en üst kademeye kadar yükseldi ama son zamanlarda her şeyi sorguluyordu. Bunun pek çok nedeni vardı elbette. Gizli servislerin, güvenlik güçlerinin çeşitli ülkelerde sürekli operasyonlar düzenlemesi bunların başında geliyordu. Diğer bir sebep ise eskiden yüksek kaliteli kaydedilmiş bir albüme veya nadir bulunan bir programa ulaşmak çok zorken artık sadece Google’da yapılacak tek aramada bile sonuca ulaşabilmenin mümkün olmasıydı.</p>

  <p class="normal1">Geniş bant internetin yaygınlaşması sonrası verinin dolaşımının hızlanması, sadece tek aramayla veriye ulaşabilmek, ister istemez onu düşündürüyordu. Sık sık bana “Bunca riske, uğraşa değer mi gerçekten bilmiyorum” diyerek kararsızlığını belli ediyordu.</p>

  <p class="normal1">Doğru zaman geldiğinde kararlılıkla adımını attı. Üyesi olduğu, camianın en önemli grubunu bıraktığında şifreli sohbet kanalına gelip “Bitti, bırakıyoruz...” diyerek grubu dağıtarak tüm şifrelenmiş sabit diske sahip sunucuları sildi ve ardında iz bırakmadan camiadan ayrıldı.</p>

  <p class="normal1">Kim bilir? Belki şimdi o da herkes gibi çekeceği dosyayı Goo-<br class="chapter" />
  gle’da aratıyordur...</p>
</body>
</html>
