<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_15"><br class="calibre3" />
  Korkak aristokrat bir CEO</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Artık düzenli nakit akışına kavuştuğum için kazandığımı her teknoloji manyağı gibi yine elektroniğe yatırıyordum. Çocukken babasının yanında oturup tamir ettiği mekanik eşyaları izleyen küçük çocuk, artık kendi elektronik aletlerini alıp, onları gerektiğinde tamir edebiliyordu. Okan Bayülgen’den aldığım parayla 2001 yılı için lüks sayılabilecek bir cihaz olan laptop almıştım. Gerek kalınlığıyla gerekse taşımak için Doğu Alman gülle atıcıları gibi kaslı bir yapı gerektiren ağırlığıyla olsun, emektar bir cihazdı.</p>

  <p class="normal1">Gecenin bir yarısı tam konsantre olmuş şekilde laptopumla çalışırken burnuma hafif bir yanık kokusu geldi. Daha önce kondansatörlerinden maddeler fışkıran anakarta sahip bilgisayar kullanıp “Niye kilitleniyor bu?” diye kasayı açmaya bile üşenmiş biri olarak önemsemedim. Koku gittikçe kesif bir hal alınca etrafa bakındım. Elimi laptop adaptörüne atmamla kıvılcımlar çıkararak yanması bir oldu. Binbir güçlükle aldığım taşınabilir bilgisayarım havlu atmıştı. Garanti kapsamında olmayan cihazın adaptörü o günkü şartlarda ciddi bir para tutuyordu.</p>

  <p class="normal1">İnternette umutsuzca adaptör fiyatlarını araştırırken laptopu üreten firmanın internet sitesinde <span class="ideitalik">Adapter replacement program</span> (Adaptör değişim programı) adı altında bir başlık gözüme çarptı. Tıklayıp okumaya başladığımda bugüne kadar üretilen belli serilerdeki laptop adaptörlerinin fazla ısındığı, ısınan adaptörlerin yangına yol açabileceğinden bahsettiğini fark ettim. Bu yüzden laptop üreticisi firma tüm bu hatalı adaptörleri ücretsiz değiştirmeyi önermişti.</p>

  <p class="normal1">Laptopun seri numarasını kontrol ettiğimde ise Murphy Kanunları devreye girdi. Benim adaptörüm değişim yapılabilecek serilerin arasında yer almıyordu. Ne yapacağımı kara kara düşünürken üreticinin internet sitesini incelemeye başladım. Belki de bu sıkıntılı durumdan dolayı işi aceleye getirdikleri için yazılımları kodlama hatalarıyla doluydu. Hataları kullanarak ilerledikçe ilerledim. Kısa süre sonra o laptop üreticisinin laptoplarını kullanan dünya çapındaki tüm müşterilerin kişisel bilgilerine ulaşmıştım. Ele geçirdiğim veritabanında ürünlerin seri numaraları, ad soyad, adres, e-posta, telefon gibi birçok kişisel bilgi yer alıyordu. Müşteri bilgileri Asya, Avrupa, Amerika ve benzeri bölgelere ayrılarak sınıflandırılmıştı.</p>

  <p class="normal1">Yine “Her icat, ihtiyaçtan doğar” mantığıyla veritabanından elde ettiğim seri numaralarıyla adresime birkaç adaptör istedim. Adaptörler bir hafta içerisinde ardı ardına elime teslim edildi. Ben kısıtlı imkânlarımla laptopumu kullanmaya devam ederken diğer yanda bu laptop üreticisi dev firmanın nasıl böyle bir hataya düşebildiğini düşünüyordum. Bana bu güvenlik açıklarını bulmak basit gibi gelse de, aylardır açık olan bu internet sitesi hizmet vermeye devam ediyordu. Bu durum kimsenin gözüne çarpmamış gibiydi.</p>

  <p class="normal1">O zamanlar köşe yazıları yazdığım sektörel bir internet sitesinin editörüne konuyu açtım. Daha önce internet sitesinde söz konusu üretici firma yöneticisinin de bir röportajı yayımlanmıştı. Bundan kesinlikle herhangi bir gelir beklemediğimi vurgulayarak bu tarz bilgilere ulaştığımı söyledim. Editör hanım üretici firmanın yöneticisiyle konuştu. Yönetici ise hiç beklenmedik bir tavırla paniğe kapılmış, beni nasıl dava edebileceğini araştırarak bir sonuç alamayacağını öğrenince vazgeçerek sessiz kalmayı tercih etmişti.</p>

  <p class="normal1">Editör hanımın bu konuyla alakalı olarak söylediği sözü hâlâ unutamam: “Tamerciğim üzülme, sen doğru olanı yaptın. Bu tarz adamlar sırf zengin ailelerden geldikleri, iyi okullarda okudukları, toplumun çok az bir yüzdesini oluşturan sınıftan oldukları için böyle görevlere getiriliyorlar. Ne karakter, ne birikim olarak bu durumu analiz edecek vizyon, maalesef bu insanlarda yok...”</p>
</body>
</html>
