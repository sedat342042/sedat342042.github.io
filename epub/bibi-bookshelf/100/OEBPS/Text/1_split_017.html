<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_16"><br class="calibre3" />
  Interpol’den haber var</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Dev bir firma tarafından dava edilmekten kıl payı kurtulmuştum. Eğer merakımın beni götürdüğü yön buysa, kişisel irademin yapacağı bir şey yok diye düşündüm. Belki de mutlak şekilde teslim olmalıydım.</p>

  <p class="normal1">Sabahın en münasebetsiz saatinde telefon ısrarla çalıyordu. Uyku sersemi halimle kimin aradığına bile bakmadan “Ne var!” diye açtım. Karşımda Superonline olayında evimi basan ekipten, Gasp Büro Amirliği’ndeki polis vardı. “Tamer kardeşim şahane kahvaltı var. Hadi kop gel beraber yapalım” dedi. Belli ki bana işleri düşmüştü. Geçen vakit içerisinde Emniyet’le iyice içli dışlı olmuştum. Biraz direndikten sonra baktım olmayacak, apar topar hazırlanıp Çevik Kuvvet Bölge Müdürlüğü’ne doğru yola çıktım.</p>

  <p class="normal1">Emniyet’e gittiğimde Gasp Büro Amirliği’nin önü ana baba günüydü. Bir sürü gazeteci, kiminin elinde telefon, kiminin fotoğraf makinesi bekliyor, kimi de sağa sola koşuşturuyordu. Kalabalığın arasından geçip kapıyı açtım. Geldiğimi görünce içeriye aldılar. Ortada ne vaat edilen kahvaltı vardı, ne de kahvaltı yapılacak bir ortam. İmamın abdest suyundan hallice çayımı içerken memur gizemli bir ses tonuyla “İlgilenmen gereken bir mesele var” dedi. Ben de yine kısık bir ses tonuyla “Ne gibi?” diye cevapladım.</p>

  <p class="normal1">Ofis içerisinde de birkaç gazeteci bulunuyordu. Onların duymayacağı tonda konuşmaya devam ederek bir dosyadan bahsetti. Önümdeki dosyada Interpol’ün gönderdiği bir istihbarat raporu yer alıyordu. Okurken bir anda havaya girerek kendimi “Şu an bir dosya üzerinde çalışıyorum” diyen dedektifler gibi hissetmedim değil.</p>

  <p class="normal1">Dosyada bazı e-posta adresleri vardı. Bu e-posta adreslerini kullanan birinin, çocuk pornosuyla ilgili resim ve videoların transferini yaptığı yazıyordu. Elimdeki dosyayı dikkatlice inceledikten sonra ilgilenebileceğimi söyledim. Eğer mağdur çocuklara faydası dokunabilecekse, elbette ki elimden gelen her şeyi yapacaktım.</p>

  <p class="normal1">Sapığın kullandığı e-posta adresleri belliydi. Bunlar üzerinden araştırmaya girişip kısa sürede aşama kaydettim. Sapığın <span class="ideitalik">ip</span> adresleri Bursa’yı gösteriyordu. Emniyete gidip <span class="ideitalik">ip</span> adreslerini aldığımı ama bunların bir internet kafe ya da herkese açık bir ağ olup olmadığından emin olmadığımı söyledim. Neyse ki zanlı düşündüğüm gibi pek fazla temkinli biri çıkmadı. Kısa bir yazışmadan sonra <span class="ideitalik">ip</span> adresleri polisi Bursa’da engelli çocukların eğitim gördüğü okulda öğretmenlik yapan birinin evine götürdü. Bu öğretmen çocukları evine götürüp bazı fotoğraf ve videolar çekiyordu. Muhtemelen bunları internet üzerinden çocuk pornosu içeriği yayınlayan sitelere satıyor, başkalarıyla paylaşıyordu. Bu trafik, Interpol’ün dikkatini çektiğinden Türk polisiyle ortak operasyon düzenleme kararı alınmıştı.</p>

  <p class="normal1">Yapan kişi belirlenmişti ama halen içimde bir huzursuzluk vardı. Sonuçta bu adam dünya üzerinde milyarlarca dolarlık bir endüstri haline gelen çocuk pornosu ticareti yapanlar içerisinde sadece ufak bir piyondu. Benim düşüncem bu kişiyi yakalatıp, bilgisayarını ayrıntılı incelemeden geçirerek bu istismarın ticaretini yapan kişilerle ilgili isim, e-posta adresi, <span class="ideitalik">ip</span> adresi gibi bilgilere ulaşarak soruşturmayı bir ileri boyuta taşımaktı. Bu planımı görevli kişilerle de paylaştım fakat tamam deseler dahi olaylar bu yönde gelişmedi.</p>

  <p class="normal1">Aradan kısa bir süre geçtikten sonra bir gün televizyonda kanalları değiştirirken Uğur Dündar’ın programı Arena’da engelliler okulunda öğretmenlik yapan bir sapığın yakalanma görüntülerini gördüm. Bu benim yakalattığım kişiydi. Polis operasyonu kameralarla görüntülemiş, emniyet teşkilatı soruşturmayı derinleştirmek yerine işi biraz daha şova dökmeye karar vermişti. Bir sürü silahlı polis evi basıp adamı tutuklamış ve sapık cezaevine gönderilmişti.</p>

  <p class="normal1">Bundan sonra yaşanan adli süreçte sapık birkaç ay ceza evinde kalarak tahliye oldu. Belki de şu anda ismini değiştirerek başka bir şehirde kurduğu yeni hayatında eski alışkanlıklarını sergilemeye devam ediyor.</p>
</body>
</html>
