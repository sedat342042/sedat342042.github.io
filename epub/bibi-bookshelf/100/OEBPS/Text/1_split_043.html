<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_42"><br class="calibre3" />
  Devletin şefkatli kucağı: Enigma</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Bu coğrafyada pek çok konuyu kanun, etik ve adalet sınırını aşacak çerçevede düşünebiliyoruz. Hem çözüm hem de sorun yaratmak konusunda alışılan yöntemlerin ötesinde çalışan bir mantığımız var.</p>

  <p class="normal1">Söz konusu olan artılar ile eksileri birlikte barındıran bir mantık. Zaman içerisinde bize canlıların denizden karaya doğru evrilmesine benzer yetenekler kazandıran nasıl oysa, “paranoyaklık” gibi bir olgunun oluşmasına neden olan da aynı mantık.</p>

  <p class="normal1">Oyun salonlarında jetona ip bağlayanlar, kaçak elektrik kullanmak için yaratıcı düzenekler hazırlayanlar, alışveriş yaparken akla gelmeyecek sahtecilik yöntemleri kullanarak insanları yanıltanlar ve akla gelmeyecek daha bir sürü şey. Tüm bu çeşitlilik, paranoyaklığın neden hep aklımızın köşesinde olduğunun şifresini içeriyor. Bu şifre yaşamın da şifresi aslında, çünkü bazı şartlarda sadece paranoyaklar ayakta kalabiliyor.</p>

  <p class="normal1">Bir tek alışveriş yaparken değil, iletişim kurarken de paranoyaklıkla karşılaştığımız her ipucunu şerre yoruyoruz. Uzun süredir bilinen örneklerden biri “Eğer telefonla konuşurken cızırtı varsa dinleniyor olabilirsin” efsanesi. Bunun ardından bir de “Kendi cep numaranı ara. Eğer meşgul çalmıyorsa dinleniyorsun” çıkmıştı. Elbette bunlar hiçbir teknik dayanağı olmayan söylentilerden ibaret.</p>

  <p class="normal1">Bir süredir ülkede gelişen olaylarda kolluk kuvvetlerinin, çoğu suçun delillendirilmesinde telefon kayıtlarını kullanması, iletişimde paranoya seviyesinin birkaç kademe yükselmesine neden oldu. Bu noktada açığa çıkan talep, arzı da beraberinde getirdi. Önce el altından akıllı telefonlar için şifreleme yazılımı satan kişiler ortaya çıkmaya başladı. Yabancı internet sitelerinden kolayca edinilebilecek yazılımları araştırma yapamayacak kişilere “adamına göre” fiyatlandırmayla satmaya başladılar. Bu pazarın hareketlendiğini gören firmalar kozlarını oynamaya başladı. Beklediğim ilk hamleyi ise bir teknoloji mağazası attı.</p>

  <p class="normal1">Yurt dışından ithal edilen telefonun ismi manidar. Adı “Enigma” olan bu telefonun konuşmaları asla kırılamayacak 256 bit şifreleme metoduyla koruduğu söyleniyor.</p>

  <p class="normal1">Telefona adını veren “Enigma” aslında İkinci Dünya Savaşı sırasında Nazi Almanyası tarafından gizli mesajların şifrelenmesi ve tekrar çözülmesi amacıyla kullanılan bir şifre makinesi. Ne ironidir ki Enigma makinesi çok kötü bir üne sahip. O dönemde müttefik devletler tarafından birçok zayıflığı bulunan Enigma’nın şifresi kırılmış ve bu sayede Avrupa’da savaş bir yıl erken bitmişti. Bu olay savaşın kaderini etkilemişti.</p>

  <p class="normal1">Aslında bu noktada işin içine mizah giriyor gibi. Hani ince bir espri... Bizim dinlenemez Enigma telefon da dedesi gibi bir kadere sahip çünkü. BTK (Bilgi Teknolojileri Kurumu) <span class="ideitalik">Resmi Gazete</span>’de “Kamu kurum ve kuruluşları ile gerçek ve tüzel kişilerin elektronik haberleşme hizmeti içinde kodlu veya kriptolu haberleşme yapma usul ve esasları” isimli yönetmeliği yayımlayalı epeyce oldu. Bu yönetmeliğe göre TSK, MİT gibi kurumların dışındaki kamu kurum ve kuruluşları ile gerçek ve tüzel kişilerin, kriptolu cihazlarla görüşme yapmaları çeşitli esaslara göre düzenlenmiş durumda.</p>

  <p class="normal1">Bu esaslardan en önemlisi ise kriptolu haberleşme cihazı ithal edecek veya posta ile getirtecek firmaların söz konusu cihazların kod veya kripto anahtarlarını BTK’ya teslim etmek zorunda olması. BTK’dan izin alınmadan yapıldığı tespit edilen kodlu veya kriptolu haberleşmelerin iletişime kapatılacağı, ilgililer hakkında ise suç duyurusunda bulunulacağı da yönetmelikte yer alan maddeler arasında.</p>

  <p class="normal1">İleride cihazla ilgili yapılacak tüm değişikliklerde ise yine BTK onayı şart. İzin alınmadan cihaz ya da sistemlerin teknik özelliklerinde, donanım ve yazılım bazında değişiklik yapılamıyor. Yani cihazların dinleme işlemlerini gerçekleştirmeye engel en ufak adım atılması bile yasak. Böylesi bir durumla karşı karşıyayken aklıma gelen ilk soru şüphesiz “Elinde çözmek için anahtarları olan şifreli telefonları dinlemek varken kim normal bir telefonu dinlemeyi tercih etsin ki?” oluyor.</p>

  <p class="normal1">Bunun anlamı, asla dinlenemez, kırılamaz olarak 3.500 TL fiyat etiketiyle pazarlanan ürünün BTK, polis, MİT, asker, cihaz üreticisi yabancı firma, teknoloji market ve teknoloji marketin bağlı olduğu holding (umuyorum en azından bunlarla sınırlıdır) tarafından rahatça takip edilebileceği. Çünkü tüm şifre ve anahtarlar bu kurumlarda, kişilerde olmak zorunda.</p>

  <p class="normal1">Eğer dinlenemez Enigma telefonla bir savaş başlatmayı planlıyorsanız tekrar düşünün. Enigma’nın atası kırılıp İkinci Dünya Savaşı’nın kaderini değiştirdi, savaş bir yıl erken bitti. Ama bu sizin cezaevinden bir yıl erken tahliye olabileceğiniz anlamına gelmiyor!</p>

  <div class="calibre1" id="calibre_pb_44"></div>
</body>
</html>
