<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_4"><br class="calibre3" />
  Başlarken...</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="indentmetin">Biz deri rengimiz, milliyetimiz, dini önyargılarımız olmadan var oluyoruz ve siz bize suçlu diyorsunuz. Sizler atom bombası yapıyorsunuz, savaşlar açıyor, öldürüyor, aldatıyor ve bize yalan söylüyorsunuz. Bunun kendi iyiliğimiz için olduğuna inandırmaya çalışıyorsunuz bizi ve yine de biz suçluyuz...</p>

  <div class="clrb"></div>

  <p class="indentmetin">Evet, ben bir suçluyum! Suçum merak. Suçum insanları neye benzedikleriyle değil, ne söyledikleri ve ne düşündükleriyle yargılamaktır. Benim suçum sizden daha zeki olmak. Bu, asla affetmeyeceğiniz bir suç...</p>

  <div class="clrb"></div>

  <p class="indentmetin">Ben bir hacker’ım ve bu da benim manifestom. Beni durdurabilirsiniz ama hepimizi durduramazsınız...</p>

  <div class="clrb"></div>

  <p class="sagnormal">The Mentor</p>

  <div class="clrb"></div>

  <p><br class="chapter" /></p>

  <p class="normal1">Bu satırlar tam 26 yıl önce yazılmıştı. 1984 yılında kurulan “Legion of Doom” hacker grubunun üyelerinden biri olan “The Mentor”, bilgisayar sistemlerine izinsiz girmek suçundan tutuklandıktan kısa süre sonra kaleme almıştı.</p>

  <p class="normal1">Bu satırlar kendi içinde hem bir tanım hem de bir isyan barındırıyordu. Her kelimesinde var olan düzene isyan, hacker’ların sıkıştırıldıkları kısır kalıpları kıran eleştirel bir başkaldırı gibiydi adeta. 26 yıl önce bile olsa zamanın ötesinde bir anlam taşıyan bu manifesto, <span class="ideitalik">Phrack Magazine</span> dergisinde yayımlandıktan sonra kısa sürede dünya çapındaki çoğu gerçek hacker tarafından kabul edildi, üzerine çokca referans verildi.</p>

  <p class="normal1">O yıllarda henüz halka yeni yeni ulaşan, medyanın, hükümetlerin istediği gibi ustaca yontarak şekillendirdiği “hacker” tanımı akıllarda yer etmeye başlamıştı. Önümüze gelen vakalarda tüm yollar, sürekli yakıp yıkan, kırıp döken bir hacker kavramına çıkıyor gibi gözüküyordu. Hikâyenin bir başka tarafını gören herkes, ana yolda giderken kenarında duran patika yolu ciddiye almak istemiyor gibiydi. Bu yol her ne kadar cazip gözükmese de hacker felsefesi ile altında yatan motivasyonu anlamak için mükemmel bir yolculuktur.</p>

  <p class="normal1">Türkçede tam bir karşılığı olmayan “hacker” terimi ilk kez 1950 yıllarında Amerika’da amatör radyo grupları arasında kullanıldı. 1960’larda kurulan ilk internet türevi ağlar olan TSS ve ARPAnet çevresinde kullanılarak bilgisayar kültürüne dahil olmuş oldu.</p>

  <p class="normal1">Hacker’lar, sınırlandırmaları aşmak için farkı yollar keşfetmekten zevk alan kişiler olsalar da çoğu kişinin aklında bu şekilde yer etmediler. Özünde hacker’lar yaşamdaki her şeyi, özellikle de görünüşte anlamsız detayları, o detaylardaki gizli tuhaflıkları, yeni özellikleri ve zayıflıkları keşfetmek için derinlemesine incelemeyi seven kişiler olarak nitelendirilebilir.</p>

  <p class="normal1">Ham maddesi “merak ve tutku” olan hacker’ların dünyasında “hack” terimi de yine bu profilde ilerleyen bir tanım olarak karşımıza çıkıyor: Bir şey üzerinde araştırmacı biçimde çalışmak; bir gerçeği, gerekeni ortaya çıkaran, tam olarak yapılmadan kısa yoldan, çabuk halledilen iş...</p>

  <p class="normal1">Sınırlandırmaları yaratıcı bir şekilde aşmayı amaçlayan, zihinsel meydan okumalardan hoşlanan bu insanlar, yani gerçek hacker’lar her zaman toplumdaki hacker algısının oturtulmasında başarılı olamadılar. Bu uzun süreçte farklı kategorilerde insanlar gerçek hacker’ların bulduğu yöntem, araç ve zayıflıkları kullanarak gerçekleştirdikleri olaylarla, özünde “meraklı” bu insanların farklı şekillerde algılanmasına sebep oldular.</p>

  <p class="normal1">Dört kategoride ele alınabilecek hacker’lar arasında ilki ve aynı zamanda en çok karşılaşılanı “Siyah Şapkalılar” olarak bilinir. Uzun süredir bolca karşılaşılan bu hacker’ların motivasyonu çok çeşitli olabilir. Bu, kimi zaman sanayi casusluğu gibi para odaklı bir durum olabileceği gibi, sadece zarar vermek amaçlı vandalizm içeren bazı sebeplere de dayanabilir. İşin ürkütücü kısmı sistemlere giriş yaparak veri elde eden, bu verileri ücret karşılığı satan, sistemlere zarar veren bu kişilerin tüm dünya açısından tehdit oluşturmasıdır. Üstelik geleneksel suçlardan hüküm giymiş kişiler tarafından da bolca kullanılan siyah şapkalı hacker’lar, suç şebekelerinin, uluslararası gizli servislerin piyonu olmaya oldukça müsait kişilerdir.</p>

  <p class="normal1">“Beyaz Şapkalılar” dediğimiz grup ise daha etik bir çizgi içerisinde hareket etmektedir. Genellikle bilgi güvenliği alanında bir firmada çalışan ya da firma sahibi bu kişiler, kuruluşlara bilgi güvenliği konusunda hizmet verirler. Son zamanlarda çokca kullanılarak yıpratılan “Beyaz Şapkalılar” terimi, bazı kişiler tarafından hacker camiasında gerçek hacker’ların adının istismar edilmesi olarak yorumlansa da belirli kriterler dahilinde gerçekleştirildiği zaman gerçek bir hacker’ın elde ettiği yetenekleri doğru şekilde kullanabilmesine olanak tanır. 10 yıldan uzun süredir bir nevi “Beyaz Şapkalı” olarak yaşamını sürdüren biri olarak söyleyebilirim ki; terimi duyan kimileri önce biraz şaşırsalar da hack etmenin etik bir tarafı, en önemlisi hacker’lığın bir felsefesi olduğunu ve bunun bir iş haline getirilerek kişinin fayda yaratabileceğini gördüklerinde hacker kavramı onlar için bambaşka bir anlama bürünüyor.</p>

  <p class="normal1">“Gri Şapkalılar” ise gündüz “Beyaz Şapkalı” gece “Siyah Şapkalı” gibi davranabilen kişiler olsa da girdikleri bilgisayar sistemlerine genellikle zarar vermedikleri biliniyor. Ulaşmaları gereken bilgiye ulaşan ve ötesinde bu bilgiyi menfaatleri doğrultusunda kullanmayı reddeden bu hacker’lar, ne bir siyah şapkalı gibi saldırgan ne de bir beyaz şapkalı gibi kurumsal yaşama entegre halde oluyor. “Gri Şapkalılar”ın her zaman bilişim veya teknoloji sektöründe çalışan kişiler olmadığını da belirtmek gerekli. Öğrenciler veya çok farklı sektörlerden hacker’lığa ilgi duyan kişiler bir “Gri Şapkalı” gibi davranıp hareket ederek “mesai saatleri dışında” normalden çok farklı bir yaşam sürebilirler.</p>

  <p class="normal1">Ana hatlarını ortaya koyduğum bu sınıflandırmada sona geldiğimizde <span class="ideitalik">Script Kiddie</span> dediğimiz sınıf göze çarpıyor. Bu sınıfa dahil olan kişileri henüz hacker diye adlandırmak pek doğru olmaz. Daha çok internette buldukları güvenlik açıklarını, basit araçları kullanan; fakat bunlar hakkında teknik bilgisi olmayan meraklı insanlardır. Bu merakları zaman zaman başlarını belaya soksa da pes etmeyenler zaman içerisinde kendilerini geliştirip hacker olabiliyor.</p>

  <p class="normal1">Toplamda bakıldığında hacker’lık her ne kadar dört ana kategoriye ayrılsa da, kimin hacker ve ne niyette olduğunu anlamak her zaman kolay olmuyor. Bu konuda <span class="ideitalik">Hacker Sözlüğü</span> kitabının da yazarı olan Eric S. Raymond’un sözü yeterince açıklayıcı:</p>

  <p class="normal1">“Hacker’lar interneti inşa ettiler, Unix’i bugün olduğu hale getirdiler, Usenet’i çalıştırdılar, internetin işlemesini sağladılar. Bu kültürün parçasıysanız, ona katkıda bulunduysanız, diğerleri sizi biliyor ve size ‘hacker’ diyorsa siz bir hacker’sınız.”</p>

  <p class="normal1">Hacker’ların kötü niyetli, zarar veren insanlar olarak tanınmasına neden olan çıkış noktası her anlamda sembol bir yıl olan 1984’e dayanıyor.</p>

  <p class="normal1">Kendine Lex Luthor diyen bir hacker, <span class="ideitalik">Legion of Doom</span> (LOD) adında bir hacker grubu kuruyor. Grup bir anda çok başarılı olarak en iyi hacker’ları barındırmasıyla ünleniyor. Bir süre sonra Phiber Optik adında genç bir üye, Eric Bloodaxe adında başka üyeyle kavga ederek gruptan atılıyor. Phiber Optik ve yeni arkadaşları <span class="ideitalik">Masters of Deception</span> (MOD) adını verdikleri yeni bir hacker grubu kurarak büyük bir savaşın fitilini ateşliyorlar. 1990 yılında başlayan bu savaşta LOD ve MOD grupları telefon hatlarını karıştırmak, yüksek telefon faturaları ödetmek, telefon dinlemek, bilgisayarlara girmek, o yılların popüler bilgi servisi BBS’leri çökertmek gibi birçok saldırıyı birbirlerine karşı gerçekleştiriyorlar. 1992 yılında LOD’un, Phiber Optik’i ve arkadaşlarını FBI’a ihbar etmesinden sonra MOD üyeleri yakalanıp hapse atılıyor, böylece büyük savaş dönemi sona eriyor.</p>

  <p class="normal1">Bu siber-savaşın yaşandığı dönemde medya tarafından dikkatlice izlenerek ses getiren olaylara imza atan LOD ve MOD hacker grupları tüm dünyada hacker’ların yapabilecekleri şeylerin sınırlarının olmadığına dikkat çekti. Medyadaki algı bu olaylarla beraber şekillenince hacker’lar gerçekte olduğundan farklı biçimde tümden kötü niyetli kişiler olarak algılanmaya başlandı.</p>

  <p class="normal1">Oysa gerçek hacker’ların portresine baktığımızda yaşamını sürdürmek için bilgisayar kullanmaktan ikinci aşamaya atlamış kişileri görüyoruz. Bu insanlar bilgisayarı sosyal ilişkileri için de kullanıyor ve herkes kabul eder ki e-posta, internet, sosyal medya bir topluluğa sahip olmak için harika yollar. Hacker’lar için internetteki komik resimler, oyunlar değil, bilgisayarın kendisi eğlencedir.</p>

  <p class="normal1">Benzer bir davranış yaşamın tüm alanlarında, örneğin sanatçılar, zanaatkârlar, yöneticiler, doktorlar, avukatlar ve hatta bazen mühendislerde de gözlenebilir. Genel anlamda hacker olmak, hack etmek sadece bilgisayar ve teknolojiyle sınırlı değil. Hacker’lar her türlü işi yapıp, yine de hacker olarak çağırılabilirler. Hacker bir demirci olabilirsiniz örneğin! Gelişmiş bir teknoloji şart değildir. Hacker’lık sadece yetenekle ve yaptığınız işi ciddiye almakla ilgilidir. Artık her bilim ya da sanat dalının en üst seviyelerinde hacker’lığı görebiliriz.</p>

  <p class="normal1">Hacker’lar en başından beri kendilerine özgü çalışma şekilleriyle geleneksel anlayışın birkaç adım ötesinde bir duruş sergilemiştir. İnternet, kişisel bilgisayar, Linux ve daha nicesi sabah dokuzdan, akşam altıya kadar çalışan insanlar tarafından geliştirilmedi. Hacker’ın çalışmasının kıstaslar dahilinde olmayan doğası, mesai saatlerinde yaratılmış o güvenli sistemleri elbette savunmasız kılıyor. Bir hacker’ı sistemlere girip zarar veren bir saldırgandan, epik bir kahramana dönüştüren ana etken de tüm bu emeğin sadece merakın peşinden giden yalın insanlar tarafından gerçekleştirilmesidir.</p>

  <p class="normal1">Bir hacker’ın, her şeyden önce bir insan olmanın dışında savunduğu şey, paranın ve kapitalist düzenin kölesi olmamaktır. Yıllardan beridir alışılan para etiğinin tam aksine hacker’lar, olabildiğince açıklığı ve paylaşmayı vurgulamıştır. Bilgi paylaşımının en etkili şey olduğunu savunan hacker’lar, ücretsiz yazılımlar yazıp, uzmanlıklarını paylaşmanın etik görevleri olduğuna; bilginin özgür akışını kontrol etme olgusunun din adamları, dünya devletleri, işadamları, firmalar dahil olmak üzere kimsenin tekelinde olmadığı gibi internetin de dili, dini, ırkı, cinsiyeti ve milliyeti ayırt edilmeksizin herkesin gerçekten eşit tek yer olduğuna inanırlar. Bu etikten yola çıkarak birçok hacker yaratıcılıkları sonucu ortaya çıkan yazılımları, yöntemleri, fikirleri başka insanların kullanması, eklemeler yapması için internetten açık şekilde dağıtmaktadırlar. Zaman içerisinde “GNU” adını alan bu hareket, tüm ilerlemenin özgür kullanıma ve başkaları tarafından daha da geliştirilmeye açık olduğunu garantileyen bir lisans biçimi.</p>

  <p class="normal1">Bugün yapıtaşını Linus Torvalds gibi bir hacker’ın oluşturduğu Linux türevi işletim sistemleri de açık lisans koduyla dağıtılan, milyonlarca kişi tarafından katkıda bulunulmuş yazılımlardan biridir.</p>

  <p class="normal1">Hacker’ların dünyasında, toplumsal bazı motivasyonlar çok önemli rol oynar. Bazen insanlar hacker’ların boş vakitlerini çok rahat bir şekilde başkalarına ücretsiz verdikleri programları geliştirmeye ya da hatalarını ayıklamaya neden ayırdığını anlayamazlar. Aslında bu hacker’ların, diğer hacker’lardan kabul görmenin etkisiyle motive olarak yaptıkları şeylerdir. Bu hacker’lar için, onlarla aynı tutkuları paylaşan geniş bir toplulukta kabul görmek paradan daha önemli ve daha da derinden tatmin edici bir şeydir.</p>

  <p class="normal1">Günümüzdeki yaşam etiğinin iş ve para peşinde olması da diğer insanların gerçek hacker’lardan çok daha farklı toplumsal dürtülere sahip olmasına sebep oluyor. İş ve para peşinde olan insanlar temelde para ve iş aracılığıyla tatmin edildiklerinden dolayı doğrudan doğruya tatmin olamıyorlar. Sonuç olarak, toplumsal dürtüler tutkulu bir yandaş bulamadığı gibi, hatta bu hedefler peşindeki rakipler fazla olduğundan ilerleme duraklıyor, kişi sadece yaşamını kazanmaya, günü kurtarmaya odaklanarak yerinde saymaya başlıyor.</p>

  <p class="normal1">Bu tanımlardan dolayı akla hacker’ların sadece birer Robin Hood oldukları gerçeği yerleşmemeli. Paradan hoşlanan kapitalist hacker’lar olduğu gerçeğini atlamamak gerekir. Hacker’lar da diğer insanlar gibi yeterli bireysel zenginlik olmaksızın tamamıyla özgür olmanın çok zor olduğu gerçeğini görmüyor değiller.</p>

  <p class="normal1">Kapitalist hacker’lığı seçen birçok örnek var. Bunlar arasında Apple’ın kurucularından Steve Wozniak, Microsoft’un kurucusu Bill Gates, Facebook’un kurucusu Mark Zuckerberg sayılabilir. Hacker’lar tarafından başlatılarak bugün milyonlarca dolar yatırım almış, milyarlarca dolar değerinde pek çok şirket bulunuyor. Bu hacker çalışma etiğinin kapitalist dünyayla başarılı bir sentezi olarak görülebilir.</p>

  <p class="normal1">Daha önce 1984 yılının her anlamda sembol olduğundan bahsetmiştim. “The Mentor” büyük hacker manifestosunu hazırladığında yıl 1984’tü. <span class="ideitalik">Terminator</span> film serisinin ilk filmi bilgisayar sistemlerinin hakimiyetini anlattığında yıl 1984’tü. Hacker’ların medyanın da desteğiyle geniş kitleler tarafından kötü niyetli kişiler olarak tanınmasına önayak olan hacker savaşlarının başladığı yıl da yine 1984’tü.</p>

  <p class="normal1">Hepsi bir yana, 1984 yılının taşıdığı anlamlardan en önemlisi, hacker felsefesinin özünü oluşturan yapıtlardan olan George Orwell’in <span class="ideitalik">1984</span> romanıdır. Düşsel bir zamanda geçen bu politik roman son 100 yılın en muhteşem eserlerinden biri olarak kabul ediliyor. Günümüzde de sıkça kullanılan “Büyük Birader” terimi bu kitapta totaliter partinin yöneticisini tanımlamak için kullanılmıştı. Hacker kültüründe bu Büyük Birader’in her şeyi duyup görmesi hep dünya devletlerinin internet üzerindeki dinleme faaliyetleriyle ilişkilendirilmişti. Aynı zamanda kitap, insanların düşüncelerini denetlemekle görevli “Düşünce Polisi” kavramını da ortaya atarak fikir özgürlüğü ve düşünce suçuyla ilgili çok farklı tanımlamalarda bulundu.</p>

  <p class="normal1">Tüm bu baskıcı rejimin karşısında kime güveneceğini bilemeyen sıradan bir adamın yaşamı, mahremiyet ihlali, propoganda, beyin yıkama ve manipüle edilmekle geçer. Hacker dünyasında halen bu romandaki yaşanan olaylara dair göndermeler yapılarak günümüz ile romanda yaratılan ütopik dünya arasındaki paralellikler sertçe eleştirilir.</p>

  <p class="normal1">İster toplumsal faydası olan gerçek hacker’lar, ister kapitalist düşünceyle ideallerini birleştiren hacker’lar olsun bunların hiçbirine dahil bulunmayan bir grup var. Bu hacker’lar siber terörizm çağını başlatan ilk kurşunu atan, iyiden iyiye ülkeler arası soğuk savaşı yönlendiren kişiler haline geldiler. Etik değerleri gözeterek kurumlara hizmet veren ve “hack etme” güdüsünü terbiye etmiş, işin felsefi kısmını özümsemiş hacker’ların aksine, bunlar medyada çokca ilgi çeken kişiler oldular.</p>

  <p class="normal1">Hükümetlerin hacker’ları kullanarak savaşı dijital ortama taşıması bu kişilerden faydalanarak “sanal silahlar” hazırlayarak rejimler yıkıp rejimler kurması, ülkelerin geleceğini tayin etmesi mümkün. Kısa zaman içerisinde yaşananlara baktığımızda örneklerini görmek zor değil.</p>

  <p class="normal1">Adına <span class="ideitalik">Stuxnet</span> denilen bir bilgisayar virüsü 2010 yılının Haziran ayında Rusya’da küçük bir firma tarafından tespit edildiğinde sıradan bir virüs olmadığı belliydi. Karmaşık yapısı yüzünden incelemesi oldukça uzun vakit alan virüs hem hazırlanışı, hem de kullandığı yöntemler ve hedefler göz önüne alınınca siber savaşın ciddi anlamda başladığının habercisi gibiydi. <span class="ideitalik">Stuxnet</span> dört adet, adına “sıfırıncı gün açığı” denilen, yani daha önceden bilinmeyen güvenlik açığını kullanarak endüstriyel sistemlere giriş yapıyordu. Virüs kendine hedef olarak sanayi, enerji tesisleri, su kaynakları, petrol platformları ve diğer sanayi tesislerinin fiziksel süreçlerini kontrol eden sistemleri hedef almıştı.</p>

  <p class="normal1">Bulaştığı endüstriyel sistemlerde önce mevcut projenin kod ve dizaynlarını çalan bu virüs, daha sonra fiziksel bir takım zararlar doğuracak şekilde tesislerdeki makinaların ayarlarını değiştiriyordu. Bunu reel olarak uygulayan <span class="ideitalik">Stuxnet</span>, İran’ın nükleer reaktörlerindeki basınç ayarlarıyla oynayarak ülkenin nükleer çalışmalarını üç yıl kadar geriye gitmesine neden oldu. İran bu yüzden sadece devlet kurumları ve akademisyenlerin yer alacağı dışarıya kapalı bir “yerel internet” çalışmasına girişti.</p>

  <p class="normal1">Ne büyük tesadüftür ki virüsün kullandığı açıklar arasında Microsoft’un uzunca süre farkında olmasına rağmen kapatmadığı iddia edilen yazdırmayla ilgili bir güvenlik açığı da yer alıyordu. Özellikle bu kilit güvenlik açığı sayesinde virüs, bir bilgisayardan diğerine atlamayı başarabiliyordu. Halen Microsoft’un Amerikan hükümetinden gelen bir emirle bu güvenlik açığını bilerek kapatmadığı konuşulanlar arasında.</p>

  <p class="normal1">Devletler ellerindeki güç ile zayıflığın aynı şey olduğunu biliyorlar. Dağınık bir yapıda olduğu için interneti yeterince kontrol edemeseler bile, ellerinden geldiğince bu mecrayı etkin şekilde kullanmaya çalışıyorlar. Eskiden ABD gibi ülkeler bir başka ülkeyi askeri güç kullanarak işgal ederek rejimine müdahalede bulunurken artık işler neredeyse tamamen değişti. Şimdi o ülkeyi işgal etmek bir yana, muhalif güçlerin eline silah yerine bilgisayar, mermi yerine ise Twitter, Facebook gibi sosyal ağ sitelerini veriyor. Bu sosyal iletişim mecralarında atılan siyasi mesajlarla insanlar örgütlenip harekete geçerek “sözde” kendi kaderlerini kendileri çiziyorlar.</p>

  <p class="normal1">Bunun yeterli gelmediği zamanlarda ise devreye “siber aktivistler” giriyor. Elbette tüm hacktivizm yapan siber aktivistler aynı amaçta değil fakat <span class="ideitalik">Anonymous, Wikileaks</span> gibi oluşumlar eylemlerinin ardında büyük soru işaretleri bırakabiliyorlar. Örneğin <span class="ideitalik">Wikileaks</span>’in, yayınladığı dosyalar içerisinde yüksek gizlilik derecesine sahip veri olmamasına karşın basın tarafından iştahla servis edilerek bir ilüzyon yaratılmaya çalışıldı. Yayınlanan bilgilerin hedef aldığı bölge hep Türkiye ve Ortadoğu ekseninde yer almasına karşın daha fazla bilgi yayınlayacağını söyleyen Jullian Assange bir anda fikrini değiştirerek sessizliğe büründü. Bu sessiz sedasız yapılan anlaşmanın detaylarını belki uzun yıllar boyunca öğrenemeyeceğiz.</p>

  <p class="normal1">Aynı şekilde <span class="ideitalik">Anonymous</span> hacker grubu merkezi olmayan yapısıyla terör örgütlerini anımsatsa da bu kontrolsüzlük doğrultusunda rastlantısal seçimler yapıp sistemlere zarar vererek özgür bir duruş sergilemekten çok vandalizm yapıyor. 2011 yılında Türkiye Cumhuriyeti devlet kurumlarının sistemlerine saldırarak pek çok devlet sitesine erişimi engelleyen grubun, Türkiye’de yaşayan Türk vatandaşlarından destek alması ise düşündürücü. Bizim kendi siber aktivistlerimiz yokmuş, olamazmış gibi işgal güçlerinin askerlerini sevinçle karşılayan sahipsiz Irak vatandaşları gibi insanlar kendi hükümetlerine saldırdılar. Tartışılmaz olan bu saldırılar karşısında devlet sistemlerinin çoğunun erişilemez hale gelip bu başıboşluk karşısında bizi millet olarak utandırmasıydı.</p>

  <p class="normal1">Artık siber terörizm öyle bir hal aldı ki, kendi vatandaşlarına güvenmeyen ve onları denetim altında tutmak isteyen devletler yazılım üreticilerine bu tarz baskılarda bulunarak büyük üreticilerin yazılımlarında arka kapılar oluşturmasını istiyor. Bunun bir örneğini 2012’nin başlarında, Hindistan’dan sızan bir bilgi notunda da görüyoruz. Bu bilgi notunda Apple, RIM ve Microsoft gibi firmaların Hindistan hükümetine kendi yazılımlarının kurulu olduğu bilgisayarlara, cihazlara erişim izni vereceğine dair garantilerden bahsedildiği iddia ediliyordu.</p>

  <p class="normal1">Buna çok fazla şaşırmamak gerek. Başta sadece deneysel bir askeri iletişim ağı olarak tasarlanan internetin geldiği noktayı fark eden devletler her mecrada olduğu gibi gücünün özgürlüğüne dayandığı bu yapıyı da kontrolleri altına almaya çalışıyorlar. Adeta çift taraflı çalışan bir ajan gibi teknoloji hem biz insanlar ve hacker’lar, hem de bizim her adımımızı takip etmek isteyen, kişisel gizliliğimizi hiçe sayan devletler için aynı hızda gelişiyor. Bugün kapalı kapılar ardındaki laboratuvarlarda değil, yanı başımızdaki elektronik cihaz üreten markalar 1 saniye içerisinde insan yüzünü tanıyarak bunu veritabanında bulunan 36 milyon ayrı yüzle karşılaştırabilen kamera sistemleri üretiyorlar. Üstelik bu işlemleri paralel olarak yapan gelişmiş sistemler aynı anda çok sayıda insanı kontrol ederek fişleyebiliyor.</p>

  <p class="normal1">Gelecek için ise yine “Büyük Birader”in bizi izlemek için büyük planları var. Örneğin ABD istihbarat birimleri kendi vatandaşlarını gözetlemek için gelecekte buzdolabı, bulaşık makinesi ya da televizyon gibi cihazları kullanmayı planlıyor.</p>

  <p class="normal1">İnternet erişiminin artık bu tarz ev cihazlarına yayılmasıyla birlikte 2020 yılında 100 milyardan fazla sayıda ve her yerde kullandığımız temel cihazın internet bağlantısının olacağı öngörülüyor. 2011 yılında ABD’nin yapımına başladığı Utah’ta bulunan iki milyar dolara mal olacak izleme merkezi ise tüm bu cihazları ve bilgileri kontrol etmeye yarayacak. Burada kişisel iletişim, yapılan alışverişlerin detayları, cep telefonu görüşmeleri ve özel mesajlar takip edilerek yapay zekâyla, çeşitli algoritmalar yardımıyla analiz edilecek. Diğer yandan daha önce bahsettiğim yüz tanıma teknolojileri sayesinde kaydedilen kamera görüntüleri veritabanında bulunan fotoğraflarla eşleştirilerek hangi saatte insanların nerede bulunduğu kaydedilebilecek. Artık yüz taramasının yanı sıra “iris taraması” da yapan bazı ABD polis departmanları veritabanını her anlamda zengin tutarak halkı fişlemekte kararlı. Üstelik iris taraması parmak izi taramasından daha hızlı şekilde insanların kimliklerini tanımlayabiliyor. Bugün ABD’de aktif olarak kullanılan izleme ve fişleme sitemlerinin kısa süre sonra diğer ülkeler gibi Türkiye’de de devreye gireceğini tahmin etmek zor değil. Dahası, Matt Damon’ın oynadığı <span class="ideitalik">The Bourne Identity</span> film serisi, <span class="ideitalik">Person of Interest</span> televizyon dizisi gibi yapımların bugün sadece kurgu olmadığını bilmek bile medyada bir hacker’ın vereceği söylenen abartılı zararların yanında fazlasıyla tüyler ürpertici.</p>

  <p class="normal1">Evlerimizde güvende değilken, sokağa çıktığımızda güvende olacağımızı beklemek büyük iyimserlik olur. Bugün küresel çapta 100-150 yıllık senaryolar hazırlayan devletler bizi istikrarlı bir aptallaştırma politikası güdüyorlar. Bundan 10 yıl önce internette sohbet ederken adını soyadını söylemek için bir hafta bekleyen insanlar bugün adı soyadı, doğum tarihi, zevkleri, alışkanlıkları dahil pek çok bilgiyi bir veri yığını içerisinde istihbarat amacıyla kullanılmak üzere Facebook, Twitter ve diğer sosyal ağlar aracılığıyla yerel ve küresel güçlere teslim ediyor. Bugün çoğu zaman yazdıklarımızla var olduğumuz Facebook, Twitter gibi mecralar yenilenerek gerçek zamanlı video transferiyle mesajlar iletmeye başladığında, sokakta 1 saniyede 36 milyon yüzü tarayan cihazlar bizleri çok basit gördüğümüz Facebook hesabımızdaki videolardan hiç şaşma olmaksızın tanıyarak kategorize edebilecek.</p>

  <p class="normal1">Bilgisayar başında oturan meraklı, etik değerlere sahip bir hacker mı? Ülkeler adına sanal casusluk yapan sanal bir ordunun askeri, sanayi casusu mu? Yoksa banka hesaplarından para transfer eden, kredi kartı numarası satan bir sözde hacker mı? Seçme şansınız olsa hangisini tercih edersiniz? Tehlikeli olanın yeniden tanımlanacağı bir çağda yaşıyoruz. Bu kitap size tehlikeli olana bir uçurumun kenarı kadar yaklaşarak sınayan ve etik değerlerinden ödün vermeden yaşamayı seçen bir hacker’ın hikâyesini anlatıyor.</p>

  <p class="normal1">Böyle bir gelecekte artık en büyük problem ne dinlenen telefonunuz, internetiniz, ne de arkadaş listeniz olacak. Tek sıkıntının gerçekten “mahrem” biçimde veri paylaşabilmek olduğu bir geleceğe doğru ilerliyoruz. Bu gelecekte gizliliğimizi koruyacak kişiler ne teorik akademisyenler, ne dev şirketlerin yönlendirdiği mühendisler, ne de devletin kendisi olacaktır. Sanal ve gerçek özgürlüğünüz arasındaki çizginin silikleştiği anda sizi kurtaracak insanlar etik değerleri savunan gerçek hacker’lar olacaktır.</p>

  <p><br class="chapter" /></p>

  <p class="indentmetin">Siz hiç üç kuruşluk psikolojiniz ve 50’lerden kalma teknobeyinleriniz ile bir hacker’ın gözlerinin ardına baktınız mı? Merak ettiniz mi onu harekete geçiren şeyi, hangi güçlerin onu şekillendirdiğini? Ben bir hacker’ım... Benim dünyama girin...</p>

  <div class="clrb"></div>

  <p class="sagnormal">The Mentor</p>

  <div class="clrb"></div>
</body>
</html>
