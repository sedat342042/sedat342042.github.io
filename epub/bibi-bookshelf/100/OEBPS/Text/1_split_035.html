<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_34"><br class="calibre3" />
  Rus hacker Maksik</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Geçmişte ABD ile SSCB arasında süren Soğuk Savaş’ın bir benzeri dönüşüm geçirmiş şekilde bizim dünyamızda halen devam ediyor. Amerikalı hacker’lar interneti de yaratan kültüre dayanarak, yeni güvenlik açıklarını bularak üreticiler zarar görmeden o açıklar kapatıldıktan sonra yayınlamayı amaç edinirken, Rus hacker’lar bu güvenlik açıklarını kullanarak nasıl para kazanabileceklerinin peşindeler. Hacker dünyasının karanlık tarafını yansıtan Rusya’da neredeyse hiç kimse ideal peşinden koşan hacker’lığı seçmiyor.</p>

  <p class="normal1">Hacker’lar arasında tanınan biri olan Maksik, Rus dijital suç dünyasının ünlü isimlerinden. Amerikan gizli servisi ile Türk güvenlik güçlerinin ortak operasyonuyla Antalya’da ele geçirilinceye dek, dijital suç örgütlerinin adeta normal bir sektörmüş gibi algılandığı Rusya’da yaşadı.</p>

  <p class="normal1">Maksik’in uzmanlık alanı işin biraz daha elektronik kısmıydı. Evimi basan polisler “rulet masasına düzenek” istediği zaman yardımcı olabilecek cinsten biriydi. Hacker mantığını farklı bir fayda sağlayacak yönde değerlendirdi, para kazanma kaynağı olarak ise ATM’leri kullandı. Yaptığı “xxrc1000” adındaki cihaz, otomatik para çekme makineleri üzerinden akan gerçek zamanlı veriyi deşifre ederek kart bilgilerini bir laptopa depolayıp ve daha sonra bu verileri kullanarak kartlardan para çekebilmeyi mümkün kıldı. Bu cihazlar öyle etkileyiciydi ki toplantı yaptığım bir banka yöneticisi, bir sanat eseriymişcesine, masasının üzerinde bunlardan bir tane tutuyordu.</p>

  <p class="normal1">Bu cihaz Ukraynalı Maksik’e, oranın Nişantaşı sayılabilecek bir semtinde onlarca daire sahibi olacak kadar para kazandırdı, 15-20 milyon dolarlık servet sahibi olmasını sağladı.</p>

  <p class="normal1">Herkesin bir çıraklık dönemi olduğu gibi onun çıraklık dönemi de 2001 yılında Florida’da başlamıştı. Maksik ve ekibi bir boya firmasına gizlice <span class="ideitalik">insider</span> (içeriden bilgi sızdıran kişi) sokuyorlar. Firma müşterilerinin verilerini içerideki adamı yardımıyla çekmeye başlayan ekip bu işten epey bir randıman alıyor. Üç yıl içerisinde ele geçirilen kredi kartı 5 milyon civarına ulaşıyor. Sayı bu kadar büyümüşken elbette işlerin aksaması gecikmiyor. Maksik’in ekibinden 10 kişi tutuklanarak cezaevine gönderiliyor.</p>

  <p class="normal1">Bu olay sonrasında deşifre olan Maksik, artık polis tarafından aranan bir adam haline gelmişti. Rus dijital yeraltı dünyasının “her şeyden haberdar olan” adamlarıyla konuştuğumda nasıl tuzağa düşürüldüğünü öğrendim. Müşteriymiş gibi kontak kurmayı başaran bir ajan yardımıyla, hakkında ufak tefek bilgi parçacıkları toplanmaya başlanıyor. ICQ üzerinden yapılan görüşmelerde bir gizli servis ajanı Maksik’ten 70-80 bin dolar kadar kredi kartı bilgisi satın alarak yem atıyor. Böyle yüklü bir alışverişten sonra samimi olan ikili görüşmeye devam ederek birlikte Malezya’ya tatile dahi gidiyorlar. Gereken bilgilere ulaşan gizli servis ajanı, işi bitince Maksik’le olan irtibatını keserek raporunu üstlerine bildiriyor. Elbette bu raporla yaşananların ayrıntıları dedikoduların hızlı yayıldığı hacker camiasında kulaktan kulağa yayılarak bana kadar geldi.</p>

  <p class="normal1">Maksik bu dönemde aranmasına rağmen paranın verdiği rehavet yüzünden ardı ardına hatalar yapmaya başladı. Gazetelerde her ne kadar kimliğinin bilinmediği yazılsa da kimliğinin bilinmesinin yanında, ICQ’su da Amerikan gizli servisi tarafından izlemeye alınmıştı. Arkadaşlarıyla konuşmalarını dinleyen gizli servis, Türkiye’ye tatile gelen Maksik’i Türk güvenlik güçleriyle yaptıkları ortak operasyonla çok geçmeden yakaladılar.</p>

  <p class="normal1">Burada “ortak” kelimesi bizim topraklarımızda cereyan eden bir olayda sadece tutuklamanın gerçekleştirilmesi şeklinde oldu. Soruşturmanın tespit, konumlandırma, operasyon hazırlığı gibi aşamalarını tamamen Amerikan istihbarat servisi gerçekleştirmişti. İşin ilginç yanı ise Maksik yakalanmasına rağmen Ukrayna Konsolosluğu son ana kadar onu teslim almak için inanılmaz bir çaba gösterdi.</p>

  <p class="normal1">Teknik birtakım hacker yeteneklerinin yanında kulağınızın ne kadar iyi duyup, kolunuzun nereye uzandığı da önemlidir. Her ne kadar Emniyet Genel Müdürlüğü’nde görevli sevgili polis amirleri, bu denli özel ayrıntıları yazdığım için bana kızacak olsa da, söz konusu yer Emniyet Teşkilatı bile olsa içeride <span class="ideitalik">insider</span> bulmak mümkün.</p>

  <p class="normal1">Yakalanmasının ardından Maksik’in “Asus VX2 Lamborghini” marka laptopu güvenlik güçlerinin eline geçti.</p>

  <p class="normal1">Baştan aşağı PGP şifreleme programıyla şifrelenmiş bilgisayardan bir sonuç alınamayınca bilgisayarın disk kopyası Amerika’ya gönderildi. 60 güne yakın bir süre geçtikten sonra PGP disk yazılımındaki üretici firma PGP Corporation tarafından konulan arka kapı kullanılarak şifreli veriler çözüldü ve bilgisayar Türkiye’ye iade edildi. Yani güvenli sanılarak kullanılan şifreleme programı ABD menfaatleri söz konusu olunca basit bir işlemle çözülmüştü. Bilgisayardan çıkan kredi kartı bilgisi adedi ise yaklaşık 4-5 milyon kadardı.</p>

  <p class="normal1">Fakat olay aslında bu kadarla sınırlı değil. Amerikalılar bilgisayardan çıkan verinin tamamını Türk Emniyeti’yle paylaşmadı. Sadece, Maksik’in 2005 yılından itibaren Türklerle yapmış olduğu tüm yazışmalar, transferler, dekontlar, atılan e-postalar <span class="ideitalik">ip</span> adresleriyle beraber Türk Emniyeti’ne teslim edildi.</p>

  <p class="normal1">Bu bilgileri alan Türk polisi yaptığı ilk operasyonda “Long” takma adlı, Antalya’da yaşayan birini gözaltına aldı. Böylesi bir gelişme yaşanmasının tek nedeni yakalanan “Türk”ü de bu çetenin bir elemanı gibi gösterip Maksik’in Türkiye’de yargılanmasını sağlamaktı.</p>

  <p class="normal1">Amerika’da yargılanması durumunda en az 10 yıl ceza alacak olan Maksik, Türkiye’de ise 2-6 yıl arasında değişen bir cezayla karşılaşacaktı. Ukrayna hükümeti yetkilileri Maksik’in Ukrayna’da, hiç olmazsa Türkiye’de yargılanması için büyük çaba sarfetti.</p>

  <p class="normal1">Ukraynalı yetkililerin yaklaşımı şaşırtıcı sayılmaz. Çünkü bu ülkelerin yöneticilerinin hacker’lara yaklaşımı, “Kendi devletinize, halkınıza zarar vermedikçe ne yaptığınıza karışmıyoruz” şeklindedir.</p>
</body>
</html>
