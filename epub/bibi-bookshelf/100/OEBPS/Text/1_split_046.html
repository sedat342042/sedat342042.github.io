<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_45"><br class="calibre3" />
  Proust ve ben</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Marcel Proust 20. yüzyılın en büyük eserlerinden biri olarak kabul edilen yedi ciltlik <span class="ideitalik">Kayıp Zamanın İzinde</span> eserinin yazarı.</p>

  <p class="normal1">Proust’un kişisel özellikleri gösteriyor ki Proust aynı zamanda bir hacker’ın azmine, tutkularına ve takıntılarına sahip.</p>

  <p><br class="chapter" /></p>

  <p class="normal1"><span class="ideitalik">Uğraşı ile vakit geçiren...</span></p>

  <p class="normal1">Marcel Proust diğer meslektaşlarının aksine tenis, golf ve briç oyunlarına ya da sosyal yaşama olan düşkünlüğüyle tanınan bir yazar değildi.</p>

  <p class="normal1">Son 14 yılını dar yatağının üzerinde ince yünden örülmüş battaniyelerinin altında, iyi aydınlatmayan bir gece lambasının ışığında şaşılacak kadar uzun bir roman yazarak geçirmiş bıyıklı bir adamdı.</p>

  <p class="normal1">Bu uğraşısı onu öylesine tatmin ediyordu ki, yazmayı adeta yaşamının merkezine koymuştu. Bu benim yaşamının merkezine bilgisayarı koymam gibi. Masam, aynen Proust’un yatağı gibi küçüklükten beri mütevazı, belki bazen kırık dökük ama tüm vaktimi harcadığım yerdi.</p>

  <p><br class="chapter" /></p>

  <p class="normal1"><span class="ideitalik">Kendini aşırı yargılama...</span></p>

  <p class="normal1">Başyapıtı olan <span class="ideitalik">Kayıp Zamanın İzinde</span> eserinin adını belirlemişken bile memnuniyetsiz olabiliyordu. Çeşitli yazılarında bu isim için “başarısız, aldatıcı, kötü” gibi sıfatlar kullanmıştı.</p>

  <p class="normal1">Kendini hiçbir zaman fazla takdir etmiyordu. Hatta bir keresinde kendisinden bir “pire”, yazdıklarından da “hazmı zor bir parça gofret” olarak söz etmişti.</p>

  <p class="normal1">Ben de her hacker gibi kocaman egosu olan bir bebek olsam bile aslında içten içe sürekli kendimi ve elde ettiğim başarıları yargılayan biriyim. Bu yüzdendir ki sürekli çıtayı bir kademe yükseğe taşıyıp daha büyük, kapsamlı sistemleri hack etmek, yeni açıklar bulmak üzere motive olurum.</p>

  <p class="normal1">İyi bir hacker için bir sistem hack edilmiş, bir yazılımın açığı bulunmuşsa kısa bir süre sonra kendisi için aslında ortada çokta büyütülecek bir şey yokmuş gibi gelir.</p>

  <p><br class="chapter" /></p>

  <p class="normal1"><span class="ideitalik">Kahve tüketimi...</span></p>

  <p class="normal1">Proust yazı yazarken süt, kahve ve haşlanmış meyve dışında hiçbir şey yemez içmezdi. Tıpkı benim uykusuz geceler boyunca ayakta kalmak için yaptığım acımasızca kafein yüklemeleri gibi.</p>

  <p><br class="chapter" /></p>

  <p class="normal1"><span class="ideitalik">Sıradışı bir uğraş, kariyer arayışı...</span></p>

  <p class="normal1">Marcel Proust’un babası Prof. Adrien Proust, uluslararası ödüllere sahip bir tıp profesörüydü. Marcel, babasının başarılı kariyerinin yanında kendini değersiz hissediyordu. Hatta kendisini onun başarılarıyla dolu yaşamındaki tek sönük şey olarak değerlendirmişti. Proust, 19. yüzyılın sonlarında yaşayan bir burjuva ailesinin üyelerince normal diye nitelendirilebilecek bir meslek edinmek için en ufak bir istek duymadı.</p>

  <p class="normal1">Toplumun getirdiği kıstaslar dahilindeki meslekler benim bakış açıma göre çoğu zaman pek bir şey ifade etmedi. Kocaman çarkların arasındaki küçük bir dişli gibi her sabah kalkıp kravatını takmak, işe gitmek, yetersiz müdürlerinin verdiği emirleri yerine getirmek benim için işkenceden daha öte bir his yaratabilir.</p>

  <p class="normal1">Bu yüzden bağımsız çalışarak kendi işimi yapmayı tercih ettim. İlk etapta ailem ve çevrem buna tepki gösterse bile o nereden geldiğini bilmediğim ısrar, azim sayesinde sürekli örnek gösterilen ebeveyn, iyi kariyer sahibi kişiler arasından sıyrıldım.</p>

  <p><br class="chapter" /></p>

  <p class="normal1"><span class="ideitalik">Kadınlar...</span></p>

  <p class="normal1">Marcel Proust, annesi dahil, hiçbir kadınla asla ilgilenmedi. İyi soğutulmuş bir bardak biranın sevişmekten daha güvenli bir zevk alma yolu olduğunu söylüyordu.</p>

  <p class="normal1">Belki de Marcel Proust’un böyle düşünmesinin nedeni bütün gününü ofisi haline getirdiği yatağında geçirmesi olabilir. Sevilmeye ve ilgiye değer bu yaratıklarla pek vakit geçirmemesi bu ilgisizliğiyle alakalı olsa gerek. Proust yaşamının bu “nerd” dönemini atlattıktan sonra ise kadınlarla fazlaca ilgili biri haline gelmişti.</p>

  <p class="normal1">Ben de belli bir döneme kadar nerd gibi davranmıştım. Yani kendimi fazlaca teknik ilgi alanlarına, dijital düşünce tarzına kaptırır bir haldeydim. Bu dönemde kadınlarla aramdaki diyaloğun pek iyi olduğu söylenemez.</p>

  <p class="normal1">Unutulmaması gereken sıradan bir insana teknik meseleleri öğretebilirsiniz, fakat herhangi bir insanın içerisine hacker bakış açısını yerleştiremezsiniz. Bu bakış açısı da sadece sosyal gelişim ile elde edilebilir. Nerd olmak kızamık benzeri bir çocukluk hastalığına benzetilebilir, bir an önce atlatmak gerek.</p>

  <p><br class="chapter" /></p>

  <p class="normal1"><span class="ideitalik">Yeterince anlaşılamamak</span></p>

  <p class="normal1">Proust’un 3000 sayfalık dev “Kayıp Zamanın İzinde” romanının kopyasını okuyan bir yayınevi yetkilisi ona:</p>

  <p class="normal1">“Sevgili dostum, belki de ben bir aptalım ama uyumaya çalışan bir adamın yatakta nasıl debelenip durduğunu anlatmak için neden otuz sayfa yazdığını pek anlayamıyorum doğrusu” diyerek fikrini söylemişti.</p>

  <p class="normal1">Eğer etrafınızdaki insanlar zamanınızı boşuna harcadığınızı düşünüyorlar fakat siz yaptığınız şeyden gerçekten zevk alıyorsanız, buna kapılmışsınız demektir ve yaptığınızdan taviz vermiyorsanız içinizde bir hacker’ın iyi yanı var demektir.</p>

  <p class="normal1">Benim de başıma geldiği gibi insanlar ilk başta size inanmayabilir, önemsemeyebilir, dalga geçebilir ama bu sizin motivasyonunuzu asla etkilememeli.</p>

  <p><br class="chapter" /></p>

  <p class="normal1"><span class="ideitalik">Miskinlik</span></p>

  <p class="normal1">Marcel Proust bir gazetenin yaptığı ankette “Ölüme çok yakın olsanız hayatta olduğunuz son dakikalarda ne yaparsınız?” sorusuna verdiği cevapta “Hayat harikulade gözükürdü herhalde. Ertelemeyip Hindistan’a bir yolculuk yapardım” demişti.</p>

  <p class="normal1">Fakat Proust evinden dışarıya bile çok nadiren çıkan biriydi.</p>

  <p class="normal1">Benim için yaşam sürekli girilecek yeni sistemler, bulunacak yeni açıklar demektir. Keşfedilecek şeyler hiçbir zaman bitmez ve bir sonraki ulaşılacak nokta, elde edilecek deneyimin hayalini kurarım. Fakat bazen her şey planlandığı gibi gitmez. Daima yapacak bir şeyler olsa da bazen birileri gelip bunu yapmanızı kanun adı verilen kurallar bütününü dayanak göstererek engelleyebilirler.</p>

  <p class="normal1">Proust için de bir bakıma öyle olmuştu. Gazeteye gönderdiği anket cevabını uygulamak isteseydi bile bunu beceremeyecekti. Cevapları gönderdikten dört hafta sonra akciğerindeki apsenin patlaması sonucu soğuk algınlığından öldü. Karanlık bir odaya tıkılmamak için kendini kontrol etmesi gereken fazla meraklı, risk almayı seven tarafım gibi...</p>
</body>
</html>
