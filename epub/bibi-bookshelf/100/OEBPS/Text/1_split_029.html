<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_28"><br class="calibre3" />
  Okan Bayülgen</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Lüzumsuz işler konusunda ihtisas yapan bir arkadaşım boş vakitlerinden birinde İzmir üzerine kafa yorarak şehrin tanıtımını içeren, özellikle futbol üzerinden farklı konulara ulaşan bir senaryo hazırlamıştı. Bu tanıtımı en iyi Okan Bayülgen’in çekebileceğini düşünerek İzmir Büyükşehir Belediyesi’nin de katkılarıyla yayınlanabileceğini hayal ediyordu. Okan’ın çevresinden birilerini tanıyabileceğini tahmin ettiğim bir arkadaşım aracılığıyla senaryoyu Okan’a ilettim.</p>

  <p class="normal1">Kısa süre sonra geri dönüş yapıldığında senaryo Okan’ın ilgisini çekmişti. İzmir’e gelmeyi planlıyordu. Tarihler kararlaştırıldı, durumdan Büyükşehir Belediyesi haberdar edildi. Okan Bayülgen’i beklemeye başladık. Bir arkadaşımızın araç kiralama firmasından lüks bir minibüs temin etmiştik. Barter usulü olan bu anlaşmamızda Okan Bayülgen’in araçla beraber çekilmiş bir fotoğrafını firmaya hediye edecektik. Israrla böyle bir fotoğrafı internet sitelerine koymayı istiyorlardı.</p>

  <p class="normal1">Havaalanına gittiğimizde Okan ile eşi Şirin biraz da şaşırarak aracımıza doğru geldiler. Okan gözüne marjinal görünümlü kemik rengi yuvarlak bir güneş gözlüğü takmıştı. Kafasında da bir kasket vardı. Şirin’in hamileliğinin başları sayılırdı. Tanışma faslından sonra aramızda şöyle bir diyalog geçti:</p>

  <p><br class="chapter" /></p>

  <p class="normal1"><span class="idebold">Okan:</span> Oğlum bu ne, star arabası getirmişsin. Normal bir araçla gezerdik. Ben Tarkan mıyım, niye masraf ediyorsun?</p>

  <p class="normal1"><span class="idebold">Tamer:</span> Abi olur mu hiç! Zaten para vermedim. Arkadaşa “Okan Bayülgen gelecek” deyince hemen verdi.</p>

  <p class="normal1"><span class="idebold">Arkadaş:</span> Bir ara aracın önünde bir fotoğraf çektirirseniz, onlar da araç kiralama firmasının internet sitesinde kullanabilirler.</p>

  <p class="normal1"><span class="idebold">Okan:</span> Çıplak mı?</p>

  <p class="normal1"><span class="idebold">Tamer:</span> Ooo, çıplak olursa bu işten para bile kazanırız! (kahkahalar)</p>

  <p class="normal1"><span class="idebold">Okan:</span> Böyle çırılçıplak, ağzıma egzosu almışım falan? (kahkahalar) Çekeriz, çekeriz...</p>

  <p><br class="chapter" /></p>

  <p class="normal1">Bir yandan otele doğru ilerlerken diğer yandan sohbet koyulaşmıştı. Okan eşinin hamile olmasına aldırmaksızın üst üste sigara içiyordu. Daha önce sigaraya düşkünlüğü hakkında bir şeyler duymuştum ama bu kadarını beklemiyordum.</p>

  <p class="normal1">Otele vardığımızda bir süre yukarıda oyalandılar. Sonrasında Okan telefon ederek bizi odasına çağırdı. Resepsiyonda Yavuz Bingöl’e rastlamıştık. Bir not yazıp Okan’a iletilmesini rica ediyordu. Yukarıya çıktığımızda artık nasıl bir özgüvense bu, Okan bizi üzerinde bornozla karşıladı. O bornozun kazara sıyrılmaması için dua ediyordum.</p>

  <p class="normal1">Yine elinde sigarasıyla, sık sık saçlarıyla oynayarak, bornozu üzerinde, bacak bacak üstüne atıp bize doğru dönerek en reklam kuşağı ses tonuyla konuşmaya başladı.</p>

  <p class="normal1">“Bakın siz zeki çocuklarsınız. Belli ki yaşamayı da seviyorsunuz, hayatın tadını çıkarmayı da. Yıllarca çılgınca bir hayat yaşadım. Tatmadığım şey kalmadı. Kadın, gece hayatı, uyuşturucu. Ama hep filmin stop dediği bir yer var. Artık otuzlu yaşlarınızdasınız. Bu eğlenceyi bırakıp işe güce sarılma vaktidir...”</p>

  <p class="normal1">Kafasında bizimle ilgili nasıl bir portre oluşturmuşsa böyle bir nutuk atmıştı. Herhalde İzmir’in sıcak havası ve tatil beldesi kıvamında atmosferi onda bu hissiyatı yaratmıştı. Onun kendisi için yazdığı sahneyi gönlünce oynamasına izin vererek izledikten sonra aşağıya indik. Resepsiyon Yavuz Bingöl’ün notunu Okan’a ilettiğinde yüzü buruştu. Yavuz öncesinde defalarca aramıştı ama telefonlarına cevap vermemişlerdi. Bunun üzerine Yavuz Bingöl çok sinirlenip otelden çıkarak not bırakmıştı.</p>

  <p class="normal1">Otelden ayrıldığımızda Okan aceleyle Yavuz’u arayıp nerede olduğunu sordu. Kısa bir ikna turundan sonra yanımıza gelmesini sağladı. Biz Kordon’da balık yerken içeriye kapüşonlu sweatshirt üstüne ceket giymiş, saçı başı birbirine karışmış, elleri bir inşaat işçisi kadar yıpranmış Yavuz Bingöl girdi. Kısa bir hoşbeşten sonra sohbet özel hayatına geldi. O sıralar kız arkadaşıyla sorunları olan Yavuz iki dakika içerisinde tüm özel hayatını bize anlatmıştı. İçi dışı bu kadar bir insan herhalde az bulunur diye düşündüm. Yemeğimiz bitmiş, kahvelerimizi beklerken Okan anılarını anlatıyordu. Aramıza İzmir’in ileri gelen işadamlarından Alaaddin Yüksel de katılmıştı. Okan anılarını gür sesiyle anlatırken, kahveleri getiren garsonun heyecandan eli titriyordu.</p>

  <p class="normal1">Söz organizasyondan açılınca bir anısını anlatmaya başladı:</p>

  <p class="normal1">“Kristal Elma Ödülleri’nin dağıtılacağı geceye hazırlanıyoruz. Lütfi Kırdar’dan teklif istedim her zamanki gibi. Bakıyorum iki fiyat yazıyor. Biri diğerinden 5000 avro fazla. Jeneratör parasıymış. Peki jeneratör parası ödemezsek ne oluyor dediğimde ‘5000 avro ödediyseniz, devreye giriyor’ dediler. Bende sinirlenip jeneratör istemiyoruz dedim.</p>

  <p class="normal1">Olur mu lan öyle şey! Hem o kadar para veriyoruz, hem adamlar bizi düdüklemeye çalışıyor. Ödül gecesi geldi. Tam törenin ortasında elektrikler kısa süreli gitti. Çok sinirlendim. Sahneye çıkıp Lütfi Kırdar şöyle kötü, böyle menfaatçi, üçkâğıtçı diye ağzıma geleni söyledim. Ara verdiğimizde ödül töreninin sonuna geliyorduk. Kulise geldiğimde iki iriyarı adam duruyordu. Abiler hiç de Lütfi Kırdar tipinde insanlar değildi valla. Yardımcıma ‘Arabayı ön kapıya getirin çıkacağım’ dediğimde abiler ‘Valla Okan Bey hiç çıkabilecek gibi gözükmüyorsunuz’ gibisinden sözler ettiler.</p>

  <p class="normal1">Birbirimize ‘Hadi lan ordan’, ‘Terbiyesiz herifler’, ‘Bilmem ne çocukları’ diye saydırırken baktım hadise büyüyecek, üstelik hakikaten oradan çıkacak gibi durmuyorum. Sahneye çıktım ve ‘Lütfi Kırdar şöyle iyidir, Lütfi Kırdar böyle güzeldir...’ diye geri bir manevrayla durumu toparlayıp ayrıldım.”</p>

  <p class="normal1">Hikâye hepimizi güldürmüştü ama aynı zamanda beni farklı bir açıdan da düşündürmüştü. Demek ki o kadar muhalif, marjinal, sistem karşıtı gözüken Okan Bayülgen’in de pes edip sisteme teslim olduğu anlar olabiliyordu.</p>

  <p class="normal1">Gün içinde beraber dolaştıktan sonra sıra İzmir Büyükşehir Belediye Başkanı Aziz Kocaoğlu’nu ziyaret etmeye geldi. Bizi makamında kabul edecekti. Makamına gittiğimizde Yavuz Bingöl’ün önceden Aziz başkanla tanıştığını fark ettim. Aralarında samimi bir sohbet vardı. Hatta Yavuz’u Konak ilçesinden belediye başkan adayı yapmak istiyordu. O her ne kadar çekinse de Aziz Kocaoğlu ciddi şekilde ısrar ediyordu. Bu esnada Okan araya girip Yavuz’un gönül ilişkisinden dem vurarak “Oğlum kadınlar güçlü erkekleri sever. Gireceksin seçime, kazanacaksın, belediye başkanı olacaksın. Sonra gidip masaya yumruğunu vuracak ‘Gel ulan!’ yapacaksın” diyerek olaya farklı bir bakış açısı getirdi.</p>
</body>
</html>
