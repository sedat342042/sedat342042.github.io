<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_41"><br class="calibre3" />
  Taşeron hacker Julian Assange</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">İlk önce “anlaşılamayan”, sonra da “anlaşılan” hacker’lar, tehlikeli bulundu. Ardından ise kabullenme süreci başladı. Nihayetinde insanlığın ve teknolojinin gelişimi için hacker’ların varlığının önemli olduğu bilinir bir hal almaya başladı.</p>

  <p class="normal1">O gizemli adam ortaya çıktığında, içinde felsefesi, etik kimliği olan böylesi bir olgu hakkında yaratılan algıyı bir anda değiştiren anahtar bulundu: Para. Paranın gücü, bir bilgisayar sistemini hack dahi etmeden elde ettiği bilgileri internet üzerinden paylaşan bir taşeronu hacker diye adlandırarak, deyim yerindeyse alıcılarımın ayarıyla oynadı. Bir bilgisayar sistemini hack edip elde ettiği bilgileri yayınlayan hacker’ı hırsız diye sınıflandıranlar, Julian Assange için “dahi” dediler. Gizlilik sınıfı en düşük iki ayrı derecede olan bilgileri yayınlayan Assange için yılın adamı derlerken, üst bir sorgulama kapasitesi ve parlak zekâsıyla her çeşit güvenlik sistemlerini alt eden diğer hacker’lara “vandal” diyebildiler.</p>

  <p class="normal1">Peki Julian Assange’ın Wikileaks’i neyi başardı? Bugüne kadar başkalarının yapamadığı, yayınlayamadığı ne gibi bilgileri yayınladı da bu derece adından bahsedilir oldu? Bunun cevabı için zihnimi zorlamak yerine, yüzümü geçmişe dönmeye karar verdim.</p>

  <p class="normal1">Birkaç bağımsız akademisyen tarafından yönetilen Cryptome.org, 1996 yılından beridir yayında. İçeriğini, dünya çapında özellikle ifade hürriyeti, gizlilik, kriptoloji, çift yönlü teknolojiler, ulusal güvenlik, istihbarat, gizli devlet ortaklığı ve bunlarla sınırlı olmayan her türlü gizli belge oluşturuyor. Biraz daha somut olması açısından ve Wikileaks ile karşılaştırmak bakımından neler yayınlamışlar bir göz gezdirelim: Irak’ta ölen Amerikan askerlerinin listesi, İngiliz istihbaratına (MI6) üye olan kişilerin listesi, hizmet sağlayıcı firmaların devlet organlarıyla hangi kullanıcı bilgilerini paylaştığının belgeleri, gizli devlet binalarının uydu fotoğrafları, NSA’nın internet trafiğini nasıl izlediğine dair belgeler... Bunlara ek olarak Yahoo, Facebook, Microsoft, Paypal, AOL, Skype gibi firmaların birçok sırrı da Cryptome tarafından gözler önüne serilenler arasında.</p>

  <p class="normal1">Bunca kritik bilgiyi yayınlayan başka kaynaklar varken As-<br class="chapter" />
  sange’ın ve Wikileaks’in rakipleri arasından açık ara sıyrılarak bu kadar göz önünde olmasıyla ilgili birçok söylenti dolaşıyor hacker camiasında. Bunlardan en önemli ve gerçekçi olanı “Bilderberg patronları” diye adlandırılan büyük patronların ünlü para spekülatörü George Soros ile MOSSAD üzerinden maddi desteği.</p>

  <p class="normal1">Assange’ın ilk başta çok kritik bilgiler yayınlayacak gibi konuşup, sonrasında sadece Ortadoğu ve Türkiye odaklı, belli bir senaryoya hizmet eder nitelikte veriler açıklaması bence şüpheleri doğrular nitelikte. Söylenene göre İsviçre’de MOSSAD ile görüşen Assange, yayınlayacakları bilgilerde İsrail’e zarar verecek bir unsur olmayacağına dair özellikle söz vermiş. Yayınlanan bilgilerin içeriğine bakacak olursak sözünü tutmuş görünüyor.</p>

  <p class="normal1">Soros’la birlikte Bilderberg toplantılarını düzenleyen patronlarla ilişkisi olduğu iddiaları çok sık kulağıma gelen Assange, kendisine bu toplantılar sorulduğunda ise bakın ne diyor: “Bilderberg hakkındaki iddialar belli belirsiz ve spekülatif. Bu sadece bir toplantı ağı. Onların toplantı notlarını yayınlamıştık.”</p>

  <p class="normal1">Assange’ın işverenlerini ağırlayan Bilderberg toplantıları her yıl düzenleniyor. İş, basın-yayın, siyaset alanlarını etkileyen özel olarak davetli 130 kişinin katıldığı toplantılar bunlar. Bilder-<br class="chapter" />
  berg’in kuruluşunda ABD istihbarat örgütlerinin, Nazilerin, kitabın başlarında bahsettiğim Osmanlı Bankası’nın da sahiplerinden Rothschild Ailesi’nin, Rockefeller Ailesi’nin, Yahudi ve Masonların son derece etkili oldukları biliniyor.</p>

  <p class="normal1">Diyetini ödeyen Assange’ın onca suçlama, dava ve tehdit arasında birden özgürlüğüne kavuşması ne kadar düşündürücüyse Türkiye’de bir konferansa konuşmacı olarak katılması da bir o kadar kafa karıştırıcı. Özellikle ülkemizde konuştuğu konferansı düzenleyen holdingin yönetim kurulu başkanının da geçmiş yıllarda Bilderberg toplantılarına katılanlar arasında olduğu hesaba katılırsa... Ne hoş bir tesadüf ki aynı zamanda bu kişi kapanan Osmanlı Bankası’nın da sahibiydi! Kim bilir, ben izlemedim ama belki Julian Assange’ın Türkiye konferansı işçi ile işveren arasında kavuşma, kucaklaşma havasında geçmiştir! Konferansın 900 liralık bilet fiyatları hatırlandığında bu yorumum hiç de abartı sayılmaz...</p>
</body>
</html>
