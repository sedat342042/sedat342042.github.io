<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_27"><br class="calibre3" />
  Banka sahibi küstah lezbiyen</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Yine odanın içinde dört dönüyor ama bir türlü kol düğmelerimi bulamıyordum. Kız arkadaşıma ya da anneme “Nerede?” diye sorsam “Nereye koyduysan oradadır!” cevabını alacağımdan emindim. Ama yoktu işte. Ayrıca hazırlanmak zor geliyordu. Söz konusu olan gece eğlencesiyken başka da alternatifim yoktu açıkçası. Farkına varmamıştım ama aylardır her hafta sonu Etiler, Bebek civarlarında en az üç yer gezip sabah etmeden eve gitmiyordum. Galiba sosyalleşeyim derken dozu biraz fazla kaçırmıştım. Kız arkadaşım evi güzelce temizlemişti. Herhalde yaşadığı en olaylı temizlikti bu. Kenarda köşede saç telleri bulunca kıyamet kopmuş, ikna turlarıyla zar zor toparlamıştım. Görünen oydu ki artık toparlanamayacak nokta bizden pek uzak değildi.</p>

  <p class="normal1">Yine her zamanki yerde yemek yenildikten sonra İstanbul’un gözde gece kulüplerinden birine gidilecekti. Risotto söyledim ve iyi bir şey hazırlamalarını umut ettim. Öyleydi de ama aslında o an Oto Sanayi’de seyyar arabada satılan tavuk pilavı çekmişti canım. Neticede o da tavuk pilavdı, bu da. Gerisi teferruat... İşletme bir düzen oturtmuş, lüzumsuz konulardan konuşarak birbirini süzen kitleden aldığı paranın hakkını veriyordu.</p>

  <p class="normal1">Yemek sonrası puro keyfine gelmişti sıra. Arkadaşım epeyi süre önce alıştırmıştı beni puroya. Üstelik hem cebe hem de sağlığa en zararlısı olan kaliteli puroya. İyi bir tanesini içtikten sonra insanın canı diğerlerini tatmak bile istemiyordu. Nemlendiricide hep bir tane en iyisinden olmalıydı.</p>

  <p class="normal1">Barın arkasından, teni parşömen kâğıdına benzeyen soluk benizli barmen geldi. Elinde iki viski kadehi, içlerinde ise az miktarda turuncu bir içecekle. <span class="ideitalik">Gusto</span> sahibi barmene ne olduğunu sorduğumuzda “elimizdeki puroyu ahenk içinde tamamlayan” bir içecek olduğunu söyledi. Şeftalinin ortasındaki kırmızı bölgeden yapıldığını, puronun gırtlakta bırakabileceği hafif pürüzleri aldığını anlattı. Önceden hazırlanmış gibiydi cümleleri. Zaten bu tarz adamların birkaç numarası olur ve onları sık sık tekrar ederlerdi.</p>

  <p class="normal1">O çevrenin olmazsa olmazı üstü açık spor otomobilime binerek ayrıldık restorandan. Gece kulübünün valesine doğru yaklaştığımızda yine abartılı sevgi gösterisiyle karışık bir selamlama bizi bekliyordu. Birbirini çok önemsiyormuş gibi davranan insanlar kadar sahte bir şey olamaz diye düşündüm.</p>

  <p class="normal1">Duyulan bas ritmlerinden iç organlarımız titrer biçimde içeriye doğru ilerledik. O anda “Aklından bir sayı tut!” diye seslendi arkadaşım. Anlam vermeye çalışır bir ifadeyle yüzüne baktığımda, “Bugün de iki kişi girdik. Yine içeride 20’yi buluruz” diye açıkladı. İkimizi de gülümsetmişti ama aslında ortada çok acı bir tenya vakası vardı. Bol ve bedava içkiden nasiplenmek isteyen çok fazla sahte insan vardı etrafta. Tabii ne yaptığı belli olmayan ama masaya bir şekilde yanaşıp bütün gece su içen, bakmaya kıyılamayacak derecede güzel kızlara da haksızlık etmemek gerekirdi. İlk gördüğümde “Bunlar kim?” diye sorduğum zaman aldığım cevap “Çeşit işte!” olmuştu. O günden beridir çeşit çeşit insan vardı etrafımızda.</p>

  <p class="normal1">Yine yan masalardan kopup gelenlerle masamız bir hortum gibi genişlemeye başlamıştı. Sanki o gece herkes metresini alıp gelmişti. Çevresini süzüp metresi, santimetresi tespitleri yaparken, arkamda dans ederken omzuma dokunan birini fark ettim. Hareket ettikçe parfüm kokusu daha da keskinleşiyordu. Ben dans edemeyen, sadece sallanan biri olduğumdan tempomda bir değişiklik olmadı. Kız ise müziğin büyüsüne kapılmışçasına keyifle devam ediyordu dansına. Esmer, orta boylu, bakımlı ve gayet çekici biriydi. Sadeydi. Ne solaryum yanığı, platin sarısı, ne de kara kuru cadde kızı havası vardı.</p>

  <p class="normal1">Müzik değiştiğinde ikimiz de yerlerimize oturduk. Esmer kız locadan karşıdaki bara bir bakış fırlatıp işaretparmağıyla “Gel gel” yaptı bir başka kıza. Kız şaşkın biçimde, elinde içkiyle kendisine doğru yaklaşan erkek arkadaşını gösterdi. Yüzümdeki şaşkınlık ifadesi daha geçmeden esmer kız çok alışkın bir tavırla “Tüh! Sevgilisi varmış!” dedi. Biraz önceki temastan kaçınmayarak kıvrak hareketler sergileyen heteroseksüel bir figür için şaşırtıcı sözlerdi bunlar.</p>

  <p class="normal1">Esmer kızla konuştuğum gözden kaçmamıştı. Arkadaşım kızın kulağına eğilip “Yanındaki kim biliyor musun?” diye sordu. Kız “Hayır?” diye cevapladı, “Kim olabilir ki?” gibisinden bir ifadeyle. Arkadaşım yüksek müziğe rağmen spot kelimelerle benim ne kadar ünlü, popüler olduğumdan, hack ettiğim yerlerden bahsederek, kısa özgeçmişimi aktardı. Kızın yüz ifadesi değişmişti. Galiba kıvrımlarına yön veren bel bölgesi yerine omuzları üstünde taşıdığı şey çalışıyordu artık. Daha önce beni televizyonda, gazetelerde görmüştü belki de ama böyle bir yerde rastlayacağı hiç aklına gelmemiş gibiydi. Bana dönerek “Sen nasıl hacker’sın? Hani gözlük? Göbek? Sivilceler?” diyerek bastı kahkahkayı. Hacker’ların kanıksanan imajını yansıtamadığım için üzgün olduğumu söyledim. Gecenin sonuna doğru esmer kız telefon numarası alışverişi aşamasını es geçmemişti. “Seninle konuşacaklarım var” diyerek numaramı aldı.</p>

  <p class="normal1">Kapıya geldiğimizde valeleri her zamankinden farklı bir telaş bastı. Arabalarımız mekânın önündeydi. Arkadaşım ve ben üstü açık arabalarımıza doğru giderken kendimizi epeyi havalı hissediyorduk. Derken büyük bir gürültüyle gecenin karanlığını yırtıp gelen, mercekli farlarıyla projektör etkisi yaratan bir “köpekbalığı” yanaştı kapıya. Birileri İngiliz asaletinden hoşlanıyordu anlaşılan. Esmer kız Aston Martin’ine binerken içeride kaybolan çantası için pek de endişelenmemiş bir tavırla valeye tembih etti. Bana göz kırpıp gecenin karanlığında yırtıcı bir sesle ilerleyerek kayboldu. Tam da az önce kaybolan yersiz özgüvenimiz gibi.</p>

  <p class="normal1">“Bu kız kim?” diye arkadaşıma sorduğumda aldığım cevap İngiliz asaletinin kaynağına ışık tutuyordu. “Bu kız çok ünlü bir ‘babanın’ kızı. Genelde yurtdışında takılır” oldu. Telefonumu vermiştim, artık geri dönüş yoktu. Muhtemelen esmer kızın arama nedeni “Soğuk füzyon”, “Ortadoğu’da barış” ya da “Haydi kızlar okula” kampanyası nedeniyle olmayacaktı.</p>

  <p class="normal1">Ofiste her zamanki gibi bir gündü ama tek bir farkla; uzun süredir bireysel kullanıcıları ciddiye almayıp pek fazla ilgilenmediğimden birilerinin yazışmalarını okumamıştım. Yine de o an okuduklarım beni her anlamda heyecanlandırmıştı. Bu esnada kafamın içinde dönüp duran nakarat devreye girdi. Bir şarkıyı arıyordum. İçinde geçen kelimeler aklımdaydı. Google, Easynews, Torrent nereye baktıysam yok. Umutsuzca yine Last.fm’e kalmıştım.</p>

  <p class="normal1">Radyolardan birini açıp işime devam ettim, bu sırada telefon çaldı. Arayan güvenlik, aşağıda beni görmek isteyen bir kızın olduğunu söyledi. Bu, esmer kızdı. Yukarıya çıktığında plazanın karanlığına rağmen kocaman gözlükleriyle girdi içeri. Aniden gözlük büyük risk diye düşündüm. Bir kadının zeki olduğunu anlamak için konuşması, güzel olduğunu anlamak için gözlüklerini çıkarması gerekir tespitini, yıllar öncesinden yapmıştım.</p>

  <p class="normal1">Esmer kız gözucuyla ofisi süzdükten sonra oturdu. “Demek burası ofisin. Uhmm!.. Biraz sıkıcı, basık gibi” dedi. Tekrar şöyle bir baktım; modern mobilyalarla döşenmiş, boydan boya cam, deniz gören ofisime. Garip gelmişti. “İdare ediyorum. Eldeki imkânlar şu an için bunlar” diye konuştum gülümseyerek.</p>

  <p class="normal1">Bir şeyler yemek üzere plazanın altındaki restorana indik. Bol imalı, göndermeli bir girişten sonra “Çok daha fazla kazanabilirsin. Buraya tıkılıp, bütün gün bilgisayar başında vakit geçirerek, müşterilerinle oyalanman gerekmez” dedi esmer kız. “Böyle dediğine göre daha iyi bir teklifin olmalı” diye cevap verdim provokatif biçimde. Esmer kız adeta estetize edilmiş kriminal lügatı çözmüş, tecrübeli bir ifadeyle “Bizim bankamız var Ukrayna’da. Buradan yapılacak bir para transferini sorgusuz sualsiz aktarabiliriz. Böyle bir iş için sana yüzde 40 öneriyorum” diye devam etti. Ben sanki onu duymamış gibi yemeğimi yemeye devam ediyordum. Bu kayıtsızlık adeta kızı kışkırtmıştı. “Bilmiyorum yüzde hakkında ne düşünüyorsun. Ama bunlar konuşulup karara bağlanabilecek şeyler. Ayrıca gireceğin sistem de hazır. Ön çalışmalar yapıldı. Gereksiz yere uğraşıp araştırmana gerek yok.” Daha yemeğim henüz bitmemişken ağzımı silerek peçetemi tabağın ortasına attım ve arkama yaslandım. Kızın yüzüne bakıp “Bu tarz teklifleri yaparken çok rahat gözüküyorsun” dedim. Kız “Bu iş. İşimi yaparken genelde rahat olurum” diye konuştu. Devam ettim: “Eğer böyle bir şey yapmak istersem, emin ol sana ihtiyacım olmaz. O Bay X’e söyle, böyle konularda beni ısrarla insanlara önermekten vazgeçsin.” Bay X ismini duyunca kızın rengi değişmişti. “Nereden biliyorsun onu?” diye sordu. “Kimi zaman bilmem gerektiği kadarını biliyormuş gibi davranmayı tercih ediyorum. Bir yerleri hack edecekseniz önce kendi güvenliğinizi sağlayın” diye devam ettim. Kızın iki dudağı arasında bir santimlik aralık kalmış, şaşkınlığı gözlerinden okunuyordu.</p>

  <p class="normal1">Kızı masada şaşkınlığıyla baş başa bırakarak ağır adımlarla asansöre doğru yürüdüm. Sıkıcı ofisimde, bilgisayarımın karşısına geçip esmer kızın samimi kız arkadaşlarıyla yaptığı sıcak MSN konuşmalarını kaldığım yerden okumaya devam ettim. Üstelik aradığım şarkıyı Last.fm’de tesadüfen bulmuşken...</p>
</body>
</html>
