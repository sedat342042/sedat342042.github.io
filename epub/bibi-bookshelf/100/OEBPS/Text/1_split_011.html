<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_10"><br class="calibre3" />
  Harekete geçmek gerek!</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Bu tatsız durumlardan sonra bu sefer “Tek hedef internet servis sağlayıcı” sloganıyla tekrar iş aramaya başladım. Kötü İngilizceme ve yetersiz internet bilgime rağmen yerel bir internet servis sağlayıcıya iş başvurusunda bulundum. Burası İzmir’in ilk internet servis sağlayıcılarından biriydi. Arkadaşlarımın çoğu donanım üzerine çalışırken, ben geleceğin internette olduğuna inanıyordum.</p>

  <p class="normal1">Başvurduğum yer pek ahım şahım kâr eden bir firma değildi. Bir ortağı İngiliz diğeri ise bir Türk akademisyendi. İngiliz ortak İzmir’de yaşayan yabancıları kendi servis sağlayıcılarını kullanarak internete bağlanmaya ikna etmişti. Kullanıcıların büyük kısmını onlar oluşturuyordu.</p>

  <p class="normal1">Peki o dönemde bunca yatırım, kısıtlı sayıda çevirmeli ağ kullanıcısıyla, ayda yılda bir satılan video konferans sistemleriyle nasıl karşılanıyordu? Sanırım o zamanlar yaşam enerjimi bu tarz konulara kafa yormak için harcamıyordum. Kafamdaki tek şey o şirkette olabildiğince çok şey öğrenmekti. İnternet konusunda kendimi çok iyi bir durumda görmüyordum. Sektör de henüz emekleme aşamasındaydı. İnternet yavaş yavaş Egenet, Unimedya, Efesnet gibi İzmir’in yerel servis sağlayıcıları ile Raksnet, Escortnet, IBM gibi ulusal servis sağlayıcılar aracılığıyla yayılmaya başlamıştı.</p>

  <p class="normal1">Görüşmek için ofise geldiğimde heyecanlı, pek kendimden emin olmayan çekingen bir çocuk portresi çiziyordum. Hep yaptığım gibi internetten telefon numaralarını öğrenip iş için rastgele başvurmuştum. İş ararken bunu sık sık yapıyordum. Gözüme çarpan firmalara eleman açığı olmasa da iş başvurusunda bulunarak şansımı deniyordum. Bu firma da her nasıl olduysa beni görüşmeye çağırmıştı. Görüşmeye giderken bir şekilde yanlışlık yüzünden çağırıldığım ihtimalini aklıma getirip huzursuz oluyordum. Akile Hanım’la görüşmem söylenmişti. Daha önce hiçbir mülakatta karşımda kadın yoktu. Ofise vardığımda Akile Hanım beni gülümseyerek karşıladı. Toplantı odasına doğru yürürken bilgisayar başında pür dikkat çalışan onlarca kişiye hayranlıkla bakıyordum. Herkes dünyanın en mühim işini yapıyormuşcasına konsantre olmuştu. Toplantı odasına girer girmez Akile Hanım sorular sormaya başladı.</p>

  <p class="normal1">Dürüstçe bugüne kadar hep donanımla ilgili bilgisayar firmalarında çalıştığımı, internet hakkında bilgi sahibi olduğumu, fakat ileri düzeyde bir tecrübem olmadığını söyledim. Sanırım biraz fazla dürüst bir giriş olmuştu. Bu tavrım Akile Hanım’ın hoşuna gitmiş olacak ki diğer soruları daha pozitif bir üslupla, iyi cevaplar alacağını umut ederek sormaya başladı. İngilizcemin nasıl olduğunu sorduğunda pek iyi olmadığını itiraf ettim. “Ama temel teknik terimleri anlarsın öyle değil mi?” dediğinde kafamı sola doğru çaresiz biçimde eğdiğimi anımsıyorum.</p>

  <p class="normal1">Ofisten umutsuzca ayrılırken kafamda yarattığım kötücül senaryoları üst üste gözden geçiriyordum. Pesimist yanım o zamanlar yerleşmişti. Hep en kötüyü düşün, iyi olursa şükret. Rutinin aksine görüşmeden birkaç gün sonra işe kabul edildiğim haberini aldığımda tedirgin, mahcup ve fazlasıyla dürüst halimin Akile Hanım’ı olumlu yönde etkilediğini anladım. Bu iş benim için bambaşka bir dönemin başlangıcıydı.</p>

  <p class="normal1">Yeni işim tam da istediğim gibiydi. Ofis dışına pek fazla çıkmıyor, genellikle bilgisayar başında oluyordum. Boş zamanlarımı internette dolaşarak, diğer zamanları ise sorun yaşayan müşterilere telefonda teknik destek vererek geçiriyordum. Her dakika yeni bir terim duyuyordum. Yan bilgisayarda oturan patronun oğlu Joe ile tam olarak iletişim kuramasak bile aynı <span class="ideitalik">discman</span>’in kulaklığını paylaşıp müzik dinleyebiliyorduk. Joe bütün gün İrlanda sohbet kanallarında muhabbet etse de ay sonunda maaş zarfı mutlaka benimkinden kalın oluyordu.</p>

  <p class="normal1">Toplantılar çoğuna anlam veremediğim teknik terimler eşliğinde süren, tüm konuşulanları anlamaya çalıştığım ama beynimi patlatacak kadar da zorlayıcı seanslardı. Tek bir bilgi zerresini bile ıskalamak istemiyordum. Bu katıldığım toplantılarda benden yaşça büyük insanlar çalıştıkları projelerden bahsederken ben hayranlıkla onları izliyordum. En sıkıntı yaşadığım an ise “Tamer senin işler nasıl gidiyor, anlat bakalım?” şeklinde şirket ortaklarından yöneltilen hafif alaycı sözler oluyordu. Öyle ya, onların yaptıkları bol teknik terimli işlerin yanında benim işim önemsizdi. Şirketteki açık ara yaşça en küçük kişi de olunca ister istemez bu muameleyle karşı karşıya kalıyordum.</p>

  <p class="normal1">Ofis içerisindeki insanların neredeyse tamamı ya üniversite öğrencisi ya da akademisyendi. O yıllarda daha yeni filizlenmeye başlayan Linux ile açık kodlu yazılımlara meraklı insanlardı. Bu konulara yönetici grubun gösterdiği ilgi tabii ki biz çalışanların ilgisi yanında devede kulak kalırdı. Öyle ki uzun saatler boyunca uğraşıp Linux’un kurulum bölümünü geçmemiz, birkaç gün boyunca sadece fareyi tanıtmak için çabalamamız bile bizim için inanılmaz mutluluk verici olaylardı. Vakit ilerledikçe ortada dönen işlerin kabaca anlamını kavramıştım. Daha aktif davranıyordum. Sorunlar, çözümler ve yapılan projeler üzerinde artık daha rahat yorumlarda bulunabiliyordum. Bu benim için sadece teknik değil, aynı zamanda sosyal de bir gelişimdi. Sürekli siyah tişörtler giyen, şapkalar takan bir çocuktan yavaş yavaş iş yaşamına adapte olmuş birine doğru evriliyordum.</p>

  <p class="normal1">Tüm bu değişimler gerçekleşirken ofisteki sistem odası benim için gizemli halini korumaya devam ediyordu. Oraya her personelin girmesi mümkün değildi. Bu hali orayı daha da cazip kılarak adeta bir “yasak cennet” haline getiriyordu. Bu doğrultudaki ilk adımı şirketin birinci yılı gecesinde atmıştım. Linux’a olan ilgimi bilen Akile Hanım ofisteki Linux sistemde çıkan bir problemle ilgili benden yardım istemişti. İlgilenebilecek herkes dışarıda olduğundan bu görev bana kaldı. Kendimi bu konuda kanıtlamak istediğim için hemen hevesli bir biçimde yardım edebileceğimi söyledim. Ben sistem odasında ilk defa bir sunucunun başına oturmuşken, insanlar şirketin birinci yıldönümünü kutlamak için içeride şampanya patlatmışlardı. Benim için asıl kutlama ise o an sistem odasında bulunmaktı. Plastik bardaktaki şampanyamı yudumlarken, sistemdeki sorunu çözmem de aldığım keyfi ikiye katlamıştı.</p>

  <p class="normal1">Bu ilk adım sonraki süreçte ilgi alanımın sunucu sistemler, bilgi güvenliği odaklı olmasının önünü açtı. Saniyede yüzbinlerce işlem yapan sunucuların yönetimini yapmak, benim için küçük bir dünyanın hükümdarı olmaya benziyordu. Üstelik bu benim yönettiğim, kurallarını benim koyduğum bir dünyaydı.</p>

  <p class="normal1">Sürekli okuyor, öğreniyor ve öğrendiklerimi deneye yanıla uyguluyordum. Geceleri geç saatlere kadar ofiste kalabiliyorduk. O zamanki şartlarda sistemlerle uğraşmak, sonuca ulaşmak ve bunu hazza çevirmek gerçekten inanılmazdı. Etrafımdaki insanların yaklaşımları hep açık kaynak kodlu yazılımlar, Linux yönündeydi. Benden yaşça epeyi büyük olan bir iş arkadaşımın “Bence Outlook Express yerine Pine kullansan daha iyi olur” şeklindeki ısrarları yaşamımın en hareketli dönemlerini soluk siyah ekranın karşısında geçireceğimin habercisi gibiydi.</p>

  <p class="normal1">Bu öneriyi getiren arkadaşımın sonradan bir internet sitesinde yazdığı “Ona, Pine göstererek bir canavar yaratmış olacağımı nereden bilebilirdim ki?” şeklindeki abartılı yorumu ise apayrı bir konu olarak incelenmeye değer.</p>

  <p class="normal1">O yıllarda Türkiye’de internet kullanıcı sayısı oldukça azdı. Kullanıcılar Türkiye genelinde Raksnet, Superonline; İzmir ve Ege Bölgesi genelinde ise Egenet, Unimedya, Efesnet, İspronet gibi servis sağlayıcılarını kullanıyordu. Bunlar arasında Raksnet hem hızla yayılmaya başlayan sohbet sunucusu olması sebebiyle, hem de ilk olmanın verdiği avantaj sayesinde daha popülerdi. Ben ise internete her geçen gün artan merakım ve tabiri caizse “kurcaladığım” sistemler sayesinde kendimi hızlıca geliştirme imkânı buluyordum. Bilinmeyene karşı olan merakım daha o günlerde başımı belaya sokmaya başlamıştı. Raksnet o günkü şartlarda en iyi, en çok konuşulandı ve ben Raksnet’in sistemlerini merak ediyordum. Sistemlerini incelemeye başladığımda temkinsiz, önlemsiz ve en önemlisi başıboş şekilde hareket etmeye başladım. Boş vakitlerimde sürekli uğraşıyor, anlamaya çalışıyor, elde ettiğim sonuçları başarısız olsam da tekrar tekrar gözden geçiriyordum.</p>

  <p class="normal1">Uykusuzluktan gözlerimin kan çanağına döndüğü bir gün, Raksnet sistemlerinde hiç beklemediğim bir zayıflık olduğunu gördüm. FTP yardımıyla sunucuda tanımlanmış internet hizmeti alan kullanıcı hesapları bazı parametreler gönderilerek elde edilebiliyordu. Birkaç denemeden sonra bir şifre dosyasını ele geçirmiştim. Bu dosya internete bağlanan binlerce kullanıcı hesabını içeriyordu. Artık internete bağlanmak için her gün bir başka arkadaşımın kullanıcı hesabı istediğini duymak istemiyordum. Ama bunları nasıl kullanabilirdim ki? Halihazırda bu kullanıcı hesapları şifrelenmişti. Kırmak için ise bolca zamanla birlikte o yıllarda çok kıymetli olan pahalı bilgisayarların işlemci gücü gerekiyordu.</p>

  <p class="normal1">Bu durumda zaman, sabırsız bir insan olduğum için tek katlanılmaz şey haline geldi. Ofis içerisinde güçlü sunucular vardı ama bunlardan herkesin kullanımına açık olan birini bulamamıştım. Gözüme kestirdiğim güçlü bir sunucuyla ilgilenmek için fırsat kollamaya başladım. Belki sürpriz biçimde sistem odasında yardımıma ihtiyaç duyulabilirdi. Bunun için sunucu sistemlerle ilgilenen diğer çalışanların ofiste olmaması ya da başka işlerle meşgul olmaları gerekiyordu. Ofisin sakin olduğu bir zamanda gözüme kestirdiğim bir sunucuya DoS adı verilen servis engellemeyle sonuçlanabilecek bir saldırıda bulundum. Tasarladığım gibi sunucu kilitlenmişti. Hemen müşterilerden şikâyet telefonları gelmeye başladı. Kısa süre sonra dahili hattım çaldı. Evet! Sunucuyla ilgilenmem isteniyordu.</p>

  <p class="normal1">Sistem odasına girdiğimde kendimi yasak bir krallığa adım atmış gibi hissettim. Sunucu kilitlenmiş, çalışmıyordu. Sistem odasında yalnızdım. Hemen kendi bilgisayarımda önceden hazırladığım bir arka kapı dosyasını sisteme yükledim. Bu dosya, sistemde çalışan bazı komutların değiştirilmiş hallerini içeriyordu.</p>

  <p class="normal1">Bu güçlü sunucu sisteme bağlı olsam bile ne sistemdeki varlığım ne de çalıştırdığım programların varlığı fark edilebiliyordu. Birkaç dakika sonra sunucunun başından ayrılarak sorunu hallettiğimi söyledim. Çok heyecanlıydım. Hatta bunu söylerken kendime hâkim olamayıp kekelemiştim. Önceden yaptığım testlere göre sistemdeki varlığım fark edilmeyecekti.</p>

  <p class="normal1">Planıma göre ofisteki bu güçlü sistemler elimdeki Raksnet kullanıcı hesaplarının bulunduğu şifre dosyasını çok hızlı bir şekilde kırarak kullanıcı hesaplarına ulaşmamı sağlayabilirdi. Hemen bilgisayarımın başına oturarak biraz önce “sorununu hallettiğim” sunucuya bağlandım. Şifre dosyasını yükledikten sonra şifre kırıcı programı çalıştırdım. Muhteşem şifre kırma süreci başlamıştı. Katedilen aşamayı gösteren rakamlara bakmak bile beni heyecanlandırıyordu. Programı çalışır halde bırakıp ofisten ayrıldım. Hem eve giderken, hem evde, hatta gece uykumda bile bu sürecin ne zaman biteceğini ölesiye merak ediyordum. Ertesi gün sunucuya tekrar baktığımda kırılmış şifreler olduğunu ama daha tüm dosyanın tamamlanmadığını gördüm.</p>

  <p class="normal1">Anlaşılan bu beklediğimden fazla zaman alacaktı. Şifrelerin kırdığım kadarını kullanmaya, diğer yandan da arkadaşlarıma dağıtmaya başladım. Bir anda çok fazla dosta sahip olmuştum. Arkadaşlarımın arkadaşları ve diğer insanlar beni adeta bir “kaynak” olarak görmeye başlamışlardı. Oldukça popülerdim ama kimse nasıl bu kadar çok kullanıcı hesabına sahip olduğuma anlam veremiyordu.</p>

  <p class="normal1">Şifre kırma işlemi tamamlanınca bu şifreleri kişisel internet sitemde ücretsiz yayınlamaya başladım. On binlerce insan yayınladığım çevirmeli ağ şifreleriyle internete bağlanıyordu. Her gün teşekkür amaçlı onlarca e-posta alıyordum. Bu sayede internet sitem bir anda popüler olmuştu.</p>
</body>
</html>
