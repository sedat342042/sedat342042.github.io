<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_29"><br class="calibre3" />
  Dinç Bilgin ve ailesi</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Burak Ağabey varlıklı bir ailenin “küçük veliahtı” olarak tanımlanabilecek ama artık iyiden iyiye de işleri devralmış bir işadamıydı. Ailesinin ortağı olduğu ünlü bir hastane ile yurt dışında bir kolej, bir de reklam ajansı yönetiyordu. Her daim fönlü saçları, neşeli tavırları ve işler kontrolden çıktığında geliştirdiği saldırgan tavırlarıyla da tam bir pasif agresif iş adamı portresi çiziyordu.</p>

  <p class="normal1">Ajansının bilgi işlem müdürlüğünü yapan Ahmet ile bana güvenerek beraber bir şeyler yapabileceğimize inanıyordu. Tek sorun ise bu işi her astronomik derecede zengin kişi gibi onun da kendi cebinden tek kuruş çıkmadan, varlıklı çevresinden finanse ederek yapmaya çalışmasıydı. Babası, Özer Çiller’in yakın dostu olduğundan Çiller döneminde büyük çıkış yakalamış, doğru yatırımlarla burjuva mirasını oğluna devrederek kendi üzerine düşen görevi yapmıştı.</p>

  <p class="normal1">Bilgi güvenliği üzerine yenilikçi ürünler tasarlayan bir firma kurma fikri bir süredir aklımı kurcalıyordu. Geçmişteki başarısız Amerika maceramdan sonra her ne kadar moralim bozulsa da yeni ürünler üretmekle ilgili içimde halen bir heyecan vardı. Sabahlayıp hazırladığım iş planında artık sona gelmişken ufak tefek düzeltmeler yaptıktan sonra potansiyel bir yatırımcıyla görüşmeye gidecektik. Burak bu konuyla ilgili olarak Dinç Bilgin’in oğlu Önay Bilgin’le bir araya geleceğimizi söyledi. Projemizin onun dikkatini çekebileceğini düşünüyordu. Hemen üç oda bir salon makam otomobilini hazırlattı. Beşiktaş yakınındaki villasından çıkıp Balmumcu’daki Atv/Sabah binasına doğru yola çıktık.</p>

  <p class="normal1">Atv/Sabah grubunun sahibi olan Dinç Bilgin, <span class="ideitalik">Yeni Asır</span> gazetesinin sahibi Şevket Bilgin’in oğlu. Yani aileden gazeteci. İstanbul Ticaret Üniversitesi’nden mezun olan Dinç Bilgin gazeteciliğe <span class="ideitalik">Yeni Asır</span> gazetesinde başlar. 1985 yılında İstanbul’da <span class="ideitalik">Sabah</span> gazetesini yayımlamaya girişir. <span class="ideitalik">Fotomaç</span>, <span class="ideitalik">Yeni Yüzyıl</span>, <span class="ideitalik">Yeni Binyıl</span>, <span class="ideitalik">Ateş</span>, <span class="ideitalik">Takvim</span>, <span class="ideitalik">Bugün</span> gazeteleri ve <span class="ideitalik">Aktüel</span> başta olmak üzere birçok dergi yayımlar. Atv’yi kurar. 1998’de özelleştirme çerçevesinde Etibank’ı satın alıp bankacılık sektörüne de girer.</p>

  <p class="normal1">Tanıştığımız dönem Bilgin ailesinin halen büyük bir medya imparatorluğunu yönettiği yıllardı. <span class="ideitalik">Sabah</span> gazetesi, Atv, Muhabbetkart ve daha bir sürü firmadan oluşan büyükçe bir grup şirketi görünümündeydiler.</p>

  <p class="normal1">Binaya geldiğimizde güvenlik kontrolü ve kart prosedürünü atlayıp doğrudan en üstteki yönetim katına doğru yöneldik. Yönetim katına çıktığımızda yan yana çay bardağı gibi sıralanmış dört sekreter bulunuyordu. Pahalı mobilyalarla döşenmişe benzeyen yönetim katındaki sekreterler düğmeleri neredeyse sonuna kadar açık bluzlarıyla gülümseyerek karşıladılar bizi.</p>

  <p class="normal1">Önay Bilgin’in odasına girdiğimizde Burak samimiyetini sergiler bir şekilde sarıldıktan sonra beni tanıştırdı. Önay saçları seyrelmiş, hafif kilolu, genel olarak varlık kompleksinden uzakta, neşeli birine benziyordu. Burak yine damdan düşer gibi beni anlatmaya başladı. Yaptıklarımdan bahsettikçe Önay’ın gözleri büyüyerek şaşkınlığını saklayamıyordu. Bir ara “Bizim de bir hacker’ımız var” diye araya girdi Önay. Ben herhalde arkadaşım olan Atv bilgi-işlem müdürünü çağıracak diye düşünürken “Dur tanıştırayım sizi” diyerek telefona sarıldı.</p>

  <p class="normal1">Kapıyı çalarak içeri enine boyuna, tabiri caizse 1800 x 1600 çözünürlükte iriyarı bir adam girdi. Masaya yaklaşıp kalın sesiyle “Buyur abi!” diye kükredi. Önay “İşte bu da bizim hacker. Ayı deriz kendisine. Kendisi fiziksel hacker’dır. Misal bir köşe yazarı canımı mı sıktı? Gider güvenliği döver, yazarın laptopunu kapar getirir!” diyerek kahkahayı bastı. El kemiklerimizi zorlayan bir tokalaşmadan sonra yanımızdan ayrılmıştı fiziksel hacker. Anlaşılan onların hacker kavramı biraz daha değişikti.</p>

  <p class="normal1">Şirket konusuna geldiğimizde benim yeteneklerimin, tecrübemin ve medyadaki bilinirliğimin dikkatini çektiğini söyledi. Şişli’de kiracıları olan bir avukatlık firmasının onlara ait bir binayı boşaltacağından, orada firmayı kurabileceğimizden hevesle bahsetti. Televizyon reklamlarıyla bireysel güvenlik pazarına ait satacağımız ürünleri de pazarlayabileceğimizi düşünüyordu. Hatta bir ara coşkunun doruklarına çıkarak “Hacker’lar ile ilgili bir dizi yapalım” önerisi getirdi. Hemen telefonu kapıp dizi prodüksiyon bölümünden birilerini çağırdı. Gelen kızın yanında “Tamer sen kameralara yabancı değilsin. Bir dizi yapalım. Hatta sen kendini oyna o dizide” diye tutturdu. Ben oyunculuktan anlamadığımı söylediğimde aslında hepimizin de bildiği “Yahu kim anlıyor ki?” cevabını verdi.</p>

  <p class="normal1">Her şey hızlı ilerliyordu. Epeyce gelişme kaydedip kararlar vermiş, notlar almıştık. Bu noktada başlangıç maliyetleriyle ilgili bir çalışma yapmam gerekiyordu. Sohbetin sonlarına doğru televizyon dünyasından konuştuğumuzda çarkın ne kadar farklı döndüğünü anladım. Önay Ağabey eliyle etrafı gösterip “Şu binaya bak Tamer. Bu koca binada yüzlerce insan çalışıyor. Ama aslında bir boka yaramıyorlar. Burada işe yarayan sadece birkaç kişi var. Mesela onlardan bir tanesi de bu kız. Bu kız oturup bütün gün televizyon izliyor. Yabancı kanallar, dünya kanalları. Kafasına uyan formatları ya satın alıyoruz ya da bize uyarlıyoruz. Aslında işi sürükleyen çok az insan var. Gerisi sadece tamamlayıcı etkenler” diye konuştu.</p>

  <p class="normal1">Hacker dizisi çekip reklam yapacağımız hakkında konuşurken “Artık geleneksel reklam bitti. Biz reklamı ana haber bültenlerinde, dizilerde, yarışmalarda yapıyoruz. Reklamı gözlerine değil, beyinlerine sokmaya çalışıyoruz” diye anlattı. Yeni nesil televizyonculuk buydu. Kimi zaman tehlikeli sayılabilecek <span class="ideitalik">subliminal</span> mesajlar, haber görünümlü reklamlar, sponsorlu programlar, dizi içi ürün yerleştirmelerin hepsi bizim tüketim güdümüzü tetiklemek içindi.</p>

  <p class="normal1">Gayet başarılı bir görüşmeydi. Ofise döndüğümüzde Burak bizi kenara çekip şu konuşmayı yaptı: “Bakın oğlum. Ben size güveniyorum. Ama karşımızdaki adamlar çok güçlü adamlar, çok tehlikeli adamlar. Eğer bu işte yüzümü kara çıkartırsanız hepimizin g..nü keserler. Haberiniz olsun” dedi. Ben kendi adıma emin olduğum için durumu alınamayacak bir risk olarak görmüyordum. Sonuçta ben yanlış biri olmadığım için karşımdakini tehdit olarak algılamamı gerektirecek bir şey söz konusu değildi.</p>

  <p class="normal1">Ben hazırlıkları yaparken bir sabah okuduğum gazetedeki manşet gözüme çarptı. Bilgin grubunun sahip olduğu <span class="ideitalik">Sabah</span>, Atv ve diğer tüm şirketlere BDDK el koymuştu. Bilginler’in Etibank’ı 500 milyon dolar dolandırdıkları öne sürülüyordu.</p>

  <p class="normal1">Aileye yurt dışına çıkış yasağı getirilmişti. Artık başları kalabalıktı. İş planımızı ve hayallerimizi arşive kaldırıp erteleme zamanıydı. Bu yaşanan olaydan sonra Bilgin ailesi bir türlü belini doğrultamadı.</p>
</body>
</html>
