<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_40"><br class="calibre3" />
  Kaostan gelen düzen</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">“Ordo ab chao” cümlesi eskiden beridir Mason oluşumların sloganı olarak bilinir. Kaos yaratılır, parçalar kaos içerisinde yer alır ve her şey değişerek baştan oluşur. Bu değişimin adına ise “devrim” denir.</p>

  <p class="normal1">Illuminati ve masonların yıllardır bu anahtar cümleden yola çıkarak dünyayı yönettiği, ülkeler, rejimler kurup sonlandırdığı söylenir.</p>

  <p class="normal1">Artık dünyadaki gerçek kaos ortamından daha belirgin şekilde baskın olan siber kaosla tanıştık. 2011 Ağustos ayında Türkiye’de devreye giren internet filtresine karşı Anonymous grubunun başlattığı protesto, giderek daha şiddetli bir hal aldı. Öyle ki bu protesto devlet karşıtı anarşik bir harekete dönüştü.</p>

  <p class="normal1">Anonymous, İçişleri Bakanlığı, Dışişleri Bakanlığı, Milli Eğitim Bakanlığı, Devlet Meteoroloji İşleri ve Türkiye E-Devlet Kapısı gibi devlet kurumlarının aralarında bulunduğu birçok hedefi çok noktadan aşırı trafik (DDoS) yaparak ulaşılamaz hale getirdi. Biz, bu olaydan kısa süre önce basında süslü püslü duyurduğumuz sanal tatbikatın utancıyla devlet kurumlarının sitelerine ulaşamazken, sistem yöneticileri bir süreliğine gov.tr adreslerine yurtdışından erişimi yasaklama gibi bir yönteme başvurdu. Diğer bir Fred Çakmaktaş ilkelliğinde yöntem ise söz konusu internet sitelerinde açılan sayfalara birer kapak niteliğinde düşük boyutta indeks sayfası koyarak sistemlerdeki şişkinliği azaltmaya yönelikti.</p>

  <p class="normal1">Beni bu çözümlerden daha çok utandıran ise bazı Türk vatandaşlarının, tanımadığı, arkasında kim olduğunu bilmediği bir grubun peşinden gidip kendi devletlerine saldırmasıydı.</p>

  <p class="normal1">Irak’ı özgürleştirmek (!) için işgal eden Amerikan askerlerini çiçeklerle karşılayan, egemenliğini başka ellere pazarlamış Irak halkı örneğindeki gibi bu anlayışa bazılarının nasıl olup da destek verdiğini anlamam gerçekten güç. Bu destekçilerin kullanmaları önerilen program yardımıyla devlet sistemlerine saldırırken <span class="ideitalik">ip</span> adreslerinin kabak gibi ortada olmasına ise diyecek söz yok. Ülke genelinde 30’un üzerinde kişinin bu sebepten tutuklanması da kaçınılmaz son.</p>

  <p class="normal1">Tüm bu kaos ortamını yaratan Anonymous ise belli belirsiz, merkezi olmayan, üyeleri bilinmeyen, yönetim kadrosu bulunmayan bir oluşum. Herhangi biri “Ben Anonymous üyesiyim” diyerek kendi inisiyatifiyle hack olayı gerçekleştirerek Anonymous imzası atabilir. O yüzden grup çağrılarında El Kaide benzeri bir üslupla “tüm dünya hacker’larını” kendi belirlediği hedeflere saldırmaya çağırıyor.</p>

  <p class="normal1">Anonymous ses getiren hack olaylarına imza atarken diğer yanda dikkati çekmeyen başka bir grup daha var. Bu grubun ismi LulzSec. Bir ara üyelerinden bazılarına dair sohbet kayıtları ve resimler sızsa ve bir üyeleri yakalansa da tam olarak kim oldukları bilinmiyor. Anonymous’un aksine LulzSec aşırı trafik yaratma (DDoS) gibi yöntemlerden pek fazla hoşlanmıyor. Genellikle sistemleri hack edip, aldıkları bilgileri internette paylaşıyorlar. Bunlar içerisinde çoğu zaman kullanıcıların kişisel bilgileri, şifreleri, kredi kartları ve diğer kritik ayrıntılar yer alıyor.</p>

  <p class="normal1">LulzSec’in bugüne kadar hack ettiği hedeflere bakarsak Anonymous’tan çok daha geniş bir portföyle karşılaşıyoruz. X-Factor yarışma programına dair 250 bin aday bilgisi, binlerce ATM kullanıcı bilgisi, Sony Japonya internet sitesinin hack edilmesi ve veritabanının yayınlanması, Sony Pictures’ın hack edilerek veritabanının yayınlanması, Sony Entertainment Developer Network kaynak kodlarının yayınlanması, popüler bir porno sitesinin aralarında Amerikan askeri ve devlet yetkililerinin de olduğu 26 bin kullanıcı bilgisinin yayınlanması, Amerikan Senatosu bilgisayar sistemlerine girilmesi, CIA internet sitesine erişimin engellenmesi, bazı telefon hatlarının FBI’ın iki şubesine yönlendirilip saniyede 5-20 arası arama almalarının sağlanması bunlardan birkaçı. LulzSec bu eylemleri herhangi bir ideoloji ya da amaç için gerçekleştirmediği için nispeten daha eğlenceli ve başıboş diyebiliriz.</p>

  <p class="normal1">Fakat kaos hep kendi içinde bir düzen yakalar demiştim. Tüm bu maceralardan sonra LulzSec ve Anonymous güçlerini birleştirdiklerini açıkladılar. Söylediklerine göre haksızlıklara karşı ayakta durmak, sansürleri, insan ölümlerini engelleyip, düzene karşı direnmek için bazı hedefler belirlemişler. Bu hedeflerin başında ise tüm dünyadaki devlet kurumları geliyor. Devlet kurumlarına ait her türlü gizlilik derecesine sahip bilgiyi hack edip, sızdırıp yayınlayacaklarını söylüyor ve destek istiyorlar. Bunun için her geçen gün yeni bir adım atarak hükümetler üzerinde tedirginlik yaratmayı başarıyorlar.</p>

  <p class="normal1">Bu kaos düzeni içerisinde halen ülke olarak saltanat kayığında salına salına ilerliyoruz. Uzaktan bakınca durum muhteşem, fakat içeriden bakınca anlaşılıyor ki altımıza bir şeyler giysek fena olmaz.</p>
</body>
</html>
