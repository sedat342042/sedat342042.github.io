<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_32"><br class="calibre3" />
  El Kaide ve “Türk”</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">“Türk”, büyük bir ayakkabı firmasının sahibinin oğlu. Hafif karanlık geçmişe sahip, dindar biri. Türkiye’de on binlerce konutluk kentsel dönüşüm projeleri inşa eden büyük bir inşaat firmasının ve daha pek çok girişimin başında.</p>

  <p class="normal1">Bu müthiş güce ulaşmasını sağlayan çalkantılı bir iş geçmişi var elbette. 1980’lerde üniversite eğitimi için gittiği ABD’de öğrenciyken ilk adımını atmış iş hayatına. Üniversiteden ayrıldıktan sonra bir kontakt lens şirketi kurarak, ilk operasyonları oturduğu minik apartman dairesinden yürütmüş. Sonrasında internet üzerinden ses taşıma işine giren “Türk”, kısa zamanda ilerleyip Amerika’nın en çok “kazı-konuş” kartı satan indirimli telefon operatörlerinden biri haline gelmiş. Hindistan’ın en zengin ailelerinden birinin kızıyla yaptığı evliliği kadar, Türkiye’den birkaç uçak dolusu sosyetik insan götürerek günlerce süren kutlamalarla yaptığı düğün de çok ses getiren bir olay olmuştu.</p>

  <p class="normal1">Benim kendisiyle tanıştırılmam ise Amerika’da telekom pazarındaki işleri iyice büyüttüğü zamana denk geliyor. İlk görüşmemizi İstanbul’daki plazasında yapmıştık. Plazanın en üst katına çıktığımızda boydan boya cam pencereler, deniz manzarasıyla beraber inanılmaz bir görüntü oluşturuyordu. Demir atmış tankerler sanki Normandiya çıkartması varmış gibi bir görüntü yaratıyordu. Etkileyici ofisinde sohbet ederken yeteneklerimden etkilendiğini fark etmiştim. Bu kadar güçlü bir adamın yaptığım şeylere bu denli hayranlıkla yaklaşması egomu okşamıştı.</p>

  <p class="normal1">Bir ara sohbet sırasında duraksayıp “O zaman sen bizim sistemleri de hack edebilirsin? Yapabilir misin?” dedi. “Neden olmasın?” diye cevap verdim. Her ne kadar böyle meydan okumalardan, kışkırtıcı unsurlardan uzak dursam da sonuçta şirketin sahibinden böyle bir açık çek almak ilginç gelmişti. Yanından ayrıldıktan sonra bu durum aklımı epey kurcaladı. Sistemlerini incelemeye başladım. Bir iz ya da kanıt bırakmalıydım ama suç işlemek de istemiyordum. Biraz düşündükten sonra birkaç yazıcıdan uyarıcı metinler çıkarıp önemsiz iki <span class="ideitalik">router</span> cihazını kapattım.</p>

  <p class="normal1">“Türk”ü arayıp yaptıklarımı anlattığımda güvenlik testi yaptırmak istediğinden bahsetti. Söz konusu test çok geniş bir ağı kapsıyordu. Ellerinde ilk etapta kontrol edilmesini istedikleri yaklaşık 200’ün üzerinde <span class="ideitalik">ip</span> adresi vardı, bu da gece gündüz çalışmamı gerektirecekti. Bir ayın sonunda neredeyse ansiklopedi kalınlığında bir rapor ortaya çıkarmıştım. Yanına gidip raporu masaya koyduğumda “Türk”ün gözleri fal taşı gibi açıldı. Bulunan açıklar inanılır gibi değildi. Laptopumu televizyona bağlayıp hazırladığım sunumu göstermeye başladım.</p>

  <p class="normal1">Sunumda, holdingin dünya üzerindeki tüm sunucularının bağlı olduğu yönetim panelinin bilgileri vardı. Ayrıca tüm personelin kimlik bilgilerini, e-posta hesaplarını ve şifrelerini ele geçirmiştim. Hemen holdingin teknolojiden sorumlu müdürünü sinirli bir şekilde aradı. Merkezi Miami’de bulunan holdingin tüm bilişim operasyonlarını eski bir çalışanı yönetiyordu. Çalışanların çoğu da Türk’tü zaten. O elemanı genellikle Türkçe, yer yer çileden çıktıkça da İngilizce konuşarak azarladı. Daha çalışmamızın başında personeli tarafından pek sevilmeyeceğim belliydi.</p>

  <p class="normal1">Artık holdingin tüm sistemlerinin güvenliği benim elimdeydi. “Türk” güvenlik konusunu haddinden fazla ciddiye alıyor, sürekli bu konuda benden bilgi istiyordu. Söylediği şey “Bulduğun açıkları zamanında kapatmayan varsa sadece ismini söyle, hemen işine son verelim” olmuştu.</p>

  <p class="normal1">Bu iş ilişkisi uzun yıllar sürdü. Son zamanlarda artık parasını Türkiye’ye taşıyıp, yatırımlarını buraya kanalize edeceğine dair şeyler söylüyordu. Bir gün ödenmeyen bir fatura nedeniyle aradığımda ani bir kararla holdingin kapatıldığını öğrendim. “Türk” ABD’de bulunan holdingi için iflas başvurusunda bulunmuştu. Aslında bu taktiksel bir hareketti ama yine de çok ani olmuştu.</p>

  <p class="normal1">Ben işimi iyi yapmanın verdiği iç rahatlığıyla “Türk”le yollarımı ayırırken kısa süre sonra gazetelerde çok farklı iddialarla karşılaştım.</p>

  <p class="normal1">Amerika’da piyasaya çıkan, eski bir CIA ajanı tarafından yazılan kitapta, 2004 Amerika başkanlık seçimlerinde kurulan bir komployla ilgili “Türk”ün kilit rol üstlendiğinden bahsediliyordu. İddialara göre iki ajan, “Türk” ile John Kerry’nin başkanlık kampanyasının mali işlerini yürüten kişiyi bir araya getirerek “Türk”’ün Kerry’nin kampanyasına bağış yapmasını sağlıyorlar. Bush’u destekleyen Cumhuriyetçiler basına, Demokrat Kerry’ye El Kaidecilerin bağış yaptığını açıklamaya hazırlanırken, CIA ajanı bu planı bozuyor, Demokratları komplodan haberdar ediyordu.</p>

  <p class="normal1">“Türk”ün El Kaide’nin finanse ettiği biri gibi gözükmesinin sebebi ise bambaşka. 11 Eylül saldırılarını gerçekleştiren El Kaide örgütü kimin nereden aradığının anlaşılamaması için telefon kartlarını, bilgisayar sistemlerini koruduğum “Türk”ün firmasından sağlamıştı. Saldırıyı gerçekleştiren Muhammed Atta’nın sorumlu olduğu ekipler de 11 Eylül saldırılarını planlarken bizim telefon kartlarımızı kullanarak haberleşmişti.</p>

  <p class="normal1">Doğruluk payı bulunan bu iddiaların tamamı gerçek mi bilmiyorum. Bildiğim tek şey eğer bunlar doğruysa farkında olmadan El Kaide terör örgütü için çalışarak yıllarca onların bilgilerini korumuş, sistemin kocaman dişlileri arasında her şeyden habersiz ufacık bir çark olarak görevimi gerçekleştirmiştim.</p>
</body>
</html>
