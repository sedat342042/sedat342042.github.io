<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak2" id="calibre_toc_31"><br class="calibre3" />
  MİT, JİTEM ve Masonlar üçgeni</h1>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Yıllardan beri röportajlar esnasında gözlemlediğim en önemli şey gazetecilerin pratik zekası ile hayal gücünün ne kadar geniş olduğudur. Hacker’lık gizemli bir konu diye izbe harabelerde çekim yapmak, iç mekânda masa lambasından spot ışık devşirmek, bir gerzek gibi çıkacağımı bilmeme rağmen ısrarla kucağıma laptop verip fotoğrafımı çekmek, devletin istihbarat birimleriyle içli dışlı olmak... Bir dakika... Galiba sonuncusu diğerlerinden farklı. Hani şu IQ testlerinde “İçlerinden hangisi diğerlerinden farklıdır” diye sorulanlar gibi.</p>

  <p class="normal1">Akıllı olmaları, çok fazla kişi tanımalarının ötesinde her kesimden insanla sürekli temas halinde olan bu meslek grubu, beni devletin resmi kurumları tarafından yıllarca inkâr edilen bir oluşumla bir araya getirdi. Büyük bir ulusal gazetenin İzmir haber müdürü olan bir gazeteci beni biriyle tanıştırmak istediğinden bahsetti. Kafalarına takılan bazı sorunlar olduğunu, bunları cevaplayacak vaktim olup olmadığını sordu.</p>

  <p class="normal1">Programlar uyuşmayınca bir türlü görüşememiştik. Randevulaşmak için gelen son telefon da garip bir zamana denk gelmişti. Otomobilim serviste olduğundan birkaç işlem için serviste bekliyordum. Acil olduğunu söyleyen gazeteci, bulunduğum yeri öğrenerek adamları oraya yönlendireceğini söyledi. Kısa süre sonra sakallı, hırpani görünümlü iki adam servise geldi. El sıkışıp öpüşürken dikkatimi çeken kafa tokuşturmalarıydı. Hararetli bir sohbete başladık.</p>

  <p class="normal1">Asker olduklarını söyleyen bu adamlar, ellerindeki cep telefonu izleme raporlarını bana göstererek telefonların nasıl takip edildiğini anlattılar. Teşkilatlarındaki istihbarat uzmanı ajanlar telefonlarına zaman zaman farklı sim kartlar takıyorlardı. Amaçları telefona hangi sim kartı takarlarsa taksınlar sadece sim kartların takip edilmesi, telefonun takip edilememesiydi. Tam olarak ilgilendikleri alanları sorduğumda ise “terörizm, kaçakçılık, para aklama, yabancı lobi faaliyetleri, casusluk engelleme faaliyetleri” gibi konular sıraladılar. Eğer gözüme çarpan, bildiğim, gördüğüm şeyler olursa onlarla irtibat kurabileceğimden bahsettiler.</p>

  <p class="normal1">Görünüşe bakılırsa faydalı şeyler yapıyorlardı. Cep telefonu konusunda ise o dönemde henüz telefonları tanımlayan numara olan IMEI numarası kayıt sistemi olmadığından bir başıboşluk vardı. Bana gösterdikleri listede bir sütunda telefon numaraları, diğer sütunda ise bazı IMEI numaraları yer alıyordu. İstedikleri şey telefonun IMEI numarasını silerek hangi sim kartı takarlarsa taksınlar takip edilememekti. Bunun nasıl olduğunu bilmediklerini söylediler, olup olamayacağını sorduklarında bunun mümkün olabileceğini söyledim. Ama halen bazı çekincelerim vardı. Gazeteciyle konuştuktan sonra askeri görevli olduklarına iyiden iyiye ikna olup ısrarlarına dayanamayarak, bir karşılık gözetmeksizin işlemi yapmayı kabul ettim. Her telefonda yapılamayan bu IMEI sıfırlama işlemi için belirli bir model telefon gerekiyordu.</p>

  <p class="normal1">Telefonu temin ettiklerinde almak için beraber İzmir-Eşrefpaşa’daki Jandarma Komutanlığı’na gittik. Yanımdaki adam her haliyle askerlikle alakasız, sivil giyimli biriydi. Ben ise gayet genç ve son derece sivil tavırlar içerisinde olmama rağmen bütün askeri personel selam durarak saygıda kusur etmemeye çalışıyordu. Uzakta kendi aralarında bir şeyler konuştuktan sonra telefonu bana teslim ettiler. Aslında tek telefonun bu iş için yeterli olduğundan emin bile değildim. Bazen ROM çipi yeniden programlanırken hata yapıyor, telefonu kullanılamaz hale getirebiliyordum. Neyse ki birkaç hafta içerisinde gerekli işlemleri sorunsuz halledip IMEI numarası sıfırlanmış şekilde telefonu iade ettim. Bu durumdan fazlasıyla memnun kalmışlardı.</p>

  <p class="normal1">Ne de olsa bana kafalarına her takılanı danışarak beş kuruş ödemiyorlardı. Görünenin aksine bu benim güçlü yanım sayılabilirdi. Eğer yardımlarım için teklif ettikleri gibi para alsam, bu sefer bana her türlü isteklerini yaptırmak için sağlam bir dayanakları olacaktı.</p>

  <p class="normal1">Zaman ilerledikçe karşılaştığım istekler hafife alınmayacak şekilde değişti: Soruşturdukları kişilerin banka hesaplarındaki para miktarları, bataryasını aşırı yükleyerek bir telefonu patlatmak, bilgisayar monitörü içine dinleme cihazı yerleştirmek gibi <span class="ideitalik">James Bond</span> filmlerinden fırlayan istekleri oluyordu. Riskli istekler olduğundan bunları yapmayı reddediyordum. Ben bu istekleri reddettikçe diğer yanda bu çoğu casusluk, dinleme gibi operasyonlar gerçekleştiren kişilerin pozisyonlarını kavrıyordum. Zamanla taşlar yerine oturuyordu. Bu kişiler önce askerim demiş, sonra JİT (Jandarma İstihbarat Teşkilatı) mensubuyuz, daha sonra ise JİTEM’de (Jandarma İstihbarat ve Terörle Mücadele) olduklarını üstü kapalı kabul etmişlerdi. Basından okuyup, internetten yaptığım araştırmalardan dolayı bu oluşum hakkında az da olsa bilgim bulunuyordu.</p>

  <p class="normal1">Jandarma İstihbarat ve Terörle Mücadele ya da kısaca JİTEM, İçişleri Bakanlığı’nın onayı olmadan ve Genelkurmay Başkan-<br class="chapter" />
  lığı’ndan görüş alınmadan Jandarma Genel Komutanlığı’nın kendi inisiyatifiyle kurulan ve terörle mücadele kapsamında faaliyet yürüten bir oluşum olarak biliniyordu. Varlığı ise uzun süre devlet kurumları tarafından kabul edilmedi.</p>

  <p class="normal1">Durum böyle olunca faaliyetlerini tam olarak kestiremediğim ama basında hakkında çok sayıda spekülasyon yapılan bu birimden uzak durmaya karar verdim. Onlar da bunu fark etmiş olacak ki sözel olarak bilgi güvenliği hakkında, daha çok kendilerini korumaya yönelik şeyler danışmaya başladılar. Elbette bu görevleri yapmayı reddetmem pek hoşlarına gitmiyordu. Beni yeterince kontrol edemediklerinin farkındaydılar. Parayla ikna edemeyeceklerini anladıklarında askere gitmemi önerdiler. Komik olan ise sınavlara girerek resmi olarak askeri personelliğe geçmemi istemeleriydi. Karakterime ters düşeceği gerekçesiyle bunu reddettim. Bu sefer de askerlik görevimi yapmamı önerdiler. Bunun için kendilerine göre gayet davetkâr bir planları vardı.</p>

  <p class="normal1">Ajanın söylediği imkânlar beş yıldızlı otellerle yarışmasa da geleneksel askerlik kurumuna oranla avantajlı şartlardı: “Tamerim sen git teslim ol. Biz seni direkt Ankara’ya aldıracağız. Üniforma, eğitim, nöbet yok. Mis gibi bilgisayarın başında oturacaksın. İki üç haftada bir de posta yaparız evine gidersin. Daha ne istiyorsun?”</p>

  <p class="normal1">Bu süslenip püslenmiş askerlik tanımının içermediği en önemli ayrıntı ise Ankara’da üniformasız, eğitimsiz, nöbetsiz askerlik yaparken bilgisayar başında onların istediği bütün görevleri yapmak zorunda olmamdı. Sonuçta askerlik görevini yapan bir er olduğumdan verilen emirleri yerine getirmeme gibi bir lüksüm yoktu.</p>

  <p class="normal1">Bu insanların üzerime böylesi gelmesi beni düşündürüyordu. Onlarla bu konuyu konuştuğumda ise pozisyonlarının ne kadar riskli olduğunu bir kez daha kavradım. Bu oluşumda ekipler arası çekişmeler olduğu, bu çekişmeler yüzünden her grubun kendi kaynaklarını geliştirmek zorunda bulunduğundan bahsedildi. Yani teknolojik aletler, dinleme cihazları gibi ekipmanları gruplar bireysel olarak kendileri temin edip kullanıyorlardı. Bu rekabette benim pozisyonumda olan, yani dışarıdan arada sırada soru sorulan biri için “Filler tepişir, çimenler ezilir” prensibi geçerliydi.</p>

  <p class="normal1">Zaman içerisinde Ergenekon iddianamesinde yayımlanan bazı bilgiler de asker içerisindeki bu gruplaşmalara dair tahminlerimi kısmen de olsa haklı çıkardı. Ergenekon iddianamesinde, aslında küresel normlara göre hacker olmayan, sadece sağı solu kurcalayanlarla birlikte daha özellikli bazı kişilerin de örgütlenme içerisinde oldukları iddiasında bulunulmuştu.</p>

  <p class="normal1">Aşağıdaki satırlar Ergenekon Davası İddianamesi’nin 2146. sayfasından alıntıdır:</p>

  <p><br class="chapter" /></p>

  <p class="indentmetin">El konulan dokümanlar arasında ozelburoistihbarat@hotmail.com başlıklı yazının içeriğinde dağıtım komiteleri, istihbarat bölümü, proje grubu, hack grubu gibi başlıkların olduğunun tespitinin sorulması üzerine; Milliyetçi hacker’ları bir grup altında toplamaya çalıştığını, böyle bir projesinin olduğunu, ancak bunu başaramadığını, hacker’lıktan anlamadığı için de herhangi bir siteyi hacklemediğini beyan etmiştir.</p>

  <div class="clrb"></div>

  <p class="indentmetin">8 nolu e-posta mesajında Özel Büro tarafından hack grubunun Kuvayı Milliye Derneği’ne katılmaya çağrıldığı, toplu olarak yemin edildikten sonra görevlerin dağıtılacağı, hacker’ların Türk Hack Timi adı altında Kuvayı Milliye çatısı altında örgütleneceği ve tüm lojistik destek ve ihtiyaçların Kuvayı Milliye tarafından karşılanacağının belirtildiği görülmüştür. Yazının devamında Kuvayı Milliye Derneği’nin kuruluş bildirgesinin de bulunduğu görülmüştür.</p>

  <div class="clrb"></div>

  <p><br class="chapter" /></p>

  <p class="normal1">Aslında geçmişi düşününce bu iddianamede de karşıma çıkan “Tepişen filler, ezilen çimenler” prensibini fark etmek için çok uzağa bakmama da gerek yok. Henüz çocuk denilecek yaşlardayken birlikte güvenlik yazılımı geliştirdiğimiz “Blackwind” bir dönem Jandarma için yazılım geliştirme projesine başlamıştı. Bu proje, beraber hazırladığımız saldırı tespit sistemi yazılımının değiştirilmiş bir versiyonunu barındırıyordu. Bu yazılım güçlü donanımlarla birlikte internet servis sağlayıcılara kurulup, internet trafiğini belli kelimeler çerçevesinde takip edecekti. Her şey güzel ilerlerken, çok yetenekli bir insan da olmasına rağmen sorumluluk bilinci gelişmediği için projeyi aksatan “Blackwind” bir türlü teslim tarihini tutturamadı. O tarihlerde kulağıma gelen bilgilere göre bu gecikmeler yüzden önce hafif uyarılar aldı. Daha sonra durumun toparlanamayacağını anlayan bir ekip “Blackwind”ın biletini kesti. Projeyi bitiremeyeceğini, üstelik zarar göreceğini anlayan “Blackwind” bilgi güvenliği, yazılım işinden elini çekip birkaç yıl sadece müzikle uğraştı. İkna çabaları sonuç verdiğinde başına bir şey gelmeden, sonuçlandıramadığı bu projeden sıyrıldı. Gerçekten de birkaç yıl sadece müzikle uğraşan “Blackwind” bugün dahi bilgi güvenliği projelerine bulaşmıyor.</p>

  <p class="normal1">Yıllar geçtikçe TSK üzerindeki baskı artarak devam etti ve JİTEM gibi oluşumların hareket alanları kısıtlandı. Daha önce her hafta arayan ajanlar, sonraları birkaç ayda bir aradılar, daha sonra da hiç aramamaya başladılar. O günlere dair bana yaptıkları uyarılardan aklımda kalan ise telefonumun hem JİTEM hem de MİT tarafından dinlendiğiydi. Her ne kadar hayal ettikleri gibi aktivitelerim olmasa da her ikisi de bir diğeriyle ne yaptığımı merak ediyordu.</p>

  <p class="normal1">Halbuki benim MİT’le hiçbir doğrudan temasım olmamıştı. Tez yazan kızla tanışıncaya dek... İnternetten bana ulaşan bu kız dikkatimi çekmeyi başardıktan sonra koyu bir sohbete daldık. İletişim ilerledikçe tarih, sanat, politika konularında alışılmışın dışında bazı fikirleri olduğunu fark ettim. Birbirimiz hakkında edindiğimiz olumlu izlenimlerin ışığında, İstanbul’da bulunduğum bir vakitte buluşmak üzere sözleştik.</p>

  <p class="normal1">Konferans vermek için geldiğimde haberleştik. Bahçeşehir Üniversitesi’nde konuşma yapmıştım ve orada konuşacağımdan o da haberdardı. Nedense beni dinlemeye gelememişti. Konferans sonrası üniversitenin hemen yakınında bir kafede buluştuk. Soğuk bir şeyler içerken yaptıklarından bahsetti. Yanında tez çalışmalarıyla ilgili kullandığı bir iki kitap vardı. Tez konusunu sorduğumda ilginç bir cevap aldım: Masonlar.</p>

  <p class="normal1">Konu ilgimi çekmişti. Sohbet gittikçe koyulaştığında gözlerindeki pırıltıdan bugüne kadar hiç gerçekleştirilmemiş bir şeylerin parçası olmaktan mutlu olduğu anlaşılıyordu. Bugüne kadar Türkiye Cumhuriyeti’nde hiç kimsenin Masonlar üzerine tez çalışmasında bulunamadığını söyledi. Ta ki o başlayıncaya kadar! Bu konuyu seçtiğinde aslında aklından geçenin “Masonların karanlık yüzünden” bahsetmek olduğunu söylüyordu. Fakat o bu fikirlerle çalışmalarına başlarken ne tesadüf ki MİT bundan haberdar olmuştu. Genç kıza ulaşan MİT “Tamam sen yine tezini yaz. Ama kötüleyecek bir şey yok. Seni Mason localarından kişilerle tanıştıracağız. Onlarla vakit geçirme şansın olacak. Birçok bilgiyi kendin birebir öğrenebileceksin. Bu teklife ne dersin?” diyerek tez çalışmasına bambaşka bir boyut getirmişti.</p>

  <p class="normal1">Bahsettiğine göre genç kız şaşkınlıkla beraber bu teklifi kabul ederek çalışmalarına büyük bir hevesle başlıyor. Tüm localarda farkı farklı kişilerle görüşerek aldığı bilgileri derleyerek bunları bir yandan tez çalışmasına eklerken diğer yandan MİT ajanlarıyla paylaşıyor. Detaya girmek istediğimde kaçamak cevaplarla bu loca ziyaretlerinde gördüklerinden pek fazla bahsetmek istemese de benim önceleri edindiğim o tez hazırlayan heyecanlı genç kız izlenimi yavaş yavaş değişiyordu. Ortada Mason localarına giren, oradan elde ettiği bilgileri MİT’e ileten bir nevi istihbarat ajanı vardı. Üstelik işin içinde bu macera öğeleri dışında bir de aşk vardı. Bahsettiğine göre iletişimde olduğu ajanlardan biri ona âşık olup sürekli görüşmek isteyerek ısrarcı davranmıştı. Daha sonra o ajanın üstü olan biriyle iletişime geçen genç kız, bundan böyle görüşmek için başka bir ajana yönlendirilmişti.</p>

  <p class="normal1">Birkaç kez görüştüğüm bu kızı tam olarak çözememiştim. Sohbetimizi apayrı kişisel noktalara sürüklediğimde, kimi zaman sıkılgan davranıyor, kimi zaman da naz yapar görünüme bürünüyordu. Yine de bazı tavizler vermeye hazır gibiydi. Benim söylediklerimi söyleyebilen, benim ona davrandığım gibi davranan başka birinin olamayacağını vurguluyordu. Nedenini bilmediğim bu ayrıcalığımın sebebi belki de onun için bir istihbarat kaynağı olmamdı. Sohbet ettiğimiz konular, beden dili, soruları ve kaçamak cevapları bana Rus ajanı eski kız arkadaşım Yulia’yı anımsatıyordu.</p>

  <p class="normal1">Bir diğer şüphelendiğim konu ise buluştuğumuz mekânlara dairdi. Sürekli Bahçeşehir Üniversitesi’nin Beşiktaş kampüsü yakınında bir kafede buluşmamızı istiyordu. Hatta bunda direttiğini fark ettiğim zaman şaşırmıştım. Buluştuğumuz bir gün gitmeyi kabul edip sonradan ısrarlarımla başka bir yere gittiğimizde yüzünde ciddi bir tedirginlik sezdim. Belki de o kafe ya da oturduğumuz bazı ortamlar dinleniyordu. Genelde mekân seçimlerini ona bırakmam ve onun pek benim fikrimi almadan seçimler yapması da bu yargımı güçlendiriyordu.</p>

  <p class="normal1">Tekrar bir ajanla gönül ilişkisi kurmayı düşünmediğim için bir süre sonra bu kızla görüşmeyi kestim. Bunu anlamış olacak ki iletişimimiz seyrekleştikçe daha doğrudan sonuca ulaşmak istermişcesine hack hakkında sorular sormaya başladı. Nasıl ki ben kimi sorularıma yanıt alamıyorsam o da bu sorularının karşılıklarını asla öğrenemedi.</p>

  <p class="normal1">Bu MİT’le son flörtümüz olmadı. Ekim 2010’da yapılan Milli Güvenlik Kurulu toplantısında ilk kez siber güvenlik konusu masaya yatırılmıştı. Bu gelişmeden sonra bütün gözler devletin siber tehditlere karşı atacağı adımlara odaklandı. Bu gelişmeler olurken gerek medyadan gerekse etraftan konuyla ilgili çok fazla soruyla karşılaştım.</p>

  <p class="normal1">Tam da bu dönemde bir işadamıyla yemeğe çıktık. Bu yemekte MİT’in bünyesinde bir “siber savaş” takımı kurulacağından bahsetti. Teşkilatla bağlarının çok iyi olduğuna dair küçük bir şov yaptıktan sonra benim bu siber savaş takımında yer alan bir grubu yönetmekle ilgilenip ilgilenmeyeceğimi sordu. İlginç olan, sık görüşmediğimiz bu işadamı aniden benimle yemeğe çıkmak istiyor, MİT’le arasının ne kadar iyi olduğunu anlatıyor, böyle bir siber savaş timi kurulacağını söylüyor, buradaki imkânların ne kadar üst düzey olacağını anlatıyor ve sonra beni MİT’e önerebileceğinden bahsediyordu. MİT yetkililerini etkileyip, sükse yapmak için tanınan bir ismi, işin içine katmaya çalıştığı belliydi. Üstelik zekâma hakaret edercesine “Seni kimse istemedi, yanlış anlama. Ama istersen ben önerebilirim” tavrıyla yaklaşarak, aklınca “talep edilen değil, talep eden” kişi olmamı bekliyordu.</p>

  <p class="normal1">Ne tarz bir yapılanma olacağını sorduğumda ise saldırı ve savunma timleri olmak üzere iki grup olacağını, bunların altında başka alt grupların yazılım ve donanım olarak ayrılacağını söyledi. Belli ki bu işadamı MİT’le olan bağlantılarını kullanarak bu siber savaş takımında söz sahibi olmak için benim üzerimden prim yapmaya çalışıyordu. Ayrıntılara girmek istediğimde “gizlilik” bahanesine sığınıyordu. Ama galiba asıl neden kendisinin de bu işin tam manasıyla içinde olmamasıydı. İşin nerede kilitleneceğini bildiğim için doğrudan kimlerle muhatap olacağımı sordum. Cevap, tam beklediğim gibiydi. Benim kendi seçeceğim ekibi yöneteceğimi, rapor ve iletişim için ise bir doçentle temasta olacağımı söyledi.</p>

  <p class="normal1">Böyle bir işin içerisinde olmaya karar versem bile, suyun başındaki kişiden, yani MİT’de yetkili üst düzey biri dışında kimseyle görüşmek istemeyeceğimi söyledim. Bu beklemediği bir tepki olduğundan yüzünün şekli değişti. Bu sefer taktik değiştirerek bunun ulusal bir mesele olduğundan, memleket için faydalı bir iş yapacağımdan, üstelik ödenecek rakamların çok ciddi rakamlar olduğundan, erken emeklilik vb farklı imtiyazların tanınacağından bahsetti. Ben sakince balığımı yerken zaten yeterince para kazandığımı söyleyerek parayla ancak meraklı çocukları kandırabileceklerini söyledim.</p>

  <p class="normal1">Pek çıkar yolu kalmamıştı. Vatan millet sevgisi vurgularında bulunurken lafını kesip böyle bir işe kalkışmayı düşünürsem taşeronlarla değil, doğrudan teşkilatın kendisiyle görüşeceğimi söyleyerek biraz daha sohbet ettikten sonra oradan ayrıldım.</p>

  <p class="normal1">Bu deneyim bana bir kez daha gösterdi ki ülkemizde kurumsal devlet anlayışının oturması için daha uzun süre beklememiz gerekecek. Devletin, vatanını severek faydalı işler yapabilecek kişilere karşı böyle “dış kapının mandalı” mantığıyla yaklaşması o kişileri uzaklaştırmaktan başka işe yaramıyor. ABD’de, Avrupa’da ordu ve gizli servis, hacker konferanslarında masa kurup hacker’ları işbirliğine çağırırken, bizde halen “Aman bu bir hacker, devlet hacker’la muhatap olmaz, araya taşeronlar koyalım” mantığıyla hareket ediliyor.</p>
</body>
</html>
