<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>I.</h1>
<p>göçebeyim, gezginim bir de, gururum bundan, çarşılar dolaştım, bir handa avuttum zamanın benden geçip gitmişliğini, kendi&#160;ipekyolumda çığırtkanların, tüccarların, at nallarının sesini&#160;karıştırdım birbirine, göçebeyim, yerleşikliğin tanımı olmadı&#160;yenimde, gezginim, en çok kendi içimi dolandım durdum, orada&#160;kumaşlar kestim, buğday biçtim, güneşe yaslandım, dışarıda kan&#160;gövdeyi götürürken solgun bir avluda mandelştam’dım, sonra&#160;bir bakmışım ahmatova’yım, dışarıda kan gövdeyi götürürken&#160;içeride kan gövdeyi götürüyordu, kan bu şiirin yazgısıdır,&#160;kan ve kanın akışına duyulan tiksintiyle utanç, vandallar&#160;küçümser berceste mısraları, ormanlarımızı yakar onlar, toprağı&#160;çölleştirirler bakışlarının zehirli tuzuyla, ne anlar onlar uçmaktan,&#160;dokunmaktan, yerçekimi yasasına kuşlar, mucitler ve şairler&#160;karşı koydu çocuğum -ders 1. çünkü bir tek şiir var elimizde&#160;sözün aklını alan ve ona yeni, uçarı bir akıl veren, kelimelere, şu&#160;bildik sürüngenlere kanat takabilen yalnız şairlerdir çocuğum,&#160;yerkürenin atomları dokunmazken birbirine ve kâinatınkiler&#160;de, şairlerden başkası görüldü mü sahnede, dokunmanın kutsal&#160;ayininde? atomların inatçı yabanıllığını dize getiren, yabanıllığa&#160;karşı-yabanıllıkla cevap veren başka kim olabilir ki çocuğum!</p>
<p>ben gezginim, göçebeyim, gururum bundandır, uçarım, dokunurum.</p>
<p>geçip gitti deyişim yalan, zaman yoktur ya, yokluğuyla kırar beni.</p>
<p>tam ortamdan, dikine, ağzımın solundan kuzeye uçarken kelimeler, sağından güneye yol alırlar, nasılsa kutsal çemberde&#160;kavuşacaklardır birbirlerine, bakışlarım da öyle, onlar da aynı&#160;menzile varacaklar değişik yollardan, soluduğum havanın yarısı&#160;oksijense yarısı karbonmonoksittir bundan böyle ama biliyorsun&#160;çocuğum, biliyorsun, dokuz canlıyım, taştan taşım, empedokles&#160;suya, havaya ve ateşe tuttu beni -kadim sır.</p>
<p>gururum, ölüme ölüm olduğunu bildiğimi söylemekten.</p>
<p>ALİS GRAVE NİL<a id="footnote1"></a><sup><a href="#bookmark0">1</a></sup></p>
<p>II.</p>
<p>bütün şairlerin ahım toplasam dünyayı oynatır mıydım yerinden? fizik yasalarım bilmesem de?</p>
<p>göçebeliğin şanını biliyordum elbet çocuğum, gezginliğin soyluluğunu, yalnızlığın onmaz görkemini.</p>
<p>buna serüven denirse budur işte uzun ince mor serüvenim, bütün daha iyi yenilmişlerin kefiliyim, avcılara ve toplayıcılara&#160;masalcıbaşı, kırımların karlar altında kalmış karakutusu, saf&#160;sevince beyaz keten örtü.</p>
<p>ve belki de öbür yarısını arayan üzünçlü bir türkü.</p>
<p>resimde iki yağmur görüyorsunuz, iki yağdı yağacak yağmur değil, görülenlerin görülmeyenine yağan iki yağmur.</p>
<p>yağmur sayılır mı? sayılır, bir, bir, bir diye sayılır.</p>
<p>solda gördüğünüz bir taşça çevirmeni, türkçeyi de taşlara öğretti lâyıkıyla. kekelemeden söylenemeyen sözcükleri bile, taş kalpli&#160;denmez, öyle bi deyim yok türkçede, taşçada. gerçek anlamda&#160;keşke taş kalpli olsanız, olabilseniz.</p>
<p>sağda gördüğünüz uçurdu bütün taşlaşmış ama taş’laşamamış sözdizimimizi. ipe dizdi sözcük aralarındaki kıyıcı uzatmaları,&#160;imanın bütün o taş kalplileşememiş katılığını, alevtopuna&#160;dönmüş sözcüklerle kendi türkçesinin balkonundan -kimselerin&#160;sahte gözleriyle elbet göremediği- göğüne ağdı.</p>
<p>işte bak oradan bakıyorlar biz çalışkan karıncalara, vızır arılara, kih kih gülüyorlar tek kelime etme ihtiyacı duymaksızın&#160;içgüveysinden hallice kötülüğümüze, yükte ağır pahada hafif&#160;kötülüğümüze.</p>
<p>birinin eski adı seyhan, öbürünün nilgün.</p>
<p>yeni adlarını biliyor muyuz? ben şahsen biliyorum -taşçasını ama.</p>
<p>VA/KUM</p>
<p>külüm için biriktirdim dünyanın onca ateşini ciğer delen soluğuyla kelimelerimin&#160;sönmesin diye üfleyip durdum</p>
<p>yıkılmadan hayatın köprüsü içimin rüzgarıyla geçmek istedim sarsak adım çabucak&#160;hayat evcil bense yalnız bir kurttum</p>
<p>sızlıyor derimde günün yanıkları şimdi savrulup gitmiş dört yana gecenin uyanıkları&#160;birinin çığlığını ötekinin yankısında duydum</p>
<p>işte orada duruyor haşlanmış kurbağalar masalın çıkış kapısında olandan habersiz öküz&#160;ah kitap okurken içi geçen çocuklara uydum</p>
<p>alfabem için biriktirdim ıslanmış harfleri</p>
<p>elif kederden nun neş’eden bir başkası utançtan</p>
<p>parmak uçlarımın harlı sobasında tek tek kuruttum cıva buharına dönüştüm kısa bahardan kısa&#160;arka bahçelerini aydınlattım anlaşılmazlığın&#160;sonra bir kil oldum bir su bir kum</p>
<p>yıkık surlar kök-hüzne boyar büyük resmi boşluğun azalışı yarım kalır kırılmış çekiçle&#160;bak sen öyle bir anda usulca gözünü yum</p>
<p>çıkıp gelmişliğe yordum hayrı bunca zaman daradan düşün beni, araf’a atın beni&#160;veyl! o güzelim hiçliği böyle niçin yordum</p>
<p>soruyorum sana ey tatlı ve haklı ölüm gözlerime kandil olmuşken nedir bu şimdi&#160;etrafını ışıtmaktan aciz titrek mum</p>
<p>isterdim akıl terketsin beni su koysun gönül bir dünyaya bir ben ne kadar çoksa o kadar çok&#160;büyümeyi kurdum</p>
<p>TESLİM CÜMLESİ</p>
<p>kıldın mı kendini/toprağını belledin mi kalbinle</p>
<p>o bana su suretinde göründü ibn’arabi! ben ona bilmeyen suretinde&#160;o bana bunu bildiğimi bilen suretinde&#160;soru halindeydim üşüyordum&#160;toplandığımda cevap yoluna düşmüştüm</p>
<p>binlerce kitabın enkazından sessiz çığlıklar yükselirken üzerimde biriktirdim bütün gözleri&#160;sonra yeniden paylaştırdım onları&#160;binlerce başka kitabın isli hayaletlerine&#160;ve o bana harf suretinde göründü, elif&#160;ve bana “ol!” buyurdu</p>
<p>kulağı kendinde gözü kendinde alnı yerde gökte</p>
<p>dağ uçurumda anlam bulursa zaman bende diye avuttum söze vurduğum manâyı&#160;hiçtim berkeley alayını hüzne durdum&#160;“tanrı öldü!” dedim kristal kahkahalar atarak&#160;bütün canın kalbi durdu ışıklar söndü&#160;binlerce sayfadan harfler tek tek düşerken&#160;evlat ve konuktum, dinle ibn’arabi!</p>
<p>çöl ve rahmet gördüm sustum</p>
<p>sonsuza bir ekledim sonsuzdan bir çıksın diye</p>
<p>vakti zamanı gelince, dinledim</p>
<p>hızlıydım ağırdan aldım, güldüm ağladım ve o bana eylem suretinde göründü</p>
<p>kulağımı dinleyene verdim gözümü görene alnımın çürüğüyle işaret kıldım, gök&#160;boşalanda toprağa&#160;bulutla indim buharla çıktım</p>
<p>“yaşamak bir ağaç gibi tek ve hür ” ve bir başka ağaç gibi hürriyetin yanında&#160;varlığın varlık bilinci ormanında&#160;hayat hastalığından mustarip&#160;meğer ki yaşadım</p>
<p>ben büyümemeyi seçtim, ibn’arabi! gözlerimi kocaman açtım, atlas boyadım&#160;kelimelerle takla atmayı, ölü numarası yapmayı&#160;renklerden kanı, rakamlardan şeytanı seçtim&#160;godot’yu bekleme seansını kaçırmayı&#160;dayak yedim akşam aç yattım</p>
<p>suretin suretiydi izin izi</p>
<p>gördüm ve uzandım, ibn’arabi!</p>
<p>“ben seni uzun bir yolda yürürken görmedim ki hiç” gidilmemiş şehirler kitabını açtın&#160;kimbilir hangi ortak şarkının&#160;güneşinden kamaşmış mezürüne gömüldüm&#160;bir gece ormanının dönemecinde tavşandın&#160;brancusi çeliğinden heykel&#160;ve üstünde bir not: ‘bu yalnızca bir tavşandır’&#160;içsesin çizdi üstünü son sözcüğün:</p>
<p>‘bu yalnızca bir tavşan değildir’ -değildir ki ben seni üstüm çizilirken görmedim ki hiç&#160;kanarken gördüğüm kadar&#160;(kendime not: içe kanayan son dilin&#160;imlâsını ve gramerini öğren.)</p>
<p>“öyle kısaydı ki adımların, diyelim bir yaz tatilinde” hiç adım atılmamış bir dünyanın yaz tatilinde&#160;bir siluetin soğuk anlamsızlığını görmektir bu bir yandan&#160;bir kazancı bedih içlenmesinin kuyum parıltısıdır da&#160;bir kapalıçarşı telâşının kahve molası&#160;ustaca çatılmış köpüklenmiş bir şiir acemiliği&#160;mübadele tenkil tedip karası bir eksik ülkenin&#160;cehennem ateşinde bir garip adem gölgesizliği&#160;—ama öyle kısaydı ki adımların, atılmamıştı diyelim&#160;(kendime not: bir gündoğumu sessizliğindeki şiirin&#160;hiç okunmamışını öğren.)&#160;kapanmış yollarının başkasına adımlarıyla uçarı sana&#160;hiç açılacak kitap yoktur derim -zaten gömülmüşüm&#160;ne erken bir merhaba ne geç bir elveda -bütün bunlar&#160;akıntıya referans, ölüme reverans&#160;ansızın bir boşluk buldumcuğuna reverans</p>
<p>“sanki ben upuzun bir hikâye I en okunmadık yerlerimle yok artık sıkılıyorum. ”</p>
<p>(kendime not: turşu ve reçel yapımını öğren, bir şiirin başlayıp bir başkasının bitişinde neyin&#160;süregittiğini.)</p>
<p>(*) alıntılar, edip cansever’in iki ayrı pirinden.</p>
<p>BİR FOTOĞRAFIN UĞULTUSU<a id="footnote2"></a><sup><a href="#bookmark1">2</a></sup></p><div>
<p>AKREPLİ ŞİİR</p></div><div>
<p>kanayarak hatırlatır kendini yara ey medusa-sevgili, harap haneler gecesi&#160;kutsal bağlılık şarkımızın kanlı dehlizinden&#160;ölüme açılan kapı belki de hayata açtır</p>
<p>ey sandık güvesi, küflü bilinmezler ecesi aşkının paslı kilidini yitirdimdi&#160;masalımızın kerevetine çıkarken&#160;-yara olduğunu bilmeyen, yara mıdır</p>
<p>unutmanın ateşinde kendini sokan cümlelerimle doluydu dağ taş&#160;çıplaktı ruhum, ne sim cübbe ne harmani&#160;soyundu çıplaklıktan bile, kalmadı sabır</p>
<p>bir şiir döne döne kendini okumalıdır</p></div>
<p>köpeğimin tasmasını yitirdim, paslanmıştı, hiç de takmamıştım halbuki, orada öyle duruyordu tasma tasma, köpeğim sahibimdi,&#160;buyurucum, üstüme düşen lirik gölge, bir cellat gülümsemesi,&#160;kardeş kardeş geçinip gitmiştik, ta ki yitirmek için, sırf yitirmek&#160;uğruna bulduğum, buluverdiğim bir tasmayı yitirene dek. ilenç’ti&#160;adı köpeğimin, bir karaşınlık nişanesi, bir yetimlik ödentisi, bir&#160;uğru usu.</p>
<p>ek: bir hecenin ilk harfini düşürdüm, bütün hecelerin kapalı olduğu vesvesesiyle, kuruntu işte, kurunt-u.</p>
<p>ölçeksiz bir gerçek, köçeksiz bir çiçek, nasıl başladığım bir rivayetten ibaret, neye mi nasıl başladığım? neye olursa, gerçekten&#160;başlamış mıyım -yaşamanın maruzatı değilse de mahlâsı bu&#160;başlamak, neyi görsem çivi, dünya çekiç, cadıları dahil, bitmek&#160;bilmez gözüken uğult-u.</p>
<p>sürgünün rehineliği: &#160;&#160;&#160;geriye hiçbir kelime kalmaz, hiçbir</p>
<p>kucaklanacak hakikat rengi, hiçbir gizli mısra birbaşınalığı. bir fotoğrafın arabı olsun ece ayhan bakışından, cılız bir zeytin ağacı&#160;da uludur, u.</p>
<p>KE/LİME</p><div>
<p>ITIRAFNAME</p></div><div>
<p>‘ben bunları karga varsaydım’ kafka’nın kuşu</p>
<p>bir içsıkıntısının zarifçe uçuşuşu</p>
<p>ıslak ş’ler ilhan berk u’ları herşeyi insafsızca başlatan a’lar</p>
<p>ruhumu yüzgeçlerinden kıstıran ağlar</p>
<p>ben bunları sildiğimi varsaydım</p>
<p>geçmesini istemediğim bir zaman sandım silgimi</p>
<p>bir karga ucundan kopardı biraz</p>
<p>ömrüm bir hasta mandalinasının kokusunu özlemişti</p>
<p>bilirim yaşamak ne tam kış ne mükellef bir yaz</p>
<p>ben herşeyi bilirim saydım bir uzun kelimeye kandım</p>
<p>***</p>
<p>ben her şey’i biliyordum da herşey’i değil ikisinin farkını biliyordum da fark fetişini değil&#160;ince uzun flerin k’lerin a’lara şapka taktığını&#160;kimi dile fötr yakıştığını kel olduğunu kimininse&#160;taşra sıkıntısında bir romana başlamayı bitirememeyi&#160;kara trenin isine bulanmayı toroslar’ı geçmeyi&#160;ben bütün bunları bitmez bir kavga saydım&#160;yorgan gitti</p></div><div>
<p>çirkinim, şiir yazıyorum</p>
<p>çünkü düşmez kalkmaz bir şiir vardır, aykırı tonu</p>
<p>newton kanununa ağır gelen darası.</p>
<p>sesi öyle koyverirsen gider bir dağa vurur</p>
<p>yaralar dağı orasından</p>
<p>berisinden, gerisinden</p>
<p>bense dağ gibi çirkinim, ulaşılmazlık</p>
<p>hayali içindeyim</p>
<p>şenlerden derilmiş bir sizle</p>
<p>uyuşmazlığa ateşkes yaramaz</p>
<p>çapraz ateşler içindeyim</p>
<p>bir umumi affa bigâneyim</p>
<p>hissediyorum: hep aynı güzel teraneyim</p>
<p>bu pek uyumsuz bir uyum</p>
<p>çalgısız sualsiz bir armoni</p>
<p>bir kalbe bin kalbe gidermiş gibi giden</p>
<p>bir umarlı ezgiye dolanan çekiçten alkış karası.</p>
<p>oysa çirkinim, dedim ki şiir yazıyorum</p>
<p>görünmez kalemle, dökme kurşunla</p>
<p>uğruna uyanılan erken sabahlarla</p>
<p>sen ve sen ve sen ve sen</p>
<p>durun! yamacına nokta isteyen son kelimeyim</p></div>
<p>TAŞPLAK</p>
<p>anlaşıldıkça yükselir gölgesi suçların</p>
<p>suç ki neye isterse ona konar</p>
<p>konduğunu pençe darbesiyle yaralar</p>
<p>anlamaya bir suçu bir kişi yeter</p>
<p>iki kişi çok gelir ağır düşer</p>
<p>suç dedik işte: iki el yetmez işlemeye</p>
<p>iki el yeter işlenmeye, simlenmeye</p>
<p>kapatalım bu bahsi bir aşk hikâyesinin girişinde</p>
<p>bırakın ise toza beleneyim</p>
<p>size ceza verememe cezası veriyorum en güzel suçu diliyorum kendime&#160;en güzel cezayı: şiiri&#160;bakın hepimiz şiirler içinde&#160;cezalar, suçlar, kırık aynalar içinde&#160;çirkiniz, çirkinler, çirkinim</p>
<p>su verilmiş manâlarının parıldadığı kelimeler arasında zulme meyleden mazlumum, lime limeyim</p>
<p>a yüzü:</p>
<p>karadul mu, melek mi? bu sorunun peşinde yitip gider erkekler, ne saçma sorudur oysa, bilmez erkekler.</p>
<p>aşk mı, ölüm mü? bu açmazda sakatlanıp kalır erkekler, geliyorum diyen kazadır oysa, bilmez erkekler.</p>
<p>kelam mı, susku mu? bu salıncakta sallanıp durur erkekler, çoktan kopmuştur ipi oysa, bilmez bunu erkekler.</p>
<p>tamam mı, devam mı? neye tamam, neye devam? bilseydiler doğrulurlardı düştükleri yerden, bilmez erkekler.</p>
<p>b yüzü:</p>
<p>kadınlar mı? yaşamaları şiir demiş şair.</p>
<p>A. MUKADDİME kış gecelerinde ısıttığım için seviyorum seni, bunu şimdi yapamıyor&#160;oluşumun önemi yok. kürek kemiklerini yıkayabildiğim,&#160;belindeki beni görebildiğim, konuşmasan da sesini duyabildiğim&#160;için seviyorum.</p>
<p>bendeki şenle bir gün buluşacağın için seviyorum seni, tren bileti ceketimin iç cebinde, kalbimin tıpırtısıyla titreşip durur, o&#160;titreşimle yaşadığım için seviyorum seni.</p>
<p>görmediğim şehirlerin sokaklarında yürür gibi seviyorum seni, içtiğim çayın buğusunda görür gibi, kırağının, düştüğü çiçekte&#160;duruşu gibi.</p>
<p>okuduğum romanı bir daha okuma isteğiyle seviyorum seni, bir aktörün terinde ışıldayan gurur gibi, sahnede ölür gibi.</p><div>
<p>B. HAPPYEND</p></div><div>
<p>kalbinde bir mangalın közü gibi tut aşkı gelip biri yana sıyıracak külleri&#160;dünyanın düşü kaplarken kara uykuyu&#160;uyandır beni kukuriku horozum</p>
<p>son yerlinin de gölgesi kayboldu işte incik boncuklar dağıldı dört yana&#160;kana doymadı ateşli silahlarıyla efendiler&#160;beyaz bembeyaz beyazötesi efendiler</p>
<p>bir mandoline tel olsam bir obuaya nefes desem ki birazdan konser başlayacak&#160;alkışlar beğeniler ışıklar arasında&#160;bisler ve ruhu habisler arasında</p>
<p>ama nar olmuştum vaktiyle komşu bahçeye zeytin olmuştum binlerce yılın hayhuyuna&#160;“ipler elimizde baltalar belimizde” dediler&#160;üç çürük elmayla bitirdiler işbu masalı</p></div><div>
<p>uyandır beni kukuriku horozum</p></div>
<p>DÜNYANINDI</p><div>
<p>ARADAN</p></div>
<p>çıkıp gelirim aklından geçmişten gelirim, gelecekten gelirim&#160;kullanılmayan bir şeyden, tozlanan&#160;gelmek ne demekse onu olurum&#160;unutturduktan sonra kendimi, kendim olurum</p>
<p>bazı şeyler yarım olmayı sever eksik değildir oysa her yarım&#160;yarım öteki yarımı bekler</p>
<p>beklemenin unutulduğu yerde ben beklemek olurum kimse olmazmış, ben olurum</p>
<p>bir ağrıya konuk, bir bağa koruk erken bir ölüye sala olurum gerekirse&#160;gerekip gerekmeyeceğini olmadık şeylerden bilirim&#160;açık kalmış son sayfadan, bana seslenmeyen önsözden&#160;ince sızının incecikten girdiği yarık olurum</p>
<p>kurtulamaz eşyanın tanıklığından</p>
<p>kelime aralarından sızıp duran şey</p>
<p>o içimdeki bacadan giren şey</p>
<p>ne varsa işte unutkanlıkta mı var</p>
<p>ben düşlerdeki yokluğuna güzelce unutkan olurum bir sirk vardı dünyanın bir yerinde</p>
<p>dünyanın bir yeri diye birşey varsa</p>
<p>arslanlar filler midilliler palyaçolar</p>
<p>çadır delerdi göğü bir bakmışsın yerinde yeller</p>
<p>ufak çocukları doluştururduk patlamış mısırlar</p>
<p>arabaya doluşurduk saate bakardık</p>
<p>bir sirk vardı bulabilsek</p>
<p>bilet ve çikolata ve daha ne varsa</p>
<p>loca olmalı loca olsun</p>
<p>birazdan gösteri başlayacak</p>
<p>ah bir sirk vardı dünyanın bir yerinde</p>
<p>benim sırtım senin olsun şimdi</p>
<p>gözüm dilim bilet alan ellerim</p>
<p>locaya düşen gölgem</p>
<p>bu ufak çocukların sevinç çığlıkları</p>
<p>sirk urlarla ince uzun maceralarla geliyordu</p>
<p>vardı dünyanın bir yerinde</p>
<p>o cümleye kadar atacağımız adımların</p>
<p>ortaklığı senin olsun</p>
<p>çocuklar uyusun o vakte kadar</p>
<p>dünya vardı biz vardık</p>
<p>bizim şiir yazan ellerimiz vardı</p>
<p>kağıtlarımız kahvemiz vardı</p>
<p>EDERİM DESTANI</p>
<p>kafesi parçaladı mı bu arslan parçası</p>
<p>toynağı sağrısı midillinin dönüp duruyor mu geniş bir çember</p>
<p>papağan hep aynı anlaşılmaz sözleri tekrarlayacak mı</p>
<p>bir sirk vardı dünyanın bir yerinde</p>
<p>ufak çocuklar serpilir çiçeklenirler erken</p>
<p>kırışıklarımız göze batar bir sabah</p>
<p>o vakte kadar senin olsun kekik yağım</p>
<p>ağrılarım benim olsun</p>
<p>bu ufak çocukların sınav heyecanları</p>
<p>terlemeleri üşütmeleri</p>
<p>ilk aşkları usanmaları</p>
<p>dünyanın bir yeri diye birşey varsa</p>
<p>bu partiler eğlentiler yaslar gece kaçamaklarının teri uykusuzluğu&#160;sabah erken ani ölümler&#160;zamlar egzoz gazları ilençler&#160;yere düşen beş on kuruşun kiri&#160;bir sirk vardı dünyanın bir yerinde&#160;makyajı unutmuş palyaçolar&#160;mahsus unutmuş palyaçolar</p>
<p>ufak çocuklar büyüyecek sevgilim ufak çocuklardan ufak çocuklar olacak&#160;her sabah sabah olacak&#160;dünyanın bir yerinde&#160;birkaç kelimem kalacak benim:</p>
<p>‘bir sirk vardı dünyanın bir yerinde’ ‘göster usulca bana sınırlarının sınırını</p>
<p>lime lime de olsa sığınacak bir çadır kur şimdi’</p>
<p>yoktur hiç kullanılmamış bir kelime, az kullanılmışından isterim</p>
<p>sök yüreğinden, silerim ben kanını, temiz bezim var</p>
<p>kuruturum, kekiklerim, tuzlarım</p>
<p>köstekli saatini mi çaldırdın, dert etme</p>
<p>bende zaman bol, bir aşkın geride kalanının katlanıp ütülendiği</p>
<p>tavanarasına kaldırılıp tozlandığı</p>
<p>ayağın mı aksıyor, mesele değil, tutun</p>
<p>lamı cimi yok bir boşlukta kendine hacim yaratan omza</p>
<p>çiçek gibi bir hacmin şiirini kuran omza ben öylesi n eymiş bağlarım harfleri birbirine</p>
<p>kopacakmış gibi bir iple</p>
<p>şık kravatlar yaparım yağlı urganlardan</p>
<p>aylak göğe aylak bakarım, sahibini arayan köpeğe eşlik ederim yolda durup bi köşeye işeriz birlikte, utanırız usulca&#160;işediğimiz için değil, işemek sanki utanılacak birşeymiş de ondan&#160;varlığımızdan haberdar olan kâinata teşekkür ederiz&#160;varlığımızdan haberdar olmayan insanlığa teessüf ederiz&#160;ben öylesine bağlanırım harflerin birinden ötekine&#160;ötekinden berikine</p>
<p>dilini mi bitirdin üzülme bende var -bol eslerden itinayla ürettiğim kelimelerim var&#160;mimarisi gaudi’ninki gibi dillerim var garip&#160;ihtişamlı, kiç, bitmek bilmez&#160;sen yeter ki göster bana usulca sınırlarının sınırını&#160;dilinin dilini yitirmişliğini</p>
<p>lime lime de olsa sığınılacak bir kalp bul kendine kalp olması şart değil, bul yeter ki&#160;bulması zor, kaybetmesi zor, unutmaması zor&#160;unutması zoroğlu zor&#160;serbest vezni severim ben böyle</p>
<p>aylak aylak dolanırım, mısraından mısraıma salıncak kurarım</p>
<p>olmadı sarkacında salınırım</p>
<p>oyunuma katıl yeter ki oyunum sensiz olmuyor</p>
<p>bir oyunda en az iki kişi olmalıdır</p>
<p>iki kişi bir oyunda olmalıdır</p>
<p>bir oyun olmalıdır</p>
<p>iki kişi olmalıdır</p>
<p>bir olmalıdır</p>
<p>falan işte</p>
<p>‘göster usulca bana sınırlarının sınırını şarkısını dinle dinleyip duralım&#160;dur işte</p><div>
<p>DÜĞÜNÖNCESİ ŞARKISI</p></div><div><div><img src="main-5.jpg" alt=""/></div></div><div>
<p>BÖYLE İŞTE</p></div><div>
<p>bir düğün hazırlığı olsun bu: “ölen taraflarımızı bir tekneye koyup rüzgara bırakın’<a id="footnote3"></a><sup><a href="#bookmark2">3</a></sup></p>
<p>bir bardakta el titremesi olsun, bir çay kıvamı, tütsülü sorular ağır geldiğinde dursun nabzı zamanın&#160;başlamadan bitebilir düğün, kim bekler davul patlasın&#160;yapmayın bunu, yapmayın! daha ölecek var&#160;bu sokakların eskimiş yazgısını yırtarak cart diye&#160;o tiril tiril esvapları uçura uçura&#160;nasıl da darasım almış anının bir surat ki vişneçürüğü&#160;gözlerinde asılı bakış dahil vişneçürüğü</p>
<p>rica ederim terkedip gitmeyin bu düğünü</p>
<p>sadece adlarımızın kavıdır kalacak olan çünkü geriye</p></div><div>
<p>(<a id="footnote3"></a><sup><a href="#bookmark2">3</a></sup>) lâle müldür.</p></div>
<p>“hadi anlat deseler anlatamam</p>
<p>bir yere gidiyorken cayıp bir başka yere gitmeyi,</p>
<p>“pek mutlu değillerdir ama</p>
<p>hayatlarındaki son hatıra</p>
<p>keskin hamlenin şimşeği</p>
<p>ve boydan boya yaran bıçak olanlar”<a id="footnote3"></a><sup><a href="#bookmark2">3</a></sup></p>
<p>tuzun yoktur sesi</p>
<p>kalbi var zanneder mıknatıs</p>
<p>karga boşuna bakınır çaput korkuluğuna,</p>
<p>benzetip durur insan kendini</p>
<p>eğilen ağaca, düşen çığa, kuru dereye -bileği</p>
<p>ah işte böyle bükülür kalır çarnaçar</p>
<p>toprağın da ölümüdür yağmurunki</p>
<p>hadi anlat deseler anlatamam</p>
<p>caydığın yerdeki dikenli bitkileri,</p>
<p>iki üç kelimeyi zor sığdırır son satıra</p>
<p>kendi hatırasında uçuçböceği</p>
<p>kapanır kapısı bu şiirin de böyle apar topar</p><div>
<p>GRAFFITI</p></div><div>
<p>ne olmak isterdim -tahta oyuncak elinde kırılmak meraklı çocukların</p>
<p>eski radyolar toplamak —hapsolmuş sesleri kavuşturmak özgürlüklerine</p>
<p>sabah çiylerini derlerdim çayır otlarının güneş gelmeden kurtarmak onları</p>
<p>bütün şarkıları dinlerdim —neş eyi ve hüznü harmanlayıp demlemek için koyu</p>
<p>sınırı aşma bugün -sınır tam kalbimdi mayınlar döşemiştim mayınlar döşemiştim</p>
<p>savaşlardan kırımlardan geçtim kaldım sonunda bir başıma</p></div>
<p>ne olmak isterdim -sende ben yenilgilerin buharında ısınıp arınmış</p>
<p>kış bulutlarının arasından sıyrılıp rüzgarın serinliğinde uzun yolculuk</p>
<p>ne yapmak isterdim -ayıklamak bitlerini çocukların saçlarını örmek ve gülümsemek yüzlerine</p>
<p>duvarlar ve sokaklar ve gelip geçenler</p>
<p>kendi yazgılarına dövünür ve yapmazken birşey</p>
<p>ne olmak isterdim -bir dans figüründe kederin ve aşkın soylu temsili</p>
<p>dünyanın yırtık harita metod defterinde herşeyden habersiz bir köpek gerinmesi</p>
<p>sevmiştim oysa -seni göğü rüzgarı muhafızlar üzerinden geçti izlerin</p><div>
<p>GIDERLI MANZUME</p></div><div>
<p>et gider, yara gider, bere gider su gibi aziz olası aşk kalır</p>
<p>aşk gider, meşk gider, çılgın sel gider çöl ortasında kızgın kumun kalır</p>
<p>kum gider, çöl gider, serabın gider serabı gören gözde gözün kalır</p>
<p>göz gider, bakış gider, görmek gider körün köre yol göstermesi kalır</p>
<p>yol gider, yolcu gider, hancı gider handa anlatılan hikâye kalır</p>
<p>hikâye gider, ses gider, söz gider sözün artığı bir kırık düş kalır</p>
<p>kim bilebilir ne kalır, ne gider kalan: zamandan kaldığıyla kalır</p></div>
<p>GÖLGESİSİN GÖRDÜM SANDIĞININ</p>
<p>gördüm sandığım hayatın, bir teoremin gri hücrelerde dolaşması! bir soba başı kestane partisinde herkesin yerini alışıyla pitsikato!&#160;yerinde bulunamayan bir mezür! bir şiire çoktan bulaşılmıştır o sırada,&#160;o sıra? o sıra? gördüm sandığım, gördüm.</p>
<p>sözlüğünüzde karanlık çağımdan kalma bir kelime arar idim, bulur idim ki yakalandım, zamanı aşıracağım artık, aşırabildiğimce&#160;üstümden, suçumdan üzeri, kapattım şemse cildini</p>
<p>sözlüğünüzün usulca.</p>
<p>elim sayfaların arasında kaldı, elim ki suçun ta kendisi, suç. suç!</p>
<p>bir bergman sahnesinde dondum öylece, kaldım, kalakaldık, tenekeleri çürüdü filmin, halbuki bir lâle müldür çayı içecektik daha sahne&#160;gerisinde, montajda kesilecekti orası, olsun, biz içecektik, daha içecektik,&#160;gördüm.</p>
<p>sandığım hayatın, kaneviçeli örtüyle, kaneviçede atlar, yılkı atları, avni arbaş’ın mı atları?</p>
<p>sandığımda gördüğüm hayatın.</p>
<p>FRAGMANLAR</p>
<p><a id="bookmark0"><sup><a href="#footnote1">1</a></sup></a></p>
<p> “hiçbir şey kanatlan olandan daha hafif değildir.</p>
<p><a id="bookmark1"><sup><a href="#footnote2">2</a></sup></a></p>
<p> birfotoğrafın arabı olur da uğultusu olmaz mı derim ece ayhan a. der ve gizlenirim dünyanın karşısına.</p>
<p><a id="bookmark2"><sup><a href="#footnote3">3</a></sup></a></p>
<p> ilk iki mısra: edip cansever, “sonrası kalır, c.II [bütün şiirleri] , yky yayınları, 2011, s.143; sonraki dört mısra: borgesin “milonga&#160;de calandria” adlı şiirinden.</p>
</body>
</html>