<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>I.</h1>
<p>biliyor musun muşa es’subh, kendinden bile küçük bir kaşıkla, kan kızıl bana bakan çayımın yüzeyinde bir anafor yaratıyorum.</p>
<p>büyük anafor aklımdan uçup gitsin diye.</p>
<p>bu da bir mısra hatmetmeye benziyor, mısra seni hatmediveriyor. ama ah ki ah: ya şiir bitiverirse.</p>
<p>II.</p>
<p>bir bedevinin sakalları’, dedi, ‘zaman tevekkülü, tevazuu, bilgeliği, gücün sessizliğini ve güçsüzlüğün kederini onlarda saklar.’</p>
<p>sonra bir devenin susuzluğa dayanıklılığını ödünç aldı.</p>
<p>bulamadı çölü, bir kitabın sayfaları arasına sıkışıp kalmıştı çöl.</p>
<p>III.</p>
<p>her görünmez kentten yalnızca yazarı geçebilir ve her kubilay han kendi yazarını arar.</p>
<p>uçan, koşan, yürüyen bir evde sessizliğe keserdim kendimi, benim yerime uçardı, koşardı, yürürdü ev.</p>
<p>dünya beni dolaşırdı, dünya beni dolaşırdı...</p>
<p>V.</p>
<p>bu şehri terketmem gerek, ama ya şehir beni terketmezse, katie?*</p>
<p>VI.</p>
<p>sana, bedenimin, boşluğundan çaldığı hikâyeyi anlatacağım dünya, saklanma görünürlüğün arkasına.</p>
<p>geçemem sanma.</p>
<p>VII.</p>
<p>şair gider, ardında bıraktığına kimisi boşluk der, kimisi ölüm, şair bunu bilmezlikten gelmeyi seçer.</p>
<p>SYLVIA PLATH'İN LİMONLU PUDİNGLİ KEKİ</p>
<p>çok uzaklarda bir balkon, ya da çok eskilerde kalmış bir balkon şiiri olmak istiyorum.</p>
<p>(sonrası elim bir kaza, bazıları “kaza değildi” diyor.)</p>
<p>IX.</p>
<p>kederim ben. ama şimdi unut bunu, atla eşiğimden.</p>
<p>X.</p>
<p>biliyor musun muşa es’subh, acem şahları varsa acemi şahları da vardır, tebaası kendisi, sarayı bedeni, zindanı ruhu olan bu adamların keyfi&#160;beyde yoktur, bunlardan en çok şair çıkar-ki bu yüzden müsemmadırlar&#160;isimleriyle: acemiliğin ustalığıyla yaşarlar, şu bilmeceyi de dillerine&#160;dolamışlardır:</p>
<p>beden: doğru cevabı ölüm olan bir bilmecede geçmeyen o tek sözcük.<a id="footnote1"></a><sup><a href="#bookmark0">1</a></sup></p>
<p>üstüme tam oturdu bu ölüm</p>
<p>gözlerinden ardakalan dünyanın ipliğiyle dokunmuş</p>
<p>peşin suçluluğun pahasıyla teyellenmişti</p>
<p>kuşandım bir şölene davetliyim</p>
<p>bir kuzgun çağırdı beni, karalar giy dedi</p>
<p>—“ah bugünmüş gibi hatırımda, bir aralık günüydü”—<a id="footnote2"></a><sup><a href="#bookmark1">2</a></sup></p>
<p>tanınmak için eline birşey al -bir bıçak izi bir sınanmış yalan</p>
<p>ah üstüme tam oturdu bu ölüm</p>
<p>tiril tiril bu ölüm</p>
<p>geciktim biraz ne var ki</p>
<p>şehri bildiğimi sanıyordum, anıların cesetlerini çiğneyerek geçilen caddelerini&#160;bilmiyormuşum geciktim</p>
<p>kruvazeler tayyörler gördüm korku okunuyordu eksiktiler lekesiz ve kırışıksız&#160;geciktikçe geciktim</p>
<p>sylvia plath kek pişirmişti limonlu pudingli kek fırını 180 santigrad dereceye getirmişti</p>
<p>üstüme tam oturdu bu ölüm eh işte dünya gözüyle gördüm</p>
<p>(<a id="footnote2"></a><sup><a href="#bookmark1">2</a></sup>) edgar allan poe’yla karşılaştım telaşla seyirtirken. seslenemedim ardımdan, vakit yoktu.</p>
<p>denizi öpmesi bir ağacın, sözcüklerle olmak zorunda değildir, göğün sisiyle denizin pusunun arasındaki görünmez çizgiyi&#160;vehmetmemiz de olmak zorunda değildir, ben meselâ adrianus&#160;kapısının gerisine açılan sokağında antalya’nın, bir evde, ispirto&#160;ocağımı sevip okşuyordum. üstünde kahve pişiriyor ve domates&#160;çorbası ısıtıyordum, geçmiş öyle bir eşyadır ki üzerindeki tozu&#160;farketmezsin bile, tozlu tozlu ne de güzeldir, sabah horozlarla&#160;birlik olup dikelmişsen ayağa, nemli havada kurbağa gibi&#160;hissediyorken kendini, binbir kez duşun mucizesiyle hemhal&#160;olmaya doyamıyorken, bir yandan da bak işte tam orada ispirto&#160;ocağının külahı sana sevimli sevimli bakmaktadır, cehennemi&#160;sıcağını şehrin, o kendi küçücük sıcaklığıyla gaddarlıktan&#160;uzaklaştırmakta, boğazından geçecek çorbanın bellibelirsiz&#160;mutluluğuna hazırlamaktadır kalbinin tıpırtısını, karaoğlan&#160;parkında nâzım’ın ceviz ağacını aradığını hayretle gözlemlersin,&#160;elinde yazılı kağıt da yoktur üstelik hiç. polis de yoktur, hiçbir şey&#160;yoktur, insanlar yoktur, kuşlar vardır, hangisi hangisidir bilmeye&#160;gerek duymazsın, ağaçlar vardır ve hangisi hangisidir ne farkeder,&#160;dallar karışmıştır sen gelmeden buralara.</p><div>
<p>ağaçların evlerden daha yüksek olduğu zamanlar... dünya daha masumdu.</p></div><div>
<p>(*) meraklısına not: bu kısa boylu şiir 2007de yazıldı.</p></div>
<p>ispirto ocağının ateşine koşarsın gene.</p>
<p>gene.</p>
<p>NAMELESS HERE FOR EVERMORE</p><div>
<p>KARGA KARGA GAK DEDİ</p></div><div>
<p>günün birinde seni en içindeki sen ele verirse eğer öğren susarken içkanamasını ve kelimelerle ağlamamasını&#160;elde bir dünyanın tozunda toprağında bir gül&#160;yetiştir her geceyi gün belleyip güzelleyen&#160;bir masanın üstüne yığılmış anlam tozunu sil ve yat&#160;kimseciklere ait odalarda, yelkovanlı akrepli bir çadırda</p>
<p>Bana kötü birşey olsun istedim bana aşık olsun istedim</p></div><div>
<p>(*) masamda bir kuzgun, bir lâle müldür, bir yeryüzü, ve bir nazire, veda etmeden börtü böceğe, hiç de acul olmayan göğe, masa da&#160;masaymış edip abiden beri.</p></div><div>
<p>bugün bir alakarga ödünç aldı yüreğimi</p>
<p>uçtu uçtu alakarga uçtu gak gak konuştu yürek</p>
<p>dedi ki biraz kesinlik istiyorum sartre gibi</p>
<p>azıcık da esenliğini, cümleleri birbirine ulamanın</p>
<p>yol uzun yol çakırdikenli biliyorum</p>
<p>bile bile lâdes diyorum hem benim kanatlarım var</p>
<p>gak gak ama incelikli kelimelerim var</p>
<p>çukurda boyluboyunca uzanmış şair bana yüreğini verdi</p>
<p>bunun anlamı şu: bana tekinsiz ve şefkatli dilini verdi</p>
<p>şairler hep boyluboyunca çukura yatarlar</p>
<p>onların çukuru dünyanın tepesidir</p>
<p>başıbozuk ve kaba dünyanın tepesinde</p>
<p>incecik manâlı rüzgarlar bir nevi esirdir</p>
<p>işte söylüyorum: bugün bir alakarga ödünç aldı yüreğimi</p>
<p>yazdı kanat izleriyle havaya bir ömürlük şiirimi</p></div>
<p>KANAMALI BİR RUH İÇİN ACİLEN DİL ARANIYOR!</p><div>
<p>KIRLI ŞİİR</p></div>
<p>taze derimle yokluyorum toprağı, çatal dilimin sözlerini tıslarken durduruyorsun beni, durdurup alyazgımdan öpüyorsun&#160;biz ikimiz neyiz bu muamma, bir yüksek matematik problemi&#160;yetmez çözülmesi için lineer zaman, ikiyiz biz, iki kurşun&#160;belki zengin imgesi iki boşluğun ortasında tersten vuruşun&#160;bir tas ılık süt gibi iyi geliyor dar gövdeme dünyanın kiri&#160;dilim içime akıtıyor zehrini bütün bu onmaz karmaşada&#160;durup durup varlığının kiriyle beni bir kez daha kutsuyorsun&#160;o apaçık kir ki kaçıncı dereceden çözülemez bir denklemdi&#160;nedir ki o, varoluş denkleminin tembel öğrenci çaresizliği</p>
<p>bu ayrılık bu birleşme bu keder bilirim azıcık da hırpani</p>
<p>1. &#160;&#160;&#160;işte kelimelerin sonu! hepimiz meteliksiziz, ey ölüm!</p>
<p>2. &#160;&#160;&#160;hiç unutmadık buz tutmuş kalbimizin suçunu.</p>
<p>3. &#160;&#160;&#160;bütün renkler renkti o zaman, şendi, şenlikti, beyaz biraz daha&#160;oyunbazdı, o kadar, seviyordu parça pinçik olup yere sayısız öpücük&#160;kondurmayı.</p>
<p>4. &#160;&#160;&#160;açıkta kalmış dünyanın ayağı.</p>
<p>5. &#160;&#160;&#160;bazılarımız biraz daha dün.</p>
<p>6. &#160;&#160;&#160;tren kelimesi trene hiç binemedi, binmek istedi hep ama.</p>
<p>7. &#160;&#160;&#160;‘kötü zamanlar geçecek’ dedi hayat, ‘kötü zamanlar geçecek’ dedi&#160;ölüm.</p>
<p>BÜYÜK ÇOCUKLAR İÇİN KÖREBELİ ALFABE KİTABI</p>
<p>anna Ahmatova, üşümemek için öldü, durmadı orda, bir güz güneşiydi charles Baudelaire, elem çiçeklerinin gözlerini diktiği.&#160;“tanrım, dua et bize; yaklaştık, yakınındayız işte”, paul Celan ve&#160;isimsizlerden ben ve bir de rene Char. ve “akıl nurunu kaybetmişler&#160;sürüsünü gözledik Dante’yle, cehennemin eşiğinde, ki onu&#160;A’nın tahtına mı oturtmalıydım? azıcık bir sabırla ölebiliriz de&#160;-sözcüklerinle, t. s. Eliot! gözlerinde uçurumun açtığı furuğ&#160;Ferruhzad çizmişti nasılsa günbatımını.</p>
<p>ah bu dünya sebepli sebepsizlikler yurdu, atar yürek okyanusa atılan yitik yüreklerde, atar orada burada, bir zenci öldürülmüş&#160;ve yalnızdır, bir nicolâs Guillen sözcükleriyle tanıktır buna, isyan&#160;ve öfke, bir mahpus damının pazar sabahında nâzım FJikmet&#160;bahtiyarlığında usulca yürür şahdamara. dağlar bile yük olur&#160;sırtına kobayashi Issa’nm.</p>
<p>zavallı adanın ve ona övgüler düzüp başını döndüren denizin öyküsüyle titretir içimi edmond Jabes ve o arada max Jacob yine&#160;de bir ağaçtır işte, yaşamıyor bile olsa, dünyanın şu bükümlü&#160;adasında, hangimiz cortez ve hangimiz o büyülü engin deniziz,&#160;john Keats?</p>
<p>benim de anamdan mektup geldi par Lagerkvist, içinde kargacık burgacık harfler, hasattan bahsediyordu, yaz hasadından, ve&#160;ölümün bedenini bir tüy gibi hafiflettiğinden, ruhum diplerde&#160;diye, ve doğusu rutubetin üşüttü kemiklerimi diye, sözlerimin&#160;troykasını sürerim karlı steplere, dilimde mihail yuryeviç&#160;Lermontov ağrısı, federico garda Lorca nın acı haberi varmadan&#160;kordoba’ya. ah, barbarların balkonunu solmuşluğundan ürettiği&#160;ışıltıyla boşluğu yanıltan bir nilgün Marmara yokluğu sarıp&#160;sarmalamıştır da benden başka kimin haberi olmuştur çarçabuk?&#160;belki bir gerard de Nerval, başka bir hayatta hatırlıyordur onu. ya&#160;da her gece her gece en hüzünlü şiirlerini yazacaktır artık pablo&#160;Neruda. “gidiyoruz, kalk, gemi!” derim ben, stephane Mallarme&#160;kılığına bürünüp.</p>
<p>küldür ardında kalan friedrich Nietzsche’nin ve ateştir o besbelli, ve uçmayı bilen düşmeyi de bilir, ve düşmeyi bilendir nilgün ve&#160;uçmayı elbet, ve kanatları vardır nilgün’ün, uçurumları sevdiği için.</p>
<p>tanımam etmem sigbjorn Obstfelder’i, tanırım ama fiyortları, yarları, demin adını andığım o fetbaz ve yutucu denizi, “berşey&#160;nasıl da garip”diyor bu adam, katılıyorum, katılıyorum gülmekten&#160;ve ağlamaktan.</p>
<p>bir kan dehlizinde sinmiş köşeye, örgü örüyorum zamanın yününden. Ö harfiyle adlandırılan hiç şair yok —ya da ben&#160;bulamadım, (ah sersem bellek, nasıl unutursun Ölüm adıyla&#160;kutsadığımız büyük şairi!)</p>
<p>ezra Pound da öfkeyle fısıldar sersem belleklere: “ama siz, kahrolası tatarcıklar sürüsü, bir kaplumbağanın bile yaşını bilmezsiniz!” ve&#160;eridikçe erir mum, şairin kanlı şenlik günlerinde, hangi kraldan&#160;sözeder saint-john Perse, bileniniz var mı? belki eşekle ve benle ve&#160;belki yarın ölecek kralından mı, jacques Prevert’in?</p>
<p>karın altında kaldı kuşlar ve sözcükler, inanmayan salvatore Quasimodo’ya sorsun, gözlerimle gördüm bunu, sondan sonraki&#160;gemisine bindim sonra, arthur Rimbaud’nun: “yarılsın artık bu&#160;tekne, alsın beni deniz. ” fettan, mor bir ağız gibi şu bahsettiğim&#160;deniz, tekrarladım huşu ile, huzur ile, güngörmüşlüğün yüce&#160;avuntusuyla, rainer maria Rilke ustalığıyla: “şimdi dünyada nerde&#160;biri yürüyorsa, sebepsiz, dünyada, yürüyorsa... bana gidiyor. ”</p>
<p>haklıydı sözcüklerin efendisi william Shakespeare, değmezdi avuç açmaya bu yangın yeri, haklıydı Ömer Hayyam, o yok dünya&#160;da yok. ve nice adalar geçti yorgo Seferis’in argonotları! ve işte&#160;bütün açık ve gizli, açık ve koyu, açık ve kapalı şairler adına Ş&#160;harfi! o hışırtılı sesiyle: Şair —adı şu ya da bu, ama şair, geçsin&#160;denizden tarafa, geçsin bahtsız adayı, geçsin ağırlığınca esen&#160;kasırga grisini, ki bütün bu (bu bütün) şair tayfası, hep birlikte&#160;anlamadı, anlamadık, tristan Tzara gibi anlaşılmaz şeyi, adım&#160;ölümden ödünç almış olan şu haylaz, ele avuca gelmez hayatı:&#160;dada, dada! ve sevgili dostum dylan Thomas, hükmü hiç kalmadı&#160;artık böylelikle, ölüm ülkesinin!</p><div>
<p>bakın dönüp dolaştık hiç bıkmadan zavallı adanın etrafında, derdimiz kaçınılmaz boğuluşu onun, al işte bir şair daha, gömülü&#160;limanda! tükenmez gizin hiçliğini arıyor giuseppe Ungaretti.&#160;zaman duygusunu yitirerek, batık limanda, ve ben bir türk ve&#160;bir macar harfi olan Ü’ye şair arıyorum, elimde bir mandarin&#160;masalından kalma fenerle, bulabiliyor muyum, son sözcüğüne&#160;kadar dilimin bilemeyeceğim bunu.</p>
<p>sessizliği yoldaş edinebilenindi bütün sesleri karmaşanın, kargaşanın, kaos ve düzenin, paul Valery bir büyük çocuk gözüyle bunu böyle&#160;bildi böyle söyledi, ben dilime böyle çevirdim, damlar üstünde&#160;paul Verlaine mısraı koşulu bir göğe bakarak, “o unutulmaz göğe&#160;tabut çivileri gibi sert yıldızlar çaktım!” diye goya adına duruşumuzu&#160;döven andrey Voznesenski’nin gölgesine sığınıp.</p>
<p>marangozun şarkısı duvarcının şarkısına, bütün şarkılar birbirine karışıyor, şiirler şiirlere yol gösteriyor. walt Whitman diye biri var&#160;işte biryerlerde. gitmesek de görmesek de. ve bütün bilinmezlerin&#160;adına ortaya gövdesini sermiş olan X, nerde yakın uzak dağ var&#160;yerle bir etmeye söz vermiş adı yitik Xhosa’yı bulup çıkarıyor,&#160;çünkü uzak dağlar onu ondan gizliyorlar, yakın dağlar üzerine&#160;üzerine geliyorlar, ah Xhosa, her yer yakın dağ, her yer uzak dağ.</p>
<p>bahçesinde arılarla dokuz fasulye, william butler Yeats değil mi o? ah benim de muradım, bahçemde arılarla dokuz fasulye, çalı&#160;çırpıdan dam, seyreltik bakışlardan ırak pencere.</p></div><h2>SONSOZ</h2>
<p>alfabe Z’yle biter, biter de, hangi şairin alfabesi son harfini yutmamıştır? boğazına kılçık gibi takılmamıştır o son bir harf?&#160;Z ki Zehir olup elinden tutar bütün harflerin, hepsini çelikten ve&#160;külden tek sözcüğün son harfi kılmaya, adına kimi ‘hayat’ dedi,&#160;kimi ‘ölüm’, bana kalırsa hava hoş.</p>
<p>sersem belleğe veriyorum son sözü, sonsözü: unuttuğum şairler var bu kitapta, onlar kendilerine yer açtılar çoktan, bağışlayarak&#160;unutkanlığımı ve küçümsemeden yarımlığımı, ve Çay, hani&#160;şu buğulu sıcak, şu çin porseleninde ve bohemya kristalinde&#160;ruhumuzu ısıtan, işte o da şiire keser sabahları ve akşamları ve her&#160;istediğimizde dünyayı ve adı Ç ile başlar işte, bildiğiniz Ç ile. ki&#160;bu yücegönüllü şairin şiirini de bir başka şair yazmıştır, adı M ile&#160;başlar: lâle Müldür. çay olur da onun buğusunu içimize yansıtan&#160;Işık olmaz mı! şiir ülkesinde yılkı atları gibi eşinirken almmızın ve&#160;turgut Uyar’ın yani bomboş bir sayfaya herşeyi, her şeyi yazmanın&#160;çatma vuran ışık! o da şairdir, insan olsun olmasın her yeni bakan&#160;ve yeniden bakan ve yenileyerek bakan gibi, ve bütün bunlar&#160;uçsuz bucaksız bir sıkıntının başharfidir, edip Cansever dilinde,&#160;ki mahsus sıradan çıkardım onu, en sona koydum, bu yıldızlı&#160;kuyruğun sonuna, ve mühürledim gecenin mumuyla, ben, Xxxxx.</p>
<p>bugün bir buzlu cam parçasını kalbime tuttum</p>
<p>tayf oldum oradaki dehşetin karanlık ışığına</p>
<p>bir çocuk oturmuş ağlıyordu boşa akıp duran sözcüklerine</p>
<p>bir annenin eski mantosunun eteklerine yapışmış ve</p>
<p>kimbilir kaç kederdir buz tutmuş sözcüklerine</p>
<p>bugün yürünür sefil bir kafile halinde dokununca “solgun bir gül” olunan her yanlış ümidin&#160;hiçbir dilin inceliğine sığmayacak cümlelerine</p>
<p>uyudunuz uyandınız gördünüz görmediniz aramızdaki anlaşılır uçurumun şefkatli unutkanlığın&#160;krallara lâyık uzun hikâyesini gelişmesiyle sonucuyla&#160;ben bugün ruhumun eskici dükkanında unuttum</p>
<p>ben bugün kafesinden soyunmuş gibi duran bir kuştum</p>
<p>kalbimin sessizliğine uçtum</p>
<p><a id="bookmark0"><sup><a href="#footnote1">1</a></sup></a></p>
<p> borgesten mülhem: “doğru cevabı satranç olan bir bilmecede geçmeyen tek sözcük hangisidir? bir an düşündükten sonra cevap&#160;verdim: satranç sözcüğü. ”</p>
<p><a id="bookmark1"><sup><a href="#footnote2">2</a></sup></a></p>
<p> müzik: katie melua, on the road agelin&quot;, piece by piece.</p>
</body>
</html>