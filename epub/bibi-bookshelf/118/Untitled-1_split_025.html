<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Untitled-1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_23">6<br class="chapter"/>
				Pugaçev Ayaklanması</h2>
				<p class="indentmetin">Delikanlılar, kulak verin<br class="chapter"/>Biz yaşlıların anlatacaklarını dinleyin.</p>
				<p class="indentmetin">                                        Bir türküden</p>
				<p class="normal"><span>Tanığı olduğum tuhaf olayları anlatmaya geçmeden önce, 1773 yılı sonlarında Orenburg ilinin durumu üzerine birkaç söz söylemek zorundayım.</span></p>
				<p class="normal"><span>Rus Çarlarının egemenliğini kısa bir süre önce kabul eden bir sürü yarı vahşi oymak yaşıyordu bu geniş ve zengin ilin çevresinde. İkide bir başkaldırmaları, yasalı ve uygar bir hayata alışkın olmayışları, gerilikleri ve zalimlikleri, onları dizgin altında tutabilmek için hükümetin sürekli bir gözetimini gerektiriyordu. Gerekli sayılan bölgelere kaleler kurulmuş, Yayık kıyılarının en eski sahipleri olan Kazaklar yerleştirilmişti buralara. Gel gelelim, yörede can ve mal güvenliğini korumakla görevli Yayık Kazaklarının kendileri, bir süredir, kaygı verici, sakıncalı yurttaşlar olmuşlardı hükümet için. 1772 yılında Kazak başkentinde bir ayaklanma patladı. Disiplini sağlamak için oraya gönderilen kıdemli general Traubenberg’in aldığı sert önlemler yol açmıştı bu ayaklanmaya. Traubenberg barbarca öldürüldü, yönetimde başına buyruk bir değişiklik yapıldı. Fakat az sonra, top gülleleri ve insafsız cezalarla ayaklanma bastırıldı.</span></p>
				<p class="normal"><span>Ben Belogorsk kalesine gelmezden az önce olmuştu bunlar. Ortalık yatışmışa benziyor, ya da öyle görünüyordu şimdilerde. Doğrusu, gizli gizli kin besleyen, yeniden karışıklık çıkarmak için fırsat kollayan kurnaz asilerin görünüşteki pişmanlıklarına komutanlığın inandığı yoktu pek.</span></p>
				<p class="normal"><span>Şimdi hikâyeye dönüyorum:</span></p>
				<p class="normal"><span>Bir akşamüstü (1773 yılı ekim başlarındaydı bu) sonbahar rüzgârının uğultusunu dinleyerek ve penceremden ayın çevresinde koşuşup duran bulutlara bakarak tek başıma evde oturuyorken, gelip komutanın beni çağırdığını söylediler. Hemen kalkıp gittim. Şvabrin, İvan İgnatyiç ve Kazak çavuşu da oradaydılar. Buna karşılık ne Vasilisa Yegorovna, ne de Marya İvanovna vardı orada. Komutan kaygılı bir tavırla karşılık verdi selamıma. Kapıyı sürgüledi, orada ayakta duran çavuşun dışında herkesi oturttu, cebinden bir kâğıt çıkararak şöyle dedi:</span></p>
				<p class="normal"><span>— Sayın subaylar, önemli bir haber aldık! Generalin yazdıklarını dinleyin şimdi:</span></p>
				<p class="normal"><span>Gözlüğünü taktı ve şunları okudu:</span></p>
				<p class="normal"><span>Belogorsk kalesi komutanı</span></p>
				<p class="normal"><span>Yüzbaşı Mironov’a.</span></p>
				<p class="normal"><span>–Gizlidir–</span></p>
				<p class="normal"><span>Don Kazaklarından olup geçenlerde hapisten kaçan Yamelyan Pugaçev adındaki bozguncu, kendini merhum Çarımız III. Petro olarak tanıtmak küstahlığında bulunup bir haydut çetesi toplamış. Yayık köylerinde ayaklanmalar çıkarmış, birkaç kaleyi ele geçirerek yakıp yıkmış, her yerde yağmalar yapmış, cinayetler işlemiştir. Bundan ötürü sayın komutan, bu mesajı alır almaz, adı geçen haydut ve düzmece çarı püskürtmek için gerekli önlemleri almanızı, buyruğunuzda bulunan kaleye saldırması halinde de kendisini tümüyle yok etmenizi rica ederim.</span></p>
				<p class="normal"><span>Komutan, gözlüğünü çıkardı, kâğıdı katlayarak:</span></p>
				<p class="normal"><span>— Gerekli önlemleri almak! dedi. Dile kolay. Haydutun güçlü olduğu anlaşılıyor. Bizim elimizdeyse, Kazakları saymazsak, topu topu yüz otuz adam var. Maksimiç, alınma ama Kazaklardan pek umut yok. (Çavuş gülümsedi.) Fakat emir emirdir, subay efendiler! Görevlerinizi bilin, nöbetçi ve gece devriyesi çıkarın; saldırı halinde de kale kapılarını kapattırıp askerlerinizin başına geçin. Sen, Maksimiç. Kazaklarına göz kulak ol. Topu gözden geçirin, iyice temizleyin. En önemlisi de, bu konuda ağzınızı sıkı tutmanızdır. Kalede hiç kimse şimdiden öğrenmemeli bunu.</span></p>
				<p class="normal"><span>İvan Kuzmiç, buyruklarını verdikten sonra serbest bıraktı bizi. İşittiklerimizi konuşarak çıkarken, Şvabrin’e;</span></p>
				<p class="normal"><span>— Ne dersin? diye sordum. Nasıl sonuçlanacak bu iş?</span></p>
				<p class="normal"><span>— Tanrı bilir, bakalım, diye karşılık verdi. Şimdilik önemli bir şey görmüyorum ben. Fakat, eğer…</span></p>
				<p class="normal"><span>Sözünü tamamlayacak yerde, ıslıkla bir Fransız aryasına başladı.</span></p>
				<p class="normal"><span>Ne kadar sakındıysak da, haberin kaleye yayılmasını önleyemedik. İvan Kuzmiç, karısına duyduğu büyük saygıya rağmen, görevle ilgili böyle bir sırrı dünyada açmazdı ona. Generalin mesajını alır almaz, ustaca bir oyunla başından savmıştı Vasilisa Yegorovna’yı: Sözde, papaz Gerasim, Orenburg’dan çok ilgi çekici haberler almış da, kimseye söylemiyormuş bunları. Vasilisa Yegorovna bunu duyar duymaz da evde kalır mı? Hemen papazın karısına konuk gitmeye hazırlanmış; evde yalnız kalıp canı sıkılmasın diye, İvan Kuzmiç’in öğüdüyle Maşa’yı da yanına almıştı.</span></p>
				<p class="normal"><span>İvan Kuzmiç yalnız kalınca hemen bize haber salmış, konuşulanları işitmesin diye Palaşka’yı da yüklüğe kilitlemişti.</span></p>
				<p class="normal"><span>Vasilisa Yegorovna, papazın karısından hiçbir şey öğrenemeden eve döndü. Yokluğunda, İvan Kuzmiç’in toplantı düzenlediğini, Palaşka’nın kilit altında tutulduğunu öğrendi. Kocası tarafından aldatıldığını anlayıp bir soru yağmuruna tuttu onu. Fakat İvan Kuzmiç hazırdı bu saldırıya. Hiç renk vermeden, bocalamadan yanıtladı meraklı hayat arkadaşının sorularını:</span></p>
				<p class="normal"><span>— Biliyor musun anacığım, dedi; bizim kadınların aklına, sobalarında saman yakmak esmiş; bunun nasıl bir felakete yol açabileceğini düşünsene! Subayları toplayıp, kadınların bundan böyle sobalarında saman yerine çalı çırpı, kuru dal yakmaları konusunda kesin buyruk verdim.</span></p>
				<p class="normal"><span>Vasilisa Yegorovna:</span></p>
				<p class="normal"><span>— Öyleyse Palaşka’yı yüklüğe kapatmak da neyin nesi? diye sordu. Zavallı kız, biz gelene kadar niçin orada kaldı bakayım?</span></p>
				<p class="normal"><span>İvan Kuzmiç, bu soruyu beklemiyordu işte. Bocaladı, birbirini tutmaz şeyler mırıldandı. Vasilisa Yegorovna kocasının bir dolap çevirdiğini anladıysa da, bu gibi durumlarda ondan bir şey koparamayacağını bildiğinden sorularına son verdi; sözü, Akulina Pamfilovna’nın çok güzel bir yöntemle hazırladığı hıyar turşusuna getirdi. Fakat bütün gece uyku girmedi gözüne. Kocasının kendisinden gizlediği şeyin ne olabileceğini düşündü durdu.</span></p>
				<p class="normal"><span>Ertesi gün sabah ayininden dönerken, İvan İgnatyiç’e rastladı. Tek gözlü teğmen, topu, çocukların soktuğu paçavra, kamış, yonga, aşık ve bin türlü çerçöpten temizlemekle uğraşıyordu.</span></p>
				<p class="normal"><span>Komutanın karısı:</span></p>
				<p class="normal"><span>— Bu savaş hazırlıkları da ne ola ki? diye düşündü. Kırgızlardan bir saldırı mı bekleniyor yoksa? Fakat İvan Kuzmiç bu gibi saçmalıkları niye gizlesin benden?</span></p>
				<p class="normal"><span>Kadınlık merakını inadına kızıştıran sırrı öğrenmeye kesin olarak karar verip, sertçe seslendi İvan İgnatyiç’e:</span></p>
				<p class="normal"><span>İlkin, sanığın dikkatini dağıtmak için, soruşturmaya ilgisiz sorularla başlayan bir yargıç gibi, ekonomik işler konusunda birkaç uyarıda bulundu. Sonra bir süre sustu, derin derin içini çekti, başını sallayarak:</span></p>
				<p class="normal"><span>— Aman Yarabbim! dedi. Haberleri duydun değil mi? Peki ne olacak şimdi?</span></p>
				<p class="normal"><span>İvan İgnatyiç:</span></p>
				<p class="normal"><span>— Ya, anacığım! diye karşılık verdi. Tanrı büyüktür: Yeterli sayıda askerimiz var, barut bol, topu da temizledim. Tanrının izniyle hakkından geliriz o Pugaçev domuzunun!</span></p>
				<p class="normal"><span>Komutanın karısı:</span></p>
				<p class="normal"><span>— Pugaçev de kim? diye sordu.</span></p>
				<p class="normal"><span>O zaman İvan İgnatyiç boşboğazlık ettiğini anlayıp, dilini ısırdı. Fakat ok yaydan çıkmıştı bir kere. Vasilisa Yegorovna, duyduklarını kimseye anlatmayacağına söz verip, her şeyi bülbül gibi söyletti ona.</span></p>
				<p class="normal"><span>Komutanın karısı verdiği sözü gerçekten de tuttu; papazın karısı dışında kimseye bir şey söylemedi. Ona da, bozkırda otlayan ineğini haydutlar ele geçirmesin diye söylemişti bunu.</span></p>
				<p class="normal"><span>Az sonra herkes Pugaçev’den söz ediyordu. Söylentiler çeşit çeşitti. Komutan, komşu köylerde ve kalelerde olup bitenleri öğrenip gelmekle görevlendirdi çavuşu. İki gün sonra dönen çavuş, kaleden altmış verst ötede, bozkırda, pek çok ateş gördüğünü; Başkırdlardan da, bilinmeyen bir kuvvetin bu yana doğru ilerlediğini işittiğini bildirdi. Bununla birlikte, daha ileriye gitmeyi göze alamadığından, dişe dokunur bir şey söyleyecek durumda değildi.</span></p>
				<p class="normal"><span>Kaledeki Kazaklar arasında olağanüstü bir hareketlilik göze çarpıyordu. Sokaklarda öbek öbek toplanıyorlar, kendi aralarında usul usul bir şeyler konuşuyorlar, bir süvari ya da bir kızla askeri gördüler mi dağılıveriyorlardı. Casuslar sokulmuştu içlerine. Hıristiyanlığa dönmüş bir Kalmuk olan Yulay, komutana önemli bir haber getirdi. Yulay’ın söylediğine göre, çavuşun anlattıkları uydurmaymış. İkiyüzlü Kazak, dönüşünde, isyancıların yanına gittiğini, otağına kadar ulaşabildiği başbuğun ona elini öptürüp, kendisiyle uzun uzun konuştuğunu anlatmış arkadaşlarına. Komutan hemen hapse attı çavuşu, onun yerine Yulay’ı atadı. Bu değişiklik açık bir hoşnutsuzluk yarattı Kazaklar arasında. Yüksek sesle homurdanıyorlardı. Komutanın buyruğunu uygulayan İvan İgnatyiç, kendisine:</span></p>
				<p class="normal"><span>— Göreceksin sen, kışla faresi! dendiğini kulaklarıyla işitmişti.</span></p>
				<p class="normal"><span>Komutan, tutuklusunu aynı gün sorguya çekmeyi düşünüyordu ya, çavuş, herhalde arkadaşlarının yardımıyla hemen o gün hapisten kaçtı.</span></p>
				<p class="normal"><span>Yeni bir olay büsbütün artırdı komutanın tedirginliğini. Kargaşa çıkarmak amacıyla bildiriler dağıtan bir Başkırd yakalanmıştı. Bu olay üzerine subayları yeniden toplantıya çağırmayı düşünen komutan, Vasilisa Yegorovna’yı uygun bir bahaneyle yine evden uzaklaştırmak istedi. Fakat o kadar açık yürekli ve dürüst bir insandı ki, ilk yönteminden başkası gelmedi aklına:</span></p>
				<p class="normal"><span>— Dinle beni Vasilisa Yegorovna, dedi öksürerek; papaz Gerasim’in kentten…</span></p>
				<p class="normal"><span>Karısı:</span></p>
				<p class="normal"><span>— Bırak yalanı İvan Kuzmiç, diye sözünü kesti komutanın; toplantı düzenlemek ve Yemelyan Pugaçev’den bensiz söz etmek istiyorsan, bu kez hava alacaksın!</span></p>
				<p class="normal"><span>İvan Kuzmiç, fal taşı gibi açtı gözlerini:</span></p>
				<p class="normal"><span>— Peki anacığım, peki dedi, maden her şeyi biliyorsun, gitmene gerek yok, senin yanında da konuşuruz.</span></p>
				<p class="normal"><span>— Hah şöyle iki gözüm, diye karşılık verdi karısı; sen kim, kurnazlık yapmak kim? Şimdi çağırt bakalım subaylarını.</span></p>
				<p class="normal"><span>Yeniden toplandık. İvan Kuzmiç, karısı da oradayken, Pugaçev’in bildirisini okudu bize. Yazıyı yarı cahil bir Kazağın kaleme aldığı belliydi. En kısa zamanda kalemize gelmek niyetinde olduğunu bildiren haydut, Kazakları ve askerleri çetesine çağırıyor, komutanlara da karşı koymamalarını öğütlüyor, yoksa idam edilecekleri tehdidini savuruyordu. Kasa, fakat güçlü bir anlatımı vardı bildirisinin. Cahil insanlar üzerinde tehlikeli bir etki yaratabilirdi.</span></p>
				<p class="normal"><span>Vasilisa Yegorovna:</span></p>
				<p class="normal"><span>— Bak sen şu dolandırıcıya! diye bağırdı. Hangi cesaretle böyle bir şey öneriyor bize? Onu karşılamaya çıkacak, ayaklarına sancaklar serecekmişiz! Seni it oğlu it seni! Kırk yıldır namusumuzla hizmet gördüğümüzü, çok şükür buraların düzenini sağladığımızı bilmiyor mu acaba? Acaba bu hayduta kulak asan komutanlar var mıdır?</span></p>
				<p class="normal"><span>İvan Kuzmiç:</span></p>
				<p class="normal"><span>— Sanmam, olmaması gerekir, diye karşılık verdi; fakat baksanıza, haydut bir sürü kale ele geçirmiş.</span></p>
				<p class="normal"><span>Şvabrin:</span></p>
				<p class="normal"><span>— Gerçekten güçlü olduğu anlaşılıyor, diye düşüncesini belirtti.</span></p>
				<p class="normal"><span>Komutan:</span></p>
				<p class="normal"><span>— Gerçek gücünü şimdi öğreniriz, dedi. Vasilisa Yegorovna, bana ambarın anahtarını ver. İvan İgnatyiç, Başkırd’ı buraya getir; Yulay da kamçıları alıp gelsin.</span></p>
				<p class="normal"><span>Vasilisa Yegorovna:</span></p>
				<p class="normal"><span>— Dur İvan Kuzmiç, deyip ayağa kalktı. Maşa’yı alıp bir yere götüreyim. Yoksa çığlıkları işitip korkar. Doğrusu ya, ben de soruşturma dinlemeye pek hevesli değilim. Sağlıcakla kalın.</span></p>
				<p class="normal"><span>Eski zaman yargılama yöntemi içinde işkence öylesine kökleşmişti ki, onu ortadan kaldıran hayırlı yasa, uzun bir süre etkisiz kaldı. Sanığın suçu üstlenmesi, onun gerçekten suçlu olduğunu göstermeye yeterli bir kanıt sayılıyordu. Sağlıklı bir hukuk kavrayışına tam anlamıyla aykırı, temelsiz bir görüş. Çünkü sanığın suçu yadsıması nasıl onun suçsuzluğuna kanıt olmazsa, bunun gibi, suçu üstlenmesi de suçluluğunun kanıtı olamaz. Hatta günümüzde bile, işkencenin, bu barbarca yöntemin kalkmasından yakınan yargıçlar olduğunu işitiyorum. Bizim zamanımızdaysa onun gerekliliğinden kimsenin kuşkusu yoktu; ne yargıçların, ne de sanıkların. Bu yüzden hepimiz olağan karşıladık komutanın buyruğunu. İvan İgnatyiç, Başkırd’ı almaya gitti. Adam ambarda, Vasilisa Yegorovna’nın kilidi altındaydı. Birkaç dakika sonra alınıp sofaya getirildi. Komutan, tutsağın içeriye alınmasını emretti.</span></p>
				<p class="normal"><span>Başkırd, eşiği güçlükle aştı (prangalıydı çünkü) ve uzun kalpağını çıkararak kapının yanında durdu. Ona şöyle bir bakmamla, tüylerimin diken diken olduğunu hissettim. Bu adamı hiçbir zaman unutmayacağım. Yetmiş yaşlarında kadar gösteriyordu. Ne burnu, ne kulakları vardı. Kafası dipten kazınmıştı ve sakal yerine birkaç kırçıl tüy sarkıyordu çenesinden. Kısa boylu, cılız, kamburca bir adamdı. Fakat çekik gözleri hâlâ çakmak çakmak yanıyordu. Taşıdığı korkunç işaretlerden, onun 1741 ayaklanmasına katılıp, bu yüzden cezalandırılmış isyancılardan biri olduğunu anlayan komutan:</span></p>
				<p class="normal"><span>— Bak hele! dedi. Demek zamanında kapanımıza bir kez daha düşmüşsün ihtiyar kurt. Kafan böyle dümdüz rendelendiğine göre, ilk isyanın değil bu. Yaklaş bakalım; söyle, kim gönderdi seni?</span></p>
				<p class="normal"><span>İhtiyar Başkırd susuyor, boş gözlerle bakıyordu komutana.</span></p>
				<p class="normal"><span>İvan Kuzmiç:</span></p>
				<p class="normal"><span>— Niye susuyorsun? diye sürdürdü sözlerini. Rusçadan anlamıyor musun yoksa? Yulay, sor bakalım sizin dilden, kalemize kim yollamış onu?</span></p>
				<p class="normal"><span>Yulay, İvan Kuzmiç’in sorusunu Tatarca tekrarladı. Fakat Başkırd ona da aynı boş gözlerle baktı ve çıt çıkmadı ağzından.</span></p>
				<p class="normal"><span>Komutan:</span></p>
				<p class="normal"><span>— Yahşi,<sup class="calibre3"><a href="Untitled-1_split_035.html#footnote-600-131" id="footnote-600-131-backlink" name="footnote-600-131-backlink">[131]</a></sup>
 dedi. Bak bakalım nasıl bülbül gibi konuşturacağım seni. Çocuklar! Şu soytarının mintanını çıkarın da, sırtını okşayıverin biraz. Yulay, işini iyi gör ha!</span></p>
				<p class="normal"><span>İki asker, Başkırd’ı soymaya başladı. Zavallının yüzünde kaygılı bir anlam belirmişti. Çocukların eline düşmüş bir hayvan gibi dört bir yana bakınıyordu. Fakat askerlerden biri adamı kucaklayıp omuzladığında ve Yulay kamçıyı alıp tam vurmak için kolunu kaldırdığında, güçsüz, yalvaran bir inilti çıkardı Başkırd ve başını sallayarak ağzını açtı: Dil yerine düdük bir et parçası kımıldıyordu orada.</span></p>
				<p class="normal"><span>Bugün Çarımız Aleksandr’ın insancıl egemenliği altında yaşarken, gözlerimle gördüğüm bu olayı anımsadıkça, eğitimin hızla elde ettiği başarılara, insan sevgisinin bu denli gelişip yayılmasına şaşmadan edemiyorum. Genç adam! Bir gün bu yazdıklarım eline geçerse, en yararlı, en köklü değişikliklerin, ancak ahlakların düzelmesi yoluyla, hiçbir zorlayıcı sarsıntı olmadan gerçekleşenler olduğunu unutma…</span></p>
				<p class="normal"><span>Hepimiz donup kalmıştık.</span></p>
				<p class="normal"><span>Komutan:</span></p>
				<p class="normal"><span>— Peki, dedi; ondan bir şey öğrenemeyeceğimiz anlaşıldı. Yulay, Başkırd’ı ambara götür. Baylar, konuşacağımız başka şeyler de var.</span></p>
				<p class="normal"><span>Tam durumu gözden geçirmeye başlamışken, ansızın, soluk soluğa, allak bullak olmuş bir yüzle Vasilisa Yegorovna girdi içeri.</span></p>
				<p class="normal"><span>Komutan şaşırarak:</span></p>
				<p class="normal"><span>— Ne oldu sana? diye sordu. Bu ne hal?</span></p>
				<p class="normal"><span>Vasilisa Yegorovna:</span></p>
				<p class="normal"><span>— Felaket anacığım, felaket! diye inledi. Nijneozernıy kalesi bu sabah düşmüş. Papaz Gerasim’in işçisi az önce oradan geldi. Haydutların kaleyi nasıl ele geçirdiklerini görmüş. Komutanı ve bütün subayları asmışlar. Askerler tutsak edilmiş. Caniler göz açıp kapayıncaya kadar burada olacaklar.</span></p>
				<p class="normal"><span>Bu beklenmedik haber allak bullak etmişti beni. <br class="chapter"/>Nijneozernıy kalesinin sessiz, alçakgönüllü bir delikanlı olan komutanını tanıyordum. İki ay kadar önce Orenburg’dan gelmiş, İvan Kuzmiç’te konaklanmıştı. Nijneozernıy kalesi, yirmi beş verst ötemizdeydi. Birkaç saat içinde Pugaçev’in bize de saldırmasını beklemek gerekiyordu. Ansızın Marya İvanovna’nın ne olacağı düşüncesi beynime bir ok gibi saplandı. Komutana:</span></p>
				<p class="normal"><span>— Dinleyin, İvan Kuzmiç! dedim. Görevimiz, kanımızın son damlasına kadar kaleyi savunmamızı emrediyor; bu konuda söylenecek söz yok. Fakat kadınların güvenliğini düşünmek zorundayız. Yol henüz tehlikeli değilse, onları Orenburg’a ya da daha uzak, daha güvenli, canilerin ulaşamayacağı bir yere gönderin.</span></p>
				<p class="normal"><span>İvan Kuzmiç karısına dönerek:</span></p>
				<p class="normal"><span>— İşittin, anacağım, dedi. İsyancılarla kozumuzu paylaşmadan önce, sizi daha uzak bir yere göndereyim mi, ne dersin?</span></p>
				<p class="normal"><span>Vasilisa Yegorovna:</span></p>
				<p class="normal"><span>— Saçma! diye karşılık verdi. Kurşunların ulaşamayacağı bir kale var mıdır? Belogorsk niye güvenilir olmasınmış? Çok şükür yirmi iki yıldır yaşıyoruz burada. Başkırd’ını da, Kırgız’ını da gördük. Pugaçev’e niye dayanmayalım?</span></p>
				<p class="normal"><span>İvan Kuzmiç:</span></p>
				<p class="normal"><span>— Peki anacığım, peki, dedi; sen buraya güveniyorsan kal. Fakat Maşa ne olacak? Destek gelene kadar dayanırsak ne âlâ; yok, caniler kaleyi daha önce ele geçirirlerse, Maşa’nın hali ne olur?</span></p>
				<p class="normal"><span>— O zaman…</span></p>
				<p class="normal"><span>Vasilisa Yegorovna kekeledi, sustu. Bütün benliğiyle sarsıldığı belliydi.</span></p>
				<p class="normal"><span>Hayatında belki de ilk kez, karısı üzerinde sözlerinin etkili olduğunu gören komutan, devam etti:</span></p>
				<p class="normal"><span>— Yok, Vasilisa Yegorovna; Maşa’nın burada kalması doğru değil. Orenburg’a, vaftiz anasına gönderelim onu. Orada yeterince asker ve top var. Surları da taştandır. Sana da onunla birlikte gitmeni öğütlerim. Gerçi yaşlısın, ama kaleyi ele geçirecek olurlarsa başına gelecekleri düşün.</span></p>
				<p class="normal"><span>Karısı:</span></p>
				<p class="normal"><span>— Peki, dedi; Maşa’yı gönderelim. Ama benim için boşuna uğraşma, bir yere gitmem. Bu yaştan sonra senden ayrılmak, yabancı topraklarda yalnız bir mezar aramak gerekmez bana. Birlikte yaşadık, birlikte ölürüz.</span></p>
				<p class="normal"><span>Komutan:</span></p>
				<p class="normal"><span>— Nasıl istersen öyle olsun, dedi. Fakat elimizi çabuk tutmalıyız. Git, Maşa’yı yolculuğa hazırla. Yarın gün doğmadan yola salalım onu. Fazla adamımız olmasa da, yanına birkaç kişi katarız. Nerede o?</span></p>
				<p class="normal"><span>Karısı:</span></p>
				<p class="normal"><span>— Akulina Pamfilovna’da, diye karşılık verdi. Nijneozernıy’ın düştüğünü işitince fenalaştı; hastalanmasından korkuyorum. Yüce Tanrım; bu günleri görmek için mi yaşadık!</span></p>
				<p class="normal"><span>Vasilisa Yegorovna kızının yol hazırlığını sağlamak için çıktı. Komutanlıkta konuşma devam ediyordu. Fakat ben ne bir şey söylüyor; ne de söylenenleri dinleyebiliyordum artık.</span></p>
				<p class="normal"><span>Marya İvanovna, solgun bir yüzle, ağlamaktan şişmiş gözlerle geldi akşam yemeğine. Yemek sessizce yenildi ve her zamankinden daha erken kalkıldı sofradan. Komutanla ve ailesiyle vedalaştık, evlerimize dağıldık. Fakat ben az sonra, bilerek unuttuğum kılıcımı almak için geri döndüm. Marya İvanovya’yı yalnız bulacağımı söyleyen bir önsezi vardı içimde. Gerçekten de öyle oldu. Beni kapıda karşılayıp kılıcımı uzattı. Gözyaşları arasında:</span></p>
				<p class="normal"><span>— Elveda Pyotr Andreyiç! dedi. Beni Orenburg’a gönderiyorlar. Sağlıcakla, mutlulukla kalın. Belki Tanrının izniyle yine görüşürüz; ama görüşemezsek…</span></p>
				<p class="normal"><span>Göğsünden taşan hıçkırıklar sözünü tamamlamasına engel oldu. Kucakladım, bağrıma bastım onu:</span></p>
				<p class="normal"><span>— Elveda meleğim, dedim. Elveda sevgilim, canım! Başıma ne gelirse gelsin, son nefesimde bile dudaklarımdan senin adın dökülecek, son duam seninle ilgili olacak, inan bana!</span></p>
				<p class="normal"><span>Maşa göğsüme kapanmış, hüngür hüngür ağlıyordu. Onu tutkuyla öptüm ve çabucak çıktım odadan.</span></p>
				</body>
</html>