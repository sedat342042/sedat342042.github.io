<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Untitled-1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_19">2<br class="chapter"/>
								Kılavuz</h2>
				<p class="indentmetin">Ey uzak ülke, güzel ülke<br class="chapter"/>Ey bilmediğim ülke!<br class="chapter"/>Ne kendi isteğimle geldim sana<br class="chapter"/>Ne de soylu bir atın sırtında.<br class="chapter"/>Beni, bu yiğit delikanlıyı<br class="chapter"/>Gençliğin ateşi getirdi buraya<br class="chapter"/>Bir de başımdaki şarap dumanları.</p>
				<p class="sagic">Eski bir türkü</p>
				<div class="clrb"> </div>
				<p class="normal"><span>Yol boyunca düşündükleri hiç de hoş şeyler değildi. O zamanın ölçülerine göre küçümsenemeyecek bir para yitirmiştim. İçimde, handaki davranışımın aptalca olduğunu istemeye istemeye itiraf ediyor, Savelyiç’in karşısında bir suçluluk duyuyordum. Bütün bunlar üzüyordu beni. İhtiyar, arabacının yanına oturmuştu. Benden yana hiç bakmıyor, yalnız atları dehlemek için açıyordu ağzını. Onunla ne yapıp edip barışmak istiyor, fakat söze nereden başlayacağımı bilmiyordum.</span></p>
				<p class="normal"><span>Neden sonra:</span></p>
				<p class="normal"><span>— Hadi Savelyiç, yeter artık, barışalım, dedim. Suçlu olduğumu kabul ediyorum. Dün haylazlık ettim, üzdüm seni. Bundan böyle daha akıllı davranacağıma, seni dinleyeceğime söz veriyorum. Hadi, kızma artık, barışalım.</span></p>
				<p class="normal"><span>— Ah, ah, iki gözüm Pyotr Andreyeviç! (İhtiyar derin derin içini çekti.) Ben kendime kızıyorum. Bütün suç bende. Seni handa yalnız başına nasıl bıraktım! Ah, ahmak kafa! Şeytana uydum, şu kayyımın karısına bir uğrayayım dedim. Uzaktan akrabam olur. Tabii atalar sözünün dediği çıktı. Uğrama akrabaya, girer başın belaya. Of, of… Şimdi efendilerimin yüzüne nasıl bakacağım ben? Çocuklarının içki içtiğini, kumar oynadığını duyarlarsa ne demezler?</span></p>
				<p class="normal"><span>Zavallı Savelyiç’i avutmak için epeyce dil döktüm, bundan böyle ona danışmadan beş para harcamayacağıma söz verdim. Arada bir başını sallıyor, kendi kendine: “Yüz rüble! Dile kolay!” diye homurdanıyordu. Fakat sonunda yatıştı.</span></p>
				<p class="normal"><span>Atandığım bölgeye yaklaşıyordum. Zaman zaman tepelerle, hendeklerle kesilen iç karartıcı bir bozkır uzanıyordu dört bir yanımdan. Her yer karla örtülüydü. Güneş batmak üzereydi. Arabam dar bir yolda daha doğrusu köylü kızaklarının açtığı bir iz üzerinde ilerliyordu. Arabacı, birden çevreye bakınmaya başladı, sonra şapkasını çıkararak bana dönüp:</span></p>
				<p class="normal"><span>— Efendim, emrederseniz geri dönelim! dedi.</span></p>
				<p class="normal"><span>— O niye?</span></p>
				<p class="normal"><span>— Hava bozmaya başladı da. Rüzgâr gitgide şiddetleniyor. Baksanıza, nasıl tozutuyor karları…</span></p>
				<p class="normal"><span>— Canım, bu da dert mi?</span></p>
				<p class="normal"><span>— Ya şuraya, şuraya baksanıza. Görmüyor musunuz ne olduğunu? (Kamçısıyla Doğuyu gösteriyordu.)</span></p>
				<p class="normal"><span>— Beyaz bozkırla açık gökten başka bir şey görmüyorum.</span></p>
				<p class="normal"><span>— Şuna, şuna, şu küçük buluta bakın.</span></p>
				<p class="normal"><span>Tam ufuk çizgisinin orada küçük bir bulutçuk gördüm gerçekten de. İlk bakışta uzak bir tepecik sanılabilirdi. Arabacı bunun bir tipiyi haber verdiğini açıkladı.</span></p>
				<p class="normal"><span>O bölgenin tipileri üzerine önceden bir şeyler işitmişliğim vardı. Birçok yük arabasının nasıl kar altında kaldığını biliyordum. Savelyiç de arabacıdan yana çıkmış, geri dönmeyi öğütlüyordu. Fakat rüzgâr pek şiddetli görünmedi bana. Tipi bastırmadan bir sonraki menzile ulaşacağımızı umarak, arabacıya elini daha çabuk tutmasını emrettim.</span></p>
				<p class="normal"><span>Adam hayvanları dörtnala kaldırdı; fakat gözü hâlâ Doğudaydı. Atlar yel gibi uçuyorlardı. Rüzgâr da gitgide şiddetleniyordu bu arada. Küçük bulut genişledi, genişledi, beyaz bir duman oldu. Sonra yoğunlaşarak yükseldi, büyüdü ve yavaş yavaş bütün göğü kapladı. İlkin ince ince serpiştiren kar, ansızın lapa lapa yağmaya başladı. Rüzgâr uğulduyor, karlar döne döne havaya yükseliyordu. Gökyüzü bir anda kararmış; bulanık bir kar deniziyle örtülmüştü. Göz gözü görmez oldu.</span></p>
				<p class="normal"><span>Arabacı:</span></p>
				<p class="normal"><span>— Hey, efendim! diye seslendi. Yandık, tipi!..</span></p>
				<p class="normal"><span>Başımı arabadan çıkarıp baktım. Yüzüme kırbaç gibi çarpan tipiden başka hiçbir şey görünmüyordu. Rüzgâr öyle bir kudurmuşlukla uluyordu ki, canlıydı sanırdınız. Savelyiç’le benim üzerime lapa lapa kar yağıyordu. Atlar adım adım ilerliyorlardı. Az sonra da durdular.</span></p>
				<p class="normal"><span>Sabırsızlanarak:</span></p>
				<p class="normal"><span>— Niye gitmiyorsun! diye bağırdım arabacıya.</span></p>
				<p class="normal"><span>Arabacı:</span></p>
				<p class="normal"><span>— Nereye gideyim? diye karşılık verdi, yerinden inerken. Kim bilir neredeyiz? Ne yol, ne iz belli. Dört bir yanımız sisle kaplı.</span></p>
				<p class="normal"><span>Ben adama sövüp saymaya başlamışken, Savelyiç ondan yana çıktı.</span></p>
				<p class="normal"><span>— Sen kimseye kulak asmadın ki efendim! diyordu. Hana dönsen, sıcak bir çay içsen, sabaha kadar yatıp uyusan kötü mü olurdu? Tipi diner, biz de yolumuza giderdik. Nereye koşuyoruz böyle? Düğüne mi yetişeceksiniz?</span></p>
				<p class="normal"><span>Savelyiç haklıydı. Ama yapacak bir şey yoktu artık. Kar lapa lapa yağıyor, arabanın çevresinde gitgide kalınlaşan bir tabaka halinde yükseliyordu. Atlar başlarını öne eğmiş duruyor, arada bir titriyorlardı. Arabacı çevrede dolanıyor, ne yapacağını bilemediğinden, koşumları düzeltiyordu. Savelyiç homurdanıyordu. Ben hiç değilse bir ev, ya da bir yol izi görürüm umuduyla dört bir yana bakınıyor, fakat tipinin bulanık çevriminden başka bir şey seçemiyordum. Ansızın bir karaltı çarptı gözüme.</span></p>
				<p class="normal"><span>— Hey, arabacı, diye seslendim, baksana, oradaki karaltı nedir?</span></p>
				<p class="normal"><span>Arabacı baktı, baktı, sonra yerine oturarak:</span></p>
				<p class="normal"><span>— Tanrı biliyor ya efendim, dedi; araba desem araba değil, ağaç desem ağaç değil, ama gerçekten de bir şey kımıldıyor orada. Kurt, ya da insandır belki de.</span></p>
				<p class="normal"><span>Ben arabacıya oraya doğru hareket etmesini emrettim. Karaltı da aynı anda karşıdan bize doğru yöneldi. İki dakika sonra kavuştuk. Bir adamdı bu.</span></p>
				<p class="normal"><span>Arabacı:</span></p>
				<p class="normal"><span>— Hey, iyi adam! diye seslendi. Yol nerede biliyor musun?</span></p>
				<p class="normal"><span>Yolcu:</span></p>
				<p class="normal"><span>— Yol, burada, ayaklarımın altında, diye karşılık verdi; ama neye yarar?</span></p>
				<p class="normal"><span>Ben:</span></p>
				<p class="normal"><span>— Hey köylü! dedim; buraları bilir misin? Beni bir hana götürsene.</span></p>
				<p class="normal"><span>Yolcu:</span></p>
				<p class="normal"><span>— Buraları bilirim, diye karşılık verdi. Çok şükür, karış karış bilirim hem de. Fakat havayı görmüyor musun? Bir anda sapıtırız yolu. En iyisi burada durup beklemek. Belki tipi diner, gök açılır da, yıldızların ışığında yolu yitirmeden ilerleriz.</span></p>
				<p class="normal"><span>Adamın soğukkanlılığı canlandırmıştı beni. Tam kendimi Tanrıya emanet edip bozkırın ortasında gecelemeye karar vermişken, bizim yolcu, kedi gibi bir sıçrayışta arabacının yanına çıkıp oturdu:</span></p>
				<p class="normal"><span>— Hey, dedi, çok şükür köy uzakta değil; hayvanları sağa çevir de sür.</span></p>
				<p class="normal"><span>Arabacı hoşlanmamıştı bu işten:</span></p>
				<p class="normal"><span>— Niye sürecekmişim? diye sordu. Hani, yol nerede? Nasıl olsa ne atlar, ne de koşumlar senin, gönlünün dilediğini yaparsın.</span></p>
				<p class="normal"><span>Arabacı haklı göründü bana.</span></p>
				<p class="normal"><span>— Öyle ya, dedim; köyün uzakta olmadığını nereden anladın?</span></p>
				<p class="normal"><span>— Çünkü rüzgâr duman kokusu getirdi bir ara, diye karşılık verdi köylü. Yakında köy var demektir bu.</span></p>
				<p class="normal"><span>Adamın bu açık sözlülüğü şaşırtmıştı beni. Arabacıya hareket etmesini emrettim. Atlar karlara bata çıka ilerlemeye başladılar. Araba kâh bir kar yığınına saplanıyor, kâh bir hendeğe giriyor, bir o yana, bir bu yana sallanarak sessizce yol alıyordu. Bir teknenin, bir fırtınalı denizde çalkanmasına benziyordu bu. Karşımda oturan Savelyiç, sarsıntıdan, her dakika benim iki yanıma yuvarlanacakmış gibi oluyor, durmadan inliyordu. Hasırdan kapı perdesini indirdim, kürküme iyice büründüm, usul usul ilerleyen araba beni beşik gibi sallarken, fırtınanın uğultusu kulaklarımda gitgide bir ninniye dönüştü; uyuklamaya başladım.</span></p>
				<p class="normal"><span>Ömrüm boyunca unutamayacağım bir düş görüyordum. Ondan sonra başıma gelecek olan tuhaf olaylarla birlikte anımsadığımda, bana hâlâ peygamberce gelen bir düştür bu. Okuyucu kınamasın beni. Çünkü boş inançlara karşı ne kadar kuşku duyulursa duyulsun, onlara kapılmanın yine de insan oğluna özgü olduğunu biliyordur sanırım.</span></p>
				<p class="normal"><span>Gençliğin yerini düşlere bıraktığı uyku öncesinin belirsiz görüntüleri içinde onlarla kaynaştığı bir ruh durumu vardır. Ben o durumdaydım işte. Fırtınanın hâlâ kudurmuşcasına uluduğunu, uçsuz bucaksız kar çölünde o yana, bu yana dolaştığımızı görüyordum. Ansızın bir kapı çıktı karşıma ve çiftliğimizin avlusuna girdik. Aklıma ilk gelen şey, eve izinsiz dönüşüme babamın kızacağı, bunu belki de söz dinlemezlik sayacağı oldu. Kaygıyla indim arabadan. Baktım, annem basamaklarda beni bekliyor. Büyük bir üzüntü içinde olduğu belli. “Yavaş,” diyor; “baban ölüm döşeğinde, seninle helalleşmek istiyor.” Dehşet içinde ardına düşüyorum onun. Yatak odasına giriyoruz. Oda ölgün bir ışıkla aydınlatılmış. Yanında üzgün yüzlü insanlar duran yatağa doğru sessizce yaklaşıyorum. Annem cibinliği usulca kaldırıyor ve “Andreyiç Petroviç,” diyor, “bak Petruşa geldi. Senin hastalığını öğrenip geri dönmüş. Kalk da ona hayır duası et.” Ben diz üstü çöküyor, gözlerimi hastaya dikiyorum. O da nesi? Babamın yerine kara sakallı bir köylü yatıyor yatakta, bana da neşeyle bakıyor. Bu işe akıl erdiremeyip anneme dönüyorum, “Ne demek oluyor bu?” diyorum. “Bu adam babam değil. Bir köylüden ne diye hayır duası isteyeyim?” Annem, “Fark etmez Petruşa!” diye karşılık veriyor: “O senin babalığındır<sup class="calibre3"><a href="Untitled-1_split_035.html#footnote-600-129" id="footnote-600-129-backlink" name="footnote-600-129-backlink">[129]</a></sup>
. Hadi, elini öp de hayır duası etsin sana.” Ben razı olmuyorum buna. O zaman köylü yataktan atladığı gibi belinden bir balta çekip dört bir yana saldırmaya başlamıyor mu? Koşmak istiyorum, fakat bir türlü koşamıyorum. Oda ölülerle dolu. Ayağım vücutlara takılıyor, kan birikintilerine bastıkça kayıyordu… Korkunç köylü bu arada dostça sesleniyordu bana: “Korkma; bana sığın… yanıma gel, hayır duamı al.” Ben hem dehşet, hem şaşkınlık içindeydim… Tam o sırada uyandım. Atlar durmuştu. Savelyiç kolumu çekiştiriyor:</span></p>
				<p class="normal"><span>— Geldik efendim, hadi in, diyordu.</span></p>
				<p class="normal"><span>Gözlerimi ovuşturarak sordum:</span></p>
				<p class="normal"><span>— Nereye geldik?</span></p>
				<p class="normal"><span>— Hana. Tanrının yardımıyla dosdoğru gelip duvara dayandık. Küçük bey, çabuk ol, içeri gir de ısın.</span></p>
				<p class="normal"><span>Arabadan indim. Şiddeti azalmakla birlikte, tipi hâlâ devam ediyordu. Hava öyle karanlıktı ki, göz gözü görmüyordu. Hancı kapıda karşıladı bizi. Eteğinin altında bir fener tutuyordu. Dar, fakat oldukça temiz bir odaya girdim. Bir çıra aydınlatıyordu burayı. Duvarda bir tüfekle uzun bir Kazak kalpağı asılıydı.</span></p>
				<p class="normal"><span>Hancı Yayık Kazaklarındandı. Altmış yaşlarında kadar gösteren, hâlâ canlı, dinç bir köylüydü bu. Savelyiç de ardım sıra yol sandığını taşıyıp getirdi. Çay kaynatmak için hancıdan ateş istedi. Ömrümde hiçbir zaman canımın o denli çay istediğini anımsamıyorum. Hancı istenileni getirmeye gitti.</span></p>
				<p class="normal"><span>Savelyiç’e:</span></p>
				<p class="normal"><span>— Ya kılavuz nerede? diye sordum.</span></p>
				<p class="normal"><span>— Buradayım efendimiz, diye bir ses geldi yukarıdan.</span></p>
				<p class="normal"><span>Ocağın oradaki peykere bakınca, kara bir sakal ve bir çift parlak gözle karşılaştım.</span></p>
				<p class="normal"><span>— Ne o kardeş, üşüdün mü? diye sordum.</span></p>
				<p class="normal"><span>— İnce bir kaftanın içinde üşünmez olur mu? Gocuğum vardı ya, ne yalan söyleyeyim, dün meyhaneciye rehin bıraktım. Bu kadar şiddetli ayaz olacağını sanmamıştım.</span></p>
				<p class="normal"><span>O sırada hancı, kaynayan bir semaverle içeri girdi. Kılavuzumuzu bir fincan çay içmeye çağırdım. Adam peykeden indi. İlgi çekici bir görünüşü vardı. Kara sakalına yer yer kır düşmüştü. İri canlı gözleri fıldır fıldır dönüyordu. Sevimli, fakat hileci bir anlatım vardı yüzünde. Saçları çepeçevre kesilmişti. Yırtık bir kaftanla bir Tatar şalvarı vardı üzerinde. Çay dolu fincanı uzattım. Durdu, yüzünü buruşturdu:</span></p>
				<p class="normal"><span>— Efendimiz, emredin de bir bardak şarap getirsinler, dedi. Biz Kazaklarda çay içmek geleneği yoktur.</span></p>
				<p class="normal"><span>İsteğini hoşnutlukla yerine getirdim. Hancı yüklükten bir şişeyle bir bardak çıkardı, adama yaklaştı ve yüzünü görür görmez:</span></p>
				<p class="normal"><span>— Vay, dedi, yine buradasın ha! Hangi rüzgâr attı?</span></p>
				<p class="normal"><span>Kılavuzum anlamlı anlamlı göz kırptı, bir bilmeceyle karşılık verdi:</span></p>
				<p class="normal"><span>— Bostanda uçuyordum, kendir gagalıyordum, nine bir taş attı, taş yanımdan geçti. Ee! Sizinkilerden ne haber?</span></p>
				<p class="normal"><span>— Ne olsun? Akşam duasında çan çalacaklardı, papazın karısı izin vermedi, papaz konukluğa gitti, şeytanlar kilise mezarlığında dolaşıyor.</span></p>
				<p class="normal"><span>Benim baldırı çıplak:</span></p>
				<p class="normal"><span>— Sus amca! diye karşı çıktı. Yağmur yağarsa mantar biter, mantar bitince sepet de bulunur. Şimdi sen (burada bir daha göz kırptı) baltanı kuşağına sok. Korucu dolaşıyor. Efendimiz! Sağlığınıza içiyorum!</span></p>
				<p class="normal"><span>Bunu söyleyerek bardağı aldı, istavroz çıkardı ve bir dikişte yuvarladı şarabı. Sonra eğilerek selamladı beni, yeniden peykere döndü.</span></p>
				<p class="normal"><span>Bu çapulcu konuşmasının ne anlama geldiğini bilemezdim o sırada. Fakat sonradan, 1772’de patlak veren ve bastırılan Yayık Kazanları ayaklamasından söz edildiği sonucunu çıkardım. Savelyiç kaygıyla kulak kabartmıştı köylüyle hancının konuşmasına. Bir onu, bir ötekini kuşkulu gözlerle süzüyordu. Han, ya da oraların deyişiyle umet, bütün köylerden uzakta, ıssız bir yerde, bozkırın ortasındaydı. Bir haydut yuvasına pek benziyordu. Fakat yapacak bir şey yoktu. Yeniden yola koyulmak da olanaksızdı. Savelyiç’in tedirginliği pek eğlendiriyordu beni. Bu arada, geceyi geçirmek üzere sedire uzandım. Savelyiç sobanın yanına çekilmeye karar verdi. Hancı yerde yatıyordu. Az sonra bütün odayı horultular doldurdu, ben de derin bir uykuya daldım.</span></p>
				<p class="normal"><span>Sabahleyin oldukça geç bir saatte uyandığımda, tipi dinmişti. Güneş parlıyordu. Uçsuz bucaksız bozkır, göz kamaştırıcı bir kar tabakasıyla örtülüydü. Atlar koşulmuştu. Hancıya hesabı ödedim. Adam öyle ölçülü bir ücret aldı ki bizden, Savelyiç bile her zamankinin aksine, ne tartıştı, ne de pazarlığa girişti. Dünkü kuşkuları da tümüyle silindi kafasından. Kılavuzu çağırdım, yardımından ötürü teşekkür ettim ve Savelyiç’e dönerek, ona, elli kapik bahşiş vermesini emrettim. İhtiyar, suratını astı:</span></p>
				<p class="normal"><span>— Elli kapik bahşiş! dedi. Niyeymiş bu? Onu arabamızla hana getirdik diye mi? Efendim, siz bilirsiniz, fakat bizim bol keseden harcayacak elli kapiğimiz yok. Herkese bahşiş verirsek, çok geçmeden kendimiz aç kalırız.</span></p>
				<p class="normal"><span>Bu konuda tartışamazdım Savelyiç’le. Paraların tümüyle onu denetiminde bulunacağına söz vermiştim. Fakat öte yandan da canım sıkılmıştı. Beni bir felaketten olmasa bile, hiç değilse çok tatsız bir durumdan kurtaran adama borcunu ödeyemiyordum.</span></p>
				<p class="normal"><span>İstifimi bozmadan:</span></p>
				<p class="normal"><span>— İyi, dedim, madem elli kapik vermek istemiyorsun, öyleyse elbiselerimden birini çıkar onun için. Üstünde bir şeyi yok. Benim tavşan kürkü gocuğumu ver ona.</span></p>
				<p class="normal"><span>Savelyiç:</span></p>
				<p class="normal"><span>— Babacığım, Pyotr Andreyiç, insaf edin! diye inledi. Tavşan kürkü gocuğu niçin verelim ona? İt oğlu it ilk meyhanede satıp, parasıyla kafayı çeksin diye mi?</span></p>
				<p class="normal"><span>Benim baldırı çıplak:</span></p>
				<p class="normal"><span>— Satıp parasıyla kafayı mı çekerim, yoksa satmaz mıyım, artık orası seni ilgilendirmez moruk, dedi. Efendimiz lütfedip kürklerini bana veriyorlar. Paşa gönülleri böyle istiyor. Senin gibi bir uşak parçasına ise, tartışmak değil, emredileni yapmak düşer.</span></p>
				<p class="normal"><span>Savelyiç küskün bir sesle:</span></p>
				<p class="normal"><span>— Haydut, sen Allahtan korkmaz mısın! diye karşılık verdi. Çocuğun henüz iyiye kötüye akıl erdiremediğini görüyorsun, toyluğundan yararlanıp onu soymak istiyorsun, değil mi? Bey gocuğu senin nene gerek? Kör olası.</span></p>
				<p class="normal"><span>Lalama:</span></p>
				<p class="normal"><span>— Rica ederim, ukalalığı bırak, dedim. Gocuğu hemen buraya getir.</span></p>
				<p class="normal"><span>Savelyiç yine:</span></p>
				<p class="normal"><span>— Yüce Tanrım! diye inledi. Tavşan kürkü gocuk daha yepyeni! Verdiğin de bari bir adam olsa! Ayyaşın, baldırı çıplağın teki!</span></p>
				<p class="normal"><span>Bununla birlikte taşvan kürkü gocuk da ortaya çıkmıştı. Köylü hemen oracıkta denemeye girişti onu. Benim bedenim için bile küçülen gocuk, ona bir parça dar gelmişti doğrusu. Fakat adam, dikiş yerlerini söke söke onu sırtına geçirmeyi başardı. Dikişlerin çatırtısını işiten Savelyiç, dokunsalar ağlayacaktı.</span></p>
				<p class="normal"><span>Serseri, pek hoşnut kalmıştı armağanımdan. Beni arabaya kadar geçirdi, yerlere kadar eğilerek:</span></p>
				<p class="normal"><span>— Efendimiz, teşekkür ederim! dedi. Tanrı gönlünüze göre versin. İyiliğinizi ömrümce unutmayacağım!</span></p>
				<p class="normal"><span>O kendi yoluna gitti, ben de Savelyiç’in üzüntüsüne aldırmayıp daha ileri doğru yola koyuldum. Az sonra da, dünkü tipiyi, kılavuzumu, tavşan kürkü gocuğu unutmuştum bile.</span></p>
				<p class="normal"><span>Orenburg’a varınca doğru generale çıktım. Uzun boylu, fakat yaşlılık yüzünden hafifçe kamburlaşmış bir adamdı bu. Uzun saçları tümden ağarmıştı. Eski, soluk üniforması Anna Yoannovna zamanının savaşlarını anımsatıyordu. Konuşmasında şiddetli bir Alman aksanı vardı. Babamın yazdığı mektubu verdim. Babamın adını işitince bana şöyle bir bakıp:</span></p>
				<p class="normal"><span>— Tanrım! dedi. Andrey Petroviç’in delikanlılığının üstünden ne kadar zaman geçti ki, böyle bir delikanlının babası olmuş! Ah zaman! Zaman!</span></p>
				<p class="normal"><span>Sonra mektubu açtı, arada bir düşüncelerini belirterek alçak sesle okumaya başladı.</span></p>
				<p class="normal"><span>“Devletli Andrey Karloviç! Umarım ki aziz efendimiz…” Bu ne seremoni canım? Şuna bak, hiç utanmıyor! Evet her şeyin başı disiplin; ama eski bir kamarad’a böyle mi yazar insan?.. “Aziz efendimiz unutmamışlardır…” Hım… “Ve… Merhum feld-mareşal Munn… ile… seferde… ve Karolinchen’e…” Ehe, Bruder! Demek hâlâ anımsıyor eski yaramazlıklarımızı; “Gelelim asıl konuya… Size benim çapkını…” Hım… “Eti sizin kemiği benim” de ne demek? Bir Halk deyimi olmalı…</span></p>
				<p class="normal"><span>Bana dönerek:</span></p>
				<p class="normal"><span>— “Eti sizin kemiği benim” de ne demek? diye tekrarladı.</span></p>
				<p class="normal"><span>Ben elden geldiğince saf görünmeye çalışarak:</span></p>
				<p class="normal"><span>— Tatlılıkla davranmak, incitmemek, alabildiğine özgür bırakmak, yani eti sizin kemiği benim demektir bu, dedim.</span></p>
				<p class="normal"><span>— Hım… Anlıyorum… “Ve onu başıboş bırakmamak…” Yok, eti sizin kemiği benim başka bir anlama geliyor olmalı… “Bu arada… nüfus kâğıdı…” Hani, o nerede? Ha, işte… “Semyonovsk alayına yazdırılması…” İyi, iyi, hepsi yapılacak… “Seni eski bir arkadaşın ve dostun olarak içtenlikle kucaklamama izin ver” Ha! Hele şükür!.. vesaire… vesaire…</span></p>
				<p class="normal"><span>Mektubu okuyup bitirdi, nüfus kâğıdımı bir yana ayırdı ve:</span></p>
				<p class="normal"><span>— Evet azizim, dedi. Babanın bütün istekleri yerine getirilecek. Subay ……… alayına atanacaksın. Ama zaman yitirmemek için yarından tezi yok Belogorski kalesine gidiyorsun. Yüzbaşı Mironov’un komutası altına gireceksin. İyi, dürüst bir insandır. Orada gerekli eğitimi görecek, disipline alışacaksın. Orenburg’da kalman için bir neden yok. Bir delikanlı için başıboşluk iyi şey değildir. Fakat bugün yemeğe bende kalmanızı rica ederim.</span></p>
				<p class="normal"><span>İçimden:</span></p>
				<p class="normal"><span>“İşler gitgide sarpa sarıyor,” diye düşündüm. “Daha anamın karnındayken muhafız birliğine çavuş yazılmam neye yaradı? Sonunda beni nerelere sürükledi bu? ……… alayına, Kırgız bozkırlarının sınırında ıssız bir kaleye!..”</span></p>
				<p class="normal"><span>Yemeği Andrey Karloviç ve yaşlı yaveriyle birlikte yedim. Masada Alman tutumluluğu hemen göze çarpıyordu. Generalin beni bir an önce garnizona postalamasının, biraz da, bekâr sofrasında fazladan bir konuk görmemek isteği olduğunu sanıyorum. Ertesi gün veda ettim kendisine, atandığım yere doğru yola koyuldum.</span></p>
				</body>
</html>