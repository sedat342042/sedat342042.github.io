<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Untitled-1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_21">4<span><br class="chapter"/>
				Düello</span></h2>
				<p class="indentmetin">Ha, peki peki öyleyse koru kendini<br class="chapter"/>Gör bak, nasıl delip geçeceğim seni!</p>
				<p class="indentmetin">                                                Knyajnin</p>
				<p class="normal"><span>Birkaç hafta sonra Belogorsk kalesine alışmakla kalmayıp, hoşlanmaya da başlamıştım bu hayattan. Komutanların evlerinde, akrabalarıymışım gibi davranıyorlardı bana. İvan Kuzmiç ve karısı son derece saygıdeğer kimselerdi. İvan Kuzmiç, subaylığa erlikten yükselmiş, öğrenimsiz, olağanüstü yanı olmayan bir insandı. Fakat son derece dürüst ve iyiydi. İpleri karısının elindeydi. Bu da onun kaygısızlığına denk düşüyordu. Vasilisa Yegorovna devlet görevini tıpkı kendi ev işleri gibi yürüyor, evceğizi nasıl yönetiyorsa kaleyi de öylece çekip çeviriyordu.</span></p>
				<p class="normal"><span>Marya İvanovna, yanımda yabancılık çekmiyordu artık. Isınmıştık birbirimize. Akıllı, duygulu bir kız olduğunu anlamıştım onun. Bu iyi aileye, hatta tek gözlü garnizon teğmeni İvan İgnatyiç’e, nasıl olduğunu fark etmeden alışıvermiştim. Şvabrin’e kalırsa, onunla Vasilisa Yegorovna arasında uygunsuz bir ilişki varmış. Düpedüz iftiraydı bu, gerçekle en ufak bir ilgisi yoktu. Ama Şvabrin hiç kaygılanmadan söylüyordu bunu.</span></p>
				<p class="normal"><span>Subaylık emrim gelmişti. Fakat çalışmadan yana bir sıkıntım yoktu. Tanrıya emanet edilen kalede ne geçit töreni, ne eğitim yapıldığı vardı. Nöbet bile tutulmuyordu. Komutan, aklına estikçe, kendi bildiğine göre eğitiyordu askerleri. Ama her dönüşten önce, yanılmamak için istavroz çıkarmalarına rağmen, adamların hiçbiri sağını solunu öğrenememişti daha. Birkaç Fransızca kitap vardı Şvabrin’de. Onları okumaya koyuldum ve içimde edebiyata karşı bir heves uyandı. Sabahlarımı okumakla, çeviri yapmakla, ara sıra da şiir yazmaya uğraşmakla geçirmeye başladım. Yemeği genellikle komutanın evinde yiyor, günün öteki kesimini de çoğu zaman orada geçiriyordum. Akşamları, o çevrenin baş dedikoducusu olarak bilinen karısı Akulina Pamfilovna’yla birlikte, papaz Gerasim çıkıp gelirdi kimi zaman. Aleksey İvaniç Şvabrin’le her gün görüşüyorduk. Fakat sohbeti gitgide daha az çekici olmaya başlamıştı benim için. Komutanın ailesinden hep alayla söz etmesi, özellikle de Marya İvanovna için kullandığı iğneli sözler hiç hoşuma gitmiyordu. Evet, bir başka topluluk yoktu kalede. Ama ben de böyle bir şey istemiyordum zaten.</span></p>
				<p class="normal"><span>Başkırd’ların ayaklanacağı konusundaki söylentilerin aslı çıkmadı. Kalemizin çevresinde barış egemendi. Fakat sonradan bunun geçici bir barış olduğu anlaşılacaktı.</span></p>
				<p class="normal"><span>Edebiyatla uğraştığımı söylemiştim daha önce. O dönem için hiç de küçümsenemeyecek denemelerim vardı. Birkaç yıldır yazdığım şiirlerden biri pek hoşuma gitti. Yazarların kimi zaman akıl danışıyormuş gibi görünüp, kendilerini övecek okuyucu aradıkları bilinen bir şeydir. Ben de şiirimi yazıp bitirince Şvabrin’e götürdüm. Kalede şiirden anlaması gereken tek kişi oydu. Küçük bir önsözden sonra defterimi cebimden çıkardım, şu dizeleri okudum:</span></p>
				<p class="indentmetin">Sevda düşüncesini içimden atmak,<br class="chapter"/>Unutmak istiyorum o dilberi;<br class="chapter"/>Ah, Maşa’dan kaçıp kurtulmak<br class="chapter"/>Uçup gitmek bir kuş gibi!</p>
				<p class="indentmetin"> </p>
				<p class="indentmetin">Fakat beni tutsak eden o gözler<br class="chapter"/>Her an karşımda duruyor<br class="chapter"/>Gönlüm hep onları özler<br class="chapter"/>Ruhum için için eriyor</p>
				<p class="indentmetin"> </p>
				<p class="indentmetin">Neler çektiğimi gel gör de<br class="chapter"/>Maşa, acı bana, yan bana<br class="chapter"/>Unutmam seni bir an bile<br class="chapter"/>Sevgilim, inan bana…</p>
				<p class="normal"><span>Övüleceğim konusunda en ufak bir kuşku duymadan:</span></p>
				<p class="normal"><span>— Nasıl buldun? diye sordum Şvabrin’e.</span></p>
				<p class="normal"><span>Fakat genellikle hoşgörülü bir kimse olan Şvabrin, ne yazık ki şiirimin hiç de iyi olmadığını bildirdi kesin bir tavırla.</span></p>
				<p class="normal"><span>Canımın sıkıldığını belli etmemeye çalışarak:</span></p>
				<p class="normal"><span>— Neler iyi değilmiş? diye sordum.</span></p>
				<p class="normal"><span>Arkadaşım:</span></p>
				<p class="normal"><span>— Çünkü, diye karşılık verdi, çünkü bu gibi dizeler ancak öğretmenim Vasili Kiriliç Trdeyakovski’nin<sup class="calibre3"><a href="Untitled-1_split_035.html#footnote-600-130" id="footnote-600-130-backlink" name="footnote-600-130-backlink">[130]</a></sup>
 harcıdır ve nedense onun aşk şiirlerini pek anımsattılar bana.</span></p>
				<p class="normal"><span>Bunu söyleyip defteri elimden aldı, her dizeyi, her sözcüğü benimle en iğneleyici biçimde alay ederek, amansızca deşelemeye başladı. Daha fazla dayanamadım. Defterimi çekip aldım elinden. Bir daha da yazdığım şeyleri ona hiçbir zaman göstermeyeceğimi söyledim. Şvabrin, savurduğum bu tehdidi de alaya aldı:</span></p>
				<p class="normal"><span>— Bakalım, dedi; tutabilecek misin sözünü. İvan Kuzmiç nasıl yemeklerden önce bir bardak votka içmeden edemezse, şiirler de dinleyicisiz edemez. Peki, sözünü ettiğin bu tatlı tutkulara, sevda acılarına konu olan Maşa da kim? Sakın bizim Marya İvanovna olmasın bu?</span></p>
				<p class="normal"><span>Yüzümü astım:</span></p>
				<p class="normal"><span>— Seni ilgilendirmez, diye karşılık verdim. Kimse kim. Senin ne düşüncelerin, ne de yorumların gerekli bana.</span></p>
				<p class="normal"><span>Şvabrin gitgide daha çok tepemi attırıyordu:</span></p>
				<p class="normal"><span>— Oho! Bencil bir şair ve alçakgönüllü bir âşık! Fakat şu dostça öğüdümü unutma: Başarıya ulaşmak istiyorsan, şiirden medet umma.</span></p>
				<p class="normal"><span>— Beyefendi, ne demek istediğinizi anlayamıyorum. Lütfen açıklar mısınız?</span></p>
				<p class="normal"><span>— Hay hay. Eğer Marya İvanovna’nın karanlık bastıktan sonra sana gelmesini istiyorsan, ona tatlı şiirler yerine bir çift küpe armağan et, demek istiyorum.</span></p>
				<p class="normal"><span>Kan beynime sıçradı. Öfkemi güçlükle tutarak:</span></p>
				<p class="normal"><span>— Onun hakkında niçin böyle düşünüyorsunuz? diye sordum.</span></p>
				<p class="normal"><span>— Çünkü onun huyunu kendi deneyimlerimden biliyorum.</span></p>
				<p class="normal"><span>— Yalan söylüyorsun, alçak! diye haykırdım kudurmuşçasına. Şerefsizce yalan söylüyorsun.</span></p>
				<p class="normal"><span>Şvabrin’in rengi attı. Kolumu sıkarak:</span></p>
				<p class="normal"><span>— Bunun hesabını vereceksin, dedi. Sizi düelloya davet ediyorum.</span></p>
				<p class="normal"><span>Sevinçle:</span></p>
				<p class="normal"><span>— Baş üstüne, diye karşılık verdim. Her zaman emrinizdeyim!</span></p>
				<p class="normal"><span>Onu paramparça edebilirdim o dakikada.</span></p>
				<p class="normal"><span>Hemen İvan İgnatyiç’e gittim. Komutanın karısının buyruğuyla, elinde bir iğne, kışa kurumak üzere ipe mantar dizerken buldum onu. Beni görünce:</span></p>
				<p class="normal"><span>— Vay, Pyotr Andreyiç! dedi. Hoş geldiniz! Hangi rüzgâr attı? Size nasıl bir hizmette bulunabileceğimi sorabilir miyim?</span></p>
				<p class="normal"><span>Kısaca, Aleksey İvaniç’le kavga ettiğimi ve oradan, İvan İgnatyiç’ten tanığım olmasını dilemeye geldiğimi açıkladım. İvan İgnatyiç tek gözünü fal taşı gibi açmış ilgiyle dinliyordu beni. Sözlerimi bitirince:</span></p>
				<p class="normal"><span>— Yani, dedi; Aleksey İvaniç’i boğazlamak dileğindesiniz ve benim de buna tanık olmamı istiyorsunuz? Ha? Sorabilir miyim?</span></p>
				<p class="normal"><span>— Evet, söylediğiniz gibi.</span></p>
				<p class="normal"><span>— İnsaf edin Pyotr Andreyiç! Nereden aklınıza esti bu? Aleksey İvaniç’le kavga mı ettiniz? Ne çıkar bundan! Küfür dediğin avlu kapısına asılmaz ya! O size sövdüyse, siz de ona sövün. Suratınıza bir yumruk mu attı? Siz de patlatın onun kulağının üstüne bir tane. İki, üç, derken biter. Sonra biz barıştırırız sizi. İnsanın bir yakınını boğazlaması ne demektir? Sorabilir miyim? Gerçi onu boğazlarsanız hiç de fena olmazdı. Tanrı selamet versin, Aleksey İvaniç’i koruyacak halim yok. Ama ya o sizi şişlerse? Ha? O zaman ne olacak? Kim zararlı çıkacak bundan? Sorabilir miyim?</span></p>
				<p class="normal"><span>Çokbilmiş teğmenin yorumları, düşüncemden caydırmadı beni. İsteğimde direndim.</span></p>
				<p class="normal"><span>İvan İgnatyiç:</span></p>
				<p class="normal"><span>— Siz bilirsiniz, dedi. Dilediğinizi yapın. Fakat benim tanıklığıma ne gerek var? Anlamı ne bunun? İnsanların dövüşmesinde görülecek ne var, sorabilir miyim?</span></p>
				<p class="normal"><span>Ben düelloda tanığın görevini yarım yamalak anlatmaya çalıştım ya, İvan İgnatyiç bir türlü anlamaya yanaşmıyordu beni.</span></p>
				<p class="normal"><span>— Siz bilirsiniz, dedi. İlle de karışacaksam bu işe, gidip görevimi yerine getireyim bari. İvan Kuzmiç’e, kalede bir cinayet işlenmek üzere olduğunu; bunun kışla kurallarına aykırı olduğunu bildireyim. Artık o gerekli önlemleri alır…</span></p>
				<p class="normal"><span>Ürkmüştüm. İvan İgnatyiç’i komutana bir şey söylememesi için kandırmaya çalıştım, bir sürü dil döktüm. Neden sonra, bunu yapmayacağı konusunda söz verdi, ben de onun yardımından vazgeçtim.</span></p>
				<p class="normal"><span>Akşam, her zamanki gibi komutanın evindeydim yine. Herhangi bir kuşkuya yol açmamak, sıkıcı sorularla karşılaşmamak için, şen, kayıtsız görünmeye çalışıyordum. Fakat ne yalan söyleyeyim, benim durumumda olan herkesin hemen hemen her zaman sahip olmakla övündüğü o soğukkanlılığı elde edemiyordum bir türlü. Ağlamaklı duygular kabarıyordu içimde. Marya İvanovna’yı her zamankinden daha sevimli buluyordum. Onu belki de son kez gördüğümü düşündükçe, boğazıma bir şey tıkanır gibi oluyordu. Şvabrin geldi bu sırada. Yanına gittim, bir köşeye çekerek İgnatyiç’le yaptığım konuşmayı haber verdim.</span></p>
				<p class="normal"><span>Soğuk bir tavırla:</span></p>
				<p class="normal"><span>— Tanığa gerek yok, dedi; tanık olmadan da işimizi görürüz.</span></p>
				<p class="normal"><span>Çarpışma yeri olarak kalenin aşağısındaki ot yığınlarının arkasını uygun gördük ve ertesi gün saat yedide orada bulunmayı kararlaştırdık. Öyle dostça konuşuyor olmalıydık ki, İvan İgnatyiç sevinçten kendini tutamayıp baklayı ağzından çıkarıverdi. Mutlu bir yüzle, bana:</span></p>
				<p class="normal"><span>— Ha şöyle, dedi. Barışın kötüsü, kavganın iyisine yeğdir. Keskin sirke kendi küpünü patlatır.</span></p>
				<p class="normal"><span>Bir köşede iskambil falı açan komutanın karısı:</span></p>
				<p class="normal"><span>— Ne dedin, ne dedin İvan İgnatyiç? diye sordu. İyice işitemedim.</span></p>
				<p class="normal"><span>Yüzümün asıldığını gören ve verdiği sözü anımsayan İvan İgnatyiç bozuldu, ne karşılık vereceğini bilemedi. Şvabrin imdada yetişti bu sırada:</span></p>
				<p class="normal"><span>— İvan İgnatyiç barışmamızı kutluyor da, dedi.</span></p>
				<p class="normal"><span>— Fakat kimle kavga ettin anacığım?</span></p>
				<p class="normal"><span>— Pyotr Andreyiç’le. Oldukça sert bir tartışma geçti aramızda.</span></p>
				<p class="normal"><span>— O da niye?</span></p>
				<p class="normal"><span>— Hiç yoktan. Bir şiir yüzünden, Vasilisa Yegorovna.</span></p>
				<p class="normal"><span>— Tam da kavga edecek şeyi bulmuşsunuz! Şiir yüzünden!.. Peki, nasıl oldu bu?</span></p>
				<p class="normal"><span>— Bakın, nasıl oldu. Pyotr Andreyiç bir şiir yazmış geçenlerde. Bugün gelip bana okudu. Ben de kendi sevdiğim bir şiiri okumaya başladım:</span></p>
				<p class="calibre4">Yüzbaşının kızı, yüzbaşının kızı<br class="chapter"/>Sokağa çıkma gece yarısı…</p>
				<p class="normal"><span>Aramızda anlaşmazlık çıktı. Pyotr Andreyeviç öfkelenmişti önce. Fakat sonradan, herkesin istediği şiiri okumakta özgür olduğunu kavrayınca, tartışma sona erdi.</span></p>
				<p class="normal"><span>Şvabrin’in utanmazlığı karşısında, az kalsın çileden çıkıyordum. Fakat kaba imalarını benden başka anlayan olmadı. Hiç değilse, kimse ilgilenmedi onlarla. Konuşma, şiirlerden şairlere yöneldi. Komutan, bütün bu adamların yoldan çıkmış, iflah olmaz, ayyaş kimseler olduğuna değindi. İnsanı görev yapmaktan alıkoyan, hiçbir iyi şeye götürmeyen şiir yazma işinden el çekmemi öğütledi.</span></p>
				<p class="normal"><span>Şvabrin’in orada bulunuşu sinirlerimi altüst ediyordu. Çok geçmeden komutanla ve ailesiyle vedalaştım, eve gelip kılıcımın ucunu gözden geçirdim, Savelyiç’e beni sabahleyin saat yedide uyandırmasını emrederek çekildim.</span></p>
				<p class="normal"><span>Ertesi gün kararlaştırılan saatte ot yığınlarının arkasında durmuş düşmanın gelmesini bekliyordum. Az sonra göründü.</span></p>
				<p class="normal"><span>— Her an üstümüze gelebilirler, dedi. Elimizi çabuk tutalım.</span></p>
				<p class="normal"><span>Üniformalarımızı çıkardık, kısa kollu kaftanlarımızda kaldık, kılıçlarımızı çektik. Tam o sırada, yanında beş askerle birlikte, bir ot yığınının arkasından İvan İgnatyiç çıkıverdi. Kale komutanına götüreceğini bildirdi bizi. İster istemez boyun eğdik. Askerler çevremizde sıralandılar. Tören adımları atarak, bizi şaşılası bir tantanayla götüren İvan İgnatyiç’in ardı sıra kaleye yollandık.</span></p>
				<p class="normal"><span>Komutanın evine girdik. İvan İgnatyiç kapıyı açtı, gösterişli bir tavırla:</span></p>
				<p class="normal"><span>— Getirdim, diye seslendi.</span></p>
				<p class="normal"><span>Vasilisa Yegorovna karşıladı bizi.</span></p>
				<p class="normal"><span>— Ah, anacığım! Nedir bu? Nasıl olur? Nereden çıktı? Kalemizde cana kıyıcılık mı tasarlanıyor? İvan Kuzmiç, hemen hapse at bunları! Pyotr Andreyiç! Aleksey İvaniç! Verin bakayım kılıçlarınızı, verin, verin, ha şöyle… Palaşka, yüklüğe götür bu kılıçları. Pyotr Andreyiç! Senden beklemezdim bunu. Utanmıyor musun? Aleksey İvaniç’e diyeceğim yok: Onu zaten adam öldürdü diye çıkardılar muhafız birliğinden. Onun yüce Tanrıya inandığı yok. Ya sen? Sana ne oluyor? Sen de mi onun yoluna girdin?</span></p>
				<p class="normal"><span>İvan Kuzmiç, kafasını sallayarak karısının her dediğini onaylıyor, arada bir:</span></p>
				<p class="normal"><span>— Duydun mu? diyordu; Vasilisa Yegorovna doğru söylüyor. Ordu tüzüğünce düello yasaklanmıştır.</span></p>
				<p class="normal"><span>Palaşka bu arada kılıçlarımızı aldı, yüklüğe götürdü. Elimde olmaksızın gülümsedim. Şvabrin ciddiyetini bozmuyordu. Yüzbaşının karısına soğuk bir tavırla:</span></p>
				<p class="normal"><span>— Size büyük saygım vardır, dedi. Fakat bizi yargılamaya hakkınız olmadığını belirtmemek elimde değil. İvan Kuzmiç’e bırakın bunu. Onun işidir.</span></p>
				<p class="normal"><span>Yüzbaşının karısı:</span></p>
				<p class="normal"><span>— Aman azizim! diye karşı çıktı. Acaba karıyla koca, tek bir ruh, tek bir beden değil midir? İvan Kuzmiç! Esnemenin sırası mı? Hemen ayrı ayrı yerlere tık şunları. Katıksız hapis ver de, akıllarını başlarına devşirsinler. Papaz Gerasim’e söyle, o da ayrıca versin cezalarını. Tanrıdan özür dileyip, insanların karşısında pişmanlık getirsinler.</span></p>
				<p class="normal"><span>İvan Kuzmiç neye karar vereceğini bilemiyordu, Marya İvanovna sapsarı kesilmişti. Fırtına yavaş yavaş dindi, komutanın karısı yatıştı ve zorla öpüştürdü bizi. Palaşka kılıçlarımızı getirdi. Sözümona barışmış olarak ayrıldık oradan. İvan İgnatyiç de yanımızdaydı.</span></p>
				<p class="normal"><span>Ona sert bir tavırla:</span></p>
				<p class="normal"><span>— Bana şeref sözü verdiğinizi unutarak, gidip komutana her şeyi söylemeye utanmadınız mı? dedim.</span></p>
				<p class="normal"><span>Teğmen:</span></p>
				<p class="normal"><span>— İvan Kuzmiç’e bir şey söylediysem gözüm çıksın, diye karşılık verdi. Vasilisa Yegorovna her şeyi söke söke öğrendi benden; ve komutana duyurmadan kendi yürüttü işi. Ayrıca, olayın böyle sonuçlanmasına çok şükür.</span></p>
				<p class="normal"><span>Bunu söyleyip evine saptı. Şvabrin’le yalnız kaldık.</span></p>
				<p class="normal"><span>— Bu iş böyle bitmez, dedim.</span></p>
				<p class="normal"><span>— Hiç kuşkusuz, diye karşılık verdi. Küstahlığınızı kanınızla ödeyeceksiniz. Fakat sanırım bir süre gözaltında tutacaklar bizi. Birkaç gün yalancıktan uzlaşmış görünmek zorundayız. Hoşça kalın!</span></p>
				<p class="normal"><span>Hiçbir şey olmamışcasına ayrıldık.</span></p>
				<p class="normal"><span>Komutanın evine döndüm, her zamanki gibi Marya İvanovna’nın yanına oturdum. İvan Kuzmiç evde yoktu. Vasilisa Yegorovna ev işleriyle uğraşıyordu. Alçak sesle konuşmaya başladık. Marya İvanovna Şvabrin’le çekişmemiz yüzünden nasıl tedirgin olduğunu anlatıyordu tatlılıkla:</span></p>
				<p class="normal"><span>— Kılıçlarla dövüşeceğinizi işitince donakaldım. Şu erkekler ne tuhaf! Bir hafta sonra kesinkes unutacakları bir söz için boğazlanmaya, yalnız kendi hayatlarını değil… başkalarının mutluluklarını da feda etmeye hazırdırlar. Fakat ben, kavgayı sizin çıkarmadığınıza eminim. Hiç kuşku yok, Andrey İvaniç suçludur.</span></p>
				<p class="normal"><span>— Bu sonuca nereden varıyorsunuz Marya İvanovna?</span></p>
				<p class="normal"><span>— Bilmem… O kadar alaycı ki! Aleksey İvaniç’i sevmiyorum ben. Kanım hiç ısınmadı ona. Fakat tuhaf şey, onun da benden hoşlanmamasını hiç istemezdim. Bu ürküttü beni.</span></p>
				<p class="normal"><span>— Peki bu konuda düşünceniz nedir Marya İvanovna? Sizden hoşlanıyor mu, hoşlanmıyor mu?</span></p>
				<p class="normal"><span>Marya İvanovna kekeledi, kızardı.</span></p>
				<p class="normal"><span>— Hoşlandığını sanıyorum, diye karşılık verdi.</span></p>
				<p class="normal"><span>— Nereden anladınız bunu?</span></p>
				<p class="normal"><span>— Çünkü evlenmek istedi benimle.</span></p>
				<p class="normal"><span>— Evlenmek istedi ha! Peki ne zaman?</span></p>
				<p class="normal"><span>— Geçen yıl. Siz gelmeden iki ay önce.</span></p>
				<p class="normal"><span>— Fakat siz kabul etmediniz bunu?</span></p>
				<p class="normal"><span>— Gördüğünüz gibi, Aleksey İvaniç akıllı, varlıklı bir insan. İyi bir aileden geliyor. Bunlardan hiç kuşkum yok. Ama kilisede, herkesin gözü önünde onunla öpüşeceğimi düşündükçe… Hayır, olamaz bu! İsterse dünyayı versinler!</span></p>
				<p class="normal"><span>Marya İvanovna’nın anlattıkları gözlerimi açmıştı. Pek çok şey aydınlanmıştı kafamda. Şvabrin’in ondan niçin hep zehir gibi bir dille söz ettiğini anlıyordum şimdi. Karşılıklı eğilimimizi sezmiş, bizi birbirimizden ayırmaya çalışıyordu demek. Kaba, yakışıksız bir şaka değil de, tasarlanmış bir iftira olduklarını anlayınca, tartışmamıza yol açan sözler daha iğrenç göründüler bana. Bu kötü dilli küstah adamı cezalandırmak isteği daha da kabardı içimde. Uygun bir fırsat kollamaya başladım.</span></p>
				<p class="normal"><span>Çok bekledim. Ertesi gün bir aşk şiiri yazmaya oturmuş, kaleminin ucunu kemirerek uyak ararken, Şvabrin benim küçük pencereyi tıkırdattı. Kalemi bıraktım, kılıcımı kuşanıp çıktım.</span></p>
				<p class="normal"><span>Bana:</span></p>
				<p class="normal"><span>— Niçin erteleyelim işimizi? dedi. Bizi gözetleyen yok. Irmak kıyısına gidelim. Orada kimse engel olmaz bize.</span></p>
				<p class="normal"><span>Sessizce yürüdük. Dik bir keçi yolundan inerek tam ırmağın kıyısında durduk. Kılıçlarımızı çektik. Şvabrin daha ustaydı benden. Ama ben daha güçlü, daha gözü pektim. Sonra, bir zamanlar askerlik yapmış Monsieur Beaupré’nin verdiği eskrim derslerinden yararlanıyordum. Şvabrin bu kadar tehlikeli bir hasımla karşılaşacağını beklemiyordu besbelli. Uzun süre zarar veremedik birbirimize. Sonunda Şvabrin’in gerilemeye başladığını sezerek daha bir canlılıkla saldırıya geçtim ve ırmağın ucuna kadar sıkıştırdım onu. Tam bu sırada bana seslenildiğini işittim. Şöyle bir baktım, Savelyiç keçi yolundan aşağı, bana doğru koşuyor… Aynı anda göğsüme, sağ omzumun biraz aşağısına şiddetli bir kılıç darbesi indi; düştüm, kendimden geçtim.</span></p>
				</body>
</html>