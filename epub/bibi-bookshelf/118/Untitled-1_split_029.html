<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Untitled-1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_27">10<br class="chapter"/>
				Kentin Kuşatılması</h2>
				<p class="indentmetin">Otağını çadırlara ve dağlara kurarak<br class="chapter"/>Yükseklerden bir kartal gibi süzdü kenti<br class="chapter"/>Ve hendekler kazdırarak ordugâh gerisinde<br class="chapter"/>Gece kente salacağı yıldırımlarını gizledi.</p>
				<p class="indentmetin">                                                Heraskov</p>
				<p class="normal"><span>Orenburg’a yaklaşırken kafaları kazınmış bir prangalı mahkûmlar kalabalığı gördük. Celladın kırbacı, yüzlerinin biçimini değiştirmişti. Kışla askerlerinin denetiminde, savunma mevzileri yapımında çalışıyorlardı. Kimileri kürekle toprağı belliyor, kimileri hendeklerden çıkardıkları süprüntüleri el arabalarıyla taşıyorlardı. Toprak tabyada duvarcılar, kentin surlarını kerpiçle onarıyorlardı. Nöbetçiler bizi kapıda durdurup kimlik belgelerimizi istediler. Çavuş, Belogorsk kalesinden geldiğimi öğrenir öğrenmez, dosdoğru generale çıkardı beni.</span></p>
				<p class="normal"><span>General bahçedeydi. Sonbaharın serin soluğuyla çıplaklaşan elma ağaçlarını gözden geçiriyor; bahçıvanın yardımıyla, özene bezene çaput sarıyordu onlara. Derin bir sükûnet, sağlık ve esenlik okunuyordu yüzünde. Gelişim sevindirdi onu. Hemen, tanığı olduğum korkunç olayları anlatmamı istedi. Her şeyi bir bir anlattım. İhtiyar, beni ilgiyle dinliyor, bu arada kuru dalları budamaktan da geri kalmıyordu.</span></p>
				<p class="normal"><span>Acıklı hikâyem sona erdiğinde:</span></p>
				<p class="normal"><span>— Zavallı Mironov! dedi. Çok yazık, iyi bir subaydı. Bayan Mironov da çok iyi bir kadındı, hele mantar salamurası yapmaktaki ustalığına diyecek yoktu doğrusu! Ya Maşa, yüzbaşının kızı, o ne oldu?</span></p>
				<p class="normal"><span>Maşa’nın kalede, papazın karısının yanında kaldığını söyledim.</span></p>
				<p class="normal"><span>General:</span></p>
				<p class="normal"><span>— Vay, vay, vay! İşte bu çok kötü! dedi. Haydutların sağı solu belli olmaz. Zavallı kız ne yapar orada?</span></p>
				<p class="normal"><span>Belogorsk kalesinin uzak olmadığını, zavallı Belogorskluların kurtarılması için ekselanslarının ordu göndermekte gecikmeyeceklerini umduğumu söyleyerek karşılık verdim. General kuşkuyla salladı başını:</span></p>
				<p class="normal"><span>— Bakalım hele, dedi. Konuşacağız bunu. Bana bir fincan çay içmeye gelmenizi rica ederim: Savaş kurulu toplanacak bugün. Pugaçev’in yaptığı dengesizlikler ve ordusunun durumu üzerine bize güvenilir bilgiler verebilirsiniz. Hadi, o zamana kadar gidip dinlenin şimdi.</span></p>
				<p class="normal"><span>Kalacağım evi Savelyiç düzene koymuştu bile. Oraya gidip belirli zamanın gelmesini beklemeye koyuldum. Toplantı saatini iple çekiyordum. Alın yazımın üzerinde büyük etkisi olabilecek bir toplantıydı bu. Belirtilen saatte komutanın odasında boy göstermekte gecikmediğimi okuyucu kolayca anlamıştır. Orada kent memurlarından biriyle karşılaştım. Aklımda yanlış kalmadıysa, gümrük müdürüydü bu. Şişman, pembe yanaklı bir ihtiyardı. Sırmalı kadifeden bir kaftan vardı üzerinde. Bana İvan Kuzmiç’in başına gelenleri anlattırdı. Onunla vaftiz akrabalığı varmış. Sözlerimi sık sık tamamlayıcı sorularla, öğretici uyarılarla kesiyordu. Bunlar, onun, savaş sanatından anlamasa bile zeki ve doğuştan akıllı bir kimse olduğunu gösteriyordu en azından. Bu arada savaş kurulunun öteki üyeleri de yerlerini aldılar. Aralarında, generalden başka ordudan olan yoktu. Herkes yerleştikten ve kendilerine birer fincan çay sunulduktan sonra, sorunu olabildiğince açık ve ayrıntılı bir biçimde ortaya koyan general, şöyle bağladı sözlerini:</span></p>
				<p class="normal"><span>— Şimdi, baylar, isyancılara karşı takınacağımız tavır konusunda karar almamız gerekiyor. Saldırı mı, savunma mı? Her iki yöntemin de kendilerine göre yararlı ve zararları yanları vardır. Düşmanın en kısa zamanda yok edilmesi için saldırı harekâtına daha çok umut bağlanabilir. Buna karşılık, savunma harekâtı çok daha tehlikesiz ve güvenlidir. Şimdi, yasa gereğince, yani en küçük rütbeden başlayarak oyları toplayacağız. (Burada bana döndü:) Bay asteğmen, lütfen düşüncenizi belirtin!</span></p>
				<p class="normal"><span>Kalktım, kısa ve özlü sözlerle, Pugaçev çetesinin niteliğini belirterek, düzmecenin düzenli bir askeri birlik karşısında tutunamayacağını kesinlikle belirttim.</span></p>
				<p class="normal"><span>Sözlerim, belli ki hiç hoşuna gitmemişti memurların. Bir delikanlı toyluğu, gözü karalığı görüyorlardı onda. Homurtular yükseldi. Birinin “süt kuzusu” diye mırıldandığını kulaklarımla işittim. General bana döndü, gülümseyerek:</span></p>
				<p class="normal"><span>— Bay asteğmen! dedi. Savaş kurallarında ilk oylar, genellikle savunma harekâtından yana verilir. Bir yasadır bu. Şimdi oyları toplamaya devam edelim. Müdür bey! Sizin düşünceniz nedir?</span></p>
				<p class="normal"><span>Sırmalı kadifeden kaftan giymiş ihtiyar, içine adamakıllı rom karıştırdığı üçüncü çay fincanını bir solukta yuvarladı ve generale:</span></p>
				<p class="normal"><span>— Bence efendimiz, ne saldırı ne de savunma harekâtına girişmenin gereği yok; diye karşılık verdi.</span></p>
				<p class="normal"><span>Şaşıran general.</span></p>
				<p class="normal"><span>— Nasıl olur müdür bey? diye karşı çıktı. Ya savunma harekâtını benimseyeceksiniz, ya saldırı… Üçüncü bir taktik hareket yoktur.</span></p>
				<p class="normal"><span>— Efendimiz, satın alma harekâtına girişiniz!</span></p>
				<p class="normal"><span>— Ha! ha! ha! Son derece akıllıca bir düşünce. Satın alma harekâtını da taktik harekât sayacak, öğüdünüzden yararlanacağız. Serserinin başına… örtülü ödenekten yetmiş, hatta yüz ruble koyabiliriz.</span></p>
				<p class="normal"><span>— Ve o zaman (gümrük müdürü atıldı) bu serseriler başbuğlarını prangaya vurup getirmezlerse, gümrük müdürü değil, Kırgız davarı olayım!</span></p>
				<p class="normal"><span>General:</span></p>
				<p class="normal"><span>— Bunu sonra daha ayrıntılı olarak görüşürüz, dedi. Fakat ne olursa olsun, savaşa hazırlanmamız gerekiyor. Baylar oylarınızı yasa gereğince belirtmenizi bekliyorum.</span></p>
				<p class="normal"><span>Kimse benden yana çıkmadı. Bütün memurlar, ordunun güçsüzlüğünden, başarısının güvenilmezliğinden, saldırıya geçmenin bağışlanamaz bir serüvencilik olacağından ve buna benzer şeylerden söz ettiler. Herkes, açık savaş alanında silahın şansını denemektense, topların ve surların gerisinde, güvenlik içinde kalmanın daha akıllıca bir iş olacağı kanısındaydı. Neden sonra, bütün görüşleri dinleyen general, piposunun külünü temizledi ve şu söylevi çekti:</span></p>
				<p class="normal"><span>— Baylar! Bana gelince, ben tümüyle bay asteğmenin görüşünden yana olduğumu belirtmek zorundayım. Çünkü bu görüş, saldırı harekâtının hemen hemen her zaman savunma harekâtına üstün olduğunu gösteren taktik belgelere dayanmaktadır.</span></p>
				<p class="normal"><span>Burada durdu, piposunu yeniden doldurmaya başladı. Gururum okşanmıştı. Aralarında hoşnutsuzluk ve tedirginlikle fısıldaşan memurlara şöyle tepeden bir bakış fırlattı.</span></p>
				<p class="normal"><span>Piposundan derin bir nefes alan general, ağzından, burnundan koyu bir duman yığını salıverirken:</span></p>
				<p class="normal"><span>— Fakat beyler, diye sürdürdü sözlerini; konu, yüce Çariçenin bana emanet ettiği bölgenin güvenliğiyle ilgili olunca, böyle büyük bir sorumluluğu üstlenmeyi göze alamam. Yani, kentin içinde kuşatmayı beklemenin, düşmanın saldırısını topçu ateşiyle ve (olanaklar elverdiğinde de) bir çıkış hareketiyle püskürtmenin daha akıllıca, daha güvenilir bir davranış olduğunda birleşen oy çoğunluğuna katılıyorum.</span></p>
				<p class="normal"><span>Tepeden bakma sırası memurlardaydı. Toplantı sona erdi. Kendi görüşüne aykırı olarak, bilgisiz ve deneysiz adamların görüşlerini izleyen bu saygıdeğer askerin güçsüzlüğü karşısında üzüntü duymamak elde değildi.</span></p>
				<p class="normal"><span>Söz konusu toplantıdan birkaç gün sonra, Pugaçev’in, verdiği sözü tutarak Orenburg üzerine yürüdüğünü öğrendik. Kale burçlarından isyancıların ordusuna baktım. Belogorsk saldırısından bu yana sayıları on kat daha artmış gibi geldi bana. Aralarında, Pugaçev’in egemenliği altına giren kalelerin küçük topçu birlikleri de vardı şimdi. Sonra kurulun aldığı kararı anımsayarak, Orenburg surları gerisinde daha uzun süre kalacağımı gördüm ve üzüntüden ağlamaklı oldum.</span></p>
				<p class="normal"><span>Orenburg kuşatmasını anlatacak değilim. Aile notlarına değil, tarihe mal olmuş bir olaydır bu. Fakat kısaca söylemem gerekirse, yöneticilerin kısır görüşlülüğü yüzünden, ahali için öldürücü bir şey olmuştu bu kuşatma. Açlığa ve her türlü yıkıma katlanmak zorundaydılar. Orenburglular dayanılmaz günler geçirdiler. Herkes büyük bir umutsuzluk içinde, alın yazılarının nereye varacağını bekliyordu. Pahalılık, tek sözcükle, korkunçtu. Evlerin avlusuna düşen top gülleleri kimseyi şaşırtmıyordu, hatta Pugaçev’in saldırıları bile umursanmaz olmuştu artık. Ben can sıkıntısından patlıyordum. Zaman geçiyor, bütün yollar kesildiği için Belogorsk kalesinden mektup gelmiyordu. Ayrılık gitgide dayanılmaz olmuştu. Marya İvanovna gözümde tütüyor, alın yazısının belirsizliğini düşündükçe, içim acıyla burkuluyordu. Gönlümü, küçük çarpışmalarla avutabiliyordum bir parça. Pugaçev’in sayesinde iyi bir ata sahip olmuştum. Zaten az olan yiyeceğimi onunla paylaşıyor, her gün sırtına binip kent dışına çıkarak, Pugaçev süvarileriyle yapılan çarpışmalara katılıyordum. Bu çarpışmalarda üstünlük hep karşı yanda kalıyordu. Çünkü canilerin elinde top vardı. İyi hayvanlara sahiptiler. Üstelik zilzurna sarhoş saldırıyorlardı. Kentin güçsüz süvari birliği onları alt edecek durumda değildi. Kimi zaman, açlıktan bitkin düşmüş piyade birliklerimizin de savaş alanına çıktığı oluyordu. Fakat kalın kar tabakası, dağınık düşman süvarilerini engelledi. Toplarımız toprak tabyanın üstünde boşu boşuna gümbürdüyor, savaş alanına çıkınca da çakılıp kalıyor, atların bitkinliği yüzünden ilerleyemiyorlardı. Taktik harekâtımız, uygulamada bu durumdaydı! Orenburg memurlarının sağduyu ve akıllılık dedikleri şey, bu sonucu vermişti işte!</span></p>
				<p class="normal"><span>Bir gün, adamakıllı kalabalık bir düşman birliğini nasıl olduysa dağıtıp kovalamaya başladığımızda, arkadaşlarından geri kalan bir Kazak’a yetiştim. Tam Türk işi palamı sallamak üzereyken, adam kalpağını çıkararak;</span></p>
				<p class="normal"><span>— Selam, Pyotr Andreyiç! Nasılsınız, iyisinizdir inşallah? diye bağırmaz mı?</span></p>
				<p class="normal"><span>Baktım, bizim çavuş. İçim, anlatılmaz bir sevinçle doldu.</span></p>
				<p class="normal"><span>— Selam Maksimiç! dedim. Belogorsk’tan çıkalı çok oldu mu?</span></p>
				<p class="normal"><span>— Yeni geldim aziz Pyotr Andreyiç; daha dün döndüm. Size de bir mektubum var.</span></p>
				<p class="normal"><span>Heyecandan soluğum kesilmişti:</span></p>
				<p class="normal"><span>— Hani, nerede? diye bağırdım.</span></p>
				<p class="normal"><span>Maksimiç elini koynuna sokarak:</span></p>
				<p class="normal"><span>— Burada işte, diye karşılık verdi. Onu ne yapıp ne edip size ulaştıracağım konusunda Palaşa’ya söz vermiştim.</span></p>
				<p class="normal"><span>Bunu söyleyip katlanmış bir kâğıt parçası uzattı bana ve tozu dumana katarak uzaklaştı. Kâğıdı açtım, bir solukta şu aşağıdaki satırları okudum:</span></p>
				<p class="normal"><span>Tanrı birdenbire babamdan, annemden yoksun kıldı beni. Şu dünyada ne bir akrabam, ne bir koruyucum var. Her zaman iyiliğimi istediğinizi ve herkese yardıma hazır olduğunuzu bildiğimden, size başvuruyor, bu mektubun elinize ulaşması için Tanrıya yalvarıyorum. Maksimiç, onu size ulaştırmak için söz verdi. Yine Maksimiç’in Palaşa’ya anlattığına göre, sık sık kaleden çıkıp çarpışmalara katıldığınızı görüyormuş uzaktan. Kendinizi hiç sakınmıyor, sizin için gözyaşları akıtarak Tanrıya yakaranları düşünmüyormuşsunuz. Uzun süre hasta yattım. İyi olduktan sonra, burada babamın yerine komutanlığı ele alan Aleksey İvanoviç, papaz Gerasim’in gözünü Pugaçev’le korkutarak, beni zorla onun elinden aldı. Şimdi kendi evimizde tutuklu olarak yaşıyorum.</span></p>
				<p class="normal"><span>Aleksey İvanoviç, kendisiyle evlenmeye zorluyor beni. Canilere yeğeni olduğumu söyleyen Akulina Pamfilovna’nın yalanını çıkarmamakla hayatımı kurtardığını ileri sürüyor. Fakat Aleksey İvanoviç gibi bir adamın karısı olmaktansa ölürüm daha iyi. Bana çok merhametsiz davranıyor. Düşüncemi değiştirmez, ona karı olmayı kabul etmezsem, beni canilerin ordugâhına yollayacağını söylüyor. “Lizaveta Harlova’nın başına gelen sizin de başınıza gelir” diyor<sup class="calibre3"><a href="Untitled-1_split_035.html#footnote-600-134" id="footnote-600-134-backlink" name="footnote-600-134-backlink">[134]</a></sup>
. Düşünmek için bana biraz zaman vermesini rica ettim kendisinden. Üç gün daha beklemeye razı oldu. Eğer üç gün sonra ona varmazsam, gözümün yaşına bakmayacakmış. Azizim Pyotr Andreyiç! Tek umudum sizsiniz. Beni, bu zavallı kızı, kanatlarınızın altına alın. Bize yardım kuvveti gönderilmesi için generale, bütün komutanlara yalvarın; olanak varsa kendiniz de gelin. Her zaman size bağlı, zavallı yetim.</span></p>
				<p class="normal"><span> Marya Mironova</span></p>
				<p class="normal"><span>Mektubu okuyup bitirince çıldıracak gibi oldum. Zavallı atımı kıyasıya mahmuzlayarak kente yollandım. Kızcağızı kurtarabilmek için yol boyunca kafa patlatıyor, fakat hiçbir çözüm yolu bulamıyordum. Kente dörtnala girip atımı dosdoğru komutanlığa sürdüm. Yıldırım gibi generalin odasına daldım. General lüle taşından piposunu tüttürerek bir aşağı bir yukarı dolaşıyordu. Beni görüp durdu. Görünüşüm şaşırtmış olmalıydı onu. Bu soluk soluğa gelişimin nedenini sordu kaygıyla.</span></p>
				<p class="normal"><span>— Efendimiz, dedim; şu anda öz babammışsınız gibi başvuruyorum size. Yalvarırım geri çevirmeyin dileğimi. Hayatımın bütün mutluluğu sizin vereceğiniz karara bağlı olacak.</span></p>
				<p class="normal"><span>Şaşıran ihtiyar:</span></p>
				<p class="normal"><span>— Hayrola azizim, dedi. Nedir? Söyle, ne yapabilirim senin için?</span></p>
				<p class="normal"><span>— Efendimiz, bana bir bölük askerle elli tane Kazak verin; gidip Belogorsk kalesini düşmandan temizleyeyim.</span></p>
				<p class="normal"><span>Herhalde çıldırdığımı sanan general (ki yanılmıyordu) yüzüme dik dik baktı. Neden sonra:</span></p>
				<p class="normal"><span>— Nasıl olacak bu? dedi. Belogorsk kalesini nasıl temizleyeceksin düşmandan?</span></p>
				<p class="normal"><span>Ben coşkuyla:</span></p>
				<p class="normal"><span>— Söz veriyorum, diye bağırdım. Başaracağım bunu. Yeter ki isteğimi yerine getirin.</span></p>
				<p class="normal"><span>General başını sallayarak:</span></p>
				<p class="normal"><span>— Olmaz delikanlı, dedi. Ara bu kadar açılınca, düşman, baş stratejik noktayla bağlantınızı kolayca keser ve üzerinizden kesin bir zafer kazanır. Kesilen bağlantı…</span></p>
				<p class="normal"><span>Onun taktik hareket konusunda yeni bir söyleve başlamak üzere olduğunu görünce korktum, sözünü kesmekte acele ettim:</span></p>
				<p class="normal"><span>— Yüzbaşı Mironov’un kızı mektup yazmış; yardım istiyor benden. Şvabrin kendisiyle evlenmeye zorluyormuş onu.</span></p>
				<p class="normal"><span>— Öyle mi? Şu koca Schelm<sup class="calibre3"><a href="Untitled-1_split_035.html#footnote-600-135" id="footnote-600-135-backlink" name="footnote-600-135-backlink">[135]</a></sup>
 Şvabrin yok mu; bir elime geçsin, yirmi dört saat içinde yargılatıp kale korkuluğunda kurşuna dizdireceğim! Fakat şimdilik dişimizi sıkmaktan başka çare yok…</span></p>
				<p class="normal"><span>Artık kendimi yitirmişçesine:</span></p>
				<p class="normal"><span>— Dişimizi sıkmak mı? diye haykırdım; fakat o, bu arada Marya İvanovna’yla evlenecek!..</span></p>
				<p class="normal"><span>General:</span></p>
				<p class="normal"><span>— Canım, varsın evlensin, diye düşüncesini belirtti. Ne çıkar bundan? Hatta şimdilik Şvabrin’in karısı olması daha iyi. Kendine bir koruyucu bulmuş olur hiç değilse. Onu kurşuna dizdikten sonra, Tanrı büyüktür, nasıl olsa yeni bir kısmet çıkar Marya İvanovna’ya. Sevimli dulların şansı açıktır. Yani, kızlardan daha kolay koca buluyorlar demek istiyorum.</span></p>
				<p class="normal"><span>Umutsuzluktan boğulur gibi:</span></p>
				<p class="normal"><span>— Onu Şvabrin’e kaptırmaktansa ölürüm daha iyi, dedim.</span></p>
				<p class="normal"><span>İhtiyar:</span></p>
				<p class="normal"><span>— Vay, vay, vay! dedi. Şimdi anlıyorum. Demek Marya İvanovna’ya tutkunsun. Oo, o zaman başka! Zavallı delikanlı. Ama yine de ne bir bölük asker, ne de elli Kazak verebilirim sana. Çılgınca bir hareket olurdu bu; böyle bir sorumluluğu üstlenemem.</span></p>
				<p class="normal"><span>Başımı eğdim. Derin bir umutsuzluğa kapılmıştım. Ansızın şimşek gibi bir düşünce geçti aklımdan. Bunun ne olduğunu, eski romancıların söylediği gibi, okuyucu gelecek bölümde öğrenecek.</span></p>
				</body>
</html>