<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Untitled-1</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik1" id="calibre_toc_29">12<br class="chapter"/>
				Yetim Kız</h2>
				<p class="indentmetin">İncecik elma fidanımızın<br class="chapter"/>Ne yaprağı var, ne fışkını<br class="chapter"/>Şu gencecik gelinin de<br class="chapter"/>Ne anası var, ne babası<br class="chapter"/>Ne elinden tutanı var<br class="chapter"/>Ne hayır dua edeni</p>
				<p class="indentmetin"> </p>
				<p class="indentmetin">                    Bir düğün türküsü</p>
				<p class="normal"><span>Yaylı, komutan evinin basamaklarına yanaştı. Ahali, Pugaçev’i çıngırağından tanımış, ardımız sıra koşuyordu. Şvabrin basamaklarda karşıladı düzmeceyi. Kazaklar gibi giyinmiş, sakal koyuvermişti. Hain, yaltaklanmak için birkaç söz söyleyerek Pugaçev’in yaylıdan inmesine yardım etti. Beni görence şaşaladı, fakat çabuk toparladı kendini. Elini uzatarak:</span></p>
				<p class="normal"><span>— Demek sen de katıldın bize? dedi. Geç bile kaldın!</span></p>
				<p class="normal"><span>Hiçbir şey söylemeden yüzümü öte yana çevirdim.</span></p>
				<p class="normal"><span>Benim için öylesine sıcak anılar taşıyan odaya girdiğimizde yüreğim burkuldu. Merhum komutanın diploması, geçmiş günlerin bir mezar yazıtı gibi hâlâ duvarda asılıydı. Pugaçev, bir zamanlar karısının dırdırıyla serseme dönen zavallı İvan Kuzmiç’in uyukladığı divana oturdu. Şvabrin kendi eliyle votka getirdi ona. Pugaçev kadehini yuvarladı, beni göstererek:</span></p>
				<p class="normal"><span>— Efendimizi de ağırla, dedi.</span></p>
				<p class="normal"><span>Şvabrin elindeki tepsiyle bana da yaklaştı. Fakat bir kez daha yüzümü öte yana çevirdim. Büyük bir tedirginlik içinde olduğu belliydi. Her zamanki uyanıklığıyla, Pugaçev’in kendisiden hoşnut olmadığını kestirmişti hiç kuşkusuz. Onun bakışları altında kaçacak delik arıyor, fakat bana güvensiz bakışlar fırlatıyordu arada bir. Pugaçev, kalenin durumu, düşman ordusuna ilişkin söylentiler ve buna benzer şeyler üzerinde bir süre bilgi aldıktan sonra, hiç beklenmedik bir anda:</span></p>
				<p class="normal"><span>— Kardeş, dedi, söyle bakalım, kimdir şu tutukladığın kız? Onu bana göstersene.</span></p>
				<p class="normal"><span>Şvabrin’in beti benzi kül gibi oldu. Titreyen bir sesle:</span></p>
				<p class="normal"><span>— Hükümdarım dedi; hükümdarım, tutuklu değil o… hastadır… odasında yatıyor.</span></p>
				<p class="normal"><span>Düzmece yerinden kalkarak:</span></p>
				<p class="normal"><span>— Beni ona götür, dedi.</span></p>
				<p class="normal"><span>Bir kaçamak bulup işin içinden sıyrılmak olanağı yoktu. Şvabrin, Pugaçev’i Marya İvanovna’nın odasına götürdü. Ben de arkalarından gidiyordum.</span></p>
				<p class="normal"><span>Hain, merdivenlerde durarak:</span></p>
				<p class="normal"><span>— Hükümdarım, dedi; benden her şeyi istemek hakkına sahipsiniz. Fakat bir yabancıyı karımın yatak odasına sokmamı emretmeyin.</span></p>
				<p class="normal"><span>Titredim. Şvabrin’i paralamaya hazırlanarak:</span></p>
				<p class="normal"><span>— Evlendin ha! dedim.</span></p>
				<p class="normal"><span>Pugaçev:</span></p>
				<p class="normal"><span>— Ağır ol! diye durdurdu beni. Bu benim işim. Şvabrin’e dönerek sürdürdü sözlerini: Sen de ukalalık etme; nazlanmayı da bırak. Karınmış, değilmiş, vız gelir bana. Kimi istersem sokarım yanına. Efendimiz, ardım sıra gel…</span></p>
				<p class="normal"><span>Şvabrin, odanın kapısında yeniden durdu, kesik kesik:</span></p>
				<p class="normal"><span>— Hükümdarım, dedi; önceden haber vereyim ki, kendisi beyin hummasından yatıyor; üç gündür, ne dediğini bilmeden sayıklıyor.</span></p>
				<p class="normal"><span>Pugaçev:</span></p>
				<p class="normal"><span>— Aç şu kapıyı! dedi.</span></p>
				<p class="normal"><span>Ceplerini karıştırmaya başlayan Şvabrin, anahtarı yanına almadığını söyledi. Pugaçev, bir tekme salladı kapıya; kilit söküldü, odaya girdik.</span></p>
				<p class="normal"><span>Baktım ve donakaldım. Marya İvanovna, sırtında yırtık pırtık bir köylü fistanı, yüzü sapsarı, bir deri bir kemik, saçı başı darmadağın, döşemede oturuyordu. Önünde bir su testisi, testinin üstünde bir dilim ekmek duruyordu. Zavallı kız beni görence titredi, bir çığlık attı. O sırada ben ne yaptım, anımsamıyorum şimdi.</span></p>
				<p class="normal"><span>Pugaçev, Şvabrin’e baktı; acı acı gülerek:</span></p>
				<p class="normal"><span>— Güzel bir hastanen varmış! dedi.</span></p>
				<p class="normal"><span>Sonra Marya İvanovna’ya yaklaştı:</span></p>
				<p class="normal"><span>— Söyle bana güvercinim, kocan niçin cezalandırıyor seni? Ona karşı ne kabahat işledin?</span></p>
				<p class="normal"><span>Marya İvanovna:</span></p>
				<p class="normal"><span>— Kocam ha! diye tekrarladı. O, kocam değil benim. Hiçbir zaman karısı olmayacağım onun! Eğer beni kurtarmazlarsa, kendimi öldürmeye karar verdim.</span></p>
				<p class="normal"><span>Pugaçev, korkunç bir bakış fırlattı Şvabrin’e:</span></p>
				<p class="normal"><span>— Bir de beni aldatmaya cüret ettin ha! dedi. Densiz herif, nasıl bir ceza hak ettiğini biliyor musun?</span></p>
				<p class="normal"><span>Şvabrin dizüstü çöktü… O sırada içimi kaplayan horgörü, nefretimi de, öfkemi de bastırmıştı. Hapishane kaçkını bir Kazak’ın ayakları altında yuvarlanan bu soyluya iğrentiyle bakıyordum.</span></p>
				<p class="normal"><span>Pugaçev yumuşadı:</span></p>
				<p class="normal"><span>— Bu kez bağışlıyorum seni, dedi. Fakat bundan sonra işleyeceğim ilk suça, bunun da ekleneceğini unutma.</span></p>
				<p class="normal"><span>Sonra Marya İvanovna’ya döndü, tatlı bir sesle:</span></p>
				<p class="normal"><span>— Çıkabilirsin güzel kız, dedi. Sana özgürlüğünü bağışlıyorum. Ben hükümdarım.</span></p>
				<p class="normal"><span>Marya İvanovna hızla bir bakış fırlattı ona; karşısında duran adamın annesiyle babasının katili olduğunu anlayınca elleriyle yüzünü örttü, kendinden geçerek döşemeye yuvarlandı. Ona doğru atıldım. Fakat aynı anda, eski bir tanıdık, Palaşa, büyük bir gözü peklikle odaya daldı, hanımıyla uğraşmaya başladı. Pugaçev çıktı. Üçümüz de konuk odasına indik. Düzmece Çar, gülerek:</span></p>
				<p class="normal"><span>— Ee, efendimiz! dedi. Kızın güzelini yakalamışsın. Şimdi papaza adam gönderip, yeğenini gelin etmeye zorlayalım mı? Ben babanız olurum, Şvabrin de sağdıçlık yapar. Yer, içer, keyfimize bakarız!</span></p>
				<p class="normal"><span>Korktuğum başıma geldi. Pugaçev’in son sözleri Şvabrin’i yüreğinden yaralamıştı. Kendinden geçmişçesine:</span></p>
				<p class="normal"><span>— Hükümdarım! diye haykırdı. Suçluyum, yalan söyledim size. Fakat Grinyov da sizi aldatıyor. O, papazın yeğeni değil, bu kalenin alınışı sırasında idam edilen İvan Mironov’un kızıdır.</span></p>
				<p class="normal"><span>Pugaçev, şimşekler çakan gözlerini üzerime dikti, şaşkın şaşkın:</span></p>
				<p class="normal"><span>— Bu da ne demek? diye sordu.</span></p>
				<p class="normal"><span>Ben, kılımı bile kıpırdatmadan:</span></p>
				<p class="normal"><span>— Şvabrin gerçeği söyledi size, diye karşılık verdim.</span></p>
				<p class="normal"><span>Pugaçev’in yüzü karardı:</span></p>
				<p class="normal"><span>— Bunu daha önce söylememiştin bana! dedi.</span></p>
				<p class="normal"><span>— Kendin karar ver, diye yanıtladım onu. Adamlarının yanında Mironov’un kızının hayatta olduğunu söyleyebilir miydim? Dişleriyle paralarlardı onu. Kimse kurtaramazdı kızcağızı.</span></p>
				<p class="normal"><span>Pugaçev gülerek:</span></p>
				<p class="normal"><span>— Bu da doğru ya! dedi. Benim ayyaşlar gözünün yaşına bakmazlardı zavallı kızın. Papazın çaçaron karısı bizimkileri aldatmakla iyi etmiş.</span></p>
				<p class="normal"><span>Onun iyi bir duyarlılık içinde olduğunu görerek:</span></p>
				<p class="normal"><span>— Dinle, dedim; seni nasıl adlandıracağımı bilemiyorum, bilmek de istemiyorum… Fakat Tanrı tanığımdır, benim için yaptıklarına karşılık hayatımı seve seve verirdim. Ne var ki, vicdanıma, Hıristiyanlık inancıma aykırı bir şeyi isteme benden. Velinimetimsin. Başladığın gibi bitir: Bırak beni, zavallı yetim kızla birlikte, alnımıza hangi yön yazılmışsa çekip gidelim. Nerede olursan ol ve başına ne gelirse gelsin, günahkâr ruhunun kurtuluşu için ikimiz de Tanrıya dua edeceğiz…</span></p>
				<p class="normal"><span>Sözlerimin, Pugaçev’in katı yüreğini yumuşattığı belliydi.</span></p>
				<p class="normal"><span>— Hadi, dediğin gibi olsun! Asmaksa asmalı, bağışlamaksa bağışlamalı. Benim âdetim budur. Yavuklunu al, dilediğin yere götür, mutluluk içinde yaşayın.</span></p>
				<p class="normal"><span>Sonra Şvabrin’e döndü, egemenliği altında bulunan bütün karakol ve kalelerden serbestçe geçebilmem için bir belge hazırlamasını emretti. Şvabrin erimiş, bitmişti sanki. Öylece, taş kesilmişçesine duruyordu. Pugaçev onu yanına alarak, kaleyi denetlemeye çıktı. Ben yol hazırlığı yapacağımı ileri sürerek evden ayrılmadım.</span></p>
				<p class="normal"><span>Yalnız kalınca, hemen sevgilimin odasına koştum. Kapı arkadan sürmelenmişti. Çaldım.</span></p>
				<p class="normal"><span>Palaşa:</span></p>
				<p class="normal"><span>— Kim o? dedi.</span></p>
				<p class="normal"><span>Söyledim.</span></p>
				<p class="normal"><span>Kapının ötesinden Marya İvanovna’nın tatlı sesi geldi:</span></p>
				<p class="normal"><span>— Azıcık bekleyin Pyotr Andreyiç. Üstümü değiştiriyorum. Siz Akulina Pamfilovna’ya gidin, ben de az sonra oraya gelirim.</span></p>
				<p class="normal"><span>Özür dileyerek ayrıldım oradan; papaz Gerasim’in evine gittim. Papazla karısı koşarak, kapıda karşıladılar beni. Savelyiç onlara her şeyi anlatmış.</span></p>
				<p class="normal"><span>Akulina Pamfilovna:</span></p>
				<p class="normal"><span>— Hoş geldiniz Pyotr Andreyiç, dedi. Şükür kavuşturana. Nasılsınız? Bizler her Allahın günü düşünüyorduk sizi. Hele Marya İvanovna neler neler çekti yokluğunuzda; zavallı yavrum!.. Fakat, söyler misin cancağızım, Pugaçev’le nasıl oldu da uyuştunuz böyle? Nasıl oldu da öldürmedi sizi? Neyse, cani herife bunun için de teşekkürler.</span></p>
				<p class="normal"><span>Papaz Gerasim:</span></p>
				<p class="normal"><span>— Kocakarı, yeter, diye söze karıştı. Bırak şu boş boğazlığı. Çok konuşanların cehennemde yanacaklarını unutma! Azizim Pyotr Andreyiç, girin rica ederim! Görüşmeyeli ne kadar, ne kadar uzun zaman oldu değil mi?</span></p>
				<p class="normal"><span>Papazın karısı, Tanrı ne verdiyse ağırlamaya koyuldu beni. Bu arada çenesi de durmak bilmiyordu. Marya İvanovna’yı ellerinden almak için Şvabrin’in nasıl kendileri üzerinde baskı yaptığını, Marya İvanovna’nın nasıl ağladığını, onlardan ayrılmak istemediğini, (ateş gibi bir kız olan ve çavuşun kaval çalıp oynatmak istediği) Palaşka’yı kullanarak aralarında nasıl sürekli bir bağlantı kurduklarını, bana mektup yazması için Marya İvanovna’ya nasıl öğütte bulunduğunu, vs. vs. bir bir anlattı. Sıra bana gelince, ben de kendi başımdan geçenleri kısaca özetledim. Papazla karısı, Pugaçev’i aldattıklarının Pugaçev’ce bilindiğini işitince istavroz çıkardılar.</span></p>
				<p class="normal"><span>Akulina Pamfilovna:</span></p>
				<p class="normal"><span>— İsa bizi korusun! dedi. Tanrının hışmından esirgesin bizi. Şu Aleksey İvanoviç Şvabrin’e diyecek yok doğrusu; malın gözüymüş!</span></p>
				<p class="normal"><span>Bu arada kapı açıldı, solgun yüzünde bir gülümsemeyle Marya İvanovna girdi içeri. Köylü fistanını çıkarmış, eskisi gibi yalın ve sevimli giyinmişti.</span></p>
				<p class="normal"><span>Elini tuttum, uzun süre tek sözcük söylemeden öylece kaldım. İkimiz de, yüreklerimiz dopdolu, susuyorduk. Ev sahipleri, orada kendilerinin fazla olduğunu hissederek çıktılar. Baş başa kaldık. Çevremizdeki her şey unutuluverdi. Konuştuk… konuştuk. Bir türlü doymak bilmiyorduk konuşmaya. Marya İvanovna, ben kaleden ayrıldıktan sonra başına ne geldiyse hepsini birer birer anlattı. Yaşadığı korkunç durumları, iğrenç Şvabrin’in çektirdiklerini gözlerimin önünde canlandırdı. Geçmiş mutlu günleri de anımsadık… İkimiz de ağladık. Sonunda, geleceğe ilişkin tasarılarımı anlatmaya koyuldum ona. Pugaçev’in egemenliğinde ve Şvabrin’in komutasında bulunan bir kalede kalamazdı artık. Kuşatılmış bir kentin bütün acılarını yaşamakta olan Orenburg da düşünülemezdi. Dünyada tek bir akrabası yoktu. Köye, annemle babamın yanına gelmesini önerdim. Önce durakladı. Babamın dostça olmayan tavrı ürkütüyordu onu. Kaygılarını yatıştırdım. Babamın, anayurdu için kahramanca can veren değerli bir askerin kızını mutlaka bağrına basacağını, bunu kendine görev sayacağını biliyordum.</span></p>
				<p class="normal"><span>Sonunda:</span></p>
				<p class="normal"><span>— Sevgili Marya İvanovna! dedim. Seni şimdiden karım sayıyorum. Akıl almaz olaylar bizi öylesine bağladı ki birbirimize, dünyada hiçbir güç bu bağı koparamaz.</span></p>
				<p class="normal"><span>Marya İvanovna içtenlikle, açık yüreklilikle dinledi beni. Ne utangaçlık gösterilerinde bulundu, ne de olmadık bahaneler ileri sürdü. O da alın yazısının benimkiyle birleştiğini seziyordu. Fakat yine de babamla annemin onayı olmadan karım olamayacağını tekrarladı. Ben de karşı çıkmadım artık. Tutkuyla, içtenlikle öpüştük. Böylece aramızda her şey karara bağlanmış oldu.</span></p>
				<p class="normal"><span>Bir süre sonra Pugaçev’in kargacık burgacık yazısıyla imzalanmış geçiş belgesini getiren çavuş, hükümdarın beni çağırdığını söyledi. Gittiğimde yola çıkmak üzere hazırlanmıştı. Bu korkunç insandan, benden başka herkes için bir canavar, bir cani olan bu adamdan ayrılırken hissettiklerimi anlatamam. Neden söylemeyeyim gerçeği? O an büyük bir yakınlık duyuyordum ona karşı. Onu, önderlik ettiği caniler yığınından koparıp almak, daha zaman varken başını kurtarmak için ateşli bir istek duyuyordum içimde. Fakat Şvabrin ve çevremizde biriken ahali, yüreğimi dolduran şeylerin hepsini söylememe engeldi.</span></p>
				<p class="normal"><span>Dostça vedalaştık. Kalabalığın arasında Akulina Pamfilovna’yı gören Pugaçev, parmağını sallayarak gözdağı verdi ona. Anlamlı anlamlı göz kırptı. Sonra yaylısına bindi, Berda’ya hareket emri verdi ve yaylı yola çıktığında, oturduğu yerden bir kez daha uzanarak:</span></p>
				<p class="normal"><span>— Hoşça kal efendimiz! diye seslendi bana. Yine görüşürüz inşallah.</span></p>
				<p class="normal"><span>Gerçekten de yine görüştük görüşmesine; ama hangi koşullarda!..</span></p>
				<p class="normal"><span>Pugaçev gitti. Yaylısının hızla uzaklaştığı beyaz bozkıra uzun uzun baktım. Ahali dağıldı. Şvabrin bir yere sıvıştı. Ben de papazın evine döndüm. Yola çıkmamız için her şey hazırdı. Daha fazla oyalanmak istemiyordum. Eşyalarımız eski komutanlık arabasına yüklenmişti. Atlar göz açıp kapayıncaya kadar koşuluverdi. Marya İvanovna, kilisenin arkasına, babasının ve annesinin mezarlarıyla son bir kez daha vedalaşmaya gitti. Ona eşlik etmek istedim; fakat kendisini yalnız bırakmamı istedi. Birkaç dakika sonra, gözlerinden sessizce boşanan yaşlarla sırılsıklam döndü. Arabamız kapıya çekilmişti. Papaz Gerasim’le karısı, bizi uğurlamak için basamaklara çıktılar. Marya İvanovna, ben, bir de Palaşa, yaylıya yerleştik. Savelyiç çıkıp arabacı yerine oturdu.</span></p>
				<p class="normal"><span>İyi yürekli Akulina Pamfilovna:</span></p>
				<p class="normal"><span>— Elveda Marya İvanovna, güvercinim benim! dedi. Elveda Pyotr Andreyiç, aslanım! Yolunuz açık olsun, Tanrım ikinizin üstünden de kanatlarını eksik etmesin!</span></p>
				<p class="normal"><span>Yola koyulduk. Komutan evinin penceresinde duran Şvarbin gözüme çarptı. Kötü, karanlık bir anlatım okunuyordu yüzünde. Yere serilmiş bir düşman karşısında kahramanlık taslamak gereğini duymayıp, gözlerimi öte yana çevirdim. Arabamız kale kapısından çıktı. Belogorsk kalesini, bir daha dönmemek üzere geride bıraktık.</span></p>
				</body>
</html>