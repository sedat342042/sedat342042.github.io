<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>V. Kazanç Kapısı</h2>
<p>ı</p>
<p>Annem bana iyi bir haber verdi: Bir işe başlayacağım. İş kolay, ücret iyi. Gündüzleri her zaman olduğu gibi okula&#160;gideceğim, ama geceleri ihtiyar Lurye'nin yanında kalmam&#160;gerekecek.</p>
<p>Annem onun varlıklı, fakat hasta bir adam olduğunu söylüyor. Genel olarak durum böyle, kahrı çekilir -herkes&#160;gibi yiyor, içiyor, uyuyor- ama asıl felaket geceleri başlıyormuş: İhtiyar gözlerini yummuyor. Geceleri evde tek başına olmaktan korkuyormuş. Bu nedenle geceleri onun yanında, bir çocuk bile olsa, birinin bulunması gerekiyormuş.</p>
<p>Haftalık beş ruble vermeyi kesin söze bağlamışlar.</p>
<p>- Ve akşam yemeği. Sen okuldan dönüyorsun, akşam yemeği seni bekliyor olacak, diyor annem. Ama ne yemek!&#160;Eğer bizim evimizde bu yemeklerin sadece artıkları olsay-</p>
<p>dı, hepimiz tok gezerdik! Git, hadi git, yavrum, okuluna git, akşama da seni Lurye'lere götüreceğim. Bir düşün, hiçbir iş yok, varlıklı bir akşam yemeği, yumuşacık bir yatak&#160;ve haftada beş ruble! Sana bir elbise dikeceğim, bir çift de&#160;çizme alacağım.</p>
<p>Hiç de fena değilmiş gibi görünüyor, değil mi? Hemen ağlayacak ne var ki? Ama annem başka türlü yapamaz. O&#160;mutlaka az da olsa ağlamak zorunda.</p>
<p>2</p>
<p>Her gün okula gidiyorum, fakat öğretmen beni hangi sınıfa yerleştireceğine bir türlü karar veremiyor ve şimdilik ben&#160;bir şey yapmıyorum, derslere girmiyorum. Boşuna zaman&#160;geçirmeyeyim diye ev işlerinde öğretmenin karısına yardım ediyorum ve kediyle oynuyorum. Yaptığım iş pek zor&#160;değil: Yerleri süpürmek, odun getirmek, bir yerlere koşarak gidip gelmek, hepsi bu kadar; önemsiz şeyler, iş değil&#160;ki bunlar, okumak daha zor.</p>
<p>En çok hoşuma giden de kediyle oynaşmak. Kedi pis bir yaratıktır, diyorlar. Bence bu doğru değil. Kedi temiz&#160;bir hayvandır. Kedilerin kötü hayvanlar olduğunu da söylüyorlar. Bu da yalan. Kedi tatlı bir hayvandır. Örneğin bir&#160;de köpeklere, şu dalkavuklara bakalım, ömürleri boyunca&#160;kuyruk sallayıp dururlar. Oysa bir kedi, insanların onu okşamalarından hoşlanır. Tüylerini sıvazlamaya gör, bak ki&#160;gözlerini kapıyor ve hemen mırıldanmaya başlıyor.</p>
<p>Ben kedileri seviyorum ve kanımca da bunda hiçbir kötülük yok. Ama arkadaşlarıma soracak olursanız, size&#160;binbir türlü saçma sapan şeyler söylerler: Şayet kediyle oynarsanız, hemen sonra ellerinizi yıkamanız gerekirmiş, ya&#160;da birinin dediğine göre, kediyle oynayanın belleği bozulurmuş. Öyle insanlar var ki, bir kedi görür görmez tekmeyi karnına yapıştırıveriyorlar zavallı hayvanın. İnsanların&#160;bir kediye vurmalarına dayanamıyorum! Fakat çocuklar&#160;benimle alay ediyorlar. Böylelerinin canlılara karşı acıması&#160;yok. Bunlar tam anlamıyla birer cani! Bana gülüyorlar, bir&#160;de “tahta pantolon” diye ad taktılar bana, sürekli ağladığı&#160;için anneme de “sulugöz” diyerek benimle dalga geçiyorlar.</p>
<p>- İşte senin sulugöz geliyor!</p>
<p>Ve derken, beni alıp işime götürmek üzere annem çıkageldi.</p>
<p>3</p>
<p>Gideceğimiz yere varıncaya kadar annem sızlanıp durdu, onun kaderi hem acıymış hem de kara (kaderinin sadece&#160;acı veya sadece kara olduğunu söyleyemiyor, sadece birini&#160;söylerse, az olurmuş gibi geliyor ona): Tanrı ona iki oğul&#160;vermiş, o ise yalnızlık içinde tüketiyor ömrünü.</p>
<p>- Elya, diyor annem, evlendi, Tanrıya şükür, çok iyi bir evlilik yaptı. Varlıklı bir aileye düştü, bir eli yağda bir&#160;eli balda! Sadece kötü olan tek şey var: Kayınpederi kaba&#160;bir insan. Fırıncı, Elya'yı yanına almış diyorlar!...</p>
<p>Bu arada benim iş yerime, ihtiyar Lurye'nin evine geldik. Annem, ihtiyarın bir çar gibi yaşadığını ballandıra ballandıra anlatmıştı bana. Kuşkusuz bir çar sarayında bulunmak ilginç olacaktır. Fakat şimdilik annemle beni mutfağa aldılar. Burası da fena bir yer değil. Beyaz bir ocak ışıl ışıl&#160;parlıyor, kapkacak ışıldıyor, her şey ışıldıyor.</p>
<p>Oturmamızı rica ettiler. Az sonra çok güzel giysiler içinde bir kadın geldi. Başıyla sürekli benim bulunduğum&#160;tarafı işaret ederek, annemle bir şeyler konuşmaya başladılar. Annem de onun söylediklerini başıyla onaylıyor, iki de&#160;bir dudaklarını siliyor ve oturmak istemiyordu. Ben ise&#160;oturuyordum. Ve işte annem gitmeye hazırlanıyor, bana&#160;da gerektiği gibi davranmamı tembih ediyor. Ve doğal ola-</p><div>
<p>70</p></div><div style="border-rigth:solid;"><div><img src="main-10.jpg" alt=""/></div></div>
<p>rak ağlıyor. Yarın sabah erkenden gelecek, beni alıp okula götürecek. Bu gece burda kalıyorum. Bana yemek veriyorlar: Et suyu ile beyaz ekmek (sıradan bir günde beyaz ekmek!) ve et, bolca et. Yemeği bitirdikten sonra beni yukarı&#160;yolladılar. Bunun ne demek olduğunu anlamadım. Beni&#160;oraya aşçı kadın götürdü.</p>
<p>Aşçı kadının adı Hana. Siyah saçları ve uzun burnu olan bir kadın.</p>
<p>İşte şu anda onunla merdivenlerden çıkıyoruz.</p>
<p>Basamaklar yumuşak bir şeyle kaplanmış. Çıplak ayakla basmak hoş oluyor.</p>
<p>Akşama daha hayli zaman vardı, ama evin içinde birçok lamba yanıyordu. Duvarlara harika tablolar asılmıştı, tavan ise, bir sinagog tavanından daha güzel şekilde resimlerle bezenmişti. Aşçı kadın Hana, beni çok geniş bir odaya&#160;soktu -o kadar geniş ki burası başkalarına ait bir oda olmasa, bir uçtan bir uca koşmaya başlardım ya da döşemede,&#160;yere döşenmiş yumuşak örtünün üzerinde kayardım. Böyle bir yer döşemesinin üzerinde kaymak pek hoş olsa gerek. Bunun üzerinde uyumak da güzel olur, diye düşünüyorum.</p><h3>4</h3>
<p>İhtiyar Lurye sevimli, uzun boylu, geniş alınlı ve kır saçlı bir adam. Üzerinde ipek bir gömlek, başında saf kadifeden&#160;bir başlık, ayaklarında da yine kadifeden dikilmiş ayakkabılar var.</p>
<p>İhtiyar oturmuş, kocaman kalın bir kitabın üzerine eğilmiş sessizce sakalının ucuyla oynuyor, öne doğru sallanıyor ve kendi kendine yavaşça, bir şeyler mırıldanıyor.</p>
<p>Bu ihtiyar insanda tuhaf bir izlenim yaratıyor. Ona bakıyorum ve düşünüyorum: Acaba beni görüyor mu, görmüyor mu? Bence görmüyor. Bulunduğum tarafa da dönüp bakmadı, gelişimi ona bildirmemişler. Beni odaya soktular ve arkamdan da kapıyı hemen kilitlediler.</p>
<p>Bana dönüp bakmadan, hırıltılı bir sesle birden:</p>
<p>- &#160;&#160;&#160;Yaklaşsanıza buraya, size Rambam'la<a id="footnote1"></a><sup><a href="#bookmark0">1</a></sup> ilgili bir yeri&#160;göstereceğim, diyor ihtiyar.</p>
<p>Kime seslendi o? Bana mı söyledi bunu? İhtiyar bana “siz” diye hitap etti, yok canım! Onun olduğu yöne bakıyorum, fakat ihtiyar bana seslenmediyse kime seslenebilir-di ki: Onunla ben başbaşayız.</p>
<p>İhtiyar söylediklerini yineliyor:</p>
<p>- &#160;&#160;&#160;Yaklaşınız, bakın, ne diyor Rambam!</p>
<p>Biraz yanaşmaya karar veriyorum.</p>
<p>- &#160;&#160;&#160;Beni mi çağırdınız?</p>
<p>- &#160;&#160;&#160;Sizi, sizi! Başka kimse var mı?</p>
<p>Başını kaldırmadan koluma yapışıyor ve önündeki kalın kitabı bana kendi parmağımla gösteriyor, Rambam hakkında aralıksız konuşmaya başlıyor. Bu sırada sesi iyice yükseliyor, ihtiyar öfkeleniyor, heyecanlanıyor, yüzü kıpkırmızı oluyor ve başparmağıyla durmadan öyle bir hareket yapıyor ki sanki bir yerden bir şey çıkarıyor. Dirseğiyle&#160;böğrüme dürtüyor ve sürekli olarak tekrarlıyor:</p>
<p>- &#160;&#160;&#160;Siz ne diyorsunuz? Nasıl? Efendim? Güzel mi?</p>
<p>İtiraf edeyim ki ben, onun burada neyi güzel bulduğunu anlamıyorum, susuyorum. Ben susuyorum, ihtiyar ise kızıp köpürüyor, o kızıp köpürüyor, ben susuyorum.</p>
<p>Birden dışarıdan kapı kilidine sokulan anahtarın şakırtısını duyuyorum. Kapı açılıyor ve mutfakta gördüğüm o güzel giyimli kadın görünüyor. İhtiyara yaklaşıyor ve&#160;tam kulağına, beni bırakması için bir sağırın kulağına bağı-rırcasına bağırıvor, çünkü uyku zamanım geldi artık. Ve&#160;gerçekten de beni ihtiyarın yanından alıyor ve yumuşak&#160;bir divana yatırıyor. Yatağım kar gibi bembeyaz, battaniye&#160;ipekten, yumuşacık! Ne zerafet ama!... Beni yatırdıktan&#160;sonra kadın odadan ayrılıyor ve kapıyı tekrar dışarıdan kilitliyor.</p>
<p>Ve ihtiyar odanın içinde gezinmeye başlıyor. Ellerini arkasında birleştirdikten sonra, bakışlarıyla o güzel pabuçlarını yemek ister gibi bir tavır takınıyor. Fakat nedense alçak sesle şarkı söylemeye, mırıldanmaya başlıyor ve garip&#160;bir şekilde de kaşlarını oynatıyor. Gözlerimden uyku akıyor, müthiş derecede uykum var. İhtiyar birden bana yaklaşıyor ve şöyle diyor:</p>
<p>- &#160;&#160;&#160;Biliyor musun, seni yiyeceğim!</p>
<p>Ona bakıyorum ve hiçbir şey anlamıyorum.</p>
<p>- &#160;&#160;&#160;Kalk, seni yiyeceğim!</p>
<p>- &#160;&#160;&#160;Kimi? Beni mi?</p>
<p>- &#160;&#160;&#160;Seni! Seni! Ben seni yemek zorundayım! Başka türlü&#160;olamaz, diyor ihtiyar ve tekrar başını eğip kollarını da arkasında birleştirerek odanın içinde adımlamaya başlıyoı.&#160;Alnını kırıştırıyor ve daha uzakta, daha alçak sesle kendi&#160;kendine konuşuyor.</p>
<p>Soluğumu tutarak ihtiyarın her sözcüğüne kulak veriyorum:</p>
<p>- &#160;&#160;&#160;Rambam, evrenin keyfi olarak kendiliğinden meydana gelmiş olamayacağını ileri sürüyor. Bu, nerden anlaşılıyor? Her olayın kendince bir nedeni olmasından anlaşılıyor. Ben bunu nasıl kanıtlayabilirim? Kendi isteğimin ortaya çıkmasıyla. Örneğin: Ben onu yemek istiyorum ve onu&#160;yiyeceğim. Siz söyleyin, acımak buna engel olur mu? Ama&#160;hiç kimsenin yaptığı işte acıma yok ki. Ben kendi görevimi&#160;yapıyorum. Ben onu yemek istiyorum, ben onu yemek zorundayım ve ben onu yiyeceğim!...</p>
<p>Oh ne güzel, ne sevindirici bir haber: İhtiyar beni yiyip yutmak istiyor!... Ama annem ne der buna?</p>
<p>İçimi bir korku sardı, tir tir titriyorum.</p>
<p>Yattığım divanla duvar arasında az bir aralık var. Yavaş yavaş bu boşluğa doğru yanaşıyorum ve kayarak kendimi döşemeye bırakıyorum. Şimdi artık divanın arkasında yerde yatıyorum, çenelerim takırdıyor: İhtiyarın her an beni yemeye başlamasını bekliyorum.</p>
<p>Nasıl yapacak bunu?</p>
<p>Yavaş bir sesle annemi çağırıyorum, yanaklarımdan gözyaşlarını süzülüyor ve ağzıma damlıyor. Gözyaşları tuzlu. Annemin yanımda olmasını hiçbir zaman şimdiki kadar istememiştim. Ağabeyimi de istiyorum, ama annemi istediğim kadar değil. Her gün ruhuna dualar okuduğum babam geliyor aklıma. Fakat benim için kim dua edecek, ihtiyar Lurye beni yedikten sonra?</p>
<p>Derin bir uykuya dalmış olmalıyım. Uyanıyorum, nerede olduğumu bilmiyorum: Ellerimle duvarı, divanı yok-luyorum, etrafa dikkatlice bakınıyorum: Büyük ve aydınlık bir odadayım. Odanın tabanı boydan boya kadife bir örtüyle kaplı, duvarlara yağlı boya resimler yapılmış, odanın&#160;tavanı da yine yağlı boya resim ve desenlerle bezeli, ihtiyar, “Rambam” dediği o kaim kitabın başında hâlâ oturuyor. Bu ad benim hoşuma gidiyor, “bim-bom”a benziyor,&#160;ihtiyarın daha dün akşam beni yemek istediğini anımsıyorum birden. Ya yeniden iştahı kabarırsa! Sesimi çıkarmadan tekrar divanın arkasına saklanıyorum.</p>
<p>Odanın kapısı gürültüyle açılıyor, içeri dünkü güzel giysili kadrn, arkası sıra da elinde kocaman bir tepsiyle aşçı kadın Hana giriyor. Tepsinin üzerinde bir cezve, sıcak&#160;süt, taze tereyağı sürülmüş ekmekler...</p>
<p>- &#160;&#160;&#160;A, çocuk nerde? diye soruyor Hana. Gözleriyle bütün odanın içini tarıyor ve sonunda divanın arkasına saklanmış olduğumu görüyor:</p>
<p>- &#160;&#160;&#160;Sen çok yaramazsın, seni görüyorum! diyor Hana.&#160;Ne yapıyorsun sen orda? Hadi gidiyoruz. Annen mutfakta&#160;seni bekliyor.</p>
<p>Saklandığım yerden ok gibi fırlıyorum ve yumuşak bir yollukla döşenmiş olan merdivenlerden aşağı hızla iniyorum, kendi kendime de bir şarkı söylüyorum:</p>
<p>-Ram-bam! Bim-bom! Ram-bam! Bim-bom!</p>
<p>Bu şekilde uçarcasına mutfağa giriyorum.</p>
<p>- &#160;&#160;&#160;Acele etmeyin, diyerek annemi iknaya çalışıyor Hana. Bırakın da çocuk rahat rahat ekmekle bir fincan kahve&#160;içsin. Siz de için! Bunlara böyle şeyler dokunmaz, yeterince varlıklı kimselerdir.</p>
<p>Annem teşekkür ederek mas ya oturuyor; bize sıcak, harika bir şekilde buharı tüten kahve ile taze tereyağlı&#160;francala ikram ediyorlar.</p>
<p>Sizin yumurtalı çöreği şekerle yemeyi denediğiniz oldu mu hiç? Tereyağlı francalanın öyle bir tadı var ki var-lıklılar yiyor bunu. Belki sade francalanın da tadı güzeldir. Kahvenin ise öyle bir tadı var ki anlatamam: Söyleyecek&#160;bir sözcük bulamıyorum!</p>
<p>Annem kahvesini küçük yudumlarla, tadını ala ala içi yor, francalasının yarıdan fazlasını bana veriyor. Aşçı Hana&#160;yüksek sesle:</p>
<p>- &#160;&#160;&#160;Siz ne yapıyorsunuz? Kendiniz yiyin! Size de çocuğa&#160;da yetecek kadar var! diyor.</p>
<p>Bunu söyledikten sonra bana bir francala daha veriyor, böylece şimdi benim iki buçuk francalam oluyor.</p>
<p>Ben oturuyorum, yiyorum, içiyorum ve annemle aşçı kadının konuşmalarını dinliyorum. Bildik konuşmalar.&#160;Annem alınyazısmdan dert yanıyor: Dulmuş, iki çocuğu&#160;varmış. Büyük oğlan gerçekten de varlıklı bir aileye düş-</p><div>
<p>76</p></div><div>
<p>'</p></div><div>
<p>77</p></div>
<p>müş, bir eli yağda bir eli baldaymış. Ama işte şu küçüğün yaşantısı hiç de iyi değil... Elya'nın nasıl bir elinin yağda,&#160;bir elinin balda olduğunu görmek isterdim.</p>
<p>Hana annemi dinliyor, acıyarak başını sallıyor ve konuşma sırası kendine gelince o da dert yanmaya başlıyor: Yabancı insanlar arasında yaşamak zorundaymış, oysa iyi&#160;bir aileden geliyormuş, babası servet sahibiymiş, ama daha&#160;sonra her şeyini yitirmiş, ardından da hastalanmış ve ölmüş. Ah, eğer babası mezarından kalksa da kızının el kapısında böyle koşturup durduğunu görse!... Doğrusu, Hana&#160;kendini acındıramıyor: Bulunduğu yer güzel, bunun için&#160;Tanrıya çok şükür. Yalnız kötü olan bir şey var: Yaşlı ev&#160;sahibi birazcık şey...</p>
<p>Birazcık ne? Bilmiyorum. Hana alnını gösteriyor. Annem onu dinliyor ve başını sallıyor. Sonra konuşma sırası anneme geliyor, Hana da onu dinliyor ve başını sallıyor.</p>
<p>Sonunda biz kalkıyoruz, Hana bana küçük bir francala daha veriyor. Okulda çocuklara gösteriyorum onu. Çocuklar etrafımı sarıyorlar, bütün gözler üstüme çevriliyor, nasıl yediğime bakıyorlar. Bu, onlar için görülmemiş bir şey.&#160;Her birine minicik birer lokma veriyorum. Yiyorlar ve parmaklarını yalıyorlar.</p>
<p>- Nerden aldın böyle lezzetli bir francalayı?</p>
<p>Ağzımı francalayla dolduruyorum, çiğniyorum, yutuyorum ve aldığım tattan hoplayıp zıplıyorum. Ellerimi tahta gibi sert pantolonumun ceplerine sokuyorum ve göğsümü kabartarak çevremdekilere sanki şöyle der gibi bir hava takınıyorum:</p>
<p>“Eh, sizler yoksulsunuz! Bu da bir şey mi, siz tereyağlı, yumurtalı çörekleri görseniz bir de! Onları kahveyle birlikte yemiş olsaydınız hele! İşte o zaman, cennet yiyeceği neymiş anlardınız!”</p><h2>VI. Elya’nın Bir Eli Yağda Bir Eli Balda</h2>
<p>1</p>
<p>Bunca üzüntünün arasında annemin tek avuntusu, biricik tesellisi, ağabeyim Elya'nın, Tanrıya şükür, iyi bir yaşam&#160;sürdüğü şeklinde bir kanısının olmasıdır. Elya öyle bir eve&#160;düştü ki! Bir eli yağda bir eli balda!</p>
<p>Annem ne zaman bunu söylese, mutluluktan ağlıyor. Elya için gönlünün rahat olduğunu sanıyor: Bu düşünce&#160;onun tüm yaşamına egemen.</p>
<p>İşin doğrusu, gelin, Tanrı bilir ya sanıldığı gibi varlıklı değil (benim asıl düşüncem böyle!), bununla birlikte Tanrı Elya'ya varlıklı bir kayınpeder yolladı. Bir fırıncı.</p>
<p>Kuşkusuz fırıncı, fırındaki pişirme işlerinin hiçbirine elini sürmüyor, bunu başkaları yapıyor, loyna sadece unu&#160;alıyor ve pişmiş ekmek olarak satıyor, hamursuz bayramlarında da hamursuz<a id="footnote2"></a><sup><a href="#bookmark1">2</a></sup> satıyor.</p>
<p>İoyna işini biliyor. Fakat o aksi bir adam. Açık söylüyorum: O bir soyguncu!</p>
<p>Bir gün ağabeyimi görmeye gitmiştim, orada oturmuş taze, sıcak fırından yeni çıkmış, tereyağlı, yumurtalı simit&#160;yiyordum.</p>
<p>Fakat o anda ağır ağır ioyna gelmez mi! Yüzünün nasıl bir canavar suratı gibi olduğunu, gözlerinin nasıl haydut gözleri gibi baktığını bir görmeliydiniz!</p>
<p>Kuşkusuz, bundan sonra dünyada oraya gitmeyeceğim, ayaklarım beni oraya götürmez artık!... Yaşlı haydut beni ensemden tuttuğu gibi sokağa fırlattı, bir de üstelik&#160;tokatladı; böyle bir davranış ne demektir, söyler misiniz!</p>
<p>Ben, asıl anneme acıdım. Hemen o anda loyna'ya doğru koşarak geldi, ihtiyarı rezil kepaze edecekti, ama ağabeyim bırakmadı. Ağabeyim, ihtiyarın haklı olduğunu zannediyor. Hatta benim yüz karası olduğuma annemi inandırmaya bile çalıştı. Ne zaman gelirsem geleyim, sadece bakacakmışım simitlere! Kendime başka yerden simit almam daha iyi olur diyerek bana bir kapik veriyor Elya. Bunun&#160;üzerine, bana karşı zerre kadar acıması yok diye, benim&#160;bir yetim oluşum şuncacık olsun ona dokunmuyor diye&#160;annem Elya'ya çıkışıyor. Ağabeyim ise öksüz olunabilir,&#160;ama bir öksüzün elin fırınından simit aşırabileceği hiçbir&#160;yerde yazmaz diye anneme karşılık veriyor.</p>
<p>Annem onun yavaş konuşmasını rica ediyor. Ama o tam aksine, daha yüksek sesle bağıracak ki herkes benim&#160;küçük bir hırsız olduğumu öğrensin.</p>
<p>Annem buna dayanamıyor. Birden yüzünün rengi değişiyor ve dünyada Tanrının olduğunu, onunla oyun oyna-namayacağmı unutmamasını söylüyor ağabeyime. Tanrı yetimlerin koruyucusudur, o beni de koruyormuş. Ve eğer&#160;Tanrı istese, şu varlıklı loyna'nın kendisine bir simit alacak tek kapiğinin bile kalmaması o anda gerçekleşirmiş.</p>
<p>Bütün bunları ağabeyime söyledikten sonra, annem elimden tutuyor ve kapıyı çarparak oradan ayrılıyoruz.</p>
<p>2</p>
<p>Tanrı düşenle beraberdir, gözünüzde şöyle bir canlandırın. Tanrıyla oyun oynamak gerçekten fenaymış! Fırıncı İoy-na'nın sonu sahiden de çok kötü oldu!</p>
<p>loyna'nın kendisinin fırında çalışmadığını daha önce söylemiştim. Ekmekleri başkaları pişiriyor: İki siyah saçlı&#160;adamla üç kadın. Erkek işçilerin ikisi de pislik içinde, üstleri başları paramparça bir halde. Kadınlar ise, fırının sıcaklığına rağmen başlarına kalın, kırmızı başörtüleri bağlıyorlar.</p>
<p>Ve işte loyna'nın öyküsü başlıyor. Hem de bir değil, birkaç öykü birden.</p>
<p>Eskiden beri müşteriler, ekmeklerin içinden iplik parçaları, şeritler, hatta hamamböcekleri ve daha da kötüsü cam kırıkları çıktığından şikâyet eder dururlar.</p>
<p>Bir gün ansızın bir müşteri, içinden bir yumak saç çıkan bir ekmeği alıp loyna'ya getiriyor. Müşteri ciddi bir adamdı ve loyna'yı hemen polis çağırmakla korkuttu. İhtiyarın ödü koptu. İşçiler saç yumağını alıp bakıyorlar: Kimin saçı? Erkek işçiler kadınların, kadınlar da erkeklerin&#160;üstüne atıyorlar. Kadınlar bunun kendileriyle bir ilgisi olmadığını söylüyorlar: Onların üçü de sarı saçlı, ekmekten&#160;çıkan saç ise siyah. Erkek işçiler de şöyle diyorlar: “Gerçekten bizim saçımız da siyah, ekmekten çıkan saç da siyah. Ama bir erkek saçının bu kadar uzun olduğunu nerde&#160;görürsünüz siz?”</p>
<p>Anlayacağınız, bundan bir sonuç çıkmadı! Eğer kadınların arası bozulmasaydı, hiçbir zaman durum aydınlanmayacağı. Bu bozulma üzerine, ilginç şeyler ortaya çıkmaya başladı: Kadınlardan biri çorabının bağını, öteki ise ya-</p><div>
<p>8ı</p></div>
<p>ralı parmağındaki sargı bezini hamurun içine koymuş, bir diğeri de başını hamur öbeğinin üzerine koyarak yatıp&#160;uyumuş. Gerçi bu kadın, bunun tamamen bir uydurma ve&#160;yalan olduğuna yemin etti! Şayet bu olduysa bile topu topu bir kez, hadi bilemediniz iki kez olmuştur, ne yapsın ki&#160;yastığı yokmuş!</p>
<p>Bütün kasaba çalkalandı! İhtiyar perişan oldu, hiçbir şey onu kurtaramadı ve hiç kimse onun ekmeklerine el&#160;sürmez oldu!... Köpekler bile yemez oldu!</p>
<p>Oh, canıma değsin, iyi oldu! Ona da böylesi gerekiyordu !</p>
<p>3</p>
<p>Fakat loyna da aptal değil! Bütün işçilerini kovdu ve yerlerine başkalarını aldı. Ve bu yeni işçilerin alınmasını izleyen ilk cumartesi günü bütün sinagoglarda, fırıncı loy-na'nın fırınında yeni işçilerin çalışmaya başladığı ve fırındaki temizlikle bizzat kendisinin ilgilendiği duyuruldu. Ayrıca şu da ilan edildi: Onun ekmeklerinde kim tek bir&#160;saç teli dahi bulacak olursa, o kişiye on ruble verecek loyna.</p>
<p>Ve ihtiyarın işleri bir anda yoluna girdi. Herkes onun fırınından ekmek almaya başladı, insanlar bir tel saç bulup&#160;on rubleyi kazanmayı ümit ediyorlardı.</p>
<p>Fakat aksilik bu ya, hiç kimse hiçbir şey bulamadı!</p>
<p>Gerçi bazıları bir şeyler buldu, ama loyna, onluğu kapmak için o pis nesneleri kendilerinin ekmeğin içine&#160;yerleştirdiklerini söyleyerek, ekmekte yabancı madde bulduğunu iddia edenlere bağırıp çağırdı, onları yanından&#160;kovdu.</p>
<p>Ah, o ne tilkidir o, ona loyna derler!</p>
<p>Ama Tanrı, anlaşılan, onunla ciddi olarak hesaplaşmaya karar vermiş ki ona yeni bir bela gönderdi.</p>
<p>Güzel bir sabah loyna'nın işçileri pılı pırtıyı topladılar ve böyle bir ücretle geri dönmeyeceklerini, ancak her işçinin haftalık ücretine birer ruble zam yaparsa, geceleri evlerine gitmelerine izin verirse ve ağızlarına yumrukla vurma&#160;alışkanlığından vazgeçerse geri döneceklerini söyleyerek&#160;fırını terk ettiler. Bir de ona sevimli davranmasını şart koşuyorlar: Dişlere bir şey olmayacak.</p>
<p>loyna kudurmuşa döndü. Tanrıya şükür ki o bir yıllık fırıncı değil; işçilerin ona nasıl davranması gerektiğine ilişkin emirler vermelerine alışkın değildir. Kendisi ne yapacağını bilir. Zam konusunda söyleyecek bir şey yok. Her&#160;işçinin yerine, çalışmak için can atan on kişi bulabilirmiş,&#160;işine gelen çalışır! Eh ne olacak, işçi dediğin çantada keklik! Halkın büyük çoğunluğu açlıktan gebermiyor mu?</p>
<p>Derken loyna kendine yeni fırıncılar aramaya başladı. Ama aradığı fırıncıları bulamadı. Kimse onun yanında çalışmak istemiyor.</p>
<p>Öykünün bundan sonrası mı?</p>
<p>Bütün fırın işçilerinin onun fırınında çalışmamak için söz birliği ettikleri anlaşılıyor, loyna şu şartların yerine getirilmemesi halinde, eski işçilerden hiçbirinin geri dönmeyeceğini henüz anlamış değil:</p>
<p>1) &#160;&#160;&#160;Her işçinin haftalık ücretine bir ruble zam yapılacak,</p>
<p>2) &#160;&#160;&#160;Geceleri evlerine gidecekler (gece çalışması olmayacak),</p>
<p>3) &#160;&#160;&#160;Kavga, gürültü olmayacak.</p>
<p>Oh, loyna'nın nasıl küplere bindiğini, yumruğunu nasıl masaya indirdiğini ve dünyadaki herkese nasıl lanetler yağdırdığını seyretmek öylesine eğlenceli oldu ki! Oh,&#160;şimdi keyfim yerine geldi!</p>
<p>Fakat daha sonra olanlarla kıyaslandığında, bunlar önemsiz şeyler olarak kalacak.</p>
<p>Kavurucu bir yaz. Kavun karpuz yetişti. Yılın en güzel zamanı. Ama yakında sonbahara gireceğiz. Tanrı göstermesin, ben güz aylarını sevmiyorum. Ben eğlenceli olan zamanları seviyorum. Kavun ve karpuzların öbek öbek yığıldığı, gözünü attığın her yerin kavun karpuzla dolup taştığı pazar yerinden daha eğlenceli ne olabilir ki!... Kavunlar&#160;sapsarı ve çok güzel kokuyorlar. Karpuzların içi kıpkırmızı, ateş renginde, çekirdekleri siyahtır ve karpuzların öyle&#160;bir tadı var ki bal sanırsınız!</p>
<p>Fakat benim annem karpuzu sevmiyor. Annem kavun daha ekonomik diyor: İyi bir kavun sabah kahvaltısı, öğlen&#160;ve akşam yemeği olmak üzere bize iki gün yetermiş. Karpuzun sadece tat olarak güzel olduğunu kabul ediyor. Karpuzun içi tamamen suyla dolu, başka da bir şey yok. Bence&#160;annem yanılıyor. Ben çar olsaydım bütün yıl karpuzla ekmek yerdim. Karpuzun çok çekirdekli olması bir şey değil&#160;ki. Çekirdekleri şöyle adamakıllı silkeleyeceksin, hepsi dökülecektir, sen de otur ye, tadını çıkar!</p>
<p>Fakat karpuzlarla ilgili öylesine gevezeliğe daldım ki az daha asıl önemli konuyu unutuyordum. Elya'mn kayınpederinden, fırıncı loyna'dan söz ediyorduk. İhtiyar öyle&#160;bir yıkıma uğradı ki!</p>
<p>Bir gün annemle ikimiz öğlen vakti oturmuş kavun ekmek yiyoruz, birden kapı açılıyor ve benim Elya şıppadak içeri giriyor, elinde de babamın kutsal kitabı var.&#160;Onun arkasından da karısı giriyor içeri. Elya'mn karısı bir&#160;elinde bir kürk yaka, diğer elinde de bir süzgeç tutuyordu.&#160;Süzgecin ne işe yaradığını biliyor musunuz? Bu, erişte süzmek için kullanılan bir kaptır.</p>
<p>Elya bir ölü gibi sararmış. Broha alev alev yanıyor.</p>
<p>- &#160;&#160;&#160;Anneciğim, biz size geldi' diyor Broha.</p>
<p>— &#160;&#160;&#160;Anne, biz per perişan kaldık, diye ekliyor Elya da.</p>
<p>İkisi birden gözyaşlarına boğuluyorlar. Derken annem de katılıyor onlara.</p>
<p>Ne oldu. Eviniz mi yandı. Yoksa ihtiyar sizi evden mi kovdu?</p>
<p>Bunların hiçbiri değil! Açıkça olan şu: loyna sıfırı tüketmiş, yani iflas etmiş, yani borçlarını ödeyemez olmuş. Bütün alacaklılar kapıya yığılmışlar ve ihtiyarı tepeden tırnağa haczetmişler.* Kelimenin tam anlamıyla soyup soğana çevirmişler, evde ne bulduysalar almışlar, eve bile el&#160;koymuşlar! Ve evi boşaltmasını istemişler ihtiyardan; başka bir ifadeyle, İoyna'yı yüz kızartıcı bir şekilde kapı dışarı&#160;etmişler!</p>
<p>- Vay başıma gelenler! diye bağırıyor annem ve ellerini dizlerine vuruyor. Onun onca parası nereye gitti? O, ne kadar da varlıklıydı?!</p>
<p>Bunun üzerine Elya, ilk olarak ihtiyarın hiç de öyle sanıldığı kadar varlıklı olmadığını açıklıyor, ikinci olarak. ..</p>
<p>Fakat Broha Elya'mn sözünü kesiyor. Broha, babasının şüphesiz ki varlıklı olduğunu, babasının servetinin yarısını Tanrının kendisine verdiğini söylemeyi önemli sayıyor! Bütün felaket, babasının varını yoğunu onun düğününe harcamasından doğmuş!</p>
<p>Broha, düğünüyle ilgili konuşmaya bayılıyor. Ne zaman bize gelse, her defasında hep o türküyü tutturuyor! Dünyada hiç kimsenin böyle bir düğünü olmamıştı! O kadar çok yemek pişirildi ki, öyle kazanlar kaynadı ki, o kadar yiyecek kızartıldı ki! Düğünde o kadar çok gerek turta&#160;ve börek, gerek başka hamur işi yiyecekler, gerekse reçel&#160;yendi ki!</p>
<p>Motl yanlış ifade ediyor: İoyna'yı haczetmemişler, satıp elde edilen parayı alacaklılar arasında paylaştırmak üzere loyna'nm malmı mülkünü haczet&#160;inişler.</p>
<p>Ne var bunda? Ama şimdi kala kala, sadece bir elinde tuttuğu şu kürk yaka ile diğer elinde tuttuğu bir süzgeç&#160;kaldı.</p>
<p>Onun babacığı ağabeyime pek çok çeyiz vaat etmişti, şimdi artık bunu konuşmanın bir anlamı yok. Ağabeyim&#160;bile bu davada “payına düşeni almıştı”: Adli komiser El-ya'nın damatlık elbisesine, yatağına ve hatta saatine haciz&#160;koymuştu. Elya cıscıvlak ortada kala kalmıştı.</p>
<p>Annem umutsuzluk içinde:</p>
<p>- &#160;&#160;&#160;Bir düşünün, ne büyük uğursuzluk! Kim tahmin&#160;edebilirdi!...</p>
<p>Annem bu işte sadece kem göz olmadığını kendince kabul ediyor. Hatta benim yüzümden ihtiyarla aralarının&#160;bozulduğu o gün, asıl kendisi loyna'nm başına bu belayı&#160;sarmış olabilirdi. Galiba herkesten çok anneme dokundu&#160;bunun zararı!... Onun gönlü, oğlunun bir elinin yağda bir&#160;elinin balda olmasını istiyordu. Al sana işte yağ! Al sana işte bal!</p>
<p>- &#160;&#160;&#160;Ne yapalım yavrucuğum, Tanrı yüzüne bakıncaya&#160;kadar yanımda kalın, diyor ve evimizdeki mobilyalardan&#160;geriye kalan tek eşya olan kendi karyolasını gelinine veriyor annem.</p><h2>VII. Ağabeyim Elya’nm içeceği</h2>
<p>ı</p>
<p>“Bir ruble koy, yüz ruble kazan! Sadece bir ruble göndermekle edineceği kitabımızın içeriğini okuyup öğrenen her kişi ayda yüz, belki daha fazla para kazanacaktır!”</p>
<p>Ağabeyim Elya bir gün, kayınpederinin evinde onunla birlikte yaşamaktan vazgeçtikten kısa bir süre sonra, işte&#160;böyle bir ilan okudu. Gerçi, kayınpederi ona üç yıl bakacağına kesin söz vermişti, içgüveyi gideli daha dokuz ay olmamıştı ki varlıklı loyna'nm başına bu felaket geldi, ihtiyar iflas etti. Onun nasıl iflas ettiğini size anlatmıştım, bir&#160;şeyi tekrar etmeyi sevmem, ancak isterlerse tekrar ederim.&#160;Fakat şu an rica etseler de yararı olmaz, çünkü çok işim&#160;var: Ben para kazanıyorum, Elya'nm kendi elleriyle yaptığı&#160;içeceği satıyorum. O, bu içeceği yapmayı, sadece bir ruble&#160;ödeyerek edindiği o kitaptan öğrendi; ayda yüz ruble, belki daha fazla kazanacağız.</p><div>
<p>87</p></div>
<p>Elya, dünyada böyle bir kitabın olduğunu daha okur okumaz, hemen o anda bir rubleyi (son rubleyi) postayla&#160;yolladı ve bundan böyle hiçbir sıkıntımızın kalmayacağını&#160;söyleyerek bir anda annemi sevindirdi.</p>
<p>- &#160;&#160;&#160;Anne, Tanrıya şükürler olsun, kurtulduk! Yakında&#160;boğazımıza kadar paraya gömüleceğiz, diyerek eliyle gırtlağını gösteriyor Elya.</p>
<p>- &#160;&#160;&#160;Nasıl? diye soruyor annem. Yoksa bir işe mi girdin?</p>
<p>- &#160;&#160;&#160;Bu, her türlü işten daha kârlı! diyor ağabeyim, sevinçten ağzı kulaklarına vararak. Birkaç gün içinde kitap&#160;geliyor!</p>
<p>- &#160;&#160;&#160;Ne kitabı?</p>
<p>- &#160;&#160;&#160;Harika bir kitap! diye yanıtlıyor Elya ve ayda yüz&#160;rublenin ona yetip yetmeyeceğini soruyor anneme.</p>
<p>Annem gülümsüyor: O yılda yüz rubleye razıydı, yeter ki bu para sağlam olsundu. Ağabeyim, para konusunda annemin son derece mütevazı bir isteğinin olduğunu görüyor ve postanenin yolunu tutuyor. Kitabın gelip gelmediğini sormak için her gün postaneye gidiyor. Bir rubleyi gönderdiğinden beri bir haftadan fazla bir süre geçti, fakat kitap hâlâ ortada yok. İnşallah başına bir iş gelmemiştir!</p>
<p>- &#160;&#160;&#160;Yaşayan bir can yemek ister! diyor annem ve sözlerine. ekliyor:</p>
<p>- &#160;&#160;&#160;Cana da tüküremezsin ya!</p>
<p>Bu cana tükürmek nasıl olabilir, anlamıyorum.</p><h3>2</h3>
<p>Bizi kutlayabilirsiniz: Kitap geldi! Elya paketi açar açmaz hemen oturup onu okumaya başladı. Kitapta neler de neler vardı! Burada para kazanmanın hangi yolları yazmıyordu ki!</p>
<p>Örneğin: Mürekkep imal ederek ayda yüz ruble nasıl kazanılır? Farelerin, hamamböceklerinin ve her türlü para-</p><div><div><img src="main-11.jpg" alt=""/></div></div>
<p>zitin yok edilme işiyle uğraşarak ayda nasıl yüz ruble kazanılır? Likör, rakı, limonata, soda, kvas<a id="footnote3"></a><sup><a href="#bookmark2">3</a></sup> ve daha başka içecekleri imal ederek ayda nasıl yüz ruble kazanılır? Bütün bunlar kitapta anlatılıyor.</p>
<p>Elya içki yapımında karar kıldı.</p>
<p>Birincisi, içki imal ederek ayda yüz rubleden fazla kazanılabileceği kitapta açıkça anlatılıyor. İkincisi, bu içki işi, aynı zamanda mürekkep ya da ayakkabı boyası yapma&#160;veya fare ve hamamböcekleriyle mücadele işi gibi temiz bir&#160;iŞ-</p>
<p>Bu konudaki tek sorun, hangi içkiyi yapmakta. Limonata veya soda yapmak için, özel bir makine ve Tanrı bilir kaça mal olacak olan bir tür taş gerekiyor.</p>
<p>Ya likör ve rakı? Fakat bunun için de Rotşild'in durumunda olmak gerekir.</p>
<p>Geriye kvas kalıyor. Bu içki ucuz ve sürümü fazla olabilir, hele yaz mevsimi bu yılki gibi çok sıcak olursa. Size şunu söylemeliyim ki kvas tüccarı Boruh, sadece kvas satarak zengin oldu. Boruh, üzerinde büyük sözler yazılı, şişe&#160;kvası denilen bir kvas satıyor: Top gibi ateşler. Burada bir&#160;hokkabazlık var, kvasm niçin ateşlediği belli değil. Bu, Bo-ruh'a ait bir sır. Dediklerine göre, şişelerin içine öyle bir&#160;şey koyuyor ki ne şerbetçiotuna ne de kuru üzüme benziyor. Bunun içindir ki yaza girer girmez, Boruh öyle bir satış yapıyor ki paraları toplamaya tek eli yetmiyor.</p>
<p>Elya'nın kitaptaki tarife göre yaptığı bizim kvas, ne cam şişe kvası ne de ateşleyen bir kvas oluyordu. Bizim&#160;kvas tamamen başka tür bir içecek. Onun nasıl yapıldığını&#160;ben bilmiyorum. Elya hiç kimseyi yanma yaklaştırmıyor.&#160;Şu an su döküyor daha, henüz ortada bir şey yok. Ancak&#160;hazırlanan içecek tarifteki kıvama ulaşır ulaşmaz, Elya annemin odasına kapanıyor, ne benim ne annemin ne Bro-</p>
<p>* Kvas: Bozaya benzer bir tür Rus içeceği.</p>
<p>ha'nın; orada hiç kimse olmamalı... Yine de kimseye söylemeyeceğinize söz veriyorsanız, Elya'nın kvası nelerden yaptığını size söyleyeceğim; ne de olsa hazırlama kabının&#160;içine neler koyduğunu görüyorum: Limon kabukları,&#160;melâs ve bir tür sirke. Bu sirkeye krivotartor (eğri taş)<a id="footnote3"></a><sup><a href="#bookmark2">3</a></sup> diyorlar. Bunların ardından da su koyuyor. Bu kvasta ana&#160;madde sudur. Su ne kadar çok olursa, kvas o kadar çok&#160;olur. Bütün bu malzemeler bildiğimiz bir sopayla güzelce&#160;karıştırılıyor (kitapta anlatıldığı gibi) ve kvas hazır oluyor.&#160;Bundan sonra, hazırlanan bu kvası büyük bir güğüme boşaltıyorlar ve içine bir parça buz atıyorlar. En önemlisi&#160;buzdur! Buz olmadan hiçbir içeceğin hiçbir özelliği olmaz.&#160;Ben bunu kitaba göre değil, kendi tecrübeme dayanarak&#160;söylüyorum size. Buzsuz kvastan bir yudum aldım ya, az&#160;daha kusuyordum.</p>
<p>3</p>
<p>İlk fıçı kvas hazır olduğunda, seyyar satıcılığı benim yapacağıma karar verdiler. Doğru ya, ben olmasam kim yapacak ki!... Bu iş ağabeyime yakışmaz; o artık evli bir adam. Anneme ise hiç uygun düşmez. Zaten biz de, annemin&#160;elinde güğümle pazara gidip orada: “Kvas! Kvas! İsteyene&#160;kvas!” diye bağırmasına izin veremezdik. Hepsi oybirliğiyle bu işi benim yapmam gerektiğini kararlaştırdılar. Zaten&#160;ben de öyle düşünüyordum, çoğunluğun kararı beni oldukça sevindirdi.</p>
<p>Elya, bana talimatlar vermeye başladı. Bir elimle güğümü ipinden, diğer elimle de bardağı tutacağım ve müşterileri çekmek için yüksek sesle şarkı söyler gibi bağıracağım:</p>
<p>İşte içinizi serinletecek bir içeçek!</p>
<p>Sizi canlandıracak, içinize neşe dolduracak!</p>
<p>Benim sesim, size daha önce söylediğim gibi güzeldir, soprano bir sestir. Mekânı cennet olsun, bu ses babamdan&#160;geçmiş bana. Fakat ağabeyimin bana öğrettiği sözleri unuttum, ben de kendimce bir şarkı söylemeye başladım:</p>
<p>Kvas! Kvas! Kvas için!</p>
<p>Her biriniz için sizin!</p>
<p>Bir hapiktir vereceğin, bir bardak kvasa!</p>
<p>O bir kapiğe acıma!</p>
<p>Söylediğim şarkı insanların çok hoşuna gittiği için mi, yoksa gerçekten kvas güzel olduğu için mi ya da bütün sorun, günün çok sıcak olmasından mıdır nedir bilmiyorum,&#160;eve tam yetmiş beş kapik getirdim. Elya paraları anneme&#160;verdi ve hemen bana yeni bir güğüm doldurdu ve şayet&#160;bardağı bir kapikten günde beş veya altı güğüm kvas satabilirsem, işte o zaman ayda yüz ruble kazanabileceğimizi&#160;söyledi.</p>
<p>Şimdi lütfen, dört cumartesiyi<a id="footnote4"></a><sup><a href="#bookmark3">4</a></sup> bir kenara atın, kvasm size kaça mal olduğunu ve size ne kadar net kâr bıraktığını&#160;o anda açıkça göreceksiniz, içecek çok ucuza mal oluyor.&#160;Hemen hemen hiçbir masraf gerektirmediği söylenebilir.&#160;En pahalı olanı buzdur. Bu nedenle, bir parça buzun ikinci, üçüncü ve hatta daha fazla güğüme yetmesi için eldeki&#160;kvası bir an önce satmaya gayret etmek zorundasın. Bunun&#160;için de elde güğüm hızlı hızlı dolaşmak, en iyisi koşmak&#160;gerekiyor. Arkama bir sürü çocuk takıldı. Bana gülüyorlar&#160;ve beni kızdırıyorlar. Ama onlara aldırış etmiyorum. Güğümdeki kvası çabucak satıp elden çıkarmak ve koşarak&#160;eve gidip yeni bir güğüm kvas getirmek için çabalıyorum.</p>
<p>Birinci günkü satıştan ne kadar kazandım, kendim de bilmiyorum. Sadece annemin, ağabeyimin, hatta Broha'nm&#160;beni çok övdüklerini biliyorum. Akşam yemeğinde bana&#160;kocaman bir dilim kavun, bir dilim karpuz ve iki tane de</p>
<p>Macar eriği verdiler. Kvasm da lafı mı olur, su gibi kvas içiyoruz biz.</p>
<p>Akşam annem bana bir yer yatağı açtı ve ayaklarımın acıyıp acımadığını sordu, aman Tanrı korusun!</p>
<p>Elya sadece kahkahayla güldü. Böyle benim gibi bir delikanlının hiçbir zaman hiçbir yerinin ağrımayacağını&#160;söyledi.</p>
<p>- Kuşkunuz olmasın! diye onu doğruladım. Eğer isterseniz şimdi bile, gecenin bu saatinde güğümü kapıp satışa gitmeye hazırım!</p>
<p>Hepsi birden bu yeteneğime gülümsediler. Ama annemin gözleri dolmuştu. Kronik bir vaka, annem mutlaka ağlamak zorunda.</p>
<p>Bütün annelerin tıpkı annem gibi bu kadar çok ağlayıp ağlamadıklarını bilmek ilginç olmaz mı?...</p>
<p>4</p>
<p>Tanrıya şükür işlerimiz parlak gidiyor. Dayanılmaz bir sıcaklık hüküm sürüyor, her yeni gün diğer günden daha kavurucu oluyor. Gerçekten de insanlar bunalıyorlar. Eğer&#160;bir bardakçık soğuk kvas olmasa, insanın perişan olması&#160;işten bile değil. Ben elimde güğümle, evle pazar arasında&#160;-abartmıyorum- günde on kez gidip geliyorum. Elya fıçıya&#160;bir göz atıyor ve artık dibinin göründüğünü söylüyor. Ve&#160;hemen o anda, fazla düşünmeden birkaç kova suyu fıçının&#160;içine boca ediyor.</p>
<p>Parlak bir fikir!</p>
<p>Fakat bu yüce düşünceyi ondan önce ben akıl etmiştim. Fıçıya birkaç kez de benim su eklediğimi itiraf etmeliyim size.</p>
<p>Ben hemen her gün koşarak komşumuz Pesya'ya gidiyor ve ona bizim içecekten bir bardak ikram ediyorum. Pesya'nın kocası ciltçi Moyşa'ya iki bardak ikram ediyorum, o kadar iyi bir insan ki o. Onların çocuklarına da birer bardak kvas veriyorum, veriyorum ki onlar da bizim ne&#160;tür içecekler yapabildiğimizi bilsinler. Kör amcaya da kvas&#160;ikram ediyorum ve onlardan yarım kapik bile olsun almıyorum. Ama bunun bir zararı olmuyor. Bundan dolayı&#160;elimdeki güğüme su ilave ediyorum. Bedava verdiğim her&#160;bardak kvasın yerine güğüme iki bardak su döküyorum.</p>
<p>Evimizde de aynen böyle yapılıyor. Diyelim Elya fıçıdan bir bardak kvas içecek. Hemen o anda bir bardak su fıçıya akıveriyor. Haklı, niçin zarar olsun ki! Karısı Broha da onun gibi yapıyor. Broha yengem, Elya'nın yaptığı kvasa&#160;bayılıyor, bir bardak kvas içince hemen bir bardak su boşaltıyor içtiği kvasın yerine. Bir kere de annem böyle yaptı.&#160;Yalvar yakar böyle davranmak zorunda bırakıldı; kendisi&#160;elini sürmüyor! Ve hemen Elya ya da karısı annemin yerine fıçıya su döküyor. Anlayacağınız, tek bir damla kvası-mız bile boşa gitmiyor; Tanrıya şükür iyi kazanıyoruz. Annem çok borç ödedi, bazı rehin eşyalarla yatağı paralarım&#160;ödeyerek kurtardı. Masa, sandalyeler yeniden evimizdeki&#160;yerlerini aldılar. Cumartesi günleri evimizde et, balık, beyaz ekmek oluyor. Bana bile bayram için yeni çizmeler sipariş edeceklerine söz verdiler.</p>
<p>Bana öyle geliyor ki hiç kimse benim gibi, bu kadar güzel yaşamıyor!</p>
<p>5</p>
<p>Fakat başımıza öyle bir bela geleceğini ve insanların bizim içeceğimize yüz çevireceklerini, hatta onu çöpe dökeceklerini kim, hangi peygamber tahmin edebilirdi?... Dahası, insanlara teşekkür etmeliyim ki beni tutup o anda polise teslim etmediler!</p>
<p>Bu iş şöyle oldu.</p>
<p>Bir ara yine elimde güğüm, komşumuz Pesya'lara uğ-ruyorum. Herkese birer bardak kvas ikram ediyorum. Bir bardak da ben içiyorum onlarla birlikte. Sanıyorum yirmi-otuz bardak kadar içecek gitti. Hemen su teknesinin bulunduğu sofaya gidiyorum. Fakat galiba su teknesi yerine&#160;çamaşır leğeninden aldım suyu. Çamaşır leğeninden elli-yirmi bardak kadar su alıp şarıl şarıl güğüme döküyor ve&#160;güğümdeki kvası satmak için sokağa çıkıyorum, sözlerini&#160;benim yazdığım yeni şarkımı da söylemeye başlıyorum:</p>
<p>Buzlu kvas için,</p>
<p>Çok gözdedir içeceğim!</p>
<p>Soğuk kvas için,</p>
<p>Tanrı canınızı almasın!</p>
<p>Yanımdan geçen bir adam beni durduruyor, bir kapik ödüyor, verdiğim kvası kafaya dikiyor ve o anda adamın&#160;yüzünün buruştuğunu görüyorum.</p>
<p>- &#160;&#160;&#160;Çocuk, bu seninki ne biçim bir içecek böyle? diye&#160;soruyor.</p>
<p>Fakat ben ona aldırış etmiyorum, onunla ilgilenecek halim yok, iki müşteri daha beni bekliyor. Bunlardan biri&#160;uzattığım kvas bardağını yarıladı, öteki daha az içti, ikisi&#160;de tükürüp uzaklaştılar. Yeni bir müşteri yaklaşıyor, bardağı ağzına götürüyor, tadına bakıyor, kvastan sabun tadı&#160;aldığını ve nedense tuzlu olduğunu söylüyor. Ondan sonraki müşteri, sadece bardağa şöyle bir göz attı ve bardağı&#160;bana geri uzattı:</p>
<p>- &#160;&#160;&#160;Nedir bu verdiğin böyle?</p>
<p>- &#160;&#160;&#160;Bildiğin bir içecek, diyorum.</p>
<p>- &#160;&#160;&#160;Sana göre bu bir içecek! Oysa bana göre leş gibi kokan bir pis su.</p>
<p>Biri daha yanaştı. Kendini zorlayarak kvasın tadına baktı ve o anda bardağı doğrudan doğruya yüzüme boşalttı.</p>
<p>Bir dakika geçmeden etrafıma bir kalabalık yığıldı ! Erkekler, kadınlar, çocuklar. Hep bir ağızdan bağırıyorlar, yaygara koparıyorlar, kollarını sallıyorlar!... Gürültüye bir&#160;belediye zabıta memuru geliyor. Meselenin ne olduğunu&#160;soruyor. Ona durumu açıklıyorlar. Zabıta memuru güğümün içini gözden geçiriyor ve bir bardak kvas istiyor. Daha şöyle dilinin ucuyla tadına bakar bakmaz tükürüyor ve&#160;tam anlamıyla tepesi atıyor:</p>
<p>- &#160;&#160;&#160;Sen bu pis suyu nerden aldın?</p>
<p>- &#160;&#160;&#160;Bu, kitaba göre yapılmış bir içecek, diye yanıtladım&#160;onu. Ağabeyim yapıyor... kitaba göre...</p>
<p>- &#160;&#160;&#160;Kim senin bu ağabeyin?</p>
<p>- &#160;&#160;&#160;Elya.</p>
<p>- &#160;&#160;&#160;Nasıl biri şu Elya?</p>
<p>- &#160;&#160;&#160;Ağabeyin hakkında laf etme, kütük! diye kalabalıktan biri bana bağırıyor.</p>
<p>Gürültü, yaygara, bağırtı. Toplanan insanlar hep birden yaklaştıkça yaklaşıyorlar bana. Zabıta memuru ise beni kolumdan yakalıyor ve bizi (yani benimle güğümü) bölge zabıta karakoluna götürmeye hazırlanıyor. Tam bu sırada gürültü müthiş bir hal alıyor. Dört bir yandan bağırıyorlar:</p>
<p>- &#160;&#160;&#160;O bir yetim! O zavallı bir yetim!...</p>
<p>İşin berbat bir duruma dönüştüğünü hissediyor ve yalvarmaya başlıyorum:</p>
<p>- &#160;&#160;&#160;İyi kalpli insanlar, sıkıştırın onu!</p>
<p>Bazıları zabıta memurunun cebine madeni para sokuşturmaya kalkışıyor, ama o almıyor. İşim kötü.</p>
<p>Gözleri kıvılcım saçan bir ihtiyar ansızın kalabalığın içinden bana bağırıyor:</p>
<p>- &#160;&#160;&#160;Motl, kolunu kurtar ve tabanları yağla!</p>
<p>Ben de aynen öyle yapıyorum. Güçlü bir hamleyle kolumu zabıtadan kurtarıyor ve koşarak evimizin yolunu tutuyorum.</p><div><div><img src="main-12.jpg" alt=""/></div></div>
<p>Yarı ölü yarı canlı bir halde kendimi kapıdan içeri attım.</p>
<p>- &#160;&#160;&#160;Güğüm nerde? diye soruyor Elya.</p>
<p>- &#160;&#160;&#160;Zabıta karakolunda!...</p>
<p>Ve ağlayarak başımı annemin göğsüne bırakıyorum.</p>
<p><a id="bookmark0"><sup><a href="#footnote1">1</a></sup></a></p>
<p> Rambam: Ortaçağda yaşamış Yahudi bilim ve düşün adamı Maymonid'in (1135-1204) kısaltılmış adı.</p>
<p><a id="bookmark1"><sup><a href="#footnote2">2</a></sup></a></p>
<p> Hamursuz: Yahudilerin hamursuz bayramı dolayısıyla yapıp yedikleri bir çeşit mayasız çörek (ç.n.).</p>
<p><a id="bookmark2"><sup><a href="#footnote3">3</a></sup></a></p>
<p> Motl yine yanlış ifade ediyor: Söz konusu olan şarap taşı (kırımtartar), Latince “kremortartar”dır.</p>
<p><a id="bookmark3"><sup><a href="#footnote4">4</a></sup></a></p>
<p> Motl, tatil günlerini kastediyor. Yahudiler cumartesileri çalışmazlar (ç.n.).</p>
</body>
</html>