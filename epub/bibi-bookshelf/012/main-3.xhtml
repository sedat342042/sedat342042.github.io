<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h1>VIII. Mürekkep Seli</h1><div><h3>1</h3>
<p>Ah, ne de aptalmışım ben! Ah, ne aptal! Şu iğrenç kvas yüzünden kafamı koparacaklarını zannettim. Hiç de değil! Boşuna korkmuşum! İşte Enta Teyze, kaz yağı diye mum&#160;yağı satıyor ya, hiçbir şey de olmuyor!</p>
<p>Sadece annemle başım belada, her şeyi kendine dert ediyor. Bu açıdan aferin ağabeyime! Kvas yüzünden böyle&#160;bir tatsızlığın ortaya çıkmasından dolayı zerre kadar yılgınlık göstermiyor. Onun elinde gizli bir kitabı var, hiçbir&#160;şeyden korkmuyor! Bu kitabın adına boşuna “Bir Ruble&#160;Koy, Yüz Ruble Kazan!” dememişler. Bu kitapta en tam ve&#160;doğru tarifler veriliyor; Elya, paranın nasıl kazanılacağına&#160;ilişkin hemen hemen tüm yolları ezbere biliyor artık.</p>
<p>Elya, örneğin mürekkebin, ayakkabı boyasının nasıl yapıldığını, farelerin, hamam böceklerinin ve diğer parazitlerin nasıl yok edileceğini biliyor.</p></div>
<p>İlk olarak, mürekkep yapım işiyle ilgilenmeye karar verdi Elya. Mürekkep aranan bir maldır, diyor. Herkes yazı yazmasını biliyor. Hatta, ne kadar mürekkep harcadığını&#160;öğrenmek için, öğretmen Yudel'e gidip sormaya bile üşenmedi.</p>
<p>Yudel’in yanıtı kısa oldu:</p>
<p>- &#160;&#160;&#160;Duruma bağlı!</p>
<p>Doğru: Yudel altmış kız çocuğuna yazı yazmayı öğretiyor. Onun öğrencileri arasında oğlan çocuklar yok, oğlanlar ondan korkuyorlar: Yudel, erkek çocukların ellerine tahta cetvelle vuruyor. Kız çocuklarına vurmak, hele pataklamak yasak. Kız olarak doğmadığım için kendime acıyorum. Birincisi, ölen babam için her gün dua okumak zorunda olmayacaktım.<a id="footnote1"></a><sup><a href="#bookmark0">1</a></sup> İkincisi, talmud-toraya<a id="footnote2"></a><sup><a href="#bookmark1">2</a></sup> gitmeyecektim. Gerçi, sadece öğlenleri gidiyorum okula; çok az&#160;ders oluyor, ama tokatlardan kurtulamıyorsun! Asıl sorun&#160;beni öğretmenin kendisi değil, karısının dövmesi. Kediye&#160;yiyecek bir şeyler vermem kadını çılgına çeviriyor. Bu kediyi görseydiniz! Acıklı acıklı bakıyor. O hep aç dolaşıyor&#160;ve öyle içli miyavlıyor ki tam bir insan gibi. Açıkça söylemek gerekirse, insanın içi paralanıyor ona bakınca! Evdekiler ona zerre kadar acımıyorlar. Onu görür görmez bir&#160;bağırtı koparıyorlar:</p>
<p>- &#160;&#160;&#160;Defol şurdan!</p>
<p>Kedicik, korkudan gözleri nereyi görse oraya sıvışıve-riyor. Ona yaşama hakkı tanımıyorlar. Kısa süre önce, birkaç gün hiç ortalarda görünmedi. Kendi kendime, tanrı göstermesin, onun ölmüş olduğuna karar verdim. Fakat&#160;daha sonra yavruladığını öğrendim...</p>
<p>Biz yine ağabeyimin şu mürekkep işine dönelim.</p>
<p>Elya, dünyada her şeyin değiştiğini söylüyor. Mürekkep yapımı bile değişmiş. Eskiden, mazı satın almak, onları ezmek ve tanrı bilir ne kadar kaynatmak; sonra göztaşı (bakır sülfatı) eklemek, parlaklık vermek için de şeker katmak gerekirmiş. Amma da karmaşık bir iş! Ya şimdi öyle&#160;mi! Eczaneden özel bir toz, küçük bir şişe de gliserin alacaksın, suda eritecek ve bir süre kaynatacaksın, oldu sana&#160;mürekkep. Ne güzel!</p>
<p>Elya böyle söylüyor.</p>
<p>Ve işte şimdi de eczaneye gidiyor, bir yığın toz, büyük bir şişe dolusu gliserinle dönüyor ve annemin odasına kapanıyor. Orada ne yaptığını bilmiyorum. Bu bir sır. Onun&#160;her şeyi sır! Annemden havanelini istemesi gerekince, anneme gizlice sesleniyor ve fısıltıyla:</p>
<p>- &#160;&#160;&#160;Anne havanelini versene! diyor.</p>
<p>Elya, bu iş için özel olarak satın alman oldukça büyük bir kabın içinde tozla gliserini karıştırdı, kabı ocağın üzerine yerleştirdi ve anneme fısıltıyla seslenerek kapıyı kapamasını rica etti. Biz içeride olanlara kulak kabartıyorduk.&#160;Annem her dakika telaşla ocağa bakıyordu, ocak iyice yanmadı diye korkuyordu sanki. Sonra bir zamanlar kvas için&#160;kullanılan fıçıyı odaya yuvarladılar, kabı dikkatlice ocağın&#160;üzerinden aldılar ve aynı dikkatle fıçıya boşalttılar, sonra&#160;üzerine su dökmeye başladılar. Fıçı yarıya kadar dolunca&#160;Elya komut verdi:</p>
<p>- &#160;&#160;&#160;Yeter!</p>
<p>Bunun üzerine, “Bir Ruble Koy, Yüz Ruble Kazan!” adlı kitaba göz gezdirdikten sonra, kendisine yeni bir kalem ve bir yaprak beyaz kâğıt verilmesini emretti.</p>
<p>- &#160;&#160;&#160;Mürekkebin nasıl yazdığına bir bakmalı! diye annemin kulağına fısıldadı.</p>
<p>Kalemi fıçıya daldırarak kendisine verilen kâğıda bir şeyler yazdı, imza atar gibi zikzaklar çizdi ve önce anneme,&#160;sonra karısına gösterdi. İkisi de bakar bakmaz sevinçle:</p>
<p>-Mürekkep! dediler.</p>
<p>O zaman biz, yine o bildik işi yapmaya kalkıştık: Fıçıya iki kova su daha boşalttık. Elya elini kaldırdı:</p>
<p>- &#160;&#160;&#160;Tamam!</p>
<p>Elya tekrar kalemi fıçıya batırdı, kâğıda bir şeyler yazdı ve yazdıklarını yine anneme ve karısına gösterdi. Yine ikisi, yazıya bakar bakmaz:</p>
<p>- &#160;&#160;&#160;Mürekkep! dediler.</p>
<p>Birkaç kez böyle yapıldı, fıçı şimdilik ta ağzına kadar doldu. Daha fazla su dökecek yer kalmadı.</p>
<p>Bunun üzerine Elya elini kaldırdı:</p>
<p>- &#160;&#160;&#160;Tamam!</p>
<p>Ve dördümüz birlikte yemek masasına oturduk.</p>
<p>3</p>
<p>Yemekten sonra şişelere mürekkep doldurmaya başladık. Ağabeyim etraftan çeşit çeşit şişeleri toplayıp getirdi: Bira&#160;şişeleri, şarap şişeleri, votka şişeleri ve her türden daha&#160;başka şişeler. Şişe mantarları da satın aldı, hem de eskilerinden: Eski mantarlar ucuzdur, mürekkebi şişelere dökmek için bir huniyle bir teneke maşrapa da satın aldı.</p>
<p>Derken Elya, her zaman olduğu gibi fısıltıyla anneme kapıyı kapatmasını söyledi ve biz dördümüz çalışmaya koyulduk. Görev dağılımı çok iyi yapıldı. Broha şişeleri çalkalıyor ve onları anneme veriyordu. Annem de tüm şişeleri&#160;tek tek gözden geçirdikten sonra bana uzatıyordu. Bana,&#160;bir elimle huniyi şişelere geçirip tutmak, diğer elimle de şişeyi tutmak işi verildi. Ağabeyim ise, fıçıdan maşrapayla&#160;mürekkebi alıyor ve huniye boşaltıyordu.</p>
<p>Yapılan iş, gördüğünüz gibi hoş ve neşeli bir iş. Bu işin tek kötü tarafı, mürekkebin sadece elleri değil, insanın&#160;burnunu ve yüzünü de boyayabilecek nitelikte olmasıydı.&#160;Elya'yİa ben tepeden tırnağa mürekkebe battık, tıpkı şeytan gibi. Annemin hayatta ilk defa güldüğünü gördüm.&#160;Broha için bir şey söylemiyorum artık, gülmekten çatlayacak hale geldi o. Fakat Elya, annemle Broha'nın gülmelerinden hoşlanmıyordu. Karısına kızıyor ve ne diye böyle&#160;kahkahalarla güldüğünü soruyordu ona. Ama Broha, daha&#160;da kırılırcasına gülüyordu: Öyle bir gülme nöbetine tutuldu ki, kramp mı girdi ne, az daha geberiyordu. Sonunda&#160;annem onu güçlükle yatıştırdı ve Elya'yİa bana elimizi yüzümüzü yıkamamızı söyledi. Fakat Elya, şimdi elini yüzünü yıkayacak halde değildi, çünkü getirdiği şişeler yetmeyecekti. Eldeki şişelerin tümü doldu. Başka şişe kalmadı.&#160;Nereden şişe alınacak?</p>
<p>Elya, karısına dönerek, fısıltıh bir sesle, gidip bir yerden şişe bulmasını emrediyor. Broha onu işitiyor, fakat onun yüzüne bakınca kendini tutamayıp tekrar zembereği boşalmışçasına gülmeye başlıyor. Bunun üzerine Elya,&#160;tam anlamıyla çileden çıkıyor. Sonra anneme seslenerek,&#160;gizemli bir edayla bu isteğini anneme söylüyor. Annem&#160;şişe bulmaya gidiyor, biz ise bu arada fıçıya bir miktar su&#160;döküyoruz. Kuşkusuz öyle bir anda değil, ara ara döküyoruz.</p>
<p>Her kova suyun bitiminden sonra Elya elini kaldırıyor ve komutunu veriyor:</p>
<p>-Yeter!</p>
<p>Sonra dolmakalemi mürekkep fıçısına daldırıyor, elindeki kâğıda bir şeyler yazıyor ve hiç kimseye bakmadan:</p>
<p>- İşte mürekkep! diyor.</p>
<p>Elya, annem yeni şişelerle dönünceye kadar bu şekilde birkaç kez tekrarlıyor bunu. Biz tekrar mürekkebi şişelere&#160;boşaltma işine başlıyoruz, ama şişeler yetmeyecek.</p>
<p>- &#160;&#160;&#160;Bu iş ne zaman bitecek? diye soruyor Broha.</p>
<p>- &#160;&#160;&#160;Aman nazar değmesin! diyor annem.</p>
<p>Ağabeyim ise, karısına öfkeli gözlerle bakıyor ve sanki ona şöyle demek istiyor:</p>
<p>“Karım da olsan, tam bir aptalsın sen, Tanrı kimsenin başına vermesin!”</p>
<p>4</p>
<p>Bizim ne kadar mürekkebimiz olduğunu söyleyemem. Yaklaşık bin şişe kadar olduğunu sanıyorum. Ancak birisi onu satıp savarsa bir yararı olacak. Elya oraya buraya gidip&#160;durdu.</p>
<p>— Mürekkepleri perakende satmayı düşünmüyorum, dedi bir defasında komşumuz ciltçi Moyşa'ya.</p>
<p>Moyşa, bir gün bize uğradı ve bu kadar çok şişeyi bir arada görünce adeta ağzı açık kaldı. Derken, onunla Elya&#160;arasında tuhaf bir konuşma başladı. Sözcüğü sözcüğüne&#160;aktarıyorum:</p>
<p>Elya: -Niçin korktunuz?</p>
<p>Ciltçi: —Ne var bu şişelerin içinde?</p>
<p>Elya: -Şarap var! Şişelerin içinde ne olabilir, şarap değilse eğer?</p>
<p>Ciltçi: -Şarap mı? Canı cehenneme, ne biçim şarap bu? Bu mürekkep!</p>
<p>Elya: -Madem biliyorsunuz, ne diye soruyorsunuz?</p>
<p>Ciltçi: -Bu kadar mürekkebi ne yapacaksın?</p>
<p>Elya: -İçeceğim.</p>
<p>Ciltçi: -Şakayı bırak. Perakende mi satacaksın?</p>
<p>Elya: -Aklımı peynir ekmekle mi yedim ben? Satacaksam on şişeyi, yirmi şişeyi, elli şişeyi birden satarım. Buna “toptan” satış derler. Anlıyor musunuz?</p>
<p>Ciltçi: -Anlıyorum. Peki, kime satmayı düşünüyorsun?</p>
<p>Elya: —Ne demek kime? Amcama!...</p>
<p>Ve Elya dükkânın yolunu tuttu. Büyük toptancı tüccarın yanına gitti. Tüccar bir şişe örnek istiyor: Adam malı görecek. Elya bir şişe örnek getiriyor, adam şişeye elini bile sürmüyor: Üzerinde etiketi yok.</p>
<p>- &#160;&#160;&#160;Eler şişenin üzerinde etiket olmak zorunda, hem de&#160;resimli etiket!</p>
<p>Elya:</p>
<p>- &#160;&#160;&#160;Ben resim yapmıyorum, diyor ona. Mürekkep yapıyorum ben.</p>
<p>Tüccar da Elya'ya şu yanıtı veriyor:</p>
<p>- &#160;&#160;&#160;Ne yaparsan yap, haydi yolun açık olsun!</p>
<p>Elya, soluğu öğretmenin yanında aldı. Fakat öğretmen ona, su katılmamış bir alçaklıkta bulundu.</p>
<p>- &#160;&#160;&#160;Bütün yaz bana yetecek kadar mürekkebim var, diyor öğretmen.</p>
<p>- &#160;&#160;&#160;Peki, kaç şişe mürekkebiniz var sizin? diye soruyor&#160;Elya.</p>
<p>- &#160;&#160;&#160;Kaç şişe mi? diyerek şaşırıyor öğretmen. Ben bir şişe&#160;mürekkep alıyorum, o da bana epey bir zaman yetiyor. Bitince yeni bir şişe alıyorum...</p>
<p>Amma da iş ha! Bir insan bu kadar yetenekli olur ancak! Bu öğretmen, daha geçenlerde “duruma göre mürekkep harcıyorum” diyerek övünüyordu, şimdi ise ona bir şişeden fazlası gerekli değilmiş meğer!</p>
<p>Zavallı Elya kendinde değildi! Mürekkeplerle ne yapacağını bilmiyor. Daha kısa süre önce, asla perakende satmayacağını, sadece toptan satacağını söylüyordu. Artık pes etmeye başlıyor. Şimdi, perakende satmaya da hazır olduğunu söylüyor. Mürekkebi “perakende” satmanın ne demek olduğunu merak ediyordum.</p>
<p>Sonunda öğrendim. Bunu anlatmaya değer.</p>
<p>5</p>
<p>Elya büyükçe bir yaprak kâğıt getirdi, masanın üzerine yerleştirdi ve kâğıda kocaman kitap harfleriyle şöyle yazdı:</p>
<p>Burada mürekkep satılır</p>
<p>toptan ve PERAKENDE</p>
<p>kaliteli ve UCUZ</p>
<p>“Perakende” ve “ucuz” sözcüklerini öyle büyük harflerle yazdı ki bu iki sözcük neredeyse kâğıdın tümünü kapladı.</p>
<p>Elya yazdığı bu ilanı evimizin kapısına yapıştırdı. Gelip geçenler durup okuyorlardı. Elya bekliyordu, pencereye bakıyor ve parmaklarını çıtlatıyordu, içi içine sığmıyordu.</p>
<p>- &#160;&#160;&#160;Motl, dedi bana, git de dinle, bakalım insanlar ne diyorlar.</p>
<p>Bu durumlarda beni yalvararak kandırmaya gerek yok. Kapının önünde durdum ve konuşmalara kulak kabarttım.&#160;Yarım saat kadar böyle durduktan sonra eve girdim.</p>
<p>Elya burnuma girecek gibi bana yaklaşıyor ve yavaş bir sesle soruyor:</p>
<p>-E?...</p>
<p>- &#160;&#160;&#160;E, ne?</p>
<p>- &#160;&#160;&#160;Ne diyorlar?</p>
<p>-Kim?</p>
<p>- &#160;&#160;&#160;İnsanlar.</p>
<p>- &#160;&#160;&#160;Yazının güzel olduğunu söylüyorlar.</p>
<p>- &#160;&#160;&#160;Başka bir şey söylemiyorlar mı?</p>
<p>- &#160;&#160;&#160;Hiçbir şey söylemiyorlar!</p>
<p>Elya içini çekiyor. Niçin?</p>
<p>Annem ona soruyor:</p>
<p>- &#160;&#160;&#160;Ne diye içini çekiyorsun, aptal oğlum! Birazcık sabret. Sen istiyorsun ki bütün malı hemen bir gün içinde satıp kurtulayım?!</p>
<p>- &#160;&#160;&#160;Bir siftah yapsaydık bari! diye yanıtlıyor annemi Elya.</p>
<p>Ve Elya'nm sesinin ağlamaklı olduğunu işitiyorum.</p>
<p>- &#160;&#160;&#160;Sen aptalsın! diye yineliyor annem. Biraz sabret, siftah da olur. Olacak!</p>
<p>Annem, ağabeyimi bu şekilde teselli ederek akşam yemeği için masayı hazırlıyor, biz de ellerimizi yıkıyor ve masaya oturuyoruz.</p>
<p>Birbirimizi sıkıştırarak oturuyoruz, çünkü şişeler yüzünden evin içinde kıpırdayacak yer kalmamıştı. Tam yemeğe başlamıştık ki adı Kopl olan bir genç koşarak içeri girdi. Onu tanıyorum; bir nişanlısı var.</p>
<p>- &#160;&#160;&#160;Burada mı perakende mürekkep satıyorlar?</p>
<p>- &#160;&#160;&#160;Burada. Ne olacak?</p>
<p>- &#160;&#160;&#160;Bana mürekkep lazım.</p>
<p>- &#160;&#160;&#160;Ne kadar lazım?</p>
<p>- &#160;&#160;&#160;Bir kapiklik verin.</p>
<p>Elya kendini yitiriyor. Eğer annemin yanında utanmayacak olsaydı, şu nişanlı delikanlıyı önce pataklayacak, sonra da kapı dışarı edecekti. Fakat kendini tuttu ve bir&#160;kapiklik malı verdi.</p>
<p>Bir çeyrek saat geçmemişti ki küçük bir kız geldi. Parmağıyla burnunu tuttu ve:</p>
<p>- &#160;&#160;&#160;Burda mı mürekkep yapıyorlar?</p>
<p>- &#160;&#160;&#160;Burda. Söyle, ne istiyorsun?</p>
<p>- &#160;&#160;&#160;Ablam rica ediyor, acaba veresiye birazcık mürekkep&#160;verebilir misiniz? Bir mektup yazması gerekiyor.</p>
<p>- &#160;&#160;&#160;Kim senin ablan?</p>
<p>- &#160;&#160;&#160;Basya Beloşveyka.</p>
<p>- &#160;&#160;&#160;Öyle mi! Ne kadar büyümüşsün sen! diyor annem.&#160;Tanıyamadım seni!... Mürekkep hokkası var mı yanında?</p>
<p>- &#160;&#160;&#160;Ne gezsin bizde mürekkep hokkası?! Ablam rica etti... acaba sizde bir dolmakalem bulunur mu diye. Onun&#160;sadece bir mektup yazması gerekiyor... Nişanlısına... Size&#160;hemen şimdi geri verecek, hem dolmakalemi hem de mürekkebi.</p>
<p>Ağabeyim masanın başında değildi artık. Annemin odasına geçmişti. Orada bir aşağı bir yukarı gidip geliyor&#160;ve tırnaklarını kemiriyor.</p>
<p>- Niçin bu kadar mürekkep yaptın? Niyetin bütün dünyanın mürekkep ihtiyacını mı karşılamak? diye ağabeyime soruyor komşumuz ciltçi Moyşa. Yoksa mürekkep kıtlığı&#160;olacak diye mi korkuyorsun?</p>
<p>Şu ciltçi tuhaf adam! Gerçekten, bir insanın bu şekilde yarası nasıl deşilebilir? Gerçi öyle kötü bir ihtiyar değildir,&#160;sadece can sıkıcı ve ince eleyip sık dokuyan bir adam!&#160;Doğrusu, Elya'dan iyi bir karşılık aldı. Elya ona, başkalarının işine karışmamasını, kendi işine dikkat etmesini ve&#160;paskalya şarkıları ile günah çıkartma dualarını tek kitapçık&#160;olarak ciltlememesini tavsiye etti. Bunlar zehir zemberek&#160;imalı sözlerdi ve ciltçi, Elya'nın ne demek istediğini anladı.</p>
<p>İma edilen cilt işi, bir gün bir arabacının, paskalya şarkılarını Moyşa'ya verip cilt yaptırmasıydı. Ama Moyşa, yanlışlıkla olacak, ciltlediği paskafya şarkıları kitapçığının&#160;arasına dualar kitabından da birkaç sayfa katmış. Arabacı,&#160;bir keçi ile oğlaklarının söz konusu edildiği neşeli bir paskalya şarkısı yerine, günah çıkartmak için okunan duayı,&#160;ağlayarak okuduğunu belki de fark etmeyecekti; fakat&#160;komşuları onun ne okuduğunu duymuşlardı.</p>
<p>Komşuları arabacıya güldüler. Bunun üzerine arabacı, ciltçiye gitti ve az daha onu paramparça edecekti.</p>
<p>- Soyguncu! diye bağırdı arabacı. Ne yaptınız bana? Paskalya şarkılarının arasına, bana gerekli olmayan günah&#160;çıkartma dualarını ne diye sokuşturdunuz?! Bağırsaklarınızı sökeceğim sizin!...</p>
<p>Oh be, o yıl paskalyamız amma da neşeli geçmişti!...</p>
<p>Ama beni bağışlayın, bizimle ilgisi olmayan bir öyküye kaptırdım kendimi. Biz yine şu parlak işlerimize dönelim. ..</p><h2>IX. Mürekkep Selinin Sonuçları</h2>
<p>ı</p>
<p>Ağabeyim kendini yitirmiş bir halde dolaşıyor. Bu kadar mürekkep ne olacak?</p>
<p>- &#160;&#160;&#160;Yine mürekkeplerden söz ediyorsun! diye annem&#160;kızgınlıkla söyleniyor ona.</p>
<p>- &#160;&#160;&#160;Yok canım! diyerek kendini savunuyor Elya. İnsanların da, mürekkebin de canı cehenneme! Ama ya şişeler... Ben onlara bütün varımı yoğumu harcadım! Hepsini&#160;boşaltmalı ve ne yapıp edip bunları paraya çevirmeli!...</p>
<p>Elya her şeyi paraya çeviriyor!...</p>
<p>Mürekkebin dökülmesine karar verildi. Hepsinin canı cehenneme! Fakat nereye dökülecek? Bu kadar çok mürekkep nereye dökülecek? Bu, ne de olsa bir utanç ve yüzkarası!...</p>
<p>- &#160;&#160;&#160;Ne yapalım, diyor Elya, geceyi beklemek gerek. Geceleyin kimse görmez.</p>
<p>Geceyi bekledik, ama gece olunca inadına dolunay çıktı!</p>
<p>- &#160;&#160;&#160;Başka bir zaman gecenin aydınlık olmasını istesen,&#160;ay görünmez, ama gerekli olmadığı zaman da böyle çıkıve-rir! diyerek kızgınlıkla söyleniyor Elya.</p>
<p>Yine de, şişeleri peş peşe evden çıkarıyor ve doğrudan doğruya sokağa boşaltıyoruz. Tam bir mürekkep seli oluşuyor!...</p>
<p>- &#160;&#160;&#160;Hep aynı yere dökmemek! diyor Elya.</p>
<p>Ben onun emrettiği gibi yapıyorum: Her şişeyi başka bir yere boşaltıyorum. Birini komşuların duvarına döktüm.&#160;Bir diğerini öteki komşumuzun çitinin üzerine boşalttım.&#160;İki keçi geviş getiriyordu, üçüncü şişe de onların üzerine&#160;boşaldı.</p>
<p>- &#160;&#160;&#160;Bugünlük bu kadar yeter, diyor Elya.</p>
<p>Ve yatmaya gidiyoruz.</p>
<p>Etrafta çıt yok. Karanlık. Sadece, ocak çekirgesinin söylediği ezgi ve ocağın arkasındaki kedinin mırıltısı duyuluyor. Kedinin gece gündüz yaptığı tek iş, ocağın kenarında ısınmak ve mırıldanmak. Kuru otların üzerinde birinin sessiz adımları duyuluyor. Bu, domovoy olmasın?<a id="footnote3"></a><sup><a href="#bookmark2">3</a></sup></p>
<p>Annem henüz uyumuyor. Hiç uyuyacağa da benzemiyor. Geceleri onun nasıl parmaklarını çıtırdattığını ve iç çektiğini duyuyorum. İnliyor ve kendi kendine konuşuyor. Bu alışkanlık olmuş onda. Geceleri içini döküyor, acılarla dolu yaşamını anlatıyor. Kime? Belki de Tanrıya?</p>
<p>Annemin:</p>
<p>- &#160;&#160;&#160;Ah, Tanrım, Tanrım!... diye her seslenişini işitiyorum ben.</p><div>
<p>Ben döşemede uyuyorum ve uyku arasında bağırtılar duyuyorum. Sesler bana tanıdık geliyor. Gözlerimi açıyorum. Güneş çoktan yükselmiş. Güneş ışıkları pencereden içeri&#160;sızıyor ve beni sokağa çağırıyor.</p>
<p>Dün ne olduğunu anımsamaya çalışıyorum. Ha, şu mürekkep meselesi! Ayağa fırlıyor ve çabucak giyiniyorum. Annemin gözyaşları içinde olduğunu görüyorum,&#160;başka bir şey de yaptığı yok denebilir. Broha fenalaşıyor,&#160;ama o her zaman fenalaşıyor. Ağabeyim ise odanın ortasında ayakta dikiliyor, başını yere eğmiş, susuyor. Ne oluyor&#160;böyle?</p>
<p>Bir değil, birkaç olay birden ortaya çıkıyor! Komşular öyle bağırıp çağırıyorlar ki sanki etlerini kesiyorlar. Birisi,&#160;evinin duvarına mürekkep döküldüğünü görmüş. Diğer&#160;bir komşu, yeni yaptığı çitin mürekkebe batmış olduğunu,&#160;bir başka komşu da iki beyaz keçisinin mürekkeple boyanmış olduklarını görüyor!</p>
<p>Ama eğer oymacının karısı ve onun bir çift çorabı olmasaydı, bütün yaşananlar bu derece korkunç olmayacaktı. Kadın, bir çift yeni beyaz çorabını götürüp komşunun çitine asmış ve bildiğiniz gibi, çorapların üzerine mürekkep dökülmüş!</p>
<p>Birisi ona, çoraplarını git de elin çitine as diye ricada bulunmuş sanki! Fakat annem ona yeni bir çift çorap alacağına söz veriyor, yeter ki şu bağırıp çağırmasını kessin.</p>
<p>Ya duvar ne olacak? Ya çit ne olacak?</p>
<p>Annemle Broha, onların üzerindeki mürekkep lekelerini boyayıp kapatacaklar.</p>
<p>Komşumuz Pesya:</p>
<p>- Aşk olsun size ki bu kadar insanla uğraşabiliyorsunuz, diyor anneme. Mürekkebinizi sağlık memuru Mena-</p></div><div>
<p>IIO</p></div><div>
<p>ıı</p></div>
<p>şe'ye bulaştırsaydmız, dünyanın kaç bucak olduğunu size söylerdi!...</p><div><div><img src="main-13.jpg" alt=""/></div></div>
<p>- Şüphesiz ki beladan uzak durmak gerek! diyor annem de, ona ve bana bakıyor.</p>
<p>Nasıl görünüyor olabilir annem?</p><h3>3</h3>
<p>- Şimdi artık aklım başıma geldi, diyor bana ağabeyim. Akşam olur olmaz şişeleri dereye götüreceğiz.</p>
<p>Ağabeyim yerden göğe kadar haklı! Daha kolay ne olabilir? Dereye her türlü pisliği dökmek birdir. Orda çamaşır da yıkıyorlar, atları da yıkıyorlar, domuzları da suya&#160;sokup serinletiyorlar.</p>
<p>Ben dereye bayılıyorum, ki siz benim nasıl bir balıkçı olduğumu biliyorsunuz. Dereye gideceğimiz anı nasıl sabırsızlıkla beklediğimi rahatlıkla anlamışsınızdır elbette.</p>
<p>Karanlık çöker çökmez, ağabeyimle ben şişeleri sepetlere doldurduk ve derenin yolunu tuttuk. Mürekkebi oraya boşaltacağız, boş şişeleri eve getireceğiz ve tekrar sepetlere dolu şişeleri yerleştirip dereye döneceğiz.</p>
<p>Bu şekilde sabaha kadar çalıştık. Çoktandır hiç bu kadar neşeli geçen bir gecem olmamıştı. Bir düşünün hele: Kasaba uykuda, gökyüzü yıldızlarla kaplı, ay tam dereye&#160;bakıyor. Ve sessizlik!...</p>
<p>Bizim deremiz hızlı akan bir deredir. İlkbaharda, buzlar eridiği zaman kabarır, kıyılarından taşar ve gürül gürül akar. Sonra sular yavaş yavaş alçalır, dere iyice sığlaşır ve&#160;yazın sonunda da artık tam anlamıyla sakinleşir, uykuya&#160;dalar ve sesi zar zor duyulur: Bulg-bulg! Karşı kıyıdan kurbağaların sesleri işitilir: Vrak-vrak!</p>
<p>Bu, işte böyle bir dere! Dere değil de bir yüz karası! Ben bir kıyıdan öbür kıyıya yürüyerek geçiyorum, kısa&#160;pantolonumun paçasına bile ulaşmıyor su.</p>
<p>i'3</p>
<p>Öyle ki, döktüğümüz mürekkepten dere taştı. Şaka mı bu, nerdeyse bin şişe mürekkep! Öküzler gibi çalıştık, tan&#160;ağarırken yattık ve ölüler gibi uyuduk!</p>
<p>Annemin feryadı bizi uyandırdı:</p>
<p>- &#160;&#160;&#160;Vay başıma! Benim talihsiz ömrüm!... Ne yaptınız&#160;siz orda, derede ne yaptınız?</p>
<p>Bütün kasabayı bizim pislettiğimiz anlaşılmış. Çamaşırcı kadınlar hiçbir yerde çamaşır yıkayamıyorlar! Arabacılar atlarını hiçbir yerde sulayamıyorlar... Sucular... İşte şimdi gelecekler! Ne olacak halimiz?</p>
<p>Bütün bunları söyleyen annem. Fakat bizim ne çamaşırcı kadınların, arabacıların ve sucuların yüzünü görmeye ne de ne zaman gelip bizi tepeleyecekler diye beklemeye niyetimiz vardı. Bu işin bizimle zerre kadar ilgisi yok. Derken Elya'yla ben hiç zaman yitirmeden, Elya'nm dostu&#160;olan Pina'nın yanma sıvışıyoruz.</p>
<p>- &#160;&#160;&#160;Bırak, işleri yoksa arasınlar bizi! diyor Elya.</p>
<p>Elimden tutuyor ve koşarak Pina'nın evine giriyoruz.</p>
<p>Bir gün, gerekirse, sizi Pina ile tanıştıracağım. Onunla</p>
<p>tanışmaya değer: Onun da bazen aklına güzel düşünceler gelir.</p><h2>X. Sokak Hapşırıyor</h2>
<p>1</p>
<p>Yapacağımız hangi iş var şimdi sırada, biliyor musunuz? Fareler. Elya, tam bir hafta boyunca, nasıl para kazanılacağının öğretildiği “Bir Ruble Koy, Yüz Ruble Kazan” adlı kitabının başında belini doğrultmadan oturdu. Farelerin, ha-mamböceklerinin ve her türlü zararlı yaratığın, bu arada&#160;sıçanların da nasıl yok edileceklerini artık bildiğini söylüyor Elya. O, yeter ki imal ettiği tozla bir yerde görünmesin, orada tek bir fare bile kalmayacakmış; fareler kaçışıp&#160;dağılacaklar veya bir tane kalmayıncaya kadar gebereceklermiş. Bundan sonra fare mare olmayacakmış!</p>
<p>Bunu nasıl başaracak, bilmiyorum. Bu bir sır ve bu sır sadece şu uyduruk kitapta gizli ve onu sadece Elya biliyor.&#160;Elya kitabı hep üzerinde, yan cebinde, zararlılar için yaptığı tozu da cüzdanının içinde taşıyor. Bu toz kırmızıya ya</p><div>
<p>tış</p></div>
<p>kın bir renkte, tıpkı enfiye gibi çok ince öğütülmüş ve adına da “çemeritsa”<a id="footnote4"></a><sup><a href="#bookmark3">4</a></sup> deniyor.</p>
<p>- &#160;&#160;&#160;Ne demek çemeritsa? diye soruyorum Elya'ya.</p>
<p>- &#160;&#160;&#160;Türk biberi.</p>
<p>- &#160;&#160;&#160;Nasıl bir şey bu Türk biberi?</p>
<p>- &#160;&#160;&#160;İşte şimdi sana “nasılı” göstereceğim! diye beni tersliyor.</p>
<p>O, çalışma sırasında sorular sormak için kimsenin onun yanma sokulmasına dayanamıyor. Oturmak ve susmak gerekiyor.</p>
<p>Bir defasında, onda başka bir çeşit tozun daha olduğunu gördüm.</p>
<p>- &#160;&#160;&#160;Bu da fare ilacı. Fakat bundan sakınmak gerek! Öldürücü bir zehir! diyerek hemen hemen yüz kez annemi,&#160;karısını ve beni uyardı, özellikle beni: Sakın dokunayım&#160;deme!</p>
<p>İlk denememizi komşumuz Pesya'nın evindeki fareler üzerinde gerçekleştirdik. Kimin fareleri yok oluyormuş bakalım! Bildiğiniz gibi Pesya'nın kocası bir ciltçidir ve onun&#160;elinde her zaman çok sayıda kitap vardır. Fareler de kitapları severler. Elbette kitapları okumak için seviyor değiller,&#160;kitapları ciltlemede kullanılan koladan hoşlanıyorlar. Yapıştırıcı kolayla birlikte kitabın kendisini de kemiriyor fareler.</p>
<p>Fareler ciltçi için pek çok üzücü şeye neden oluyorlar. Geçenlerde eksiksiz ve gıcır gıcır bir dualar kitabını kemirmişler. Ve asıl “Evrenin Hâkimleri: Tanrılar” adlı kitabı&#160;kemirmeye başlamışlar. Bu “Evrenin Hâkimleri”ne öyle bir&#160;çullanmışlar ki ondan geriye hiçbir şey kalmamış.</p>
<p>- &#160;&#160;&#160;Sadece bir gece izin verin! diye yalvararak kandırmaya çalışıyor ciltçiyi ağabeyim.</p>
<p>Ama ciltçi işitmek bile istemiyor:</p>
<p>- &#160;&#160;&#160;Korkuyorum, bütün kitaplarımı bozacaksın!</p>
<p>- &#160;&#160;&#160;Nasıl bozacakmışım kitaplarınızı? Niçin bozayım?</p>
<p>- &#160;&#160;&#160;Bilmiyorum. Fakat korkuyorum. Kitaplar başkalarının.</p>
<p>Buyrun gelin de ona açıklayın! Bizi bir geceliğine içeri almaları için Elya ciltçiyi ikna etti.</p><h3>2</h3>
<p>İlk gece şans bize gülmedi, tek bir fare dahi yakalayamadık. Fakat Elya, bunu iyiye işaret olarak kabul ediyor: Fareler toz ilacın kokusunu alır almaz kaçmışlar.</p>
<p>Ciltçi bu açıklamayı başını sallayarak dinliyor. İnanmıyor gibi bir hali var.</p>
<p>Yine de kasabada, bizim fareleri yok ettiğimiz şeklinde bir söylenti yayıldı. Bu söylentiyi komşumuz Pesya yaydı.&#160;Sabah erkenden çarşıya gitmiş ve hiç kimsenin fareleri bizim gibi yok edemediğini ortalığa yayıvermiş. Ve herkes&#160;bizden söz etmeye başladı. Daha önce de herkese bizim&#160;kvası övüp durmuştu. Ondan sonra ise, dünyanın şimdiye&#160;dek bizimki gibi bir mürekkep görmediğine, karşılaştığı ve&#160;yanından geçtiği herkesi inandırmaya başladı. Ama doğrusu bütün bu sözlerin hiçbir yararı olmadı, çünkü kimseye&#160;mürekkep gerekli değil. Ama fareler başka, bu mürekkep&#160;işine benzemez! Fareler tamamen başka bir sorun. Fareler&#160;her yerde, her evde insanın karşısına çıkıyorlar. Doğru,&#160;her evde her zaman bir kedi vardır, fakat bir kedi tek başına onca farenin ve özellikle de sıçanların hakkından gelebilir mi hiç! Sıçanlar bir kedinin yüzüne tükürmek istemişler. Hatta kedilerin sıçanlardan çekindiklerini bile söylüyorlar. En azından ayakkabıcı Beri, bunun böyle olduğuna inanıyor. O sıçanlar hakkında hiç inanılmayacak öyküler anlatıyor. Gerçekten de, Beri hakkında, sözlerine hiç&#160;inanılmayacak bir kıtırcı diye konuşuyorlar. Ama yine de&#160;onu dinlemek ilginç oluyor.</p>
<p>Örneğin, sıçanların onun bir çift yeni çizmesini yediklerine inanıyor. Ve öylesine yemin ediyor ki, palavra attığını bilsen de ona inanmamak elde değil. O, güya, iki&#160;sıçanın deliklerinden nasıl çıktıklarını ve çizmelerini yediklerini kendi gözleriyle görmüş. Gece olmuş. Bu onlara&#160;yaklaşınca korkmuş, çünkü sıçanlar dana kadarmışlar.&#160;Daha küçük değillermiş danadan! Ayaklarıyla sıçanlara&#160;vurmuş, ıslık çalmış, onlara: “Kış-kış-kış!” diye bağırmış,&#160;ama sıçanlar ona aldırış bile etmemişler. Bunun üzerine&#160;sıçanlara kundura kalıbını fırlatmış, fakat o alçaklar sadece ona bakmışlar ve kendi bildikleri gibi devam etmişler.&#160;Derken, kediyi tutmuş ve sıçanların suratlarına doğru fırlatmış. Ne mi olmuş dersiniz? Sıçanlar kediyi yiyip bitirmişler!</p>
<p>İnsanın buna inanası gelmiyor, fakat adam öyle yeminler etti ki...</p>
<p>- &#160;&#160;&#160;İzin verin, evinizdeki sıçanları bir gecede yok edeyim, diye öneride bulundu ona Elya.</p>
<p>- &#160;&#160;&#160;Lütfen! Büyük bir memnuniyetle! diyerek razı oldu&#160;ayakkabıcı. Size sonsuz şükranlarımı sunacağım.</p>
<p>3</p>
<p>Sabaha kadar çizmelerin önünde oturduk. Ayakkabıcı da, diyebilirim ki, hiç gözünü yummadı ve gün ışıymcaya kadar bize olağanüstü olaylar anlattı.</p>
<p>O emekli asker ya, Türklerle savaşmış, Plevne meydan savaşma katılmış. Orada toplarla ateş ediyorlarmış. Topların ne kadar büyük olduklarını biliyor musunuz siz? Bir&#160;düşünün: Bir top güllesi, bizim evin tamamından büyükmüş! Ve bir top, bir dakika içinde, bu güllelerden hemen&#160;hemen bin tane fırlatabiliyormuş! Bunu hayal edebilir misiniz? Ve top güllesi havada uçarken öyle bir uğulduyor-muş ki, kulakları sağır edebilirmiş. Bir gün nöbette olduğunu söylüyor Beri, ansızın ’trak! ’ diye bir gürültü duymuş&#160;ve kendisinin havaya yükseldiğini, bulutlardan daha yüksek bir yere çıktığını hissetmiş. Ve onun yakınına düşen&#160;top güllesi bin parçaya bölünmüş. Beri yine de şanslı olduğunu söylüyor; bir kuru ot yığınının üzerine düşmüş, yoksa başını çarpıp kırabilirmiş.</p>
<p>Elya dinliyor, ama kaşları gülüyor. Elya'nın kendisi her zamanki halinde, ama kaşları, palavracı ayakkabıcıya&#160;gülüyor gibiler. Ama o hiç de belli etmiyor. Palavracı, gece&#160;boyunca bir dakika olsun gözlerini yummadı, bize birbirinden korkunç olağandışı olayları anlatıp durdu, biz de&#160;bu şekilde sabaha kadar oturduk.</p>
<p>Sıçanlar mı? Tek bir sıçan bile yoktu.</p>
<p>- Siz gerçek bir büyücüsünüz! dedi ağabeyime ayakkabıcı Beri ve dahası, bizim büyülü sözlerle bir gecede onun evindeki sıçanların kökünü nasıl kazıdığımızı, bütün&#160;kasabaya anlatmak için çarşının yolunu tuttu.</p>
<p>Elya'nın bir şeyler fısıldadığını kendi gözleriyle gördüğüne yeminler etti. Bunun üzerine, bütün sıçanlar deliklerinden çıkmışlar ve dağın altına doğru kaçmışlar, kendilerini suya vurup yüzerek dereyi geçmişler ve uzaklara gitmişler.</p>
<p>Nereye gittiklerini kendisi de bilmiyor...</p>
<p>4</p>
<p>- Fareleri burda mı yok ediyorlar?</p>
<p>Bu tür sorularla bize daha sık gelmeye başlıyor insanlar ve büyülü sözlerle evlerindeki farelerin kökünü kurutmamızı rica ediyorlar bizden. Ama ağabeyim Elya, doğru sözlü bir adamdır. O hiçbir yalana katlanamaz. Fareleri&#160;büyülü sözlerle değil, ama bir tür toz sayesinde yok ettiği</p>
<p>ni herkese açıkça söylüyor. Onda farelerin hoşlanmadığı böyle bir toz var.</p>
<p>- &#160;&#160;&#160;îster toz olsun, ister şeytan, ister cin olsun! diyor&#160;müşteriler. Yeter ki şu farelerden bizi kurtarsın. Fiyatı ne&#160;olacak bu tozun?</p>
<p>Elya pazarlığı sevmez. Toz için şu kadar, el emeği için de şu kadar vermeniz gerekir, diyor müşterilere.</p>
<p>Yine de, her defasında daha yüksek fiyat istiyor. Fiyatı her gün biraz daha yükseltiyor.</p>
<p>Daha doğrusu fiyatı o değil, karısı Broha yükseltiyor.</p>
<p>- &#160;&#160;&#160;Eğer bundan böyle farelerle uğraşacaksan bu, hiç değilse alacağın paraya değsin!... diyor Broha.</p>
<p>- &#160;&#160;&#160;Peki nerde kaldı adalet? Nerde kaldı Tanrı? diyerek&#160;çileden çıkıyor annem.</p>
<p>Broha, bu sözlere şu karşılığı veriyor:</p>
<p>- &#160;&#160;&#160;Adalet mi?... işte sana adalet! Ve ocağı gösteriyor.&#160;Tanrı mı? İşte Tanrı hurda! Ve eliyle cebinin üzerine vuruyor.</p>
<p>- &#160;&#160;&#160;Broha, sen ne diyorsun? Tanrı senden sorar! diye&#160;dehşetle bağırıyor annem.</p>
<p>- &#160;&#160;&#160;Ne diye bu ineğe çeneni yoruyorsun! diyerek anneme hatifçe çıkışıyor Elya.</p>
<p>Bu sırada odanın içinde adımlıyor ve sakalını karıştırıyor. Sakalı tam anlamıyla çıkmış artık ve öyle ki mayalı hamur gibi kabarıyor. Elya sakalını eliyle yoluyor, sakal tekrar çıkıyor, ama tuhaf bir şekilde: Sadece yanaklarındaki sakal çıkıyor. Yüzü temiz, ama yanaklar sakalla kaplanmış.&#160;Siz hiç böyle bir sakal gördünüz mü?</p>
<p>Başka bir zaman olsaydı, Broha, Elya'ya “ineği” gösterirdi! Tanrının dünyasını onun başına dar ederdi. Ama bu defalık sesini çıkarmadı, çünkü şu sıralar Elya para kazanıyor. Elya ne zaman para kazansa, Broha ona saygı gösteriyor Bugünlerde bana bile saygılı davranıyor, çünkü kocasının para kazanmasına yardım ediyorum. Ben Broha için&#160;genellikle “çulsuz”, “uyuşuk”, “pisboğaz” biriyim. Ama&#160;şimdi bana sevecen bir dille “Motele” diye sesleniyor.</p>
<p>- &#160;&#160;&#160;Motele, bana potinlerimi ver!</p>
<p>- &#160;&#160;&#160;Motele, bana bir maşrapa su getir!</p>
<p>- &#160;&#160;&#160;Motele, bulaşık suyunu dışarı çıkar!...</p>
<p>Ne zaman para kazansan, bambaşka konuşuyor seninle!...</p>
<p>5</p>
<p>Elya’nın tuhaf bir özelliği var: O, her şeyi gereğinden fazla yapmak zorunda. Kvas yapacaksa kocaman bir fıçı yapar,&#160;mürekkep yapacaksa bin şişe yapar, fare zehiri yapacaksa&#160;bir çuval yapar.</p>
<p>Pesya'nın kocası onu caydırmaya çalışıyordu:</p>
<p>- &#160;&#160;&#160;Hemen şimdi bu kadar şey neyine gerek senin?</p>
<p>Fakat Elya, yanıt vermek yerine kabalık etti ona.</p>
<p>Ya adam bir çuval fare ilacının bir tarafa saklanmış olduğunun farkına varsaydı!</p>
<p>Sonra onlar dışarı çıktılar, çuval ise yerinde duruyordu! Elbette ben gidip çuvalın üzerine oturdum. Ne kötülük var bunda? Çuvalın patladığını ve içinden sarı bir tozun döküldüğünü fark edemedim! Fakat bunun, Elya'nm fareleri yok etmek için topladığı toz olduğu belliydi. Öyle&#160;bir kokusu var ki insanın soluğunu kesiyor. Dökülen tozu&#160;toplamak istedim, fakat korkunç bir şekilde hapşırmaya&#160;başladım. Eğer ağzına kadar dolu bir enfiye kutusundaki&#160;enfiyenin tümünü burnuma tepseydim, gene de bu kadar&#160;hapşıramazdım.</p>
<p>Açık havada bu hapşırık çabuk geçer umuduyla, koşarak evden dışarı attım kendimi. Hiçbir yararı olmadı!</p>
<p>Bu sırada annem geldi:</p>
<p>- &#160;&#160;&#160;Ne oldu?</p>
<p>Yanıt olarak sadece bir şey söyleyebiliyordum:</p>
<p>- &#160;&#160;&#160;Hapşu! Hapşu! Ve bir daha: Hapşu!</p>
<p>- &#160;&#160;&#160;Sana gelen bana gelsin! diyerek ağlayıp sızlanmaya&#160;başlıyor annem. Nerden kaptın bu nezleyi?</p>
<p>Bir yandan hapşırırken, bir yandan da anneme elimle evimizi işaret ediyorum. Annemin içeri girmesiyle, tıpkı&#160;benim gibi hapşırarak kendini dışarı atması bir oluyor.</p>
<p>Elya geliyor ve annemle benim hapşırdığımızı görüyor.</p>
<p>- &#160;&#160;&#160;Ne oldu?</p>
<p>Annem ona evimizi gösteriyor, eliyle. Elya koşarak eve giriyor ve aynı anda dışarı fırlıyor:</p>
<p>-Kim bu... hapşu! hapşu! hapşu!...</p>
<p>Ağabeyimi uzun zamandır bu kadar kızgın görmemiştim. Yumruklarını sıkarak üzerime atıldı. Sürekli hapşırdığı için şanslıydım, yoksa beni öldüresiye dövecekti.</p>
<p>Broha da geliyor ve hepimizin hapşırdığını görüyor.</p>
<p>- &#160;&#160;&#160;Ne oldu size? diye soruyor. Ne diye hepiniz birden&#160;hapşırıp duruyorsunuz?</p>
<p>Fakat hiç birimiz tek sözcük söyleyecek durumda değildik. El işaretleriyle ona evi gösteriyoruz, koşarak eve giriyor, kızarmış bir halde uçarcasına dışarı çıkıyor ve gelip Elya'ya yaslanıyor:</p>
<p>-Ben sana ne di... hapşu! hapşu! hapşu!...</p>
<p>Derken komşumuz Pesya geliyor. Bir şeyler söylüyor, ama biz ne dediğini duymuyoruz bile. Ona evimizin kapısını gösteriyoruz ellerimizle, eve doğru yöneliyor, içeri girmesiyle dışarı çıkması bir oluyor:</p>
<p>- &#160;&#160;&#160;Siz ne... hapşu! hapşu! hapşu!</p>
<p>Sonra Pesya'nm kocası ciltçi Moyşa geliyor ve bize bakıp gülüyor:</p>
<p>- &#160;&#160;&#160;Nedir bu haliniz?</p>
<p>- &#160;&#160;&#160;Girmeye ça... hapşu! hapşu! hapşu!... diye evi göstererek koro halinde karşılık veriyoruz ona.</p><div><div><img src="main-14.jpg" alt=""/></div></div>
<p>Ciltçi eve giriyor ve kahkahalar atarak geri fırlıyor:</p>
<p>- &#160;&#160;&#160;Biliyorum, biliyorum, bu ne! Kokusunu aldım. Bu&#160;çeme... hapşu! hapşu! hapşu!</p>
<p>Ciltçi böğrünü tutuyor ve hem kahkahalarla gülüyor hem de durmaksızın hapşırıyor ve her defasında ayaklarının ucuna basarak doğruluyor, havaya zıplıyor, tekrar hapşırıyor ve tekrar zıplıyor...</p>
<p>Yarım saat geçmemişti ki ne kadar erkek ve kadın komşumuz varsa hepsi, onların amcaları, dayıları, halaları, teyzeleri, onların erkek ve kız kardeşlerinin çocukları,&#160;onların dostları ve tanıdıkları, yani bütün sokak bir uçtan&#160;bir uca, herkes, ama herkes sersemler gibi hapşırmaya&#160;başladı.</p>
<p>Ağabeyim, hapşıranlar hapşırıktan kurtulamayacaklar diye çok korktu! Elimden tutuyor ve ikimiz, durmadan&#160;hapşırarak onun dostu olan Pinya'nm evine koşar adım gidiyoruz. Sakinleşmemiz ve normal konuşma yeteneğimize&#160;tekrar kavuşmamız için, en az bir buçuk saatin geçmesi gerekti. Elya ancak o zaman başımıza gelen her şeyi dostuna&#160;anlatmaya başlıyor.</p>
<p>Pinya onu dikkatlice dinliyor, tıpkı bir doktorun hastasını dinlediği gibi. Sonra şöyle diyor:</p>
<p>- &#160;&#160;&#160;Hadi, göster bakalım şu kitabı!</p>
<p>Elya yan cebinden kitabı çıkarıyor ve Pinya'ya veriyor. “Bir Ruble Koy, Yüz Ruble Kazan! Bir Ayda Yüz Ruble ve&#160;Daha Fazlası Nasıl Kazanılır?”</p>
<p>Pinya kitaba bakıyor, bakıyor ve birden onu ocağa, tam ateşin içine fırlatıyor! Elya kitabı ateşin içinden almaya yelteniyor. Fakat Pinya, sakin bir şekilde onu durduruyor:</p>
<p>- &#160;&#160;&#160;Yavaş, acele etme!...</p>
<p>Birkaç dakika geçti ve içinde, ayda yüz ruble ve daha fazla paranın nasıl kazanılacağına ilişkin onca yararlı bilginin bulunduğu kitaptan geriye, sadece bir avuç kül kaldı.&#160;Kala kala küçücük bir kâğıt parçası kaldı. Bu kâğıt parçacığının üzerinde, yalnız “çemeritsa” sözcüğü güçlükle seçile-biliyordu.</p>
<p>❖</p>
<p><a id="bookmark0"><sup><a href="#footnote1">1</a></sup></a></p>
<p> Ölmüş kişiler için sinagogda okunan duayı, sadece ölen kişinin erkek çocukları okur.</p>
<p><a id="bookmark1"><sup><a href="#footnote2">2</a></sup></a></p>
<p> Talmud-tora: Erkek çocuklarına din eğitimi verilen, ilkokul düzeyinde Yahudi din okulu; bir hayır kurumu işlevine sahiptir.</p>
<p><a id="bookmark2"><sup><a href="#footnote3">3</a></sup></a></p>
<p> Domovoy: Rus masallarında, cin anlamındaki hayali varlık; evde yaşadığına inanılır (ç.n.).</p>
<p><a id="bookmark3"><sup><a href="#footnote4">4</a></sup></a></p>
<p> Çemeritsa: Kaim köklü, geniş yapraklı ve çiçek salkımları olan, çayır ve ormanlarda yetişen uzun ömürlü bir ot (ç.n.).</p>
</body>
</html>