<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><div><img src="main-1.jpg" alt=""/></div>
<p>Değerli kalem arkadaşım!</p><div><div><img src="main-2.jpg" alt=""/></div></div>
<p>Kitabınızı aldım;</p>
<p>hem güldüm Hem ağladım.</p>
<p>Olağanüstü bir yapıt!...</p>
<p>Bir kez daha söylüyorum: Nefis bir yapıt!</p>
<p>Bu kitapta baştan sona kadar</p>
<p>halka duyulan şanlı ve</p>
<p>bilgece bir sevgi ışığı parıldamakta,</p>
<p>oysa günümüzde bu sevgi o kadar az</p>
<p>duyumsanmakta ki...</p>
<p>Kitabınızın başarı kazanmasını candan diliyorum,&#160;bu başarıyı elde edeceğinizden de&#160;kuşku duymuyorum.</p><div><div><img src="main-3.jpg" alt=""/></div></div>
<p>Şolom Aleyhem, 2 Şubat 1859’da Ukrayna’nın Pereyaslav kentinde doğdu. Asıl adı Şolom Nohumoviç Rabinoviç’tir. Yazılarında “barış içinde yaşayın” anlamına&#160;gelen ve Yahudilerin geleneksel selam şeklini ifade eden Aleyhem takma soyadını kullandı. Yeni Yahudi edebiyatının kurucusudur. Orta Avrupa gettolarını ve&#160;ABD’ye göç eden Yahudilerin yaşantısı üzerine mizah dolu hikâyeler yazdı. 13&#160;Mayıs 1916’da tedavi için gittiği New York’ta yaşama veda etti.</p>
<p>Aleyhem’in Eserleri:</p>
<p>• &#160;&#160;&#160;Damdaki Kemancı (Sütçü Tevye) (Remzi Kitabevi, 1970)</p>
<p>• &#160;&#160;&#160;Ezgiler Ezgisi (Telos Yayıncılık, 1998)</p>
<p>• &#160;&#160;&#160;Küçük Motl (Kültür Bakanlığı Yayınları, 2000; İmge Kitabevi Yayınları, 2004)</p>
<p>• &#160;&#160;&#160;Keman (Kültür Bakanlığı Yayınları, 2002)</p>
<p>Arif Berberoğlu, 22 Eylül 1959’da Antakya’da doğdu. İlk ve ortaokulu ReyhanlI’da yatılı okudu. 1976 yılında Van Sağlık Kolejine girdi ve bu okulu Konya’da bitirdi (1981). Aynı yıl sağlık memuru olarak Kars’ın Göle ilçesine tayin edildi;&#160;dört yıl bir köy sağlık ocağında görev yaptı. Askerlik sonrası, 1986’da Ankara’ya&#160;geldi ve AÜ-DTCF Rus Dili ve Edebiyatı Bölümü ne girdi; 1990’da mezun oldu.&#160;Dört şiir kitabı olan Berberoğlu, bu şiirleriyle Petrol-lş Sendikası Şiir Ödülü; Kültür Bakanlığı Şiir Başarı Ödülü ve Ceyhun Atuf Kansu Şiir Ödülü sahibidir. Şiirlerini (ve şiir çevirilerini) çeşitli yazın dergilerinde (Varlık, Evrensel Kültür, Damar, Kıyı, Kum, Berfin-Bahar, Kül vb.) yayımlatmayı sürdürüyor.</p>
<p>Bcrberoğlu’nun Çevirileri:</p>
<p>• &#160;&#160;&#160;Nekrasov, Sanatı-Şiirleri (Promete Yayınları, 1993)</p>
<p>• &#160;&#160;&#160;E. Kazakeviç, Yıldız (Evrensel Kültür Yayınları, 1995)</p>
<p>• &#160;&#160;&#160;Ş. Aleyhem, Küçük Motl (Kültür Bakanlığı Yayınları, 2000; İmge Kitabevi Yayınları, 2004)</p>
<p>• &#160;&#160;&#160;Ş. Aleyhem, Keman (Kültür Bakanlığı Yayınları, 2002)</p><div>
<p>imge Kitabevi Yayınlan Genel Yayın Yönetmeni&#160;Şebnem Çiler Tabakçı</p>
<p>ISBN 975-533-422-X</p>
<p>Özgün Adı Malçik Motl, 1988</p>
<p>© İmge Kitabevi Yayınları, 2004</p>
<p>Tüm hakları saklıdır.</p>
<p>Yayıncı izni olmadan, kısmen de olsa fotokopi, film vb. elektronik ve mekanik&#160;yöntemlerle çoğaltılamaz.</p>
<p>2.Baskı: Ekim 2004</p>
<p>Düzelti</p>
<p>Gökçe Gökçeer - Alaattin Topçu</p>
<p>Kapak İllüstrasyonu ve Grafik Tasarım&#160;Aytaç Fener</p>
<p>Sayfa Düzeni Yalçın Ateş</p>
<p>Baskı ve Cilt</p>
<p>Pelin Ofset (312) 418 70 93/94</p></div><div>
<p>İmge Kitabevi Yayıncılık Paz. San. ve Tic. Ltd. Şti.</p>
<p>Konur Sok. No: 3 Kızılay 06650 Ankara Tel: (312) 419 46 10 - 419 46 11 • Faks: (312) 425 29 87&#160;Internet: <a href="http://www.imge.com.tr">www.imge.com.tr</a> • E-Posta: <a href="mailto:imge@imge.com.tr">imge@imge.com.tr</a></p></div><div>
<p>İmge Dağıtım</p></div><div>
<p>Ankara</p>
<p>Konur Sokak No: 43/A Kızılay Tel: (312) 417 50 95/96 - 418 28 65&#160;Faks: (312) 425 65 32&#160;E-Posta: <a href="mailto:dagitim@imge.com.tr">dagitim@imge.com.tr</a></p></div><div>
<p>İstanbul</p>
<p>Mühürdar Cad. No: 80 Kadıköy Tel: (216) 348 60 58&#160;Faks: (216)418 26 10&#160;E-Posta: <a href="mailto:kadikoy@imge.com.tr">kadikoy@imge.com.tr</a></p></div><div>
<p>Şolom Aleyhem</p></div><div><a id="caption1"></a><h1>Küçük Motl</h1>
<p>-Öykü-</p></div><div>
<p>(Ibraniceden Rusçaya Çeviren: L. Goldberg)</p></div><div>
<p>Rusçadan Çeviren Arif Berberoğlu</p></div><div>
<p>m</p></div><div>
<p>İMGE</p>
<p>kitabevi</p></div><div><div><img src="main-4.jpg" alt=""/></div></div><h2>içindekiler</h2>
<p>KÜÇÜK MOTL</p>
<p>KUÇUK MOTL</p><h2>I. Bugün Bayram Ağlanmaz!</h2>
<p>ı</p>
<p>Pesah bayramından<a id="footnote1"></a><sup><a href="#bookmark0">1</a></sup> hemen sonra havanın açılmaya başlamasına, bahse girerim ki dünyada hiç kimse benim kadar, ben kantor<a id="footnote2"></a><sup><a href="#bookmark1">2</a></sup> Peysa'nın oğlu Motl ile komşumuzun buzağısı Meni (bu adı ona ben taktım) kadar böylesine sevin-memiştir.</p>
<p>Bu ilk sıcak günde, onunla ben, güneşin ilk tatlı ışıklarını aynı anda vücudumuzda duyduk, çıplak toprağın bağrını yararak çıkmaya başlayan yeşil otların kokusunu biz ikimiz aynı anda aldık ve biz ikimiz bizi kuşatan karanlıktan insanın yüzüne gülen, gerçek baharın ilk sabahına aynı&#160;anda çıktık.</p>
<p>Bana sorarsanız, boşa giden hamur ve ilaçlarla günlerimi geçirdiğim bu soğuk, nemli bodrumdan, kelimenin tam anlamıyla bir delikten gün yüzüne çıktım. Buzağıyı da, yana yatmış ve delik deşik olmuş duvarlarından kışın karla-</p><div><div><img src="main-5.jpg" alt=""/></div></div>
<p>rın içeri savrulduğu, yazın da yağmurun kamçıladığı küçük, karanlık, çamurlu ve pislikten batmış durumdaki bir ahırdan çıkarıp salıverdiler.</p>
<p>Bu şekilde, özgür güneş aydınlığına kavuşan biz ikimiz -ben ve buzağı Meni- doğaya karşı gönül borcu duyarak, her birimiz kendimizce sevinçten oynayıp zıplamaya başladık. Kollarımı havaya kaldırıp iki yana ayırarak ve ağzımı kocaman açarak bütün gücümle temiz bahar kokusunu içime çektim. İçime çektiğim bu temiz hava, beni sanki&#160;yukarılara, bulutların hafif bir buğu gibi süzüldüğü, bembeyaz kuşların bir görünüp bir gözden kaybolduğu ve derin mavilikte yüzercesine cıvıldaşıp ötüştüğü gökyüzünün&#160;o uçsuz bucaksız maviliğine doğru kaldırıyormuş gibi geliyordu bana. Bayramlarda sinagogun vaiz kürsüsünde babamla birlikte söylediğimiz o sözsüz, melodisiz, coşkun&#160;dalgaların yarattığı kıvrak çağlayanın o güzelim şarkısı,&#160;hayranlık ve sevinç dolu bir tür şarkılar şarkısı kabaran&#160;göğsümden kendiliğinden kopuveriyordu.</p>
<p>Baharın ilk gününde işte böyle sevindim.</p>
<p>Buzağı ise sevincini bambaşka bir şekilde gösterdi.</p>
<p>O, ilk iş olarak yüzünü nemli, kararmış gübre yığınına daldırdı, sonra ön tırnaklarıyla yeri kazıdı, bundan sonra&#160;da kuyruğunu kaldırdı ve aniden dört ayağını birlikte yerden keserek sıçradı ve böğürdü:</p>
<p>“Mö-ö-ö!...”</p>
<p>Bu “Mö-ö-ö” bana o kadar gülünç geldi ki, kahkaha atmaktan kendimi alamadım ve hemen tıpkı onun gibi kusursuz bir şekilde “Mö-ö-ö” diyerek buzağıyı taklit etmeye&#160;başladım.</p>
<p>Benim onu taklit edişim galiba buzağının hoşuna gitmişti: Tekrar böğürdü ve tekrar dört ayağını birden toplayarak havaya zıpladı. Anlaşılacağı gibi ben de, sıra bana geldiğinde hoplayıp zıpladım. Ve bu, birkaç kez böyle de-</p>
<p>ıı</p>
<p>vam etti: Ben zıplıyorum, buzağı zıplıyor; buzağı “Mö-ö-ö” diye bağırıyor, o susunca ben başlıyorum: “Mö-ö-ö!...”</p>
<p>Eğer ağabeyim Elya ense köküme bir şaplak atmasaydı, bu oyun kim bilir daha ne kadar sürecekti:</p>
<p>- &#160;&#160;&#160;Demek bunun için ortadan kayboldun! Şuna bakın&#160;hele, yakında dokuz yaşında bir delikanlı olacak, ama bir&#160;buzağıyla yaramazlık yapıyor! Haydi eve, marş, işe yaramaz haylaz!... Bekle gör, babam seni haşlayacak!...</p>
<p>2</p>
<p>Ne saçma! Babam hiç de beni haşlamayacak. O hasta. Sonbahardan, ta bayramdan beri, artık eskiden olduğu gibi sinagogda çalışmıyor, geceler boyunca hep öksürüyor. Bize bir doktor geliyor. Bu doktor esmer, şişko, siyah bıyıklı,&#160;gözlerinin içi gülen, neşeli bir adamdır. O bana “puzır”&#160;(tombiş) diyor ve karnıma fiske vuruyor. Annemi, bana sadece patates vererek kötü beslediğine inandırmaya çalışıyor boyuna. Hasta babama ise et suyu ve süt, süt ve et suyu verilmesini emrediyor. Annem doktorun bu öğütlerini&#160;dikkatle dinliyor, ama doktor gidince yüzünü önlüğüyle&#160;gizliyor, omuzları sarsılmaya başlıyor. Sonra gözlerini kuruluyor, ağabeyimi bir köşeye çağırıyor ve onunla bir şeyler fısıldaşıyorlar. Annem ağabeyimi bir yere göndermek&#160;istiyor, o ise gitmeyi reddediyor.</p>
<p>- &#160;&#160;&#160;O insanların yanında hizmetkârlığa gideceğime, yerin dibine gömülürüm daha iyi, diyor ağabeyim. Bugün ölsem bundan daha iyidir!...</p>
<p>- &#160;&#160;&#160;Dilin kopsun, alçak! Senin için aylak aylak gezmek&#160;daha önemli! diyor annem fısıltıyla, dişlerini sıkarak lafı&#160;ağzına tıkıyor ve ondan umudunu kesiyor.</p>
<p>Annem etrafına bakınıyor, Elya'yı paralamaya hazır. Ancak hemen yumuşuyor ve:</p>
<p>- &#160;&#160;&#160;Peki, ne yapalım yavrucuğum? Babana acı! Onun&#160;kurtulması gerek... diyor.</p>
<p>Elya büfede göz gezdirerek:</p>
<p>- &#160;&#160;&#160;En iyisi bir şeyler satmak, diye öneride bulundu.</p>
<p>Annem de büfeye baktı. Gözlerini silerek fısıldadı:</p>
<p>- &#160;&#160;&#160;Ama ne satayım ben? Canımı mı? Sana göre daha satacak bir şeyler var. Sanki büfe tamtakır değil de!...</p>
<p>- &#160;&#160;&#160;Ne varsa! diyerek razı oluyor Elya.</p>
<p>Annem birden:</p>
<p>- &#160;&#160;&#160;Soyguncu! Cani! diye haykırıyor ve gözleri kan çanağına dönüyor. Ah, kimin benimkiler gibi böyle cani ruhlu çocukları var?!</p>
<p>Annem öfkeden kabına sığmıyor. Fakat biraz ağladıktan sonra gözlerini kuruluyor ve Elya'nın önerisine boyun eğiyor.</p>
<p>Böylece kitapları, babamın dua örtüsünün gümüş saçağını, yaldızlı iki kadehi, annemin ipek robunu ve nihayet bir elden öteki ele geçen diğer bütün eşyaları sattılar.</p>
<p>Kitapları, seyrek sakallarını sürekli kaşıyıp duran, ufak tefek bir adam olan seyyar kitapçı Mihl satın aldı. Zavallı Elya, onu bize çağırmak için üç defa gitmek zorunda&#160;kaldı, en sonunda onu evimize getirmeyi başardı. Annem&#160;kitapçı Mihl'i görünce çok sevindi, ama babamın duymaması için, parmağını ağzına götürerek yavaş konuşmasını&#160;işaret etti ona. Mihl annemin ne demek istediğini anladı.&#160;Başını kitap rafına doğru kaldırarak ve alışkanlıkla sakalını&#160;kaşıyarak yavaş bir sesle:</p>
<p>- &#160;&#160;&#160;Hadi, gösterin bakalım, neler varmış sizde? dedi.</p>
<p>Annem bana başıyla, masaya çıkıp raftaki kitapları</p>
<p>vermemi buyurdu. Onun emrini ikiletmedim. Büyük bir sevinçle masanın üzerine sıçradım, ama o anda da kendimi&#160;boylu boyunca yere uzanmış buldum. Bunun üzerine, ağabeyimin düşüncesine göre “bir deli gibi” böyle sıçradığım</p>
<p>için ondan paparayı yedim. Sonra kendisi masaya çıktı ve kitapları Mihl'e vermeye başladı.</p>
<p>Mihl bir eliyle sakalını kaşımayı sürdürürken, diğer eliyle de kitapların sayfalarını çevirip gözden geçiriyordu.&#160;Her kitapta bir kusur buluyordu; birinin cildi iyi yapılmamış, bunun arkası berbat durumda, şu öteki tam bir kitap&#160;bütünlüğü taşımıyor... Bütün kitapları, ciltleri ve bütün&#160;kitap arkalarını gözden geçirmeyi bitirdikten sonra sakalını kaşıyarak şöyle dedi:</p>
<p>- &#160;&#160;&#160;Bu bir talmud<a id="footnote3"></a><sup><a href="#bookmark2">3</a></sup> olmalı, tam derleme, bunu belki alırım. ..</p>
<p>Annem bembeyaz kesildi, ağabeyim ise, annemin aksine kırmızı bir kumaş gibi kızardı.</p>
<p>- &#160;&#160;&#160;Sadece talmud derlemesini satın alacağınızı niçin daha önce söylemediniz? diyerek, ağabeyim Mihl'e çıkıştı.&#160;Siz sadece insanların kafasını karıştırmak, zamanlarını çalmak için gelmişsiniz!...</p>
<p>- &#160;&#160;&#160;Sessiz ol Elya! Senden rica ediyorum, sessiz ol! diyerek annem ağabeyime yalvarıyor.</p>
<p>Bitişik odadan babamın hırıltılı sesi işitiliyor:</p>
<p>- &#160;&#160;&#160;Kim var orda?</p>
<p>Annem ona yanıt veriyor:</p>
<p>- &#160;&#160;&#160;Burda kimse yok!</p>
<p>Annem ağabeyimi hasta babamın yanma yolluyor, kendi de Mitille pazarlığa tutuşuyor ve sonunda bütün kitapları satıp elden çıkarıyor. Fakat anlaşılan, annem kitapları yok pahasına satmıştı, çünkü Elya içeri girip Mihl'in&#160;ne kadar ödeme yaptığını sorduğunda:</p>
<p>- &#160;&#160;&#160;Bu senin işin değil! diyor annem ona.</p>
<p>Kitapçı Mihl ise, kitapları çarçabuk bir çuvala dolduruyor ve aynı çabuklukla ortadan toz oluyor.</p>
<p>Bana en çok keyif veren büfenin satışı oldu.</p>
<p>Doğrusu, babamın dua örtüsünden gümüş saçağın sökülüşü de eğlenceliydi. Kuyumcu losel'in nasıl pazarlık ettiğini dinlemek, hepsinden daha ilgi çekiciydi. Yüzünün orta yerinde kırmızı bir leke olan solgun benizli bu adam,&#160;evimizden üç defa ayrıldı ve geri döndü, en sonunda, istediğini elde etti kuşkusuz. Pazarlık bittikten sonra, pencerenin önüne oturdu, ayak ayak üstüne attı ve sapı geyik&#160;kemiğinden yapılmış sarı renkli bir çakı çıkardı cebinden;&#160;orta parmağını bükerek gümüş saçağı ustaca sökmeye başladı. Eğer saçağı onun gibi böyle ustaca sökebilseydim,&#160;kendimi dünyanın en mutlu insanı sayarmışım gibi geliyor&#160;bana.</p>
<p>Annemin nasıl hüngür hüngür ağladığını görecektiniz! Artık neredeyse nişanlanacak yaşta yetişkin bir delikanlı olan Elya bile, eşyaların satılmasından dolayı yüzünü duvara döndü, tuhaf bir şekilde feryadı bastı ve ceketinin&#160;eteğiyle gözlerinin yaşını kurulamaya başladı.</p>
<p>Babam odasından sesleniyor:</p>
<p>- &#160;&#160;&#160;Ne oluyor orda?</p>
<p>- &#160;&#160;&#160;Yok bir şey! diye annem yanıtlıyor onu, ağlamaktan&#160;kızaran gözlerini de siliyor.</p>
<p>Annemin alt dudağı ve yüzünün bütün alt yarısı öylesine titriyordu ki!... Onun bu halini görüp de insanın gülmekten kendini alabilmesi için taş olması gerekirdi.</p>
<p>Ama bütün bunlar, büfenin satışı sırasında olanlarla kıyaslandığında bir hiç kalırdı.</p>
<p>Birincisi, büfemizi nasıl alıp götürecekler? Bütün hayatım boyunca bu büfe, duvarla bütünleşmiş gibi geliyordu bana. Onu yerinden sökmek mümkün olacak mı? İkinci olarak, bundan böyle annem ekmeği, pazar sepetini, tabakları, kalaylı kaşık ve çatalları (bizde iki tane gümüş ka-</p>
<p>şık ve bir çatal vardı, ama annem onları satmış bulunuyor artık) nereye koyacak ve biz pesah bayramı yemeğini nerede saklayacağız?</p>
<p>Marangoz Nahman, kocaman kırmızı tırnaklı parmaklarını üzerinde gezdirerek büfeyi ölçerken, ben hep bunları düşünüyordum. Nahman'ın yaptığı ölçüme göre, büfe kapıdan geçmeyecekti.</p>
<p>Elya:</p>
<p>- &#160;&#160;&#160;Peki içeri nasıl girmiş? diye sordu.</p>
<p>- &#160;&#160;&#160;Bunu ona sor! diye Elya'yı tersliyor Nahman. Nereden bileyim ben, nasıl girmiş? Sürüklemişler, gördüğün gibi de girmiş.</p>
<p>Ben bile büfe için endişelenmeye başlarken (onun bizde kalacağını düşünüyordum) bir dakika kadar geçti. Ancak benim bu kaygım fazla uzun sürmedi. Nahman, kendisi gibi marangoz olan iki oğluyla birlikte göründü ve onlar satın aldıkları malı şeytanca bir ustalıkla tutup kaldırdılar.&#160;Önde Nahman, onun arkasından büfeyi kaldıran iki oğlu,&#160;onların arkasında da ben, yürümeye başladık.</p>
<p>İhtiyar Nahman emirler yağdırıyordu:</p>
<p>- &#160;&#160;&#160;Kopl, yan yürü! Mendi, sağa git! Kopl, acele etme!&#160;Mendi, tut!...</p>
<p>Onların etraflarında hoplayıp zıplayarak ben de yardım ediyordum. Elya ile annem yardım etmek istemiyorlardı. Öylece ayakta dikilmiş duruyorlar, büfenin çıktığı, örümcek ağlarıyla bürülü duvardaki boş yere bakarak ağlıyorlardı. Onların bu hali tuhaftı, bildikleri ve yaptıkları tek&#160;şey ağlamaktı.</p>
<p>Birden trrrak! diye bir gürültü koptu. Tam çıkışta büfenin camı kırıldı.</p>
<p>İhtiyar marangozla oğulları arasında bir küfürlü kavga başladı, birbirlerini suçluyorlardı:</p>
<p>- &#160;&#160;&#160;Bostan korkuluğu!</p>
<p>-Ayı!</p>
<p>- &#160;&#160;&#160;Şeytanlar götürsün seni!</p>
<p>- &#160;&#160;&#160;Tanrı belanı versin!</p>
<p>- &#160;&#160;&#160;Neler oluyor orda öyle? diye hasta babamın hırıltılı&#160;sesi geldi yattığı odadan.</p>
<p>Annem gözyaşını silerek babama karşılık veriyor:</p>
<p>- &#160;&#160;&#160;Yok bir şey.</p>
<p>4</p>
<p>Sonunda, sıra benim karyolamla Elya'nın yattığı divana gelmişti.</p>
<p>Gerçek şenlik işte o zaman başladı.</p>
<p>Elya'nın divanına önceleri kanepe deniyordu ve sadece oturmak için kullanılıyordu. Ama Elya büyüyüp bir damat adayı olunca kanepede yatmaya başlamıştı, ben de onun karyolasında yatıyordum artık; böylece kanepe divan&#160;olarak ad değiştirmiş oluyordu.</p>
<p>O iyi eski günlerde, babamın sağlığının yerinde olduğu ve dört şarkıcıyla birlikte Myasnikov sinagogunda şarkı&#160;söylediği günlerde, divanın yayları vardı. Daha sonra bu&#160;yaylar benim elime geçmiş ve onları kendime oyuncak&#160;yapmıştım. Elimi sakallamıştım, az daha gözümü kör edecektim; bir gün de yayları boynuma geçirmiş ve neredeyse&#160;boğuluyordum. Elya beni adamakıllı patakladıktan, yayları&#160;tavanarasına fırlatıp çatı merdivenini de oradan kaldırdıktan sonradır ki bu haylazlıklarım sona erdi.</p>
<p>Divanla karyolayı bizim şu Hana satın aldı. Annem, fiyatta anlaşmadan onun eşyalara yanaşmasına ve onları incelemesine izin vermedi.</p>
<p>- &#160;&#160;&#160;Ne görüyorsanız onu satın alırsınız. Burada hiçbir&#160;şey kontrol edilmez!</p>
<p>Ama Hana, önden bir miktar para verdikten sonra, divanla karyolaya yaklaşıp yatağı kaldırınca kudurmuşçasma tükürmeye başladı. Bu tavır annemi o kadar incitti ki aldığı güvence parasını hemen geri vermeye bile hazırdı. Fakat&#160;işe Elya karıştı:</p>
<p>- &#160;&#160;&#160;Bir şey bir kez satıldı mı, satıldı demektir!.;.</p>
<p>Elya'yla bana bir yer yatağı yapıldı ve ikimiz iki kont</p>
<p>gibi bir yorganın (Elya'nın yorganı satılmıştı) altına sokulduk. Yerde yatmanın o kadar da kötü olmadığını ağabeyimin ağzından duymak hoşuma gitti.</p>
<p>Ağabeyim yatağa girmeden önce dua okuyup sonra da uykuya dalınca, ben döşemenin bir ucundan öbür ucuna&#160;yuvarlanmaya başlıyordum.</p>
<p>Tanrıya şükürler olsun, döşeme şimdilik bize yeter. O kadar rahat ki! O kadar ferah ki! Cennetten bir köşe sanki!</p>
<p>5</p>
<p>Bir sabah annem:</p>
<p>- &#160;&#160;&#160;Ne olacak bundan sonra? diye soruyor, çıplak duvarlarda göz gezdirerek.</p>
<p>Elya'yla ikimiz de aynı şeyi yapıyoruz. Ağabeyim birden bana dönüyor ve endişeli bir ifadeyle:</p>
<p>- &#160;&#160;&#160;Hadi sen avluya çık, annemle benim, bazı şeyler konuşmamız gerekiyor diyor.</p>
<p>Bir anda kendimi dışarıda buldum ve kuşkusuz hemen buzağıya doğru atıldım.</p>
<p>Buzağı Meni son zamanlarda büyümüş, aman nazar değmesin, daha bir güzelleşmişti! Siyah yüzü daha da şirin&#160;olmuş, yuvarlak gözleri bir insanınki gibi akıllıca bakıyorlardı ve Meni, sanki birinin onu otlatmak için uzaklara götürmesini ya da hiç değilse boynunu kaşımasını bekliyordu. O bunu çok sever.</p>
<p>Ağabeyimin sesini duydum birden:</p>
<p>- &#160;&#160;&#160;Yine mi buzağının yanındasm? Sen bu sevimli dostundan hiç ayrılamayacak mısın?</p>
<p>Fakat öncekilerle kıyaslandığında, bu defa oldukça yumuşak davrandı bana.</p>
<p>Elya elimden tutuyor ve şimdi kantor Gerş-Ber'in evine gideceğimizi söylüyor. Orada rahat edeceğim. Birincisi, karnımı doyuracaklar. Bugünlerde evimizde işler kötü, babam hasta, onun kurtulması gerek.</p>
<p>- &#160;&#160;&#160;Biz, diyor Elya, onun iyileşmesi için elimizden gelen&#160;her şeyi yapıyoruz.</p>
<p>Elya ceketinin önünü açıyor ve yeleğini gösteriyor:</p>
<p>- &#160;&#160;&#160;Bak işte, benim bir saatim vardı, müstakbel kayınpederimin armağanıydı. Onu satmak zorunda kaldım. Eğer&#160;müstakbel kayınpederim onu sattığımı öğrenseydi, felaket&#160;olurdu! Tam bir kıyamet kopardı! İhtiyarın saatin satışıyla&#160;ilgili hiçbir şey bilmiyor olmasından dolayı Tanrıya şükrediyorum ve biz de böylece kıyametten kurtulmuş oluyoruz. Tanrı esirgesin, eğer gerçekten kıyamet kopsaydı... Buzağıyla oynasan ne olacaktı ki? Zavallı dilsiz bir yaratık...</p>
<p>Her geçen dakika Elya, daha tatlı dilli ve daha iyi kalpli oluyor.</p>
<p>Ve sonunda:</p>
<p>- &#160;&#160;&#160;İşte geldik, diyor.</p>
<p>Kantor Gerş-Ber bir müzik adamıdır. Aslında kendisi şarkı söylemiyor: Zavallının sesi yok. Babam öyle diyor.&#160;Fakat o, herhangi şarkıdaki sözlerin anlamını biliyor.&#160;Onun korosunda on beş şarkıcı var. Korkunç derecede sert&#160;bir adamdır ama.</p>
<p>Ve işte sesimi dinleyerek denemeye başladı. Onun hoşuna gitmiştim. Başımı okşadı ve bende bir soprano sesi olduğunu söyledi. Bunun üzerine ağabeyim, bende sadece&#160;bir soprano yeteneği değil, sopranolar sopranosu yeteneği&#160;bulunduğunu belirtti...</p>
<p>Bundan sonra ağabeyimle Gerş-Ber pazarlığa başladılar, sonunda Elya bir miktar para aldı ondan ve bana Gerş-Ber'in evinde kalıp burada yaşayacağımı açıkladı.</p>
<p>- &#160;&#160;&#160;Onun sözünü dinle ve üzme kendini!</p>
<p>Kendini üzme demek kolay! Bu yaz günlerinde dışarı çıktığımda güneşin yaktığını, gökyüzünün billur gibi dupduru ve çamurların çoktandır kurumuş olduğunu görünce&#160;içimde bir özlemin uyanmaması mümkün mü? Avluya,&#160;tam bizim evin yanı başına tomruklar yığılmış. Onlar bizim değil. Varlıklı bir adam olan losya bir ev yapmak niyetinde, bunun için de kereste hazırlıyor; koyacak başka yeri&#160;yok, o da getirmiş bizim avluya yığmış. Tanrı uzun ömürler versin bu varlıklı adama! Onun tomruklarından ben&#160;kendime bir kale yapıyorum. Kalenin içinde de dulavrat&#160;otları ve patlangaçlar yetişiyor. Dulavrat otlarını çocuklara&#160;fırlatabilirsin, patlangaçları ise şişirebilir ve kendi alnına&#160;vurabilirsin, patlangaç da çatırtıyla patlar.</p>
<p>Burası, tomrukların arası, hem benim hem de buzağı için iyi bir yer. Onunla ben, bütün avlunun tek sahibiyiz.&#160;Nasıl özlem duymayayım şimdi?</p>
<p>6</p>
<p>işte Gerş-Ber'in evine geleli neredeyse üç hafta oluyor ve şarkı söyleme işi hemen hemen suya düşmüştü. Bana başka bir iş buldular: Küçük Dobtse'ye dadılık ediyorum. O&#160;bir kambur kız çocuğu. Daha iki yaşını tamamlamamış bile, ama o kadar ağır ki onu zor taşıyorum. Gerçekten, onu&#160;kucağımda taşırken göbeğim çatlıyor.</p>
<p>Dobtse beni seviyor. Cılız kollarıyla bana sımsıkı sarılıyor; sivri parmakları etime batıyor. O, bana “Kiko” diyor. Niye “Kiko” diyor, bilmiyorum. Dobtse beni seviyor. Geceleri bırakmıyor ki uyuyayım:</p>
<p>- &#160;&#160;&#160;Kiko, ki!</p>
<p>Bu, şu demektir:</p>
<p>“Kiko, beni salla!”</p>
<p>Dobtse beni seviyor. Ben yemek yerken ağzımdan lokmamı çekip alıyor.</p>
<p>- &#160;&#160;&#160;Kiko, pi!</p>
<p>Bu da şu demektir:</p>
<p>“Kiko, yemek ver!”</p>
<p>Evimiz burnumda tütüyor. Hem burda yemekler de güzel değil.</p>
<p>Bugün bayram... Diyorlar ki, bu günde, akşam olunca gökyüzü baştan başa açılırmış. Nasıl da seyretmeye can&#160;atarsın! Sokak nasıl da çeker seni! Ama Dobtse beni bırakmaz. O beni seviyor.</p>
<p>- &#160;&#160;&#160;Kiko, ki! Salla beni!...</p>
<p>Ben uyuyuncaya kadar ona durmadan ninniler söylüyorum... Buzağı Meni bana konuk geliyor. O, akıllı gözleriyle bana bakıyor ve “Hadi gidelim!” diyor.</p>
<p>Ve Meni ile ben dereye iniyoruz. Fazla düşünmeden kısacık pantolonumu sıyırıp çıkarıyorum ve hop diyerek&#160;suya atlayıveriyorum. Yüzüyorum, Meni de arkam sıra yüzüyor. Ve karşı kıyıya çıkıyoruz. Burası hoş bir yer. Burada&#160;ne Gerş-Ber ne Dobtse ne de hasta babam var.</p>
<p>Uyanıyorum, meğer bir düşmüş bu.</p>
<p>Kaçmak, kaçmak, kaçıp kurtulmak buradan!</p>
<p>Ama nasıl? Nereye?</p>
<p>Kuşkusuz, evimize.</p>
<p>Fakat Gerş-Ber uyanmıştı. Elinde kocaman bir diyapazon tutuyor, onu dişlerine götürerek deniyor ve kulağına dayıyor. Sonra bana çabucak giyinmemi ve kendisiyle birlikte sinagoga gelmemi emrediyor.</p>
<p>- &#160;&#160;&#160;Bugün, her zamankinden bambaşka bir şekilde şarkı&#160;söyleyeceğiz!...</p>
<p>Sinagogun içinde ağabeyimi görünce şaşırıyorum. Nasıl oldu da buraya geldi? O dua etmek için, genellikle babamın hizmet ettiği Myasnikov sinagoguna gider çünkü. Ne oldu acaba?</p><div style="border-rigth:solid;"><div><img src="main-6.jpg" alt=""/></div></div>
<p>Elya'nın Gerş-Ber'le bir şeyler konuştuğunu ve ağabeyimin her halinden huzursuz olduğunu görüyorum.</p>
<p>- &#160;&#160;&#160;Unutma ama! Öğle yemeğinden hemen sonra, diyor&#160;Gerş-Ber.</p>
<p>- &#160;&#160;&#160;Hadi gidelim! diyor bana ağabeyim. Babamla görüşeceksin.</p>
<p>Ve ağabeyimle birlikte evimizin yolunu tutuyoruz. Ağabeyim adımlıyor, ben ise koşuyor ve hoplayıp zıplıyorum.</p>
<p>- &#160;&#160;&#160;Ne diye koşup duruyorsun? diyor Elya bana.</p>
<p>Görüyorum ki benimle konuşmak istiyor.</p>
<p>- &#160;&#160;&#160;Biliyorsun, babam ağır, hem de çok ağır hasta. Onun&#160;ne olacağını yalnız Tanrı bilir. Kurtarmak gerek onu, fakat&#160;bu konuda hiç kimse yardım etmek istemiyor. Onun hastaneye yatırılmasına annem hiçbir şekilde razı olmuyor.&#160;“Ben hayattayken, ona hastane yemeği yedirtmem” diyor. .. Sessiz ol, işte annem geliyor.</p><h3>7</h3>
<p>Annem kollarını ileri uzatarak bizi karşıladı. Beni kollarıyla sararak kucakladı, gözyaşlarını yanağımda hissettim. Elya içeri girdi, babamın yanına gitti, annemle ben de avluda kaldık. İnsanlar çevremizi sardılar. Komşumuz, tumbadız&#160;bir kadın olan Pesya, kızı Mindl, yengesi Perl ve onlardan&#160;başka iki kadın daha hemen oraya damlayıverdiler.</p>
<p>- &#160;&#160;&#160;Bayram konuğunuz var! diyor kadınlar. Bayramınız&#160;kutlu olsun!</p>
<p>Ama annem, ağlamaktan şişen gözlerini yere indiriyor.</p>
<p>- &#160;&#160;&#160;Evet, konuk... Çocuk hasta babasını yoklamaya geldi. Ne de olsa oğlu!... diyor annem ve başını acıyarak sallayan Pesya’ya dönerek yavaşça ekliyor:</p>
<p>- &#160;&#160;&#160;Ne biçim kasaba? Bir kişi olsun ilgilenseydi bari!...&#160;Kocam yirmi üç yıl boyunca sinagogda vaizlik etti... Sağlı-</p>
<p>ğı büsbütün bozuldu. Belki, yine de onu kurtarmak olanaklıydı, ama olmadı. Tanrının yardımıyla, son yastığa kadar her şey satıldı. Küçük oğlanı sinagogun şarkıcısına verdik... Her şey hasta kocam için, her şey onu kurtarmak için.</p>
<p>Pesya annemin sızlanmalarını dinliyor, ben ise yan tarafa göz gezdiriyorum.</p>
<p>- &#160;&#160;&#160;Kimi arıyorsun sen? diye soruyor annem.</p>
<p>- &#160;&#160;&#160;Böyle bir afacan kimi arayacak ki? Tabii ki buzağıyı!&#160;diyor Pesya ve bana dönerek tatlı bir dille:</p>
<p>- &#160;&#160;&#160;Ah, yavrum benim, artık buzağı yok! Onu kasaba&#160;satmak zorundaydık! Başka çaresi yoktu. Biz bir hayvanın&#160;karnını zar zor doyuruyoruz, nerde ikisini beslemek...</p>
<p>Al sana işte, buzağı birdenbire hayvan oldu!...</p>
<p>Bu şişko kadın zaten tuhaf biridir! O, burnunu her yere sokmak zorunda! Evimizde, Şavuot<a id="footnote4"></a><sup><a href="#bookmark3">4</a></sup> bayramının gerektirdiği gibi acaba sütlü bir yemek var mı, onu mutlaka bilmesi gerek!</p>
<p>- &#160;&#160;&#160;Ne gereği vardı? diyor annem.</p>
<p>- &#160;&#160;&#160;Önemli bir şey değil, diyor Pesya.</p>
<p>Bunu söylerken şalının altından içinde kaymak olan bir çanak çıkarıyor ve anneme uzatıyor. Annem iki eliyle&#160;çanağı geri itiyor:</p>
<p>- &#160;&#160;&#160;Tanrı sizinle olsun, Pesya! Ne yapıyorsunuz? Biz&#160;düşkün kimseler miyiz ki? Benim kim olduğumu bilmiyor&#160;musunuz?</p>
<p>- &#160;&#160;&#160;İşte bu nedenle, kendini bağışlatmaya çalışarak, sizi&#160;tanıdığım içindir ki... İneğim son zamanlarda, Tanrıya şükürler olsun, düzeldi. Şimdi bizim birazcık lor peynirimiz,&#160;birazcık da tereyağımız var... Size ödünç veriyorum bunu... Tanrı görecek, geri vereceksiniz!...</p>
<p>Pesya annemle de uzun uzun bir şeyler konuşuyor, ama benim aklım evimizin önündeki tomruklarda, aklım&#160;buzağıda, buzağıda, buzağıda... Eğer utanmasaydım, hıç-kıra hıçkıra ağlamaya başlardım...</p>
<p>Ama annem, anlamadığım bir nedenle, bana öğüt veriyor:</p>
<p>- &#160;&#160;&#160;Şayet baban sana bir şey soracak olursa, ona: Tanrıya şükür, her şey iyi! de.</p>
<p>Ağabeyim ise daha da ayrıntılı açıklamalarda bulunuyor bana:</p>
<p>- &#160;&#160;&#160;Sızlanmak yok! Olan hiçbir olayı ona anlatmak yok!&#160;Bir şey sorarsa vereceğin tek yanıt şu olacak: Tanrıya şükür! Bu kadar! Anladın mı?</p>
<p>Elya ile birlikte hasta babamın odasına giriyoruz.</p>
<p>Buradaki masanın üzeri tamamen küçük şişelerle, ka-vanozcuklarla, kutucuklarla dolu.</p>
<p>İçerisi eczane gibi kokuyor. Pencere kapalı. Ama bayram diye, oda yeşilliklerle kaplanmış. Döşeme kokulu otlarla örtülmüş. Bu, eminim ki Elya'nın işi.</p>
<p>Babam beni gördü ve uzun, kurumuş parmağıyla kendisine yaklaşmamı işaret etti.</p>
<p>Elya beni iteliyor. Yanaşıyorum, fakat babamı zor tanıyorum: Yüzü kül renginde, siyah gözleri çökmüş, öyle ki doğal derinliklerini yitirmişler; ağarmış saçları, takma saçlar gibi parlıyor ve dimdik duruyor; dişleri de takma dişlere benziyorlar; boynu o kadar incelmiş ki başını güçlükle&#160;tutuyor. Oturamıyor olması bir mutluluk! Dudaklarını&#160;durmadan tuhaf bir şekilde oynatıyor, bir yüzücü gibi puflayıp duruyor:</p>
<p>- &#160;&#160;&#160;Tfu! Tfu!</p>
<p>Yanağıma dokunuyor. Eli bir deri bir kemik ve ateş gibi de yanıyor. Gizlice alay eder gibi gülümsüyor ve yüzü tıpkı bir ölününkine benzer bir görüntü alıyor.</p>
<p>Bu sırada, arkasında kocaman bıyıklı esmer bir adam olan o neşeli doktorla birlikte annem giriyor odaya. Doktor eski bir dost gibi karşılıyor beni, karnıma bir fiske vuruyor ve neşeli bir ses tonuyla şöyle diyor babama:</p>
<p>- &#160;&#160;&#160;Bayram konuğunuz gelmiş! Kutlu olsun bayramınız!</p>
<p>- &#160;&#160;&#160;Teşekkür ederim! diye annem yanıt veriyor doktora&#160;ve hasta babamı bir an önce muayene etmesini, gerekli&#160;ilaçları yazmasını işaretlerle rica ediyor ondan.</p>
<p>Doktor, takır tukur sesler çıkartarak pencereyi açıyor ve pencere sürekli kapalı diye ağabeyime çıkışıyor:</p>
<p>- &#160;&#160;&#160;Size bin defa söyledim: Pencereler, açık tutulmayı&#160;severler!</p>
<p>Elya annemden yana dönerek, suçlu annem, pencerenin açılmasına o izin vermiyor, der gibi sessiz bir gülümsemeyle doktoru yanıtlıyor: Pencerenin açık olması babamın durumunu ağırlaştıracak ya da Tanrı esirgesin üşütecek diye ödü kopuyor.</p>
<p>Annem, konuşmadan, sadece bir işaretle, babamı çarçabuk muayene etmesini ve ona gereken ilacı yazmasını tekrar rica ediyor doktordan. Fakat doktor acele etmiyor.&#160;Cep saatini eline alıyor, bu kocaman altın bir saat, ağabeyim gözleriyle saati yiyecekmiş gibi bakıyor.</p>
<p>- &#160;&#160;&#160;Saatin kaç olduğunu öğrenmek ister misiniz? diye&#160;soruyor doktor, ağabeyimin öyle baktığını fark ederek. Saat onu yirmi altı dakika geçiyor. Ya sizin saatiniz kaç?</p>
<p>Elya, burnunun ucundan kulaklarına kadar kıpkırmızı kesilerek:</p>
<p>- &#160;&#160;&#160;Benim saatim durmuş, diye yanıt veriyor doktora.</p>
<p>Annemin sabrı tükeniyor: Doktorun bir an önce babamla ilgilenmesini istiyor. Ama doktor acele etmiyor. O, başkalarını ilgilendiren çeşitli şeyler sorup duruyor: Ağabeyimin düğünü ne zamanmış? Gerş-Ber, sesim için ne diyormuş? Doktorun düşüncesine göre, benim güzel bir sesim olsa gerekmiş, güzel ses babamdan bana geçmişmiş...&#160;Annem kendi kendini yiyor.</p>
<p>Nihayet, doktor sert bir hareketle, sandalyeyle birlikte hasta babama dönüyor, babamın kurumuş elini tutuyor ve&#160;soruyor:</p>
<p>- &#160;&#160;&#160;E, bugünkü duanız nasıl geçti?</p>
<p>- &#160;&#160;&#160;Tanrıya şükürler olsun, diye yanıtlıyor babam, ama&#160;gülümsemesi bir ölününkinden farksız.</p>
<p>- &#160;&#160;&#160;Öksürüğünüz azaldı mı? İyi uyudunuz mu? diye soruyor doktor, babama doğru eğilerek.</p>
<p>- &#160;&#160;&#160;Hayır, diyor babam soluk soluğa. Aksine... Durmadan öksürdüm... Çok az uyudum... Nerdeyse hiç uyumadım... sabaha kadar... Ama Tanrıya şükür, bugün bayram... öyle bir bayram ki... Ve işte konuğumuz... Bayramımızı kutlamaya... gelmiş...</p>
<p>Bütün gözler “konuğa” çevriliyor. Ama “konuk” mah-çup oluyor ve onun aklı fikri uzaklarda: Avluda, dışarıdaki tomruk yığınında; çocuklara fırlatabileceği dulavrat otunda; öylesine ilginç bir şekilde patlayan patlangaçlarda; çok&#160;akıllı olan, ne var ki artık bir hayvan sayılan buzağıda; dağın altından şırıldayarak aşağıya akan çayda; ve belki de,&#160;gökyüzü denen o kocaman mavi kubbenin uçsuz bucaksız&#160;derinliğindedir bu “konuğun” aklı fikri.</p>
<p>8</p>
<p>Komşu kadın Pesya'nın bize “ödünç” verdiği kaymak tam zamanında geldi. Ağabeyimle birlikte, taze francalayı soğuk&#160;kaymakla dolu çanağa bandık ve bu, hiç de fena olmadı.</p>
<p>- &#160;&#160;&#160;Ne yazık ki çok az, dedi Elya.</p>
<p>Bugün Elya öylesine iyi kalpli olmuştu ki, beni Gerş-Ber'in evine götürmek için acele etmedi.</p>
<p>- &#160;&#160;&#160;Ne de olsa konuğumuzsun, dedi bana ve üstelik çıkıp avluda, tomrukların arasında biraz oynamama bile izin&#160;verdi, yalnız biricik kısa pantolonumu, Tanrı korusun,&#160;yırtmamayı aklımdan çıkarmamam koşuluyla.</p><div><div><img src="main-7.jpg" alt=""/></div></div>
<p>Ha ha ha! Biricik pantolonumu yır anamalıymışım! Doğrusu, adama gülerler! Bu pantolonu bir görmeliydiniz.&#160;Aman da aman! En iyisi artık onu unutmak! Gelin şu varlıklı losya'nın tomruklarından söz edelim biraz. Tomruklar da ne tomruk ama!... Hiç kuşkusuz losya, bu tomrukların kendisine ait olduğunu düşünüyor. Bir çizgi çek üstüne! Onlar benim! Önünde bağı olan bir saray yapıyorum&#160;tomruklardan kendime. Ben bir prensim! Prens, sarayın&#160;bağında geziniyor, patlangacı koparacak ve pat diye kendi&#160;alnına vurup patlatacak, bir daha ve tekrar alnında pat diye bir patlangaç...</p>
<p>Herkes bana imreniyor, losya'nın oğlu, şu şaşı Genoh bile gıcır gıcır bir elbise giymiş önümden geçerken, sarayıma kıskançlıkla bakıyor. Parmağıyla kısa pantolonumu&#160;gösteriyor, şaşı şaşı bakıyor ve beni alaya alarak:</p>
<p>- &#160;&#160;&#160;Bak, tomruklara bir zarar vermeyesin ha, diyor.</p>
<p>- &#160;&#160;&#160;iyisi mi arabanı çek git buradan! diye karşılık veriyorum ona. Ağabeyimi çağırmayayım!...</p>
<p>Bütün çocuklar ağabeyimden çekinirler, şaşı gözlü Genoh da çekilip evlerinin yolunu tutuyor. Ve ben yeniden sarayımın prensi oluyorum. Ama ne yazık ki Meni burada&#160;değil. Ama buzağı bundan böyle buzağı değil, o artık bir&#160;hayvandır. Şişko Pesya öyle diyor. Bu, tam anlamıyla bir&#160;hayvan mı demektir? Ya buzağıyı ne diye kasaba satmışlar? Yoksa Meni'yi kesecekler mi? Yani bunun için mi, onu&#160;kessinler diye mi doğdu o? Peki bir buzağı niçin doğar, ya&#160;bir insan niçin doğar?</p>
<p>Birdenbire korkunç çığlıklar ve ağlama sesleri yükseliyor evimizden. Annemin sesini tanıyorum. Evimizin etrafına bir kalabalığın yığıldığını görüyorum. Erkekler, kadınlar. Biri giriyor, biri çıkıyor...</p>
<p>Ama ben tomruklardan yaptığım sarayımda oturuyorum. Rahatıma diyecek yok.</p>
<p>Susun, susun losya geliyor! O, babamın tam yirmi üç yıl boyunca hizmet verdiği sinagogdaki insan kasaplarının&#160;başıdır, losya'nın kendisi de bir zamanlar kasaptı, ama artık hayvan ve deri ticareti yapıyor. O varlıklı, çok varlıklı!...</p>
<p>losya, elini kolunu sallayarak anneme kızıyor:</p>
<p>- &#160;&#160;&#160;Bu, böyle olur mu? Kantor Peysa'nın bu kadar hasta&#160;olduğunu nişin bana söylemediniz? Nişin sustunuz? (losya, “j” ve “ç” harflerini söyleyemiyor).</p>
<p>- &#160;&#160;&#160;Niçin bana bağırıyorsunuz? diye annem, acı acı ağlayarak kendini suçsuz göstermeye çalışıyor. Benim ne acılar&#160;çektiğimi bütün kasaba gördü... Onu kurtarmak için çabaladım. .. Kurtarılması için o kadar yalvardı ki...</p>
<p>Annem konuşacak halde değildi. İki kolu iki yanma düştü, başı arkaya devrildi. Elya annemi tuttu.</p>
<p>- &#160;&#160;&#160;Anne, niçin kendini mazur göstermeye çalışıyorsun?&#160;diyor Elya. Bugünün bayram olduğunu unutma, anne! Ağlamak doğru değil.</p>
<p>Varlıklı losya ise ateş püskürüyor:</p>
<p>- &#160;&#160;&#160;Nasıl bana “bütün kasaba biliyordu” dersiniz! Kasabadan bana ne? Bana söylemeliydiniz, sadece bana!... Ben&#160;her şeyi kendi hesabıma sayıyorum! Cenazeyi gömme işini, kefeni, hepsini! Ha, şayet yetimler işin bir şey gerekirse, doğruca bana gelin!...</p>
<p>Ama bu adamın sözleri annemi yatıştırmıyor? Hüngür hüngür ağlıyor ve hiçbir şey hissetmeden Elya'mn kollarına yığılıp kalıyor. Elya ise acı acı ağlayışını sürdürerek anneme, durmadan:</p>
<p>- &#160;&#160;&#160;Bugün bayram, anne! Ağlamak doğru değil, anne!...&#160;diyor.</p>
<p>Ve ansızın her şey bütün açıklığıyla önümde aydınla-nıveriyor. Kalbim acıdan sıkışıyor. Beni bir hüzün sarıyor, ağlamak istiyorum, ama hangi sebeple ağlayacağımı bilmiyorum. Ben sadece anneme acıyorum, onun perişan oluşunu, iki de bir düşüp bayılmasını görmeye dayanamıyorum.&#160;Ve işte sarayımı ve bağımı terk edip çıkıyorum ordan. Annemin yanma geliyorum ve ben de ağabeyim gibi, ona:</p>
<p>- Anne, ama bugün bayram! Bugün ağlanmaz, anne!... diyorum.</p>
<p>Ve kendiliğinden gözlerimden yaşlar boşanıyor.</p><h2>II. Yetimlik Bana iyi Geldi</h2><div><div><img src="main-8.jpg" alt=""/></div></div>
<p>ı</p>
<p>Hayatta hiç böylesine saygı gösterilmemişti bana, şimdi olduğu kadar.</p>
<p>Niçin? Çünkü bildiğiniz gibi, pesah (hamursuz) bayramının ilk günü babam öldü.</p>
<p>Elya iyi kalpli ve sadık bir ağabey, ama ondan iyi bir öğretmen olmaz. Durmadan sinirleniyor ve kırıcı davranıyor. İşte benimle aynı sıraya oturuyor, dua kitabım açıyor&#160;ve başlıyor:</p>
<p>- Ulu ve kutsal olan senin adın ki...</p>
<p>O istiyor ki her şeyi bir anda ezberleyip aklımda tutayım. Bir duayı başından sonuna kadar tekrar tekrar okuyor ve sonra da okuduğu duanın tümünü ezbere tekrar etmemi istiyor.</p>
<p>Ama ben bunu beceremiyorum. Duayı ortasına kadar zar zor okuyorum, sonra duraklıyorum, daha sonra da her</p>
<p>şey berbat oluyor. İşte o zaman böğrüme bir dirsek yiyorum. Ağabeyim diyor ki benim aklım burada değilmiş, dışarıda bir yerlerdeymiş (nasıl da anladı hele!) ya da kafam buzağıyla ilgili düşüncelerle meşgulmüş (kitaba baktığımı&#160;sanıyordu!).</p>
<p>Elya üşenmiyor, duanın tümünü ta başından itibaren tekrar ediyor. Zor bir tümceyi güçlükle ağzımdan çıkarabiliyorum, ama daha sonra yine her şey yerinde sayıyor!</p>
<p>Elya kulağıma yapışıyor ve bana şöyle diyor:</p>
<p>- &#160;&#160;&#160;Eğer babam mezarından kalkıp nasıl bir oğlu olduğunu görseydi!...</p>
<p>- &#160;&#160;&#160;O zaman ben de ayin duası okumak zorunda kalmazdım, diye hafiften karşı çıkıyorum ağabeyime ve bunu&#160;der demez de okkalı bir şamar yiyorum.</p>
<p>Ama annem hemen müdahale ediyor. Azarlayarak gözlerini ağabeyime dikiyor, kesinlikle bana vurmaması&#160;için onu uyarıyor: Ben bir yetimim!</p>
<p>- &#160;&#160;&#160;Tanrı senden soracak! diye bağırıyor annem. Ne yapıyorsun sen?! Kimi dövüyorsun? Kendine gel! Unutma ki&#160;bu yavrucak yetimdir!</p>
<p>Ben artık annemle birlikte babamın karyolasında yatıyorum. Bu karyola, mobilyalardan evimizde kalan tek parça. Annem, yorganın neredeyse tümünü benim üzerime örtüyor.</p>
<p>- &#160;&#160;&#160;Yoksulsun, benim babasız yavrucuğum! diye beni&#160;okşayarak ağlıyor. Üzerini sıcacık ört de uyu! Sana verecek&#160;yiyecek bir şey de yok ki!</p>
<p>Yorganı başıma çekiyorum, fakat uyuyamıyorum. Bir duanın ezberimdeki sözlerini yineleyip duruyorum. Çünkü okula gitmiyorum, öğrenim görmüyorum, dua okumuyorum. Gerş-Ber'in korosunda şarkı söylemiyorum. Hiçbir&#160;tasam yok.</p>
<p>Yetimlik iyi geldi bana!</p>
<p>Beni kutlayabilirsiniz! Artık ayin duasını ezbere okuyabiliyorum. Sinagogda kürsüye çıkıyorum ve duanın tümünü bir solukta okuyuveriyorum. Benim sesim güzel, babamdan geçmiş bu güzel ses bana, gerçek bir soprano sesi.&#160;Öteki çocuklar imrenerek bana bakıyorlar. Kadınlar gözyaşlarını tutamıyorlar, dua okuyan birçok kimse bana bakır paralar veriyor armağan olarak.</p>
<p>Varlıklı losya'nm oğlu şaşı gözlü Genoh, kıskanç mı kıskanç: En zor anda bana dilini çıkarıyor. Gülmekten duayı okuyamayayım istiyor. Ama onun inadına gülmeyeceğim işte! Sinagog görevlilerinden Aron, bir defasında yaptığı şaklabanlığı fark etti ve kulağından tuttuğu gibi onu&#160;dışarı attı. Sana da böylesi gerek!</p>
<p>Ayin duasını sabahları ve akşamları okumak gerekiyor. Bu nedenle artık Gerş-Ber'in evine dönmeyeceğim ve bundan böyle Dobtse'ye dadılık etmek zorunda kalmayacağım.</p>
<p>Sözün kısası, ben artık özgürüm. Bütün günü derede geçiriyorum, yüzüyorum ve balık tutuyorum.</p>
<p>Balık tutmayı ben kendi kendime öğrendim. Eğer isterseniz, size de öğretebilirim. Bu iş şöyle yapılır: Önce gömleğinizi çıkarmanız gerekir, gömleğin kollarını düğüm&#160;yapacak ve dereye gireceksiniz, su boğazınıza ulaşıncaya&#160;kadar ilerleyeceksiniz. Uzun, çok uzun dolaşmanız gerekir. Bir süre sonra gömleğin ağırlaştığını hissedeceksiniz,&#160;bu demektir ki gömleğin içi dolu. O zaman çabucak sudan&#160;çıkacak, gömleğin içindeki bütün çamur ve yosunları çırparak dökecek ve güzel şeyler göreceksiniz. Döktüğünüz&#160;yosunların arasında çok sayıda küçük kurbağacıklar bulabilirsiniz, onları suya geri atın. Ama başka bir seferde de&#160;bir sülük takılabilir ağınıza. O zaman iş değişir. On tane</p>
<p>sülüğe bir buçuk kapik<a id="footnote5"></a><sup><a href="#bookmark4">5</a></sup> veriyorlar. Böyle bir para sokakta bulunmaz. Ama balık aramayın. Zamanı gelince bizim derede de balık bulunur, ama şimdilik yok. Ben balığın peşine takılmıyorum. Sülük tuttuğum zaman ister istemez hoşnut oluyorum. Ama her defasında sülük de çıkmaz. Bu yaz&#160;bir defadan başka hiç sülük yakalayamadım.</p>
<p>Anlayamıyorum, balık tutma işiyle uğraştığımı Elya nasıl oldu da duydu. Bu balık tutma yüzünden, tam istediği gibi kulağımı çekemedi. Talihim varmış ki komşumuz&#160;Pesya orada ortaya çıkıverdi. Bir öz anne bile kendi yavrusunu bundan daha ateşli bir şekilde savunamazdı!</p>
<p>- &#160;&#160;&#160;Bir yetimi dövmek hiç olur mu?!</p>
<p>Elya utandı ve kulağımı bıraktı.</p>
<p>Herkes bana kol kanat geriyor.</p>
<p>Yetimlik iyi geldi bana!</p>
<p>3</p>
<p>Komşu kadın şişko Pesya, gerçekten beni seviyordu. Onun evinde kalmama izin vermesi için anneme ricada bulundu.</p>
<p>- &#160;&#160;&#160;Ne diye tasalanıyorsunuz ki? diyor Pesya. Benim&#160;evimde yemek masasına on iki boğaz oturuyor. Bu, on&#160;üçüncü olacak.</p>
<p>Kene gibi de yapıştı Şişko.</p>
<p>Annem razı olmuştu artık. Ama ağabeyim işe karıştı:</p>
<p>- &#160;&#160;&#160;Onun, babam için ayin duası okumaya düzenli olarak gidip gitmediğini kim takip edecek?</p>
<p>- &#160;&#160;&#160;Ben bizzat takip ederim. Oldu mu?</p>
<p>Şişko Pesya varlıklı bir kadın değildir. O, kitap ciltçisi Moyşa'nm karısı. Moyşa, gerçek şu ki kendi alanında eşsiz&#160;bir usta olarak kabul ediliyor. Ama sadece ustalık yetmiyor.</p>
<p>- &#160;&#160;&#160;İnsanın bir de şansı olmalı, diyor Pesya anneme.</p>
<p>Annem de onunla aynı fikirde.</p>
<p>- &#160;&#160;&#160;İnsan zor durumdayken şansı gülmeli, diyor annem&#160;Pesya'ya ve beni örnek gösteriyor.</p>
<p>Gördüğünüz gibi, ben bir yetimim ve herkes beni yanına almak istiyor. Hatta bazı kimseler beni temelli olarak yanlarına almak istiyorlar.</p>
<p>- &#160;&#160;&#160;Fakat, diyor annem gözleri yaşla dolu olarak, öz&#160;yavrumu başkalarına evlatlık olarak verdiğimi düşmanlarım görmeyecekler... Onu bir süre için Pesya'ya vermek&#160;sence uygun mu? diye Elya'ya danışıyor annem.</p>
<p>Elya artık bir yetişkindir, ona mutlaka danışmadan olmazdı. Elini, henüz hiç tüy görünmeyen, fakat yakında sık bir sakalı olacağını belli eden yüzünde gezdiriyor ve yetişkin bir adamın kibirli edasıyla:</p>
<p>- &#160;&#160;&#160;Eh, öyle olsun! Yalnız rezalet çıkarmasın da...</p>
<p>Karar verdiler: Bir süre için komşumuz Pesya'nın</p>
<p>evinde kalacağım, ancak hiçbir yaramazlık yapmayacakmışım...</p>
<p>Onlar için her şey yaramazlıktır! Eğlenceli şekilde fır fır dönüp durması için bir kedinin kuyruğuna bir parça&#160;kâğıt bağlamak yaramazlıkmış! Köpeklerin sağa sola koşuşmaları için, bir Rus papazının çiftliğini çeviren çitlere&#160;sopayla vurmak da yaramazlıkmış! İçindeki suyun şırıl şırıl akması için, sucu Leybka'nm fıçısındaki tıkacı çekip çıkarmak yine bir yaramazlıkmış!</p>
<p>- &#160;&#160;&#160;Senin kollarını, bacaklarını kırmadıysam, yetim olduğuna şükret! diyor sucu Leybka. Artık bana güvenebilirsin. ..</p>
<p>Bundan hiç kuşkum yok. Şimdilik bana el sürmeyeceğini şunun için biliyorum: Ben bir yetimim. Yetimlik bana iyi geldi!</p>
<p>Ama Pesya, eziklik duymayalım diye, palavra atmıştı. Onun evinde yemek masasına on iki kişinin oturduğunu söylemişti. Oysa benim hesabıma göre, ben on dördüncü kişi&#160;oluyordum. Pesya, belki de kör amcası Boruh'u saymayı&#160;unutmuştu. Bununla birlikte, kör amcayı hesaba katmamış&#160;da olabilirdi, çünkü o tüm dişleri dökülmüş, lokmaları çiğ-neyemeyen bir ihtiyardı. Bunu tartışmayacağım. Kör bir&#160;ihtiyar, hiçbir şeyi çiğneyemiyor, tamam bu doğru, ancak&#160;lokmaları bir kaz gibi yutuyor ve hep fazladan bir lokma&#160;daha kapmak için çabalıyor.</p>
<p>Zaten burada herkes, tıpkı şeytanlar gibi gördüğünü kapıyor ve birbirinin elinde ne varsa çekip koparıyor. Ben&#160;de denemeye kalkıştım: Bu, masanın altından ayaklarıyla&#160;beni tekmelemelerine neden oldu. Ve Vaşti, hepsinden daha fazla vuruyordu bana. O tam bir çapulcu. Asıl adı Gerş,&#160;ama alnındaki yumru yüzünden ona Vaşti<a id="footnote6"></a><sup><a href="#bookmark5">6</a></sup> diyorlardı.</p>
<p>Bu evde herkesin bir lakabı vardı: Kütük, Erkek kedi, Karakuyruk,<a id="footnote7"></a><sup><a href="#bookmark6">7</a></sup> Manda, Bir Dilim Daha, Yağla.</p>
<p>Burada harika olan bir şey varsa, o da takılan lakapların boşu boşuna olmadığıdır. Örneğin Pinya'ya 'Kütük' diyorlar, çünkü o şişman ve yusyuvarlak ve gerçekten de bir kütüğü andırıyor. Velvelya'ya 'Erkek Kedi' deniyor, çünkü&#160;yüzü karadır onun. Elaim hantal biridir, bu haliyle bir&#160;mandaya benziyor. Mendel'e, leylek gagasına benzeyen&#160;uzun burnundan dolayı 'Karakuyruk' diyorlar. Faytl'ın konuşurken dili dolaşıyor. Onu 'Pe te le le' diye çağırıyorlar.&#160;Beri, korkunç derecede pisboğaz: Ona kaz yağma batırılmış bir dilim ekmek veriyorlar, o ise “bir dilim daha” diyor. Zorah'a rezilce bir lakap takılmıştı: “Yağla”, ama bu,&#160;doğrusu onun suçu değildi. Zorah, daha çok annesinin,&#160;onun başını pek seyrek yıkayan annesinin suçlu olduğu&#160;bir hastalıktan yakasını kurtaramıyordu. Ama belki bunda&#160;annesinin de bir suçu yoktu. Bunu tartışmayacağım ve bu&#160;yüzden artık kavgaya girmeyeceğim.</p>
<p>Kısacası, bu evde herkesin bir takma adı var. Bir şey daha var ki evdeki günahsız, dilsiz, nankör dişi kediye bile&#160;bir lakap takılmıştı: “Dilsiz kocakarı Feyga-Leya.” Biliyor&#160;musunuz niçin böyle bir ad takmışlar kediye? Çünkü bu&#160;kedi, sinagog baş hahamı Nahman'ın karısı Feyga-Leya gibi şişko ve besilidir. Bu yüzden, yani bir kediye insan adı&#160;verdikleri için onları o kadar patakladılar ki! Ama hiçbir&#160;şeyin yararı olmuyor, sanki duvara söylüyorsun! Eğer onlar birine bir ad takmışlarsa, tamamdır artık!</p>
<p>5</p>
<p>Ya bana ne ad taktıklarını biliyor musunuz? Tahmin edemezsiniz... 'Kıpırdakdudak Motl!' Görüyor musunuz, dudaklarım hoşlarına gitmiyormuş. Yemek yerken dudaklarımı oynattığımı söylüyorlar. Dudaklarını oynatmadan yemek yiyebilen bir insan varsa, görmek isterim doğrusu!</p>
<p>Gerçekten ben, o kadar da kibirli değilimdir, yeter ki bir şey onurumu incitmesin. Fakat nedendir bilmiyorum,&#160;bu lakap benim hiç mi hiç hoşuma gitmiyor. Onlar da bunu fark ettiler ve sürekli bana takılıyorlar. Bunlar gibi küstahların bir eşi daha dünyaya gelmemiştir!</p>
<p>İlk başta beni 'Kıpırdakdudak Motl' diye çağırıyorlardı, sonra sadece 'Kıpırdakdudak', daha sonra da basitçe: 'Dudak' demeye başladılar.</p>
<p>- &#160;&#160;&#160;Dudak, neredeydin sen?</p>
<p>- &#160;&#160;&#160;Dudak, burnunu sil!</p>
<p>Bu, gücüme gidiyor ve gözlerimden yaşların hemen boşanıvermesi bana çok dokunuyor.</p>
<p>Bir gün babaları, yani Pesya'nın kocası, bana niçin ağladığımı soruyor.</p>
<p>Ona diyorum ki:</p>
<p>- &#160;&#160;&#160;Benim adım Motl iken, tuttular Dudak yaptılar, nasıl&#160;ağlamayayım?</p>
<p>- &#160;&#160;&#160;Kim sana bu lakabı taktı?</p>
<p>- &#160;&#160;&#160;Vaşti! diyorum.</p>
<p>Baba, Vaşti'yi haşlamaya yelteniyor, ama Vaşti, “hayır, hayır baba!” diyor: Bana hakaret eden o değilmiş, Kü-tük'müş. Bunun üzerine baba Kütük'ü cezalandırmak istiyor. Ama Kütük de suçu Erkek Kedi'ye atıyor. Ve böylece,&#160;biri suçu diğerine, diğeri ötekine yıkmaya başlıyor...</p>
<p>Baba:</p>
<p>- &#160;&#160;&#160;Sizi gidi namussuzlar! Bir yetimi üzmek neymiş göstereceğim size! diyerek hepsini arka arkaya sıraya dizdi ve&#160;bir hiç yüzünden, kocaman dua kitabının kapağıyla pat&#160;pat diye popolarına vurdu, konu da kapanmış oldu böylelikle.</p>
<p>Gördünüz işte, herkes bana arka çıkıyor. Kimse kılıma dokunamıyor.</p>
<p>Yetimlik bana iyi geldi!</p>
<ul><li><a href="main-1.xhtml">III. Ne Olacak Benim Halim?</a></li><li><a href="main-2.xhtml">V.&#160;Kazanç Kapısı</a></li><li><a href="main-3.xhtml">VIII.&#160;Mürekkep Seli</a></li></ul>
<p><a id="bookmark0"><sup><a href="#footnote1">1</a></sup></a></p>
<p> Pesah bayramı (hamursuz bayramı): Yahudilerin Mısır'dan çıkışlarını anmak amacıyla her yıl kutladıkları bayram (ç.n.).</p>
<p><a id="bookmark1"><sup><a href="#footnote2">2</a></sup></a></p>
<p> Kantor: Sinagogda koro başı (kilise hanendesi).</p>
<p><a id="bookmark2"><sup><a href="#footnote3">3</a></sup></a></p>
<p> Talmud: MÛ III. yy. ile V. yy. arasında düzenlenen, Yahudiliğin din, yaşam ve hukuka ilişkin emirlerinin toplandığı kitap.</p>
<p><a id="bookmark3"><sup><a href="#footnote4">4</a></sup></a></p>
<p> Şavuot: Yahudilerin yaz başında kutladıkları ve daha çok sütlü yiyeceklerin yapıldığı dini bayram (ç.n.).</p>
<p><a id="bookmark4"><sup><a href="#footnote5">5</a></sup></a></p>
<p> Kapik: Rus para biriminin küçüğü, kuruş (ç.n.).</p>
<p><a id="bookmark5"><sup><a href="#footnote6">6</a></sup></a></p>
<p> Vaşti: Efsane kahramanı kral Artakserks'in karısı. Efsaneye göre, alnında bir yumru varmış.</p>
<p><a id="bookmark6"><sup><a href="#footnote7">7</a></sup></a></p>
<p> Karakuyruk: Ukraynaca leylek.</p>
</body>
</html>