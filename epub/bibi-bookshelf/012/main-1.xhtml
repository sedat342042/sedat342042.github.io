<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body><h2>III. Ne Olacak Benim Halim?</h2>
<p>ı</p>
<p>Haydi, cennetin nerede olduğunu bulun da görelim bakalım! Asla bulamazsınız.</p>
<p>Herkes başka bir yerde olduğunu söylüyor. Örneğin annem, cennetin orda, yani babamın şu anda bulunduğu&#160;yerde olduğuna inanıyor. Annem diyor ki, bu dünyada acı&#160;çeken bütün inanan ruhlar cennete kavuşurlarmış. Dünyadaki hayatlarını gereğinden fazla azap çekerek geçirenler,&#160;göksel bir çarlığı da hak ederler. Bu, gün gibi açık, buna en&#160;iyi örnek babam olabilir.</p>
<p>- Eğer cennette değilse, başka nerede olur ki? Hayattayken az mı acı çekti o? diyor annem ve gözyaşlarını siliyor, babamı ne zaman anımsasa hep yaptığı gibi.</p>
<p>Ama arkadaşlarıma sorarsanız, cennetin, güya doruğu gökyüzüne dayanan ve tepeden dibe kadar saf kristalden&#160;bir dağın üzerinde bulunduğunu söylerler size. Çocuklar</p><div>
<p>4 o</p></div>
<p>orda çok iyi yaşıyorlarmış: Özgürlermiş, kimse onlara bir şeyi zorla öğretmiyormuş, orda hiçbir şey yapmıyorlar, sadece sabahtan akşama kadar süt içinde yüzüyorlar ve canlarının istediği kadar bal yiyorlarmış.</p>
<p>İnsanların cennet hakkında bildiklerinin bu kadar mı olduğunu sanıyorsunuz? Hayır, şüphesiz ki hayır! Örneğin&#160;kitap ciltçileri, cennetin banyoda olduğunu söylüyorlar.&#160;Ben bunu, yemin ederim ki komşumuz Pesya'nm kocası&#160;ciltçi Moyşa'dan kendi kulaklarımla duydum!</p>
<p>Daha neler neler!</p>
<p>Ama bana sorsaydınız cennet neresidir diye, sağlık memuru Menaşe'nin bahçesinden başka bir yer değildir,&#160;derdim size. Tüm dünyada eşi bulunmayan bizim sağlık&#160;memuru Menaşe'nin bahçesi gibi bir bahçenin, oturduğumuz sokak veya kasabamızda olmadığından adım gibi eminim. Böyle bir bahçe yok, olmadı ve olmayacak! Kime sorsanız herkes böyle söyler size.</p>
<p>Ama size hangisini anlatmalı önce: Menaşe'nin kendisini mi, karısı Menaşiha'yı mı, yoksa onların bahçelerini mi, yani şu cenneti mi?</p>
<p>Ben yine de, sağlık memuru ve karısından başlamak gerektiğini düşünüyorum. Onlar ev sahibi ve bu onur da&#160;onlara ait.</p><h3>2</h3>
<p>Sağlık memuru Menaşe bizim doktoru taklit eder: Kış ve yaz aylarında pelerin giyer. Bir gözü diğerinden az görüyor, ağzı da bir tarafa biraz kaymış durumda. Doğrusu, hiç&#160;de biraz değil, fazlasıyla, hem de çok fazlasıyla yamuk bir&#160;ağzı var. Menaşe, cereyanda kaldığı için böyle olduğunu&#160;söylüyor. Fakat rüzgârın bir insanın ağzının yerini değiştirebileceğini aklım almıyor. Ben kaç defa rüzgârın önünde&#160;dikildim oysa! Bana öyle geliyor ya, sadece ağzı değil, kafası da bir tarafa çarpılmış olabilirdi! Sağlık olsun!</p>
<p>Bana kalırsa, Menaşe'nin ağzını bir tarafa eğmesi, sadece bir alışkanlık. İşte, örneğin arkadaşım Beri. Gözlerini durmadan kırpıştırması onun bir alışkanlığı. Velvel ise konuşurken, sanırsınız ki erişte çorbası kaşıklıyor. Dünyada&#160;her şey bir alışkanlık işidir.</p>
<p>Fakat ağzı bir tarafa yamulsa da, Menaşe'nin işleri öteki doktorların işlerinden daha iyi gidiyor. Çünkü birincisi, o efendilik taslamıyor, bizim doktor gibi. Yeter ki onu çağırsınlar, hemen geliveriyor. İkincisi, o reçete yazmıyor,&#160;bütün ilaçları kendi yapıyor.</p>
<p>Bir gün beni hummaya benzer bir titreme tuttu ve böğrüm sancımaya başladı. Sebebi gün gibi açık, gereğinden fazla derede kalmıştım çünkü. Annem derhal Mena-şe'ye koştu. Hemen geldi, beni muayene etti ve ağzını ya-multarak:</p>
<p>- Korkacak bir şey yok. Önemsiz bir şey. Delikanlı akciğerlerini üşütmüş, dedi.</p>
<p>Ve hemen cebinden küçük mavi bir şişe çıkardı, şişenin içinden de altı ayrı küçük kâğıt parçasına sarılı bir şey döktü. Buna toz diyorlardı. Bir tanesini açıp derhal içmem&#160;için beni zorladı. Bağırmamla tozu püskürtmem bir oldu!&#160;Bu tozu içmenin ölümden beter olduğunu ta yüreğimde&#160;hissettim. Evet, böyle oldu! Hem bir de acıdan acıya fark&#160;var. Siz hiç yeşil bir fundadan soyulmuş bir kabuğu çiğnediniz mi? Menaşe'nin tozunun tadı gibi bir tadı vardır. Bir&#160;kez tattınız mı bir daha asla unutmazsınız: Bir şey eğer toz&#160;ise, acı demektir.</p>
<p>Ama yine de, hiçbir yalvarışın, içmek zorunda olduğum tozu içmeme yararı olmadı. Onu içmek ölümden farksız gibi geliyordu bana! Menaşe, geriye kalan beş torbacık tozun her iki saatte bir bana içirilmesini söyledi.&#160;Tam da içecek adamı buldu!</p>
<p>Annem bir dakikalığına yanımdan ayrılır ayrılmaz, içinde toz bulunan beş küçük kâğıt torbacığın hepsini çöp&#160;tenekesine boşalttım, boşalan kâğıt parçacıklarının içine&#160;de birer çitmik un koyup sardım.</p>
<p>Bundan sonra annemin işi başladı: Bana toz içirme zamanı geldi mi diye, her defasında komşumuz Pesya'ya koşup saate bakmak. Harika, her toz torbacığını açıp içtikten sonra daha iyi oluyordum. Altıncı torbacıktan sonra, sağlığım adamakıllı yerine gelmişti.</p>
<p>- &#160;&#160;&#160;İşte doktor bu! diyordu annem.</p>
<p>Annem beni okula yollamadı ve bana beyaz francala ile şekerli çay verdi.</p>
<p>- &#160;&#160;&#160;Sağlık memuru Menaşe, bütün doktorlardan daha&#160;doktordur. Tanrı ona sağlık ve uzun ömürler versin! Onun&#160;öyle olağanüstü tozları var ki ölüyü bile diriltir!</p>
<p>Annem, sağlık memuru Menaşe'yi işte bu sözlerle överek, alışıldık üzre, gözyaşlarını siliyordu.</p>
<p>3</p>
<p>Sağlık memurunun karısına, kocasından dolayı Menaşiha diyorlar. Muzır karı! Herkes böyle görüyor onu. Biliyor&#160;musunuz niçin? Çünkü o kötü kalpli bir kadın. O bir kadına benzemiyor: Kaba, erkeksi bir yüzü, erkeksi bir sesi&#160;var, giydiği çizmeler bile erkek çizmesi ve o konuşurken,&#160;sanırsınız ki biriyle ağız kavgası ediyor. Çevresinde kötü&#160;bir ünü var. Bir yoksula hiçbir zaman bir lokma ekmek&#160;vermez, oysa evi ağzına kadar yiyecek doludur. Onun&#160;evinde, örneğin geçen yıldan, daha önceki yıldan kalma ve&#160;öyle ki on yıl yetecek kadar reçel bulursunuz. Niçin bu kadar reçeli var, bunu belki kendisi de bilmiyor. Bu kadının&#160;karakteri böyle, değiştiremezsiniz bunu. Yaz mevsimi başlar başlamaz o sadece bir iş yapar: Reçel kaynatmak. Ve&#160;siz, onun bu işi bir köşede yaptığını mı sanıyorsunuz? Hiç&#160;de öyle değil! Menaşiha kozalak, kuru yaprak, ufak çalı&#160;çırpı toplar ve ateşi yakar, öyle bir duman tüter ki o çevrede insan soluk alamaz olur. Yaz aylarında şayet bir gün yolunuz bize düşecek olursa, bir yanık kokusu alacaksınız,&#160;korkmayın, yangın falan değildir, bu, kendi bahçesinden&#160;topladığı meyvelerden Menaşiha reçel kaynatıyor demektir.</p>
<p>İşte sağlık memurunun bahçesine gelmiş bulunuyoruz, söz verdiğim üzre, size bu bahçeyi anlatacağım.</p>
<p>4</p>
<p>Burada ne meyveler yok ki! Elmalar mı, armutlar mı, kirazlar mı, erikler mi, vişneler mi, bektaşiüzümleri mi, fren-küzümleri mi, şeftaliler mi, kayısılar mı, ahududular mı, dutlar mı dersiniz, aklınıza hangi meyve gelirse! Size bir&#160;şey daha: Sonbahar bayramında Menaşiha'nın evinde asma&#160;üzümü bile bulunabilir! Doğrusu, bu üzümü yiyince adamın gözleri yuvalarından fırlıyor. Fakat Menaşiha, bu koruk gibi ekşi üzümden bile para vuruyor. O her şeyden para yapmasını biliyor. Ayçiçeğinden bile. Tanrı adına yalvarıp ayçiçeği istediniz diyelim ondan! Asla! Size bir tek ayçiçeği çekirdeğini bile parasız vermektense, dişini çekmeye&#160;razıdır. Ya bir elma, bir armut veya bir erik isteyecek olsanız, bir şey demez ki!...</p>
<p>Ben Menaşiha'nın bahçesini beş parmağım gibi bilirim. Bahçenin hangi köşesinde hangi ağacın olduğunu ve bu yılki ürünün nasıl olacağını bilirim.</p>
<p>Bütün bunları nerden biliyorsun, diye sorabilirsiniz bana. Merak etmeyin, bu bahçeye benim ayağım değmiş&#160;değildir. Hem oraya nasıl girmiş olabilirim ki etrafı yüksek&#160;çitlerle, üstelik dikenli çitlerle çevriliyken, hem de bahçede bir köpek varken, bu köpek ki gerçek bir kurt! Bu lanetli köpek, uzun bir zincire bağlı olarak orda bulunuyor,&#160;yeter ki biri önünden geçmesin veya o birini fark etmesin,&#160;bir kimse onun gözünün önünde dolaşmasın, zincirini&#160;parçalayacak gibi gererek ileri atılıyor ve havlamaya başlıyor; sanırsınız ki bütün şeytanlar bu lanetli yaratığın başına üşüşmüşler.</p>
<p>O halde bana soracaksınız: Peki Menaşe'lerin bahçesini nerden biliyorsun sen öyleyse?</p>
<p>Dinleyin de anlatayım size.</p><h3>5</h3>
<p>Siz bizim oymacı Mendel'in oğlunu tanıyor musunuz? Hayır mı? Bu demektir ki Mendel'in nerede oturduğunu da bilmiyorsunuz.</p>
<p>Onların evi sağlık memurunun eviyle yan yana, pencereleri de Menaşe'lerin bahçesine açılıyor. Mendel'lerin evinin çatısına çıkıp oturduğunuzda, sağlık memurunun&#160;bahçesi tümüyle gözlerinizin önüne seriliverir.</p>
<p>Mendel'lerin damına geçmek tam bir hüner işi. Ama bu, benim için sorun değil, çünkü Mendel'lerin evi bizim&#160;evle yan yana ve bizimkinden oldukça alçak bir ev. Demek&#160;ki sadece bizim tavanarasma süzülüp geçmeniz (ben oraya&#160;merdivensiz çıkabiliyorum, gerekirse bunu nasıl becerdiğimi bir gün size de anlatırım), bir ayağınızı çatı penceresinden geçirmeniz gerekir, bunu yaptınız mı kendinizi bir anda Mendel'lerin çatısında bulursunuz. Oraya isteğinize göre yerleşin: Sırtüstü veya yüzükoyun uzanın, canınız nasıl&#160;isterse. Ama mutlaka uzanmanız gerekir, yoksa sizi biri&#160;fark ederse, Tanrı esirgesin, işte o zaman felaket olur.</p>
<p>Ben bu iş için genellikle, babamın ruhuna ayin duası okumak üzere sinagoga giderken, havanın alacakaranlık&#160;olduğu zamanı seçiyorum. Bu, en uygun zamandır: Hava&#160;ne tam aydınlık ne tam karanlık. Hızla Mendel'lerin çatısına koşuyorsun ve Menaşe'lerin meyve bahçesini seyre koyuluyorsun, size yemin ederim ki, hiçbir cennet bu bahçeyle boy ölçüşemez!</p>
<p>Tam yaza girilirken ağaçlar çiçekleniyor: Bembeyaz çiçeklerle bezeniyorlar. Belli bir zaman geçtikten sonra da meyveler ve yemişler ortaya çıkmaya başlıyor, örneğin&#160;bektaşiüzümü.</p>
<p>Bektaşiüzümünü sararıncaya, hatta pembeleşinceye kadar bekleyen tuhaf insanlar var.</p>
<p>Ne aptallık bu! inanın bana, bektaşiüzümü yeşilken daha lezzetli ve olgunlaşmış halinden daha iyidir. Diyeceksiniz ki bektaşiüzümü korukken ekşidir, bu nedenle de&#160;dişlerinizi kamaştırır. Ne olur kamaştırırsa? Ekşi olması&#160;ruhunuza iyi gelir, kamaşmaya karşı da sağlam bir ilaç var:&#160;Tuz. Dişlerinize tuz sürmeniz ve yarım saat kadar ağzınızı&#160;açık tutmanız yeter. Her türlü kamaşmanın canı cehenneme, bu yarım saatten sonra tekrar bektaşiüzümü koruğu&#160;yiyebilirsiniz.</p>
<p>Bektaşiüzümünden sonra frenküzümü yetişiyor. İncecik şıngıllarda (salkım dalcığı) siyah pürtüklü ve sarı çekirdekli kırmızı üzümler salkım salkım asılı dururlar. Böyle bir salkımı dudaklarınızın arasından geçirirsiniz, derken&#160;ağzınız ekşi ve hoş kokulu üzüm taneleriyle doluverir. O&#160;kadar enfes ki! Annem bana yarım kapiğe küçük bir maşrapa dolusu frenküzümü almıştı, onu ekmekle yemiştim.</p>
<p>Menaşe'lerin bahçesinde iki sıra gür üzüm teveği, frenküzümü salkımlarıyla kaplı. Salkımlar güneşin altında&#160;ışıl ışıl parlamakta, bir küçük salkım da olsa, bir tek üzüm&#160;tanesi de olsa, iki parmağınla şöyle alıp ağzına atmayı öyle&#160;canın çeker ki!</p>
<p>Dişlerinin kamaştığını hissetmeye başlayan biri olarak, inanın bana, sadece bektaşiüzümü ya da frenküzümü koruklarından söz etmeye değer.</p>
<p>En iyisi kirazlardan konuşalım. Kirazlar çok kısa süre yeşil kalırlar, çabucak olgunlaşırlar. Size yemin edebilirim,&#160;bir gün Mendel'lerin çatısına uzanmıştım, kendi gözlerimle birkaç tane kiraz gördüm ki hepsi de yemyeşildi. Onları&#160;gayet iyi görüyordum. Sabah vaktiydi. Gündüz, güneşin altında kirazların yanacıkları kızarmaya başlamıştı, akşam&#160;vakti ise ateş gibi kıpkırmızı olmuşlardı artık.</p>
<p>Annem bana kiraz da almıştı, ama kaç tane dersiniz?... Beş tane kirazdan oluşan bir salkımcık. Beş tane kirazdan&#160;ne çıkar ki? Onlarla biraz oynarsın ve sonra nereye uçup&#160;gittiklerini bile fark etmezsin.</p>
<p>6</p>
<p>Menaşe'lerin bahçesindeki kirazlar gökyüzündeki yıldızlar gibidir! Siz, haklı olarak bir dalda ne kadar kiraz olduğunu&#160;saymak için, benim can attığımı zannediyorsunuz. Yok canım! Saydım, saydım, bir türlü hesaplayamadım yine de.&#160;Kiraz meyvesi dala sağlamca tutunur. Bir kirazın kendiliğinden yere düştüğü nadiren olur, ancak eğer erik gibi olgunlaşıp kararmışsa düşer.</p>
<p>Gelin şimdi de şeftalilerden söz edelim. Ben şeftaliyi, diğer tüm meyvelerden daha çok seviyorum. Hayatım boyunca topu topu bir tane şeftali yedim, ama bugüne kadar&#160;tadı damağımdadır.</p>
<p>Şeftali yeyişim bundan birkaç yıl önce olmuştu. O zaman daha beş yaşındaydım. Babam hayattaydı ve evimizdeki eşyalar da yerlerinde duruyorlardı: Büfe, divan, kitaplar, yatak takımı. Neyse, bir gün babam eve geldi, elini redingotunun arka cebine soktu ve benimle ağabeyim Elya'ya&#160;dedi ki:</p>
<p>- Çocuklar, şeftali ister misiniz? Size şeftali getirdim! İki tane!...</p>
<p>Bu sırada elini cebinden çıkardı ve ağabeyimle bana büyükçe, altın sarısı, hoş kokulu birer şeftali verdi.</p>
<p>Elya dayanamadı. “Yeryüzünün yaratılmış meyvelerinin kutsandığı” bir duayı çabucak okuyup şeftaliyi dişlemeye başladı.</p>
<p>Fakat ben şeftalimi yemeden önce onunla doyasıya oynamayı, onu elimde hayran hayran seyretmeyi, kendimden geçerek koklamayı tercih ettim, ancak ondan sonra yemeye başladım. Ama öyle hepsini birden yiyip yutmadım, bir&#160;parçasını da ekmekle yedim. Şeftaliyi ekmekle yemek güzel oluyor. O günden beri de ben başka şeftali yemedim,&#160;ama yediğim bu bir tek şeftalinin tadını hiç unutamıyorum.</p>
<p>Şu anda önümde her şeyiyle bir bütün olarak bir şeftali ağacı duruyor. Mendel'lerin çatısına uzanmışım, olgunlaşan şeftalilerin ağaçtan nasıl kopup yere düştüklerini seyrediyorum. Altın sarısı, yanağı hafif kızarmış bir şeftali öylesine çatlamış ve açılmış ki içindeki şişkin çekirdeği görünüyor.</p>
<p>İlginç, Menaşiha bu bir yığın şeftaliyle ne yapacak? Herhalde yine reçel kaynatacak ve evinin bodrumuna koyacak, o reçel orada şekerleninceye ve küfleninceye kadar&#160;duracak.</p>
<p>Şeftalilerin ardından erikler yetişiyor. Bununla birlikte, bütün erik türleri aynı zamanda olgunlaşmıyor. Benim Menaşiha'nın bahçesinde iki tür erik bulunuyor. Karaerik&#160;var, öyle yuvarlak, öyle tatlı, öyle etli bir erik ki rengi de&#160;neredeyse kapkaradır. Bir de “kova eriği” dedikleri var ki&#160;ucuz ve kovayla satılan bir erik türüdür. Bu erik yapışkan&#160;ve suludur, ince ve kaygan bir kabuğu vardır. Fakat yine&#160;de, sandığınız gibi, öyle bütünüyle kötü bir erik değildir.&#160;Bir veren olsa da!... Ama Menaşiha eli açık insanlardan değildir. Başkalarına vermektense, bu eriklerden kışlık marmelat kaynatmak onun için en iyisidir. Bu kadın, o kadar&#160;marmelatı ne zaman yeyip bitirecek?</p>
<p>Kiraz, şeftali ve erik biter bitmez elma zamanı başlıyor. Bilmeniz gerekir ki elma armuttan farklıdır. Armutlar, yani bey armutları henüz tam olarak olgunlaşmamış ve hiçbir&#160;yerde işe yaramasa da, dünyanın en iyi meyveleridir. Çiğnediğin, ne de olsa ağaçta yetişen bir şeydir! Bunun içindir&#160;ki bir elma daha yemyeşil ve çekirdekleri de bembeyaz olsa bile yine de elma tadına sahiptir. Yeşil elmaya dişlerini&#160;bir geçir, ağzının içine anında bir mayhoşluk yayılır.</p>
<p>Size ne söyleyeceğimi biliyor musunuz? Ben olgunlaşmamış yeşil bir elmanın yarısını bile iki olgun elmaya değişmem. Unutmayın ki bir elmanın olgunlaşmasını, Tanrı bilir ne kadar beklemek gerekir, ya yeşil elmalar öyle mi,&#160;ağaç çiçeğini döker dökmez yeşil elmalar ortaya çıkıverir-ler. Sadece büyüklük yönünden farklıdırlar. Ne kadar&#160;uzun zaman beklenirse elma o kadar büyük olur, ama insan için hepsi birdir. Büyük elmanın tadı mutlaka iyi olacaktır diye bir sonuç da çıkmaz bundan. Minik bir elmanın tadı çoğu zaman olgun bir elmanın tadından daha hoştur. Örneğin cennet elmalarını alın. Bunlar gerçekten ekşi&#160;elmalardır, ama öyle bir tatları var ki!... Ya da diyelim ki&#160;antonovka elmaları. Bu yaz yığınla var bu elmadan!... Me-naşiha'nm kendisi, benim yanımda meyve tüccarı Ruvin'i,&#160;yük arabaları dolusu elma satacağına inandırdı.</p>
<p>Elma ağaçlan henüz çiçekte ve Ruvin bahçeyi gözden geçirmeye geldi, bütün ürünü alivre<a id="footnote1"></a><sup><a href="#bookmark0">1</a></sup> satın almak niyetindeydi. Ruvin, bu işin erbabıdır. Bir ağaca bakar bakmaz ne&#160;kadar meyve vereceğini anında size söyler. Hiçbir zaman&#160;da yanılmaz. Yeter ki şiddetli rüzgârlar esip henüz olgunlaşmamış elmaları dökmesin ya da ağaçlara kurt musallat&#160;olmasın, tırtıl meyveleri perişan etmesin. Ama insan bunu&#160;önceden bilemez ki. Rüzgâr Tanrının işidir, tırtıl da öyle.&#160;Fakat ben tırtıl ve kurtların niçin Tanrının işi olduğunu&#160;anlamıyorum. Sanki Ruvin'in bir lokmacık ekmeğini elinden almak için! Ruvin, ağaçlardan kendisi için bir lokma&#160;ekmekten başka bir şey istemediğini söylüyor. Menaşiha&#160;ise, ağaçların ona sadece ekmek değil, yanında et de vereceğini iddia ediyor.</p>
<p>- &#160;&#160;&#160;Böylesi ağaçlar insana mutluluk getirebilir, diyor&#160;Menaşiha ve açıklamasını sürdürüyor:</p>
<p>- &#160;&#160;&#160;Bunlar ağaç değil, altın... Çok iyi bilirsiniz ki ben size düşman değilim. Tanrı bana ne gönderiyorsa, aynısını&#160;sizin için diliyorum! diye yemin ediyor Menaşiha.</p>
<p>- &#160;&#160;&#160;Amin! diyor Ruvin ve güneşte derisi kavlamış olan&#160;sevecen, esmer yüzüne bir gülümseme yayılıyor. Şiddetli&#160;rüzgârların, kurt veya tırtılların ağaçlardaki meyveleri yok&#160;etmeyeceğine güvence verin, ben de size istediğinizden daha fazla para ödeyeyim!... diyor.</p>
<p>Menaşiha tuhaf bir şekilde, Ruvin'i aşağıdan yukarıya süzüp gözlerini onun gözlerine dikiyor ve o erkeksi bas sesiyle parlıyor:</p>
<p>- &#160;&#160;&#160;Siz de bana, buradan çıkarken takılıp düşmeyeceğinize ve ayağınızı kırmayacağınıza güvence verin.</p>
<p>Ruvin iyilik dolu, gülen gözlerini Menaşiha'nın üzerinde gezdirerek:</p>
<p>- &#160;&#160;&#160;Bu tür işlerde güvence yoktur, diye yanıt veriyor&#160;ona. Hatta böyle bir felaket, yoksul bir kimseden çok, varlıklı bir insanın başına gelebilir: Varlıklı kişinin bir şekilde&#160;tedavisi vardır.</p>
<p>Menaşiha'nın tepesi atıyor:</p>
<p>- &#160;&#160;&#160;Vay, siz ne de akıllısınız! diyor. Eğer bir kimse, yakınında duran bir adamın ayağını kırarsa, onun işte o zaman dilini yutacağını unutuyorsunuz ama.</p>
<p>Ruvin, yüzündeki gülümsemesini eksik etmeden, ürkek bir sesle:</p>
<p>- Ne oluyor size, diyor. Bir insanın dilini yutması o kadar da fena değil! Yeter ki, Tanrı esirgesin, bir fukaranın&#160;dili olmasın bu.</p>
<p>8</p>
<p>Yazık ki Menaşiha'nm elma bahçesi Ruvin'e satılmadı. Bu satış işi gerçekleşseydi, benim için şimdikinden, yani elma&#160;bahçesine bu cadının hükmetmesinden çok daha iyi olacaktı. Dünyada bu kadının eşi yoktur! Diyelim ki bir ağaçtan bir elma düştü. Düşen bu elma, isterse kuruyup buruşmuş, kurtlanmış, isterse cadı Menaşiha'nm yüzü gibi kırış&#160;kırış olsun, hiç önemli değil, üşenmeden eğilip bu elmayı&#160;yerden alır ve önlüğünün içine atıverir. Dediklerine göre,&#160;geçen yıl Menaşiha'nm bir mahzen dolusu elması çürüyüp&#160;gitmiş.</p>
<p>Bundan sonra, Tanrının Menaşiha'nm bahçesinden elmaların koparılıp alınmasını emredeceğine kuşku yok. İyi, ama nasıl olacak bu? Geceleyin, herkes uykudayken bahçeye girmek ve cepleri tıka basa elmalarla doldurmak hoş&#160;olurdu doğrusu. Peki, köpek bu işe ne der?</p>
<p>Ama bu yıl elmalar, inadına birbirinden güzel ve onları toplaması için insanı davet ediyorlar! Bu durumda ne yapılır? Elmaların kendiliğinden insana tıpış tıpış gelmesi&#160;için, şöyle sihirli bir sözcük bilmek ne iyi olurdu ya!...</p>
<p>Düşündüm taşındım ve sonunda bir şey icat ettim. Doğrusu bu, ne bir sözcük ne de sihirli bir söz, bambaşka&#160;bir şey: Bir sırık, ucunda çivi olan uzunca bir sırık. Çiviyi&#160;elmaya batırdınız mı tamamdır, elma artık sizindir. Önemli olan elmayı yere düşürmemek için sırığı akıllıca kullan-manızdır. Ama her şeye rağmen elma sırıktan kurtulup dü-şürse de önemli değildir. Menaşiha henüz hiçbir şeyin farkında olmayacak, o sanacak ki elma kendiliğinden ağaçtan düşmüştür. Ama şüphesiz, elmanın üzerinde iz bırakmamak, onu çiviyle yaralamamak gerekir. Örneğin ben,&#160;hiçbir elmayı zedelememek ve hiçbir elmayı sırığımdan&#160;düşürmemekle övünebilirim! Elmanın nasıl koparılacağım&#160;bilmek gerek. Birincisi, acele etmeyeceksiniz. Nerede mi&#160;acele edeceksiniz? Bir elma size kısmet olduğunda onu bir&#160;güzel afiyetle yiyiniz, birazcık dinleniniz ve tekrar işe koyulunuz. İnanın bana, bunu bir tek kişi dahi bilmeyecek.</p>
<p>Fakat bu cadı Menaşiha'nm, bahçesindeki her ağaçta ne kadar elma olduğunu bileceği kimin akima gelirdi ki!&#160;Ve işte güzel bir sabah, birkaç elmanın eksik olduğunu&#160;fark ediyor. Bunun üzerine hırsızın izini bulmaya karar veriyor. Evinin tavan arasına giriyor, oturup gizleniyor oraya. Galiba mesele benim düşündüğüm gibi olmuş. Men-del'lerin çatısına yatıp sırıkla elma ağaçlarına uzandığımı,&#160;kocakarının nasıl fark edebildiğini bir türlü anlayamıyorum.</p>
<p>Menaşiha beni yakaladığında, eğer o anda orada görgü tanıkları olmasaydı, ne yapıp yapıp onun elinden kurtulurdum. Belki bana acırdı, ne de olsa yetimim ben. Fakat Menaşiha annemi, komşu kadın Pesya'yı ve Mendel'in karısını&#160;bizim evin tavan arasına götürmüş, bir düşünün ne şeytan&#160;kadın! Bizim tavan arasından da sırıkla ağaçlardan nasıl elma aşırdığım açıkça görülüyor.</p>
<p>— işte! Bakalım şimdi ne diyeceksiniz servetiniz hakkında? diye homurdanıyor Menaşiha. Şimdi inandınız mı?</p>
<p>Birden onun sempatik sesini tanıdım ve başları bana çevrili dört kadını gördüm. Yine de ucunda elma olan sırığı atmadım, o kendiliğinden elimden düşüverdi. Artık&#160;ayakta nasıl duracağımı bilmiyordum. Utancımdan yerin&#160;dibine girecek gibi oldum. Eğer köpek olmasaydı, utançtan kendimi çatıdan bahçeye atar ve parçalanıp giderdim.</p>
<p>En tatsız olanı da annemin gözyaşlarıydı. Annem ah vah demeyi, oflayıp puflamayı, inlemeyi, ağlayıp sızlamayı keseceğe benzemiyordu!</p>
<p>- &#160;&#160;&#160;Vay başıma, vay başıma! Ne hallere düştüm ben!&#160;Ben de, küçük yetimim sinagogda babasının ruhu için kutsal kitabın başında dua ettiğini sanıyordum! Meğer o, başımın belası, başkalarının damına çıkıp uzanmış, elin bahçesinden sırıkla elma çekip koparıyor!...</p>
<p>O cadı karı ise yan gözle bakarak:</p>
<p>- &#160;&#160;&#160;Bu soysuzu pataklamak gerek! diyor. Etini doğramalı! Kan çıkıncaya kadar! Kamçılaya kamçılaya sırtında izler&#160;açmalı onun! Hırsızlık yapmanın yasak olduğunu bilmeli&#160;bacaksız...</p>
<p>Annem, ona hakaretli bir söz söylemedi.</p>
<p>- &#160;&#160;&#160;O yetimdir! O zavallı bir yetimdir! diye yalvaran bir&#160;sesle yineleyip duruyor ve Menaşiha'nın ellerini öpüyor.&#160;Bir daha yapmayacak!</p>
<p>Annem, bunun son olduğunu söyleyerek yemin ediyor! Eğer bir daha tekrar edecek olursam ya kendisi ölecek, Tanrı esirgesin, ya da beni toprağa gömecekmiş.</p>
<p>- &#160;&#160;&#160;Bahçeme bir daha dönüp bakmayacağına, bırak kendisi yemin etsin! diyor Menaşiha. Bir yetime zerre kadar&#160;acımıyor cadı kadın.</p>
<p>Ve yemin ediyorum:</p>
<p>- &#160;&#160;&#160;Ellerim kurusun! Gözlerim kör olsun!...</p>
<p>Sonunda annemle evimize doğru yürüyoruz. Annem</p>
<p>başımı okşayarak ağlayıp sızlıyor. Ağzımı açmadan dinliyor, ben de ağlıyorum.</p>
<p>- &#160;&#160;&#160;Sen bana sadece şu halinin ne olacağını söyler misin? diye hıçkırıklar arasında soruyor annem ve olanları&#160;olduğu gibi ağabeyim Elya’ya anlatıyor.</p>
<p>Öfkeden olsa gerek, Elya birden sararıyor, annemi ise bir korku alıyor. Sanki Elya beni hiç dövmemiş gibi, annem daha da korkuyor ve işitmeyeyim diye, yetim olduğumu ve beni dövmemesi için ağabeyimi yavaş bir sesle uyarıyor.</p>
<p>- Ona dokunan da kim! diye bağırıyor Elya. Ben sadece onun halinin ne olacağını öğrenmek istiyorum?! Ne olacak bu çocuğun hali?</p>
<p>Elya dişlerini gıcırdatıyor ve sorduğu soruya yanıt vermemi bekliyor. Sanki halimin ne olacağını ben biliyorum da! Belki siz bu konuda bir şey biliyorsunuzdur.</p><h2>IV. Elya Evleniyor</h2><h3>1</h3>
<p>Müjdeler olsun! Elya evleniyor!</p>
<p>Ne olacak yani evlenecekse! Şişko Pesya, bütün dünyanın coşacağına ve kasabanın bir kazan gibi kaynayacağına insanları inandırıyor. Ona göre öyle bir düğün olacak ki şehrimiz ömür billah böyle bir düğün görmemiştir daha!...</p>
<p>Ve her şey acımaktan kaynaklanıyor: Anne bir dul kadın, nişanlı oğlu ise bir yetim. Bunun dışında bir de babanın adı! İnsanların babama bakışı dinsel, rahmetli arkasında kendince iyi bir anı bıraktı... Gerçekten babam hayattayken, onun hakkında şimdi konuşulduğu kadar çok konuşulmuyordu. Ama şimdi, yokluğunda onu göklere çıkarıyorlar. Gerçekten inanılır gibi değil! Bugünlerde anneme olmayacak şeyler söylendi. Bütün düğün masrafını El-ya'nm müstakbel kayınpederinin üstlenmesinin, hatta fazlasıyla harcama yapmasının tam ona yakışacağına annemi</p>
<p>inandırıyorlar: Kayınpeder olacak adam unutmamalı ki, bugüne bugün kantor Peysa'nın oğlunu kendine damat&#160;ediyor!</p>
<p>Fakat bu tür konuşmalar ağabeyimi utandırıyor. Bir yetişkin gibi, gerçek bir erkek gibi sakalını karıştırıyor,&#160;gerçi ağabeyimin sakalı yeni yeni çıkmaya başlıyor. Babamın ölümünden bu yana Elya sigara içmeye de başlamıştı.&#160;Başlangıçta sigara içmek ona zor geliyordu, öksürükten&#160;boğulacak gibi oluyordu, ama şimdi bir şey olmuyor, artık&#160;dumanı içine çekiyor ve burun deliklerinden dışarı püskürtüyor.</p>
<p>Bu da bir şey mi sanki! Benim içemediğimi mi sanıyorsunuz? Tersliğe bakın ki benim tütünüm yok ve her türlü eski püskü şeyi sigara niyetine içiyorum: Kâğıt, saman. .. Hay aksi, ağabeyim bunu öğreniyor ve ondan esaslı&#160;bir papara yiyorum.</p>
<p>O sigara içebilir, bana gelince yasak! Çünkü gördüğünüz gibi, ben dokuz yaşımı bile doldurmadım. Sanki bu&#160;benim suçummuş! Bunun son olduğuna, bir daha sigara&#160;içmeyeceğime kutsal kitap üzerine yemin etmek zorunda&#160;kaldım.</p>
<p>Sizin sandığınız gibi uzun süre sözümde durdum mu? Lütfen söyler misiniz, günümüzde sigara içmeyen var mı?!</p>
<p>2</p>
<p>Yakında kıyamet kopacak!</p>
<p>Komşu kadın Pesya böyle söylüyor. Pesya, Elya'nın müstakbel kayınpederinin evinde bulunuyordu ve kudurmuş gibiydi. Ortaya tatsız bir olay çıkıyor.</p>
<p>Kayınpeder olacak ihtiyar, damada, yani Elya'ya armağan ettiği saatin ortalıkta olmadığını duymuştu; güzel, gümüş bir saatti bu.</p>
<p>Saatin nereye kaybolduğunu mu soruyorsunuz? Tanrı esirgesin, ağabeyim onu kumarda kaybetmedi ya. Onu sattı, paralar da doktora ve ilaçlara gitti. Pesya, ağabeyimin&#160;sadece hasta babasını kurtarmak istediğini söyledi dünüre.&#160;Bunun için de delikanlıyı ayıplamak olmaz ki.</p>
<p>Ama ihtiyar dünür, terbiyesiz bir adam. Elin babasının onun saatiyle ne ilgisi varmış, diye soruyor. O, paha biçilmez saatiyle elin babasını doyurmak, iyileştirmek zorunda&#160;değilmiş. Böylece, pis bir saat paha biçilmez bir saat olurken, merhum babamız da “elin babası” oldu.</p>
<p>Bunun üzerine Pesya, domuz domuzluğundan vazgeçmez diyor.</p>
<p>Ondan ne alınır ki. Pis herif!</p>
<p>Ona fırıncı loyna diyorlar. Fırınında küçük simitler pişiriyor.</p>
<p>- &#160;&#160;&#160;Cehenneme düşesiniz de simitlerinizi orda pişiresiniz! diye beddua ediyor ona Pesya.</p>
<p>Ama öte dünyada niçin simit pişirilsin ki? Kim satın alacak onları? Herhalde şaka ediyor Pesya.</p>
<p>İhtiyar, varlıklı bir adam. Hatta Pesya'ya göre, göründüğünden daha varlıklı. Fakat Pesya, ihtiyarın gözlerinin içine içine bakarak onunla dünür olmak istemeyeceğini,&#160;çünkü bir domuza katlanamayacağını söylüyor. İhtiyar ise,&#160;susmayı tercih ediyor. Biliyor ki Pesya'nın diline bir düşerse, hiç hoş olmayacaktır. Saatin içine tükürmeye bile razı,&#160;yeter ki yakasını Pesya'dan bir kurtarsın. Ama şu anda Pes-ya'nın cinleri tepesinde: İhtiyar loyna'dan, damat adayı Elya'ya yeni bir saat almasını istiyor.</p>
<p>- &#160;&#160;&#160;Böyle bir nişanlı delikanlıyı saatsiz evlendirmek yakışık almaz, diyor Pesya.</p>
<p>Bunun üzerine ihtiyar, Pesya'nın damat adayıyla neye bağlı olarak bu kadar ilgilendiğini soruyor.</p>
<p>Pesya da ona, nişanlı delikanlının kantor Peysa'nın oğlu olduğunu, onun ise, yani loyna'nın sadece bir varlıklı ve domuz olduğunu söylüyor.</p>
<p>ihtiyar çileden çıkıyor, hızla kapıyı çarpıyor ve bağırıyor:</p>
<p>- &#160;&#160;&#160;Cehennemin dibine gidin, e mi!</p>
<p>Ama ona şu karşılık geliyor Pesya'dan:</p>
<p>- &#160;&#160;&#160;Sizin yeriniz cehennemdedir, yakında simitlerinizi&#160;orda pişireceksiniz!</p>
<p>Annem, düğün bozulmasın diye çabalıyor. Fakat Pes-ya, anneme rahat olabileceğini söylüyor: Nişanlı delikanlı bir yetimdir ve bir yetimin nişanını bozmak da öyle kolay&#160;değildir.</p>
<p>Ve sonunda, kimin istediği oldu sanıyorsunuz?</p>
<p>Bizim istediğimiz! İhtiyar, ağabeyime yeni bir saat aldı, önceki gibi gümüş, hatta öncekinden bile güzel. Ah benim de böyle bir saatim olsa! Anında saatin içindekileri söküp çıkarırdım ve saatin niye öyle döndüğünü öğrenirdim.</p>
<p>ihtiyar, damadına değerli bir saat armağan etmek zorunda kalınca, annem dünürüne ömür boyu hep mutluluk içinde yaşamasını diledi.</p>
<p>İhtiyar dünür de anneme, küçük oğlunun da mutlu gününü, yani benim düğünümü görmesini diledi. Eğer bunun için bana bir saat armağan edeceklerse, ben bugün bile evlenmeye razıyım.</p>
<p>Annem başımı okşuyor, benim düğünüme kadar daha çok suların akacağını söylüyor ve o anda gözleri yaşarıyor.&#160;Benim düğünüme kadar suların niçin akması gerektiğini&#160;ve annemin gözlerinden niçin yaşlar süzüldüğünü anlamıyorum.</p>
<p>Ama o bunu alışkanlık haline getirdi, ağlamadığı bir tek gün bile yok.</p>
<p>Terzi nişanlı ağabeyimin elbisesini getirmiş, annem ağlıyor. Komşumuz Pesya düğün böreği pişirdi, annem o&#160;an az mı gözyaşı akıttı? Yarın düğün töreni olacak, yine&#160;gözyaşları. Ama bir insan bu kadar gözyaşını nerede saklar&#160;ki?!</p>
<p>Bazen öylesine şahane bir gün olur ki hayatta! Eylülün başı, havada yaklaşan sonbaharın kokusu hissediliyor, bununla birlikte öyle yakıcı bir sıcak yok: Güneş ısıtıyor, ama ılık ılık okşuyor insanı, öz annesi gibi. Ve gökyüzü pırıl pırıl, hem de büyük gün nedeniyle yıkanmış ve süslenip&#160;püslenmiş: Elya bugün evleniyor...</p>
<p>Sabahleyin kasabada panayır kuruldu. Kuşkusuz, böyle bir olay bensiz düşünülemez. Panayırları çok seviyorum. Satıcılar, işkence görmüş sıçanlar gibi sağa sola koşuşturuyor, kan ter içinde kalıyorlar, bağırıyorlar, yaygara ediyorlar, müşterilerin arkalarından yakalayıp çekiştiriyorlar. Tam bir şenlik! Her satıcı elindeki malı satmak, bir&#160;şeyler kazanmak derdinde. Müşterilerin ise hiç mi hiç acelesi yok. Şapkalarını enselerine yıkmışlar, ustaca ve kılı&#160;kırk yararak malları inceliyorlar, fiyatları soruyorlar ve öyle ki her şeyi onlara yarı fiyatına versinler istiyorlar.</p>
<p>Ben en çok at pazarını seviyorum. Burada her şey birbirine karışmış durumda: Atlar, Çingeneler, kamçılar, Ya-hudiler, Polonyalı toprak ağaları. Ortalıkta tam bir yaygara var, insanın kulağının sağır olması işten bile değil! Çingeneler pazarlık ediyor, Yahudiler ellerine vuruyor, PolonyalI toprak ağaları kamçılarını şaklatıyor, atlar ise dörtnala&#160;koşuyorlar. Atların dörtnala koşuşunu seyretmeye bayılıyorum. Ya taylar!... Bir tay için her şeyftni veririm. Böyle&#160;olmakla birlikte ben sadece tayları değil, bütün küçük hayvanları seviyorum: Enikleri, kedi yavrularını. Biliyor musunuz, ben küçücük salatalıkları, patatesleri, minik soğanları ve sarımsakları bile, anlayacağınız küçük olan her şeyi&#160;seviyorum.</p>
<p>Ama biz atlara dönelim. Atlar koşuyorlar, onların arkasından taylar, ben de tayların arkasından. Böylece her yanı koşarak dolaşıyoruz. Ben koşuda ustayımdır. Ayakla-</p>
<p>nm hızlıdır, ben yalınayak dolaşırım, üzerimde de öyle pek fazla giysi yoktur: Bir gömlek ve bir pantoloncuk. Dağın eteklerinde hızla koştuğumda rüzgâr gömleğimi şişiriyor ve ben, o anda kanatlandığımı ve uçtuğumu sanıyorum adeta.</p>
<p>- &#160;&#160;&#160;Motl! Tanrı seninle olsun! Bir dakika dur!</p>
<p>Ciltçi Moyşa'nm sesini tanıyorum, şu komşumuz Pey-sa'nın kocasının. Panayırdan ambalaj kâğıdı taşıyor.</p>
<p>Sanki anneme benim hakkımda bir yığın budalaca şey söylemedi de! Sanki Elya'dan papara yemedim de! Oldukça ağır adımlarla yaklaşıyorum, gözlerimi yere indirerek.&#160;Moyşa, kan ter içindeki alnını siliyor ve hemen başlıyor:</p>
<p>- &#160;&#160;&#160;Yavrucuğum, yetim çocuk, panayır yerinde böyle&#160;haylazlık etmeye ve atların ardı sıra deliler gibi koşmaya&#160;utanmıyor musun?! Hem de böyle bir günde! Ağabeyinin&#160;düğün ayini yapılmak üzere ya, bunu biliyor musun? Eve&#160;gidiyoruz!</p>
<p>- &#160;&#160;&#160;Nereye kayboldun, başımın belası?... diyerek annem&#160;beni paylıyor ve ellerini çırparak yırtık pırtık pantolonuma, çizikler içinde ve kanamış ayaklarıma, kızarmış terli&#160;yüzüme bakıyor.</p>
<p>Tanrı ciltçi Moyşa'ya sağlık versin! Beni ele vermedi: Hiç kimseye bir şey söylemedi!</p>
<p>Annem elimi yüzümü yıkadı ve bana, ağabeyimin düğününde giymem için özel olarak alınmış yeni bir pantolon ile şapka giydirdi. Bu pantolonu nasıl bir kumaştan dikmişler, anlamıyorum: Giyerken gıcır gıcır ediyor, çıkarıyorsun kazık gibi dik duruyor. Tuhaf bir pantolon!</p>
<p>Annem diyor ki:</p>
<p>Eğer bu pantolonu da yırtacak olursan, artık bilmiyorum. ..</p>
<p>Çok doğru! Böyle bir pantolon yırtılmaz, ancak kırılabilir. Fakat şapkam harika: Siyah, parlak siperlikli bir şapka. Siperliği matlaştığı zaman üzerine tükürmek gerekir, o zaman tekrar parlıyor.</p>
<p>Annem gözlerini üzerimde dolaştırıyor ve gözyaşlarını tutamıyor, kırışmış yanaklarından yaşlar süzülmeye başlıyor. Düğünde herkesin beni beğenmesini çok istiyor. Ağabeyime şöyle diyor:</p>
<p>— Elya, onun adına gurur duymama sen ne diyorsun? Bir giyindi ki aman Tanrım, sanki bir prens!...</p>
<p>Ağabeyim sakalım sıvazlayarak bana bakıyor. Gözleri ayaklarıma takılıp kalıyor. Bunun ne demek olduğunu anlıyorum: “Prens” yalınayak dolaşıyor. Annem de Elya'nın&#160;gözlerini ayaklarıma diktiğini fark ediyor, ama hiçbir şey&#160;anlamıyormuş gibi davranıyor.</p>
<p>Annemin kendisi de tuhaf sarı renkte bir elbise giyerek süslenip püslenmişti. Bu tuhaf elbise annemin üzerinde korkunç derecede bol duruyordu. Bu elbiseyi bir defasında komşumuz şişko Pesya'nın üzerinde gördüğüme yemin edebilirim... Fakat annemin başındaki şal ipekten ve de yepyeniydi. Yalnız bu şalın rengini tayin etmek zordu:&#160;Gündüzleri açık pembe, akşam üzeri sarımtırak, akşam&#160;olunca da beyaz gibi görünüyor; sabahın erken saatinde&#160;bu şal sanki yeşilimtrak, ama eğer dikkatlice bakılırsa,&#160;tıpkı şu “antik deniz” rengi denen renge benzemeye başlıyor ya da tam olarak açık kırmızı, mavi, koyuyeşil, kül&#160;renginde.</p>
<p>Başörtüsü için kötü bir şey söylenemez, harika bir başörtüsü bu; kötü olan şu ki annemin başında yabancı, büsbütün yabancı duruyor. Annemin yüzüne uymamış. Başörtüsü ayrı bir telden çalıyor, annemin yüzü ayrı bir telden. Fakat erkekler için şapka neyse, bir kadın için de başörtüsü aynı şeydir. Şapkayla onu giyen kişinin yüzü birbiriyle&#160;uyumlu olmalı. Örneğin ağabeyimi alalım, şapkanın onun&#160;başında öyle bir duruşu var ki sanırsınız şapka orada filiz-</p>
<p>lenip olgunlaşmış. Elya'mn tepeden tırnağa şık bir görünüşü var: Gömleğinde beyaz bir plastron, köşeleri iki yana açılmış sert bir yakalık ve benekli beyaz bir kravat. Şahane&#160;bir kravat! Çizmeler gıcır gıcır ediyor. Ökçeleri de yüksek,&#160;çünkü bizim nişanlı delikanlımızın boyu kısadır da!</p>
<p>Aslında ağabeyim normalde o kadar da kısa boylu değildir, asıl gelin olacak kız çok uzun boylu. Şu fırıncı loy-na'nm kızına da Tanrı sırık gibi boy vermiş, ayrıca kırmızı ve çiçek bozuğu bir yüzü ve erkek sesi gibi bir de sesi var.&#160;Adı Broha.</p>
<p>Nişanlı çift, taç giyme sırasında ayakta dururken görüntü ilginçti.</p>
<p>Böyle olmakla birlikte, damatla gelini inceleyecek durumda değildim. Benim daha önemli işlerim vardı: Müzisyenlerden ayrılamazdım, daha doğrusu müzik aletlerinden ayrılamazdım: Kontrbas ve trampetten.</p>
<p>Müzik aletleri harika! Kötü olan tek şey, onlara yaklaşmak ve el sürmek yasak. Onlara yaklaşınca anında ense köküne ya bir şamar indiriyorlar ya da kulaktan tutup çekiyorlar. Yeter ki parmaklarının ucuyla dokunmaya gör&#160;çılgına dönüyorlar, sanki davullarını yiyeceksiniz de...</p>
<p>Ah, annem iyi bir anne olsaydı, beni müzisyenlerin yanına verirdi! Fakat bu konuda bir şey söylemenin bir yararı yok, razı olmayacaktır. Annem kötü bir anne olduğu için değil de, kantor Peysa'nın oğlunun müzisyen olması&#160;uygun karşılanmayacağından, annem buna razı olmayacaktır! Ne müzisyen ne de sanatçı! Geleceğimle ilgili sorun defalarca konuşuldu. Annem, hem ağabeyim hem&#160;komşumuz Peysa ve hem de onun kocası Moyşa ile durumumu konuşmuştu. Komşumuz ciltçi Moyşa, beni yanına&#160;çırak olarak almaya razı olmuştu, fakat karısı buna karşı&#160;çıktı. Şişko Peysa'ya göre, kantor Peysa'nın oğluna basit bir&#160;zanaatkâr olmak yakışmazmış...</p>
<p>6ı,</p><div style="border-rigth:solid;"><div><img src="main-9.jpg" alt=""/></div></div>
<p>Gevezeliğe dalıp düğünden söz etmeyi unuttum ama. Düğün ayini biteli çok oluyor. Yemek masaları hazırlanıyor şimdi. Genç bayanlar ve kızlar kadril dansı ediyorlar,&#160;ben ise üzerimde o tahta gibi pantolonum olduğu halde,&#160;en kalabalık yere sokuldum. Beni itip kakıyorlar, ben de&#160;oradan oraya savruluyorum.</p>
<p>- &#160;&#160;&#160;Bu da kim böyle? diyor hırçın bir şekilde konuklardan biri.</p>
<p>- &#160;&#160;&#160;Bu kütük de nereden çıktı? diye bir başkası hafifçe&#160;çıkışıyor.</p>
<p>Başka biri de köpek gibi hırlayarak söyleniyor:</p>
<p>- &#160;&#160;&#160;Ne diye burada ayak altında dolaşıyor bu da?</p>
<p>Bizim Peysa bunu duydu ve bağırmaya başladı:</p>
<p>- &#160;&#160;&#160;Siz aklınızı mı oynattınız? Siz çıldırdınız mı? Delirdiniz mi siz? Siz ne dediğinizi biliyor musunuz? Bu, damadın kardeşidir!...</p>
<p>Peysa sabahtan beri herkese bağırıp çağırıyordu, bu yüzden sesi giderek kesintisiz bir hırıltıya dönüşmüştü.&#160;Fakat sonuç harika oldu. Beni hemen masaya, gelinin akrabalarının arasına oturttular. Biliyor musunuz kimin yanına? Tanrı size, Flazreti Adem'e verdiği kadar akıl vermiş de&#160;olsa bunu bilemezsiniz! Ben gelinin kızkardeşinin, fırıncı&#160;loyna'nm küçük kızı Alta'nm yanma oturdum. O benden&#160;topu topu bir yaş büyük ve başında iki saç örgüsü var. Saç&#160;örgüleri kurdelayla bağlanmış ve örülmüş küçük simitlere&#160;benziyor. Onunla ben, damada yakın bir yerde yan yana&#160;oturuyoruz ve aynı tabaktan yemek yiyoruz. Yemek yerken terbiyeli bir şekilde davranmam, yemeği elle değil de&#160;çatalla yemem ve burnuma yemek bulaştırmamam için, El-ya sezdirmeden beni izliyor.</p>
<p>Size ne söyleyeceğim, biliyor musunuz? Bu akşam yemeği benim hiç hoşuma gitmedi. Bana bakılmasından hoşlanmıyorum. Bir de şu komşumuz şişko Pesya'ya gelince... Son gücünü harcayarak hırıltılı bir sesle şöyle diyor:</p>
<p>— Bakın hele! Bakın hele! Birbirlerine yakışmıyorlar mı? Tanrı onları tam birbirleri için yaratmış...</p>
<p>Bu sırada, düğün törenine uygun şekilde giyinip kuşanmış olarak fırıncı loyna göründü, benim damat, Alta'nm da gelin olduğunu söylemeye başladı, loyna becerebildiği kadar gülümsedi, yani üst dudağı gülümsüyor gibi, alt dudağı ise ağlıyormuş gibi büzüldü. Herkes bize bakıyor şimdi, Alta ile ikimiz gözlerimizi yere indirerek oturuyoruz ve gülmemek için kendimizi zor tutuyoruz. Aniden&#160;patlayıp gülmemek için ne yapılır, bilmiyorum. Elimle&#160;burnumu tıkıyorum, bunu yaparken çatlayacak hale geliyorum, tıpkı şişmiş bir balon gibi. Böyle giderse, az sonra&#160;balon patlayacak. İşte o zaman rezalet kopacak. Çalmaya&#160;başlayan müzik imdadıma yetişiyor. Herkes susuyor.</p>
<p>Başımı kaldırıyorum ve o sarı tuhaf giysi içindeki annemi görüyorum. O her zamanki işiyle meşguldü: Annem ağlıyordu.</p>
<p>Annemin bir gün ağlamayı bırakacağını mı sanıyorsunuz siz?</p><div>
<p>67</p></div>
<p><a id="bookmark0"><sup><a href="#footnote1">1</a></sup></a></p>
<p> Alivre: ürün daha tarladayken, yetiştiğinde tamamı teslim edilmek üzere, önceden pey verilerek yapılan satış (ç.n.).</p>
</body>
</html>