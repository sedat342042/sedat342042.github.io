<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_50"><br class="calibre4" />
  44<br class="calibre4" />
  Patrin</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Ertesi gün, iki günlük karın son kalıntıları da kayboldu. Hırsızlık Masası’nın sabah toplantısında Ivarsson, İnfazcı vakasında ilerleme kaydetmeleri için en iyi ihtimalin onun bir başka banka soygununa kalkışması olduğunu söyledi, ama Beate’nin İnfazcı’nın nihayetinde harekete geçeceği yönündeki tahmininin maalesef doğru çıkmadığını ekledi. Beate bu dolaylı eleştiriye aldırmamış görünerek herkesi şaşırttı. Omuz silkerek, İnfazcı’nın eninde sonunda kendini tutamayacağını özgüvenle yineledi.</p>

  <p class="normal1">O günün akşamında, bir polis arabası Munch Müzesi’nin önündeki otoparkta durdu. İçinden dört adam çıktı; ikisi üniformalı polisti, ikisiyse uzaktan bakınca el ele yürüyormuş gibi görünen iki sivil kıyafetli adamdı.</p>

  <p class="normal1">“Güvenlik önlemleri için kusura bakma” dedi Harry, kelepçeyi başıyla göstererek. “İzin almamın tek yolu buydu.”</p>

  <p class="normal1">Raskol omuzlarını kaldırdı. “Birbirimize kelepçelenmiş olmamız asıl seni rahatsız ediyor bence Harry.”</p>

  <p class="normal1">Futbol sahasıyla karavanlara doğru grup halinde yürüdüler. Harry, Raskol’la birlikte küçük karavana girerken polislere dışarıda beklemelerini işaret etti.</p>

  <p class="normal1">Simon içeride bekliyordu. Bir şişe Calvados ve üç bardak çıkarmıştı. Harry başını hayır anlamında salladı, kelepçeyi çözdü ve kanepeye oturdu.</p>

  <p class="normal1">“Geri gelmek güzel mi?” diye sordu Harry.</p>

  <p class="normal1">Raskol yanıt vermedi; Harry adamın siyah gözleriyle karavanı incelemesini seyretti. Onun yatağın yukarısındaki fotoğrafa, ağabeyiyle çekilmiş fotoğrafına odaklandığını gördü. Adamın zarif ağzının hafifçe kıvrıldığını görür gibi oldu.</p>

  <p class="normal1">“On ikiye kadar Botsen’e geri döneceğimize söz verdim, o yüzden bir an önce konuya girelim” dedi Harry. “Anna Bethsen’i Alf Gunnerud öldürmedi.”</p>

  <p class="normal1">Simon, Harry’ye bakmakta olan Raskol’a baktı.</p>

  <p class="normal1">“Arne Albu da öldürmedi.”</p>

  <p class="normal1">Çöken sessizlikte, Finnmarkgata’dan gelen trafik gürültüsü belirginleşti. Raskol geceleri hücresinde yatarken trafik gürültüsünü özlüyor muydu? Ağabeyinin diğer yataktan gelen düzenli nefes seslerini, kokusunu özlüyor muydu? Harry, Simon’a döndü: “Bizi yalnız bırakır mısın?”</p>

  <p class="normal1">Simon’un dönüp baktığı Raskol başını hafifçe sallayarak onay verdi. Simon çıkarken kapıyı arkasından kapadı. Harry ellerini kavuşturup gözlerini kaldırdı. Raskol’un gözleri parlaktı; adam için için yanıyordu sanki.</p>

  <p class="normal1">“Bunu zaten biliyordun, değil mi?” dedi Harry alçak sesle.</p>

  <p class="normal1">Raskol avuçlarını birleştirdi; bu ilk bakışta huzur belirtisi gibi görünse de, adamın beyazlaşmış parmak uçları durumun öyle olmadığının göstergesiydi.</p>

  <p class="normal1">“Belki de Anna, Sun Tzu’yu okumuştu” dedi Harry. “Ve savaşın ilk kuralının hile olduğunu biliyordu. Yine de bana çözümü verdi. Şifreyi çözemiyordum o kadar. S<sup class="calibre6">2</sup>MN. Bana ipucu bile verdi; retinanın her şeyi ters gösterdiğini, o yüzden nesnelerin asıl halini görmek için aynaya bakmam gerektiğini söyledi.”</p>

  <p class="normal1">Raskol gözlerini kapamıştı. Dua eder gibiydi. “Annesi güzel ve deliydi” diye fısıldadı. “Anna ikisini de aldı.”</p>

  <p class="normal1">“Sen şifreyi epey önce çözdün” dedi Harry. “Anna’nın imzası S<sup class="calibre6">2</sup>MN’ydi. 2’yi de S olarak düşünürsek, üç tane sesli harf eksik. Soldan sağa S-S-M-N diye okunuyor, ama aynada N-M-S-S’ye dönüşüyor; yani sesli harfleri de ekleyince NeMeSiS oluyor. İntikam tanrıçası. <span class="ideitalik">Anna</span> bana söylemişti. Başyapıtıydı o. Onunla hatırlanmak istiyordu.”</p>

  <p class="normal1">Harry bunları hiç muzafferce olmayan bir sesle söylemişti. Gerçekleri dile getiriyordu sadece. Karavan iyice daralıyordu sanki.</p>

  <p class="normal1">“Gerisini de anlat” diye fısıldadı Raskol.</p>

  <p class="normal1">“Kendi başına bulabilirsin herhalde.”</p>

  <p class="normal1">“Anlat!”</p>

  <p class="normal1">Harry masanın yukarısındaki, şimdiden buğulanmış olan küçük, yuvarlak pencereye baktı. Bir lomboz. Bir uzay gemisi. Buğuyu silse aslında uzayda olduklarını, At Başı Nebulası’nda uçan bir karavanın içindeki iki yalnız astronot olduklarını keşfedeceklerini hayal etti. Şimdi anlatacaklarından çok daha fantastik olmazdı bu.</p>
</body>
</html>
