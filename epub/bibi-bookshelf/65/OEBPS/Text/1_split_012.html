<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_16"><br class="calibre4" />
  10<br class="calibre4" />
  Sorgenfrigata</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Harry’nin sağından solundan geçen insanların sesleri geliyordu.</p>

  <p class="normal1">“Ben Dedektif Waaler. Birisi bana çabucak özet geçebilir mi?”</p>

  <p class="normal1">“Kırk beş dakika önce geldik. Kadını elektrikçi bulmuş.”</p>

  <p class="normal1">“Ne zaman?”</p>

  <p class="normal1">“Beşte. Hemen polisi aramış. Adı... bakayım... René Jensen. Ulusal sigorta numarasıyla adresi burada.”</p>

  <p class="normal1">“Güzel. Sabıka kaydını kontrol edin.”</p>

  <p class="normal1">“Tamam.”</p>

  <p class="normal1">“René Jensen?”</p>

  <p class="normal1">“Benim.”</p>

  <p class="normal1">“Gelir misin? Adım Waaler. İçeriye nasıl girdin?”</p>

  <p class="normal1">“Diğer polise söylediğim gibi, bu yedek anahtarla. Bu bayan salı günü dükkânıma uğrayıp bırakmıştı; geldiğimde evde olmayacağını söyledi.”</p>

  <p class="normal1">“İşte olacağı için miymiş?”</p>

  <p class="normal1">“Hiç bilmiyorum. O çalışmıyordu bence. Yani en azından normal bir işte. Bir çeşit sergi açacağını söyledi.”</p>

  <p class="normal1">“Sanatçıydı yani. Burada onu bilen var mı?”</p>

  <p class="normal1">Sessizlik.</p>

  <p class="normal1">“Yatak odasında ne işin vardı Jensen?”</p>

  <p class="normal1">“Banyoyu arıyordum.”</p>

  <p class="normal1">Başka bir ses: “Banyo kapısı şu.”</p>

  <p class="normal1">“Tamam. Daireye girince şüpheli bir şey gördün mü Jensen?”</p>

  <p class="normal1">“Şey... <span class="ideitalik">şüpheliden</span> kastınız nedir?”</p>

  <p class="normal1">“Kapı kilitli miydi? Açık pencere var mıydı? Tuhaf bir koku ya da ses? Herhangi bir şey.”</p>

  <p class="normal1">“Kapı kilitliydi. Açık pencere görmedim, ama dikkat etmedim de. Aldığım tek koku şu çözücü kokusuydu...”</p>

  <p class="normal1">“Terebentin mi?”</p>

  <p class="normal1">Başka bir ses: “Büyük odalardan birinde boya malzemeleri var.”</p>

  <p class="normal1">“Sağ ol. Fark ettiğin başka bir şey oldu mu Jensen?”</p>

  <p class="normal1">“Son söylediğiniz neydi?”</p>

  <p class="normal1">“Ses.”</p>

  <p class="normal1">“Ses, evet! Hayır, pek ses yoktu, içerisi mezar gibi sessizdi. Yani... ha ha... öyle demek istemedim...”</p>

  <p class="normal1">“Sorun değil Jensen. Müteveffayla önceden tanışıyor muydun?”</p>

  <p class="normal1">“Onu ilk kez dükkânıma geldiğinde gördüm. Gayet neşeli görünüyordu.”</p>

  <p class="normal1">“Ne yapmanı istedi?”</p>

  <p class="normal1">“Banyonun zemin ısıtmasının termostatını tamir etmemi.”</p>

  <p class="normal1">“Bize bir iyilik yapıp, kablolarda gerçekten sorun olup olmadığına bakabilir misin? Hatta yerin altına kablo döşeli mi onu da kontrol et.”</p>

  <p class="normal1">“Neden? Ah, anladım, cesedini bulalım diye yalan söylemiş olabilir diyorsunuz?”</p>

  <p class="normal1">“Onun gibi bir şey.”</p>

  <p class="normal1">“Eh, termostat yanmıştı.”</p>

  <p class="normal1">“Yanmıştı derken?”</p>

  <p class="normal1">“Çalışmıyordu.”</p>

  <p class="normal1">“Nereden biliyorsun?”</p>

  <p class="normal1">Sessizlik.</p>

  <p class="normal1">“Hiçbir şeye dokunmamanı söylemişlerdir, değil mi Jensen?”</p>

  <p class="normal1">“E-evet, ama gelmeniz acayip uzun sürünce oyalanacak bir şeyler bulmak zorunda kaldım.”</p>

  <p class="normal1">“Yani müteveffanın termostatı artık çalışıyor?”</p>

  <p class="normal1">“Şey... ha ha... evet.”</p>

  <p class="normal1">&nbsp;</p>

  <p class="normal1">Harry yataktan uzaklaşmak istedi, ama bacakları ona itaat etmedi. Doktor, Anna’nın gözlerini kapamıştı ve kadın şimdi uykuda gibi görünüyordu. Tom Waaler sonraki birkaç gün boyunca ortadan kaybolmamasını söyleyip elektrikçiyi evine yollamıştı. İlk gelen üniformalı devriyeleri de göndermişti. Harry böyle hissedeceğini hiç düşünmezdi, ama aslında Waaler’in orada olmasından memnundu. Deneyimli meslektaşı olmasa tek bir düzgün soru sorulmayacak, tek bir düzgün karar bile alınmayacaktı.</p>

  <p class="normal1">Waaler doktora bazı sonuçlara varıp varmadığını sordu.</p>

  <p class="normal1">“Merminin kafatasını delip beyni parçaladığı, dolayısıyla tüm yaşamsal vücut fonksiyonlarını durdurduğu belli. Oda sıcaklığının değişmediğini varsayarsak, kadının vücut sıcaklığı en az on altı saattir ölü olduğunu gösteriyor. Şiddet izi yok. İğne izi yok, ilaç kullandığını gösteren dış belirtiler yok. Ancak...” Doktor dramatik etki yaratmak için durakladı. “Bilekteki yara izleri kadının bunu daha önce de denemiş olabileceğini gösteriyor. Mesleki deneyimlerime dayanarak bir tahminde bulunursam, kadın ya manik depresifti ya da sadece depresifti ve intihara meyilliydi. Bahse girerim onunla ilgili bir psikolog dosyası bulacağız.”</p>

  <p class="normal1">Harry konuşmaya çalıştı, ama dili de itaat etmiyordu.</p>

  <p class="normal1">“Yakından inceleyince daha çok şey öğrenirim.”</p>

  <p class="normal1">“Teşekkürler doktor. Bize söyleyeceğin bir şey var mı Weber?”</p>

  <p class="normal1">“Silah Beretta M92F; oldukça nadir bir tabancadır. Üstünde tek bir parmak izi seti var ve kadına ait oldukları belli. Mermi yatak tahtalarından birine saplanmış; kovanı silaha uyuyor, yani balistik raporu bu tabancadan ateşlendiğini gösterecektir. Yarın ayrıntılı rapor alırsın.”</p>

  <p class="normal1">“Bu iyi Weber. Bir şey daha. Elektrikçi geldiğinde kapı kilitliymiş. Kapı kilidinin mandallı değil standart olduğunu fark ettim. Yani kadın öldüğü sırada eğer burada biri vardıysa, bu ancak onun müteveffanın anahtarını alması ve çıkınca kapıyı arkasından kilitlemesiyle mümkün olur. Yani kadının anahtarını bulursak bu meseleyi açıklığa kavuşturabiliriz.”</p>

  <p class="normal1">Weber başıyla onayladı ve halkaya geçirilmiş bir anahtarı sarı bir kalemle kaldırdı. “Girişteki dolabın çekmecelerinden birindeydi. Apartman kapısını ve bütün ortak kullanım alanlarının kapılarını açan türden bir sistem anahtarı. Denedim; bu dairenin kapısını açıyor.”</p>

  <p class="normal1">“Mükemmel. Yani artık tek eksiğimiz imzalı bir intihar mektubu. Dosyayı kapatmama itirazı olan var mı?”</p>

  <p class="normal1">Waaler, Weber’e, doktora ve Harry’ye baktı. “Pekâlâ. Ailesine üzücü haber verilebilir; gelip kimlik teşhisi yapsınlar.”</p>

  <p class="normal1">Adam koridora çıktı, Harry ise yatağın yanında kaldı. Kısa süre sonra Waaler başını içeriye uzattı.</p>

  <p class="normal1">“Bütün parçaların yerine oturması harika, değil mi Hole?”</p>

  <p class="normal1">Harry’nin beyni, başına ileri geri sallanıp onaylaması için mesaj gönderdi; ama Harry başının itaat edip etmediğini anlamadı.</p>
</body>
</html>
