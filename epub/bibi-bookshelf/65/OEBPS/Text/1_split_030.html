<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_34"><br class="calibre4" />
  28<br class="calibre4" />
  Lava Pe</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Pis kokuya ancak birkaç dakika dayanabilen Beate dışarı kaçmak zorunda kaldı. Harry dışarı çıkıp sigara içmek için merdivene oturduğunda Beate iki büklüm haldeydi.</p>

  <p class="normal1">“Kokuyu almadın mı?” diye sordu Beate inleyerek; ağzıyla burnundan tükürük damlıyordu.</p>

  <p class="normal1">“Disosmi.” Harry sigarasının yanan ucuna düşünceli gözlerle baktı. “Kısmi koku alma kaybı. Artık bazı şeylerin kokusunu alamıyorum. Aune çok fazla ceset kokladığım için böyle olduğumu söylüyor. Duygusal travmaymış falan filan.”</p>

  <p class="normal1">Beate tekrar öğürdü.</p>

  <p class="normal1">“Özür dilerim” diye inledi. “Karıncalar yüzünden. Yani, o iğrenç yaratıkların adamın <span class="ideitalik">burun deliklerini</span> çift şeritli otoban gibi kullanmaları şart mıydı?”</p>

  <p class="normal1">“Eh, çok ısrar ediyorsan sana insan vücudundaki en zengin protein kaynaklarının yerini söyleyebilirim.”</p>

  <p class="normal1">“Hayır, teşekkürler!”</p>

  <p class="normal1">“Pardon.” Harry sigarayı kuru toprağa attı. “İçeride iyi dayandın Lönn. Videolardaki gibi olmuyor.” Ayağa kalkıp tekrar içeriye girdi.</p>

  <p class="normal1">Lev Grette tavandaki avize kancasına bağlanmış kısa bir halattan sarkıyordu. Yerdeki devrilmiş sandalyeden yarım metre yukarıda olduğundan, sinekler haladı inip çıkmayı sürdürmekte olan sarı karıncalardan önce davranabilmişlerdi.</p>

  <p class="normal1">Şarja takılı cep telefonunu yerde, kanepenin yanında bulan Beate, adamın en son kiminle konuştuğunu bulabileceğini söyledi. Harry mutfağa girip ışığı açtı. Bir A4 kâğıdın üstünde duran metalik mavi bir hamamböceği, antenlerini Harry’ye doğru salladıktan sonra bir tencerenin içine kaçıverdi. Harry kâğıdı aldı. Kâğıda elyazısıyla yazılmıştı. Harry birçok intihar mektubu okumuştu ve bunlardan pek azının edebi değeri vardı. Ünlü son sözler genellikle ipe sapa gelmez saçmalıklardan, âcizce atılmış yardım çığlıklarından ya da ekmek kızartma makinesiyle çim biçme makinesinin kime kalacağına ilişkin sıkıcı talimatlardan ibaret olurdu. Harry’nin okuduğu en anlamlı intihar notlarından birini Maridalenli bir çiftçi ahır duvarına tebeşirle yazmıştı: <span class="ideitalik">Burada bir adam kendini astı. Lütfen polisi arayın. Özür dilerim.</span> Buna kıyasla Lev Grette’nin mektubu eşsiz değilse bile en azından sıra dışıydı.</p>

  <p class="indentmetin">&nbsp;</p>

  <p class="indentmetin"><span class="ideitalik">Sevgili Trond,</span></p>

  <p class="indentmetin"><span class="ideitalik">O adamın üstgeçitten düşerken ne hissettiğini hep merak ettim. Altında boşluk açıldığında, tamamen anlamsız bir şeyin gerçekleşmek üzere olduğunu anladığında ne hissettiğini. Sebepsiz yere ölecekti. Belki de yapmak istediği şeyler vardı hâlâ. Belki de o sabah birisi oturmuş, onu bekliyordu. Belki de adam o günün yeni bir şeyin başlangıcı olacağını sanıyordu. Gerçi sahiden de öyle oldu bir bakıma...</span></p>

  <p class="indentmetin"><span class="ideitalik">Onu hastanede ziyaret ettiğimi sana hiç söylemedim. Büyük bir buketle gittim ve adama her şeyi dairemin penceresinden gördüğümü söyledim; ambulans çağırdığımı, polise o çocukla bisikletini tarif ettiğimi anlattım. Yatakta yatan adam bana teşekkür etti; öyle ufak tefek ve griydi ki. Sonra ona spor spikerlerinin soracağı salakça bir soru sordum: “Nasıl bir histi?”</span></p>

  <p class="indentmetin"><span class="ideitalik">Yanıt vermedi. O tüplerin, boruların arasında öylece yatıp beni seyretti. Sonra bana tekrar teşekkür etti ve bir hemşire gitmem gerektiğini söyledi.</span></p>

  <p class="indentmetin"><span class="ideitalik">Yani o hissin nasıl bir şey olduğunu asla öğrenemedim. Ta ki günün birinde benim de altımda boşluk açılana dek. Soygundan sonra Industrigata’da kaçarken olmadı. Veya sonradan parayı sayarken. Veya haberleri seyrederken. O yaşlı adama olduğu gibi oldu aynen. Bir sabah tehlikeden habersiz, mutlu mutlu yürüyordum. Hava güneşliydi. D’Ajuda’ya sağ salim geri dönmüştüm; rahatlayabilir ve düşünmeye başlayabilirdim. Hayatta en sevdiğim insandan, en sevdiği şeyi almıştım. İki milyon kronum vardı, ama yaşamak için sebebim yoktu. Bunu bu sabah düşündüm.</span></p>

  <p class="indentmetin"><span class="ideitalik">Beni anlamanı beklemiyorum Trond. Banka soydum, karının beni tanıdığını gördüm, kendi kuralları olan bir oyuna kapıldım; bunlardan hiçbirinin senin dünyanda yeri yok. Şimdi yaptığım şeyi anlamanı beklemiyorum, ama bundan da, yaşamaktan sıkılmanın da mümkün olduğunu görebilirsin belki.</span></p>

  <p class="indentmetin"><span class="ideitalik">Lev</span></p>

  <p class="indentmetin">&nbsp;</p>

  <p class="indentmetin"><span class="ideitalik">NOT: Yaşlı adamın bana teşekkür ederken gülümsemediğini o sırada fark etmemiştim. Ama bugün düşündüm Trond. Belki de onu bekleyen bir şey, bir insan yoktu. Belki de boşluk açılınca yalnızca rahatlık hissetti; bunu bizzat yapmak zorunda kalmayacağını düşündü.</span></p>

  <p class="indentmetin">&nbsp;</p>

  <p class="normal1">Harry içeri girdiğinde Beate Lev’in cesedinin yanında, bir sandalyenin üstünde ayakta duruyordu. Lev’in parmaklarından birini büküp, küçük ve parlak bir metal kutunun içine bastırmaya çalışıyordu.</p>

  <p class="normal1">“Tüh” dedi. “Istampayı otelde güneşin altında bırakmıştım; mürekkebi kurumuş.”</p>

  <p class="normal1">“İyi bir parmak izi alamazsan, itfaiyeci yöntemini kullanmamız gerekecek.”</p>

  <p class="normal1">“Nasıl bir yöntem?”</p>

  <p class="normal1">“Yangında kalan insanlar otomatikman ellerini kullanırlar. Kavrulmuş cesetlerin bile parmak uçlarının derileri yanmamış olabilir ve böylece parmak izleri alınıp kimlik tespiti yapılabilir. Bazen itfaiyeciler pratik sebeplerden dolayı bir parmağı kesip Adli Tıp’a gönderirler.”</p>

  <p class="normal1">“Ölüye saygısızlık olur bu.”</p>

  <p class="normal1">Harry omuz silkti. “Cesedin diğer eline bakarsan, bir parmağının eksik olduğunu görürsün.”</p>

  <p class="normal1">“Görebiliyorum” dedi kadın. “Kesilmiş gibi görünüyor. Bunun anlamı ne olabilir?”</p>

  <p class="normal1">Harry yaklaşıp el fenerini o ele doğru tuttu. “Parmağın adamın kendini asmasından çok sonra kesilmiş olduğu anlamına geliyor. Belki de birisi buraya onu öldürmeye geldi ve adamın bu işi bizzat yapmış olduğunu gördü.”</p>

  <p class="normal1">“Kim?”</p>

  <p class="normal1">“Eh, bazı ülkelerde Çingeneler hırsızları parmaklarını keserek cezalandırırlar” dedi Harry. “Yani hırsızlar Çingenelerden çalmışlarsa.”</p>

  <p class="normal1">“İyi bir parmak izi aldım galiba” dedi Beate, alnının terini silerek. “İpi kesip cesedi indirelim mi?”</p>

  <p class="normal1">“Hayır” dedi Harry. “Etrafa baktıktan sonra izlerimizi yok edip gidelim. Anacaddede telefon kulübesi gördüm. Oradan polisi ararım ve ismimi vermeden durumu anlatırım. Oslo’ya gittiğimizde, Brezilya polisini arayıp tıbbi raporu isteyebilirsin. Adamın boğularak öldüğüne şüphem yok, ama ölüm zamanını bilmek istiyorum.”</p>

  <p class="normal1">“Peki ya kapı ne olacak?”</p>

  <p class="normal1">“O konuda pek bir şey yapamayız.”</p>

  <p class="normal1">“Ya boynun? Bandajın kıpkırmızı.”</p>

  <p class="normal1">“Boş ver. Kolum daha çok acıyor. Kapıyı kırınca kolumun üstüne düştüm.”</p>

  <p class="normal1">“Çok mu kötü?”</p>

  <p class="normal1">Harry kolunu yavaşça kaldırıp yüzünü ekşitti. “Kımıldatmadığım sürece sorun yok.”</p>

  <p class="normal1">“Haline şükret; en azından Setesdal Seğirmesi yok sende.”</p>

  <p class="normal1">Odadaki üç kişiden ikisi kahkahayı bastı, ama çabucak sustular.</p>

  <p class="normal1">&nbsp;</p>

  <p class="normal1">Otele dönerlerken Beate, Harry’ye bütün bunlara anlam verip veremediğini sordu.</p>

  <p class="normal1">“Teknik açıdan anlam veriyorum, evet. Onun ötesinde, intihara asla anlam veremedim.”</p>

  <p class="normal1">Harry sigarasını attı. Sigara neredeyse elle tutulur gecede parlak bir kavis çizdi. “Ama bu benimle ilgili.”</p>
</body>
</html>
