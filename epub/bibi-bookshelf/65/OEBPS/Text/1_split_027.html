<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_31"><br class="calibre4" />
  25<br class="calibre4" />
  Bahşiş</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Ivarsson’un ofisinde üç kişi oturuyordu: Ivarsson tertipli masasının ardındaydı, Beate ile Harry ise –biraz alçak– koltuklardaydılar. Alçak koltuk kadar bilindik bir hükmetme tekniğinin artık kullanılmadığını düşünmek mazur görülebilirdi; ancak Ivarsson farklı düşünüyordu. Temel tekniklerin modasının asla geçmediğini deneyimlerinden öğrenmişti.</p>

  <p class="normal1">Harry pencereden dışarı bakabilmek için koltuğunu geriye eğdi. Manzarada Plaza Oteli vardı. Yuvarlak bulutlar, cam kuleyle şehrin üstünden yağmur bırakmadan geçiyordu. Harry hastanede olduğu tetanos aşısından sonra ağrı kesiciler kullansa da uyuyamamıştı. İş arkadaşlarına azgın bir sokak köpeğinin saldırısına uğradığını söylemişti; bu yalan, inandırıcı olacak kadar orijinal ve gerçeğe yakındı. Harry’nin şişmiş boynuna sımsıkı sarılı bandaj, derisine sürtünüyordu. Harry konuşmakta olan Ivarsson’a doğru başını çevirirse canının tam olarak ne kadar yanacağını biliyordu. Canı yanmayacak olsa bile başını çevirmeyeceğini de biliyordu.</p>

  <p class="normal1">Ivarsson, masasını silerek ve gülümsememek için kendini zor tutuyormuş gibi yaparak “Brezilya’da araştırma yapmak için uçak bileti istiyorsunuz yani?” dedi. “İnfazcı Oslo’da banka soyup durmakla meşgulken?”</p>

  <p class="normal1">“Oslo’daki yerini bilmiyoruz” dedi Beate. “Oslo’da olup olmadığını da. Ama Porto Seguro’daki evini, kardeşinin söylediği evi bulmayı umuyoruz. Evi bulursak İnfazcı’nın parmak izlerini de buluruz. Ve Coca-Cola şişesindeki parmak izlerine uyarlarsa, elimizde kesin kanıt var demektir. Oraya gitmek için yeterli sebep bu.”</p>

  <p class="normal1">“Öyle mi? Peki bu parmak izleri neden bir tek sizde var?”</p>

  <p class="normal1">Beate, Harry ile bakışmaya boşuna çabaladı. Yutkundu. “İlkesel olarak birbirimizden bağımsız çalışmamız gerektiğinden, onları paylaşmamaya karar verdik. Zamanı gelene kadar.”</p>

  <p class="normal1">“Beateciğim” diye söze başladı Ivarsson, sağ gözüyle göz kırparak. “‘Biz’ diyorsun, ama ben bu kararı Harry Hole’un verdiğini biliyorum. Hole’un yöntemlerimi harfiyen uygulama azmini takdir ediyorum, ama ilkelerimizin birlikte elde edebileceğimiz sonuçların önüne geçmesine izin vermemeliyiz. O yüzden tekrar soruyorum: Hangi parmak izlerinden bahsediyorsun?”</p>

  <p class="normal1">Beate, Harry’ye âcizce baktı.</p>

  <p class="normal1">“Hole?” dedi Ivarsson.</p>

  <p class="normal1">“Biz böyle çalışıyoruz” dedi Harry. “Zamanı gelene kadar.”</p>

  <p class="normal1">“Keyfiniz bilir” dedi Ivarsson. “Ama yolculuğu unutun. Parmak izleri konusunda Brezilya polisinden yardım istemeniz gerekecek.”</p>

  <p class="normal1">Beate genzini temizledi. “İstedim. Bahia eyaleti emniyet müdürlüğüne yazılı başvuruda bulunduk, ayrıca bölge savcısıyla temasa geçtik; arama izni çıkartacak. Konuştuğum kişi, Brezilya hükümetinde tanıdıklarımız yoksa bu işin iki ayla iki yıl arasında süreceğini söyledi.”</p>

  <p class="normal1">“Ve yarın akşam kalkan uçağa iki bilet aldık” dedi Harry tırnağını inceleyerek. “Kararın ne?”</p>

  <p class="normal1">Ivarsson güldü. “Ne sence? Dünyanın öbür ucuna uçakla gitmek için para istiyorsunuz, ama sebebini bile söylemiyorsunuz. Bir evi izinsiz aramayı planlıyorsunuz; ama adli tıp kanıtı bulsanız bile, yasal olmayan yoldan elde ettiğiniz için mahkemede geçersiz sayılacak muhtemelen.”</p>

  <p class="normal1">“Eski tuğla numarası” dedi Harry usulca.</p>

  <p class="normal1">“Pardon?”</p>

  <p class="normal1">“Kimliği belirsiz biri pencereye tuğla atar. Bu durumda, tesadüfen oradan geçmekte olan polislerin eve girmek için izne ihtiyaçları yoktur. Oturma odasından esrar kokusu alır gibi olurlar. Öznel bir algı, ama evi hemen aramak için makul bir sebep. Evden parmak izi gibi adli tıp kanıtları toplanır. Gayet yasal.”</p>

  <p class="normal1">“Kısacası... söylediğiniz şeyi biz de düşündük” diye ekledi Beate çabucak. “Evi bulursak, parmak izlerini yasal yollardan elde edeceğiz.”</p>

  <p class="normal1">“Ya, öyle mi?”</p>

  <p class="normal1">“Tuğla kullanmaya gerek kalmadan umarım.”</p>

  <p class="normal1">Ivarsson başını hayır anlamında salladı. “Bu yetmez. Cevabımı bağırarak, haykırarak veriyorum: Hayır.” Görüşmenin sona erdiğini göstermek için kol saatine baktı ve hafif, sürüngensi bir gülümseyişle ekledi: “Zamanı gelene kadar.”</p>

  <p class="normal1">“Ona azıcık bir şeyler anlatsan olmaz mıydı?” dedi Beate, Ivarsson’un ofisinden çıkıp koridorda yürürlerken.</p>

  <p class="normal1">“Ne gibi?” dedi Harry, boynunu özenle çevirerek.</p>

  <p class="normal1">“Bize bilet parası vermesi için şans bile tanımadın adama.”</p>

  <p class="normal1">“Gururunun incinmemesi için şans tanıdım.”</p>

  <p class="normal1">“Ne demek istiyorsun?” Asansörün önünde durdular.</p>

  <p class="normal1">“Demiştim ya. Bu vakada bazı şeyleri yapmakta özgürüz.”</p>

  <p class="normal1">Beate dönüp ona baktı. “Anlıyorum galiba” dedi yavaşça. “Eee, şimdi ne olacak?”</p>

  <p class="normal1">“İstediğimiz olacak. Güneş kremini unutma.” Asansör kapıları açıldı.</p>

  <p class="normal1">Günün ilerleyen saatlerinde Bjarne Möller, Harry’ye Emniyet Müdürü’nün Harry’yle Beate’nin Brezilya’ya gitmelerine izin verme ve masrafları Hırsızlık Masası’na ödetme kararının Ivarsson’u çok sinirlendirdiğini söyledi.</p>

  <p class="normal1">Harry eve gitmeden, “Şimdi mutlu musun?” dedi Beate ona.</p>

  <p class="normal1">Ama Harry nihayet başlayan yağmurun altında Plaza’dan geçerken, hiç tatmin duymuyordu tuhaf bir şekilde. Hissettiği tek şey utançtı, bir de acıdan ve uykusuzluktan kaynaklanan bitkinlik.</p>

  <p class="normal1">&nbsp;</p>

  <p class="normal1">“<span class="ideitalik">Bahşiş</span> mi?” diye haykırdı Harry telefona. “<span class="ideitalik">Bahşiş</span> ne yahu?”</p>

  <p class="normal1">“Rüşvet” dedi Öystein. “Bu lanet olası ülkede rüşvet vermeyince kimse kılını bile kıpırdatmıyor.”</p>

  <p class="normal1">“Başlarım böyle işe!” Harry aynanın önündeki sehpayı tekmeledi. Telefon sehpadan kayıp düşünce, Harry’nin tuttuğu ahize elinden kurtuldu.</p>

  <p class="normal1">“Alo? Orada mısın Harry?” dedi yerdeki telefon cızırdayarak. Harry’nin içinde telefonu orada bırakmak geldi. Gitmek. Veya bir Metallica albümü koyup sesi sonuna kadar açmak. Eski albümlerinden birini.</p>

  <p class="normal1">“Dağılma Harry!” diye ciyakladı ses.</p>

  <p class="normal1">Harry boynunu kımıldatmadan eğilip ahizeyi aldı. “Kusura bakma Öystein. Ne kadar istiyorlar demiştin?”</p>

  <p class="normal1">“Yirmi bin Mısır poundu. Veya kırk bin Norveç kronu. Parayı ver, gerisini merak etme diyorlar.”</p>

  <p class="normal1">“Bizi kazıklıyorlar Öystein.”</p>

  <p class="normal1">“Elbette kazıklıyorlar. Sunucuyu istiyor muyuz, istemiyor muyuz?”</p>

  <p class="normal1">“Para yolda. Fatura almayı unutma, tamam mı?”</p>

  <p class="normal1">Harry yatağa uzanıp, aldığı üç ağrı kesici hapın etki etmesini beklerken tavana baktı. Karanlığın içine düşmeden önce gördüğü son şey yukarıdan kendisine bakan, ayaklarını sallandıran bir oğlan çocuğuydu.</p>
</body>
</html>
