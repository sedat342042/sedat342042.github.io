<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_22"><br class="calibre4" />
  16<br class="calibre4" />
  Namco G-Con 45</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Cesur Oleg.</p>

  <p class="normal1">“Her şey yolunda gidecek” demişti Harry’ye telefonda. Tekrar tekrar, gizli bir planı varmışçasına. “Annemle yakında döneceğiz.”</p>

  <p class="normal1">Pencerenin önünde duran Harry karşı apartmanın çatısının üstündeki gökyüzüne bakıyordu; akşam güneşi ince, buruşuk bir bulut tabakasının alt tarafını turuncuya ve kırmızıya boyuyordu. Harry eve giderken hava anlaşılmaz bir şekilde soğuyuvermişti; sanki birisi görünmez bir kapıyı açmış ve bütün sıcaklık dışarı gitmişti. Dairenin döşeme tahtalarının arasından soğuk sızmaya başlamıştı. Harry keçe terliklerini nereye koymuştu? Bodruma mı, tavan arasına mı? Terliği var mıydı? Hatırlayamıyordu. Neyse ki, Oleg’in Gameboy’da Harry’nin Tetris rekorunu kırması durumunda Harry’nin ona alacağı Playstation tabancasının ismini yazmayı başarmıştı. Namco G-Con 45.</p>

  <p class="normal1">Harry’nin arkasındaki 14 inçlik televizyonda haberler tekdüze bir sesle okunuyordu. Kurbanlar için para toplamaya yönelik bir başka gala. Julia Roberts şifa dilerken, Sylvester Stallone bağışçıların telefonlarına çıkıyordu. Ve intikam saati gelmişti. Halı bombardıman yapılan dağ eteklerinin görüntüleri. Hiçbir şeyin yeşermediği ıssız bir bölgede, kayalardan yükselen siyah duman sütunları. Telefon çaldı.</p>

  <p class="normal1">Arayan Weber’di. Weber, Emniyet Müdürlüğü’nde, birlikte çalışılması zor olan, dik kafalı, suratsız bir ihtiyar olarak tanınıyordu. Harry ise öyle düşünmüyordu. Weber’e saygısızlık etmediği ve onun canını sıkmadığı sürece sorun çıkmıyordu.</p>

  <p class="normal1">“Sonuçları beklediğini biliyorum” dedi Weber. “Şişede DNA bulamadık, ama iki tane hafif parmak izi bulduk.”</p>

  <p class="normal1">“Güzel. Plastik torbada olsalar da silinmelerinden korkuyordum.”</p>

  <p class="normal1">“Neyse ki şişe cam. Plastik şişe olsa, onca günden sonra iz kalmazdı.”</p>

  <p class="normal1">Harry arkadan gelen tıkırtıları duyuyordu. “Hâlâ çalışıyor musun Weber?”</p>

  <p class="normal1">“Evet.”</p>

  <p class="normal1">“Parmak izlerini veri bankasında arama işini ne zaman halledersin?”</p>

  <p class="normal1">“Canımı sıkmaya mı çalışıyorsun?”</p>

  <p class="normal1">“Kesinlikle hayır. Benim zamanım bol Weber.”</p>

  <p class="normal1">“Yarın. Bilgisayar dâhisi değilim ben; gençler de evlerine gittiler.”</p>

  <p class="normal1">“Sen ne yapıyorsun peki?”</p>

  <p class="normal1">“Parmak izlerini eski yöntemlerle kontrol edip birkaç olasılığı araştıracağım sadece. İyi uykular Hole. Sallanarak çalışan amcan bir gözünü açık tutacak.”</p>

  <p class="normal1">Harry telefonu kapatıp yatak odasına girdi ve bilgisayarını açtı. Cıvıl cıvıl Windows cıngılı, oturma odasından gelen Amerikan intikam retoriğini bastırdı bir an. Harry, Kirkeveien soygununun videosuna bir dizi tıklamayla ulaştı. Titrek kaydı birkaç kez seyretti; ne yeni bir şey öğrendi, ne de kendini daha aptal hissetti. E-posta ikonuna tıkladı. Kum saati ve <span class="ideitalik">1 mesajınız var</span> yazısı belirdi. Ev telefonu tekrar çaldı. Harry kol saatine göz attıktan sonra telefonu açtı ve yalnızca Rakel’le konuşurken kullandığı yumuşak ses tonuyla “Selam” dedi.</p>

  <p class="normal1">“Ben Arne Albu. Akşam vakti aradığım için kusura bakmayın, ama isminizi eşimden aldım ve bu meseleyi bir an önce halledeyim dedim. Müsait misiniz?”</p>

  <p class="normal1">“Evet” dedi Harry normal sesi ve hayal kırıklığıyla.</p>

  <p class="normal1">“Eh, eşimle konuştum; o kadını ikimiz de tanımıyoruz ve fotoğrafı nereden bulduğunu bilmiyoruz. Ama o fotoğraf bir fotoğrafçıda banyo edilmişti; orada çalışan biri çoğaltmıştır belki de. Ayrıca evimize gelen giden çok oluyor, yani <span class="ideitalik">bir sürü</span> ihtimal var.”</p>

  <p class="normal1">“Hımm.” Harry, Arne Albu’nun sesinin daha önceki gibi özgüvenli çıkmadığını fark etmişti. Birkaç saniyelik cızırtılı sessizlikten sonra Albu devam etti: “Bu konuda daha fazla konuşmanız gerekiyorsa, benimle işyerimden temas kurun lütfen. Anladığım kadarıyla eşim size numaramı vermiş.”</p>

  <p class="normal1">“Benim de anladığım kadarıyla mesai saatlerinde rahatsız edilmek istemiyordunuz.”</p>

  <p class="normal1">“Eşimin... stres yaşamasını istemiyorum. Tanrım, ölü bir kadının ayakkabısından çıkan bir fotoğraf! Eşimi karıştırmayın lütfen.”</p>

  <p class="normal1">“Anlıyorum. Ama o fotoğrafta eşiniz ve çocuklarınız var!”</p>

  <p class="normal1">“Eşim o fotoğrafla ilgili hiçbir şey bilmiyor diyorum size!” Sonra adam öfkeli konuştuğuna pişman olmuşçasına ekledi: “Sizi temin ederim ki, bu meseleyi açıklığa kavuşturmak için bütün olasılıkları gözden geçireceğim.”</p>

  <p class="normal1">“Teklifiniz için teşekkürler, ama ben kiminle istersem onunla konuşma hakkına sahibim hâlâ.” Harry, Albu’nun soluklarını dinledikten sonra ekledi: “Beni anlıyorsunuzdur umarım.”</p>

  <p class="normal1">“Beni iyi dinle...”</p>

  <p class="normal1">“Maalesef bu tartışmaya açık bir konu değil. Bilmem gereken bir şey olursa sizinle ya da eşinle temasa geçerim.”</p>

  <p class="normal1">“Dur bir dakika! Anlamıyorsunuz. Eşim... altüst oluyor.”</p>

  <p class="normal1">“Haklısınız, anlamıyorum. Hasta mı ki?”</p>

  <p class="normal1">“Hasta mı?” dedi Albu şaşkınlıkla. “Hayır, ama...”</p>

  <p class="normal1">“Öyleyse artık bu konuşmayı bitirelim.” Harry aynada kendini gördü. “Şu an mesai saati içinde değilim. İyi akşamlar.”</p>

  <p class="normal1">Harry telefonu kapatıp tekrar aynaya baktı. O hafif gülümseyiş, Hınç’tan kaynaklanan neşe kaybolmuştu artık. Dar Görüşlülük’ten, Ben Bilirimcilik’ten, Sadizm’den kaynaklanan. İntikamın dört atlısıydı bunlar. Ama bir şey daha vardı. Bir terslik vardı. Bir şey eksikti. Harry yansımasını inceledi. Belki de ışık yüzünden öyle görünüyordu.</p>

  <p class="normal1">Bilgisayarın karşısına otururken, Aune’ya bu dört atlı meselesinden bahsetmesi gerektiğini düşündü. Aune böyle şeyleri severdi. Harry’ye gelen e-posta, ilk kez gördüğü bir adresten gönderilmişti: furie@bolde.com. Harry e-postaya tıkladı.</p>

  <p class="normal1">Orada otururken, vücuduna bir yıl boyunca geçmeyecek bir ürperti yayıldı.</p>

  <p class="normal1">Ekranı okurken oldu. Ense tüyleri dikeldi ve derisi çeken bir giysiymiş gibi büzüldü.</p>

  <p class="normal1">&nbsp;</p>

  <p class="indentmetin"><span class="ideitalik">Oyun oynayalım mı? Diyelim ki bir kadınla akşam yemeği yedin ve kadın ertesi gün ölü bulundu. Ne yaparsın?</span></p>

  <p class="indentmetin">S<sup class="calibre7">2</sup>MN</p>

  <p class="indentmetin">&nbsp;</p>

  <p class="normal1">Telefon acı acı çaldı. Harry arayanın Rakel olduğunu biliyordu. Telefonu açmadı.</p>
</body>
</html>
