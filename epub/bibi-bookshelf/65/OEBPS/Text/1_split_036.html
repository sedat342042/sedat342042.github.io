<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_40"><br class="calibre4" />
  34<br class="calibre4" />
  Pluvianus Aegyptius</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">Harry’nin apartmanının kapısının önüne bir polis arabası park edilmişti; bir başka polis arabası da Sofies Sokağı’nın girişini kapatmıştı.</p>

  <p class="normal1">Tom Waaler siren ve mavi ışık kullanılmaması talimatını vermişti.</p>

  <p class="normal1">Waaler herkesin yerine geçip geçmediğini telsizle kontrol etmiş ve tez, cızırtılı, olumlu yanıtlar almıştı. Ivarsson’un söylediğine göre, –tutuklama emriyle arama iznini içeren– mavi dosya tam kırk dakika önce gelmişti. Waaler, Delta grubunu istemediğini, ekibi bizzat yöneteceğini ve gerekli adamları çoktan konuşlandırdığını açıkça belirtmişti. Ivarsson itiraz etmemişti.</p>

  <p class="normal1">Tom Waaler ellerini ovuşturdu. Kısmen Bislett Stadyu-mu’ndan sokağa esen buz gibi rüzgâr yüzünden, ama en çok da sevinçten içi içine sığmadığından. İşinin en güzel tarafı tutuklama yapmaktı. Bunu daha çocukken, sonbahar akşamlarında Joakim’le birlikte anne babasının meyve bahçesinde, kooperatif evlerinde oturan ayak takımının elma çalmaya gelmesini beklerken anlamıştı. Gelirlerdi de. Genellikle sekiz, on kişilik çeteler halinde. Ama kaç kişi geldikleri fark etmezdi, çünkü Tom’la Joakim el fenerlerini yakıp da ev yapımı megafonlarından bağırdıklarında ortalık karışırdı. Ren geyiği avlayan kurtların taktiğini kullanırlardı: En küçükleri ve en zayıfları hedef seçerlerdi. Ama Tom’u asıl büyüleyen şey işin yakalama –avı köşeye sıkıştırma– kısmıydı; Joakim ise cezalandırmayı severdi, hatta bu konuda öyle yaratıcıydı ki Tom bazen onu durdurmak zorunda kalırdı. Hırsızlara sempati duyduğundan değil, Joakim’in tersine mantıklı düşünüp sonuçları değerlendirebildiği için. Tom, Joakim’le kendisini bir araya getiren şeyin rastlantı olmadığını düşünürdü sık sık. Joakim artık Oslo adliyesinde yargıç yardımcısıydı ve geleceği parlaktı.</p>

  <p class="normal1">Tom polisliğe başvurduğunda, ona cazip gelen şey <span class="ideitalik">tutuklama</span> yapma fikriydi. Tom’un babası onun tıp ya da <span class="ideitalik">kendisi</span> gibi ilahiyat okumasını istemişti. Tom okulunda en yüksek notları aldığına göre neden polis olsundu ki? İnsanın özgüven sahibi olmak için iyi bir eğitim alması şarttır derdi babası ve ağabeyinin hırdavatçıda çalıştığını, cıvata sattığını ve herkesten nefret ettiğini, çünkü kendini onlardan aşağı gördüğünü söylerdi.</p>

  <p class="normal1">Tom bu öğütleri babasının nefret ettiğini bildiği alaycı gülümsemesini takınarak dinlerdi. Babasını kaygılandıran şey Tom’un özgüvensiz olması değildi; tek oğlunun “sadece” polis olması durumunda komşularının ve akrabalarının ne düşünecekleriydi. Babası, insanın üstün olduğu kişilerden de nefret edebileceğini asla anlamamıştı. Üstün olduğu <span class="ideitalik">için</span> onlardan nefret edebileceğini.</p>

  <p class="normal1">Saatine baktı. Altıyı on üç geçiyordu. Zemin katın zillerinden birini çaldı.</p>

  <p class="normal1">“Merhaba” dedi bir kadın sesi.</p>

  <p class="normal1">“Polis” dedi Waaler. “Kapıyı açar mısınız?”</p>

  <p class="normal1">“Polis olduğunuzu nereden bileyim?”</p>

  <p class="normal1">Pakistanlı diye düşünen Waaler kadına pencereden dışarıya, sokaktaki polis arabalarına bakmasını söyledi. Kilit vızıldayarak açıldı.</p>

  <p class="normal1">“Evinizden çıkmayın” dedi Waaler interkoma.</p>

  <p class="normal1">Adamlarından birini binanın arka tarafındaki yangın çıkışına gönderdi. Apartmanın planını intranetten inceleyip Harry’nin dairesinin yerini ezberlemiş, binanın arka merdiveni olmadığını keşfetmişti.</p>

  <p class="normal1">Waaler’le iki adamı omuzlarında birer MP5 taşıyarak eski, ahşap basamakları usulca çıktılar. Waaler ikinci katta durup, isim levhası olmayan –isim levhası takılmasına gerek görülmemiş– kapıyı gösterdi. İki adamına baktı. Üniformalı adamların göğüsleri hızlı hızlı inip kalkıyordu. Bunun sebebi merdivenler değildi.</p>

  <p class="normal1">Kar maskelerini taktılar. İşin püf noktası sürat, etkinlik ve kararlılıktı. Bu kararlılık, zalim olma ve gerekirse öldürme kararlılığıydı. Öldürmeye gerek olmazdı çoğunlukla. İçeriye durup dururken maskeli, silahlı adamlar dalınca deneyimli suçlular bile genellikle donakalırlardı. Kısacası, onlarınki banka soyguncularının kullandığı taktiğin aynısıydı.</p>

  <p class="normal1">Waaler kendini hazırladı ve adamlarından birine başıyla onay verdi; adam kapıya iki parmak eklemiyle, hafifçe dokundu. Rapora önce kapıyı çaldıklarını yazabilmeleri için yapmıştı bunu. Waaler cam paneli makineli tüfeğinin kabzasıyla kırdı, elini içeri uzattı ve kapıyı tek harekette açtı. Daireye dalarlarken haykırdı. Bir sesli harfi ya da bir sözcüğün ilk harfini söylemişti; emin değildi. Joakim’le birlikte el fenerini yakarken de aynı şekilde haykırdığını biliyordu sadece. İşin en zevkli kısmı buydu.</p>

  <p class="normal1">&nbsp;</p>

  <p class="normal1">“Patates köfteleri” dedi Maja, tabağı alıp Harry’ye ters ters bakarak. “El sürmemişsin.”</p>

  <p class="normal1">“Kusura bakma” dedi Harry. “İştahım yok. Aşçıya saygılarımı ilet ve şunu söyle: Onun suçu değildi. Bu sefer.”</p>

  <p class="normal1">Maja kahkahayı basıp mutfağa gitti.</p>

  <p class="normal1">“Maja...”</p>

  <p class="normal1">Kadın yavaşça döndü. Harry’nin ne isteyeceği sesinden, tonlamasından belliydi.</p>

  <p class="normal1">“Bana bir bira getir, tamam mı?”</p>

  <p class="normal1">Kadın mutfağa doğru yürümeyi sürdürdü. Beni ilgilendirmez, diye düşündü. Ben müşterilere servisimi yaparım. Beni ırgalamaz.</p>

  <p class="normal1">“Ne oldu Maja?” diye sordu aşçı, kadın tabağı çöp kutusuna boşaltırken.</p>

  <p class="normal1">“Benim hayatım değil” dedi kadın. “Onun hayatı. Geri zekâlı.”</p>

  <p class="normal1">&nbsp;</p>

  <p class="normal1">Beate’nin ofisindeki telefon acı acı çalınca kadın ahizeyi kaldırdı. İnsan sesleri, kahkahalar ve bardak şıngırtıları duydu. Sonra biri konuştu.</p>

  <p class="normal1">“Rahatsız etmiyorum ya?”</p>

  <p class="normal1">Beate kimin aradığına emin olamadığı bir an. O ses yabancı gibiydi. Ama başkasının olamazdı. “Harry?”</p>

  <p class="normal1">“Ne yapıyorsun?”</p>

  <p class="normal1">“Ben... internette ipucu arıyordum. Harry...”</p>

  <p class="normal1">“Grensen banka soygununun videosunu internete koydun mu?”</p>

  <p class="normal1">“Evet, ama sen...”</p>

  <p class="normal1">“Sana söylemem gereken bazı şeyler var Beate. Arne Albu...”</p>

  <p class="normal1">“Tamam ama önce beni dinle.”</p>

  <p class="normal1">“Sesin biraz gergin geliyor Beate.”</p>

  <p class="normal1">“Öyleyim!” Kadın öyle yüksek sesle bağırmıştı ki telefon cızırdadı. Sonra daha sakin konuştu: “Seni arıyorlar Harry. Onlar gidince seni arayıp uyarmaya çalıştım, ama evde yoktun.”</p>

  <p class="normal1">“Neden bahsediyorsun?”</p>

  <p class="normal1">“Tom Waaler. Senin için tutuklama emri çıkartmış.”</p>

  <p class="normal1">“Ne? Tutuklanacak mıyım yani?”</p>

  <p class="normal1">Beate, Harry’nin sesindeki farklılığın sebebini anladı birden. Harry içki içmişti. Kadın yutkundu. “Bana yerini söyle Harry; gelip seni alayım. Böylece teslim olduğunu söyleyebiliriz. Mesele nedir henüz bilmiyorum, ama sana yardım edeceğim Harry. Söz veriyorum. Harry? Aptalca bir şey yapma, tamam mı? Alo?”</p>

  <p class="normal1">Oturup insan seslerini, kahkahaları ve bardak şıngırtılarını dinledi; sonra ayak sesleri duydu, ardından da boğuk bir kadın sesini: “Ben Schröder’den Maja.”</p>

  <p class="normal1">“Harry nerede?”</p>

  <p class="normal1">“Gitti.”</p>
</body>
</html>
