<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:38edbb9b-56b9-4a2e-93db-e5ff48b962bf" name="Adept.expected.resource" />
</head>

<body class="calibre">
  <h2 class="kitapickapak1" id="calibre_toc_36"><br class="calibre4" />
  30<br class="calibre4" />
  Titreşim Modu</h2>

  <p><br class="chapter" />
  <br class="chapter" />
  <br class="chapter" />
  <br class="chapter" /></p>

  <p class="normal1">“Kusura bakma, ama olabildiğince çabuk geldim” dedi Öystein, Elmer’in Meyve ve Tütün Dükkânı’nın önüne park edilmiş taksisini harekete geçirirken.</p>

  <p class="normal1">“Hoş geldin” diyen Harry, sağdan gelen otobüsün şoförünün Öystein’ın durmaya niyetli olmadığını anlayıp anlamadığını merak etti.</p>

  <p class="normal1">“Slemdal’a gidiyoruz, değil mi?” Öystein otobüsün öfkeyle çalınan kornasını duymazdan geldi.</p>

  <p class="normal1">“Björnetrakket’e. Demin yol vermen gerekiyordu, biliyorsun değil mi?”</p>

  <p class="normal1">“Vermemeye karar verdim.”</p>

  <p class="normal1">Harry arkadaşına baktı. Öystein’ın kısık gözleri kanlıydı.</p>

  <p class="normal1">“Yorgun musun?”</p>

  <p class="normal1">“Jet lag.”</p>

  <p class="normal1">“Burayla Mısır’ın arasındaki zaman farkı bir saat Öystein.”</p>

  <p class="normal1">“En az.”</p>

  <p class="normal1">Albu’nun evine çıkan yılankavi yolda hızla giderlerken, koltuk amortisörleri ve yayları artık iş görmediğinden Harry bütün sarsıntıları hissediyordu; ama şu an en az ilgilendiği şeydi bu. Öystein’ın cep telefonunu ödünç alıp International Oteli’ni aradı ve 316 numaralı odaya bağlandı. Telefonu Oleg açtı. Harry kendisine nerede olduğunu soran Oleg’in sesindeki mutluluğu algıladı.</p>

  <p class="normal1">“Arabadayım. Annen nerede?”</p>

  <p class="normal1">“Dışarıda.”</p>

  <p class="normal1">“Duruşması yarın sanıyordum.”</p>

  <p class="normal1">“Bütün avukatlar Kuznetsky Most’ta toplanıyorlar” dedi çocuk, yetişkin gibi konuşarak. “Annem bir saat içinde döner.”</p>

  <p class="normal1">“Dinle Oleg; annene bir mesaj iletebilir misin? O otelden ayrılıp başka otele geçmeniz gerekiyor. Hemen.”</p>

  <p class="normal1">“Neden?”</p>

  <p class="normal1">“Çünkü... ben öyle istiyorum. Sen ona söyle yeter, tamam mı? Tekrar arayacağım.”</p>

  <p class="normal1">“Tamam.”</p>

  <p class="normal1">“Aferin sana. Şimdi kapatmalıyım.”</p>

  <p class="normal1">“Sen...”</p>

  <p class="normal1">“Ne?”</p>

  <p class="normal1">“Hiç.”</p>

  <p class="normal1">“Tamam. Söylediğim şeyi annene söylemeyi unutma.”</p>

  <p class="normal1">Öystein frene basıp arabayı yol kenarına park etti.</p>

  <p class="normal1">“Burada bekle” diyen Harry dışarı fırladı. “Yirmi dakika içinde dönmezsem Emniyet Müdürlüğü’nü, sana verdiğim numarayı ara. Onlara de ki...”</p>

  <p class="normal1">“Cinayet Masası’ndan Dedektif Hole silahlı polislerin olduğu bir devriye arabasının hemen buraya gönderilmesini istiyor diyeceğim. Anladım Harry.”</p>

  <p class="normal1">“Güzel. Silah sesi duyarsan hemen telefon et.”</p>

  <p class="normal1">“Tamam. Bu lafları hangi filmden öğrendin?”</p>

  <p class="normal1">Harry eve baktı. Köpek sesi gelmiyordu. Yanlarından yavaşça geçen koyu mavi bir BMW sokağın ilerisine park etti. Bunun dışında ortalıkta çıt çıkmıyordu.</p>

  <p class="normal1">“Bir sürü filmden” dedi Harry soluk soluğa.</p>

  <p class="normal1">Öystein sırıttı. “Harika.” Sonra kaşlarını kaygıyla çattı. “Sahiden harika, değil mi? Yani <span class="ideitalik">çılgınca</span> tehlikeli filan değil?”</p>

  <p class="normal1">&nbsp;</p>

  <p class="normal1">Kapıyı Vigdis Albu açtı. Kadının üstünde yeni ütülenmiş beyaz bir bluzla mini etek vardı, ama yaşlı gözleri yataktan yeni kalkmış gibi görünmesine yol açıyordu.</p>

  <p class="normal1">“Kocanızın işyerini aradım” dedi Harry. “Bana bugün evde olduğunu söylediler.”</p>

  <p class="normal1">“Olabilir” dedi kadın. “O artık burada kalmıyor Dedektif. Şu... şu...” Uygun kelimeyi aradığını belirtmek istercesine elini salladı, ama sonra söylemek istediği şeyi tek bir kelimenin karşıladığını kabullendi: “...orospu yüzünden ortalığı ayağa kaldıran sizdiniz.”</p>

  <p class="normal1">“İçeri girebilir miyim Bayan Albu?”</p>

  <p class="normal1">Kadın omuzlarını kaldırıp tiksintiyle ürperdi. “Bana Vigdis de, ne dersen de, ama öyle hitap etme.”</p>

  <p class="normal1">“Vigdis.” Harry eğildi. “Artık girebilir miyim?”</p>

  <p class="normal1">Kadın ince, yolunmuş kaşlarını çattı. Duraksadı. Sonra elini uzattı. “Neden olmasın?”</p>

  <p class="normal1">Harry hafif cin kokusu alır gibi oldu; ama parfüm kokusu da olabilirdi. Evde anormallik yoktu... İçerisi temiz, hoş kokulu ve tertipliydi. Büfenin üstündeki vazoya taze çiçekler konulmuştu. Harry kanepe örtüsünün, son gelişindeki örtüden biraz daha beyaz olduğunu fark etti. Göremediği hoparlörlerden klasik müzik sesi geliyordu hafifçe.</p>

  <p class="normal1">“Mahler mi?” diye sordu Harry.</p>

  <p class="normal1">“Toplama albüm” dedi Vigdis. “Arne sadece onları alırdı. Her şeyin sadece en iyisinin değerli olduğunu söylerdi.”</p>

  <p class="normal1">“Bu albümleri götürmemesi iyi olmuş. Bu arada o nerede?”</p>

  <p class="normal1">“Birincisi, burada gördüğün hiçbir şeyin sahibi o değil. Yerini de bilmediğim gibi, bilmek de istemiyorum. Sigaran var mı dedektif?”</p>

  <p class="normal1">Harry kadına paketi uzattı ve tik ahşabıyla gümüşten yapılma büyük bir masa çakmağını yakmaya çalışmasını seyretti. Kendi çakmağını çıkarıp masanın üstünden uzattı.</p>

  <p class="normal1">“Teşekkürler. Yurtdışına çıkmıştır herhalde. Sıcak bir yerlere gitmiştir. Ama her neresiyse, onun gitmesini istediğim yer kadar sıcak değildir maalesef.”</p>

  <p class="normal1">“Hımm. Buradaki hiçbir şeyin sahibinin o olmadığını söylerken ne demek istedin?”</p>

  <p class="normal1">“Söylediğim şeyi demek istedim. Ev, mobilyalar, araba... hepsi benim.” Kadın hızla duman üfledi. “Avukatıma sorabilirsin.”</p>

  <p class="normal1">“Kocan zengin sanıyordum...”</p>

  <p class="normal1">“Kocan deme!” Vigdis sigarasının tüm tütününü emmeye çalışıyor gibiydi. “Evet, Arne’nin parası vardı. Bu evi, mobilyaları, arabaları, takım elbiseleri, yazlığı ve bana sırf o sözde arkadaşlarına hava atmak için verdiği mücevherleri alacak kadar parası vardı. Anlarsın ya, Arne’nin önemsediği tek şey başkalarının onun hakkında ne düşündüğüydü. Ailesinin, ailemin, iş arkadaşlarının, komşuların ve öğrencilik yıllarından arkadaşlarının.” Kadının öfkesi sesine metalik bir tını katıyordu; megafonla konuşuyordu sanki. “Herkes Arne Albu’nun muhteşem hayatının seyircisiydi. İşler iyi gittiğinde alkışlamaları gerekiyordu. Arne takdir toplamaya çalışacağına enerjisini şirketle uğraşmaya ayırsa, Albu AS öyle kötüye gitmezdi belki de.”</p>

  <p class="normal1">“<span class="ideitalik">Dagens Noeringsliv</span>’e göre Albu AS başarılı bir işletmeymiş.”</p>

  <p class="normal1">“Albu AS aile şirketiydi, maliye hesaplarını yayımlamakla yükümlü bir halka açık şirket değildi. Arne şirketin malvarlıklarını satarak, şirketi kâr ediyormuş gibi gösterdi.” Kadın yarısını içtiği sigarayı kül tablasında söndürdü. “İki yıl önce şirket büyük bir likidite krizine girdi; Arne borçlarına karşılık haciz gelmesin diye evi ve sahip olduğumuz diğer her şeyi benim ve çocukların üzerine geçirdi.”</p>

  <p class="normal1">“Evet, ama şirketin satışından epey para gelmiş. Gazeteye göre otuz milyon.”</p>

  <p class="normal1">Vigdis acı acı güldü. “Ailesine daha çok zaman ayırmak için şirketini bırakan başarılı işadamı masalına kandın yani? Arne halkla ilişkilerde iyidir; bu konuda hakkını teslim etmeliyim. Şöyle söyleyeyim... Arne ya şirketini kaybedecekti ya da iflas edecekti. İlk seçeneği yeğledi doğal olarak.”</p>

  <p class="normal1">“Peki ya otuz milyon?”</p>

  <p class="normal1">“Arne istediği zaman çok etkileyici olabilir. İnsanları cezbederek kandırır. Özellikle zor durumlarda iyi pazarlık edebilmesinin sebebi bu. Bankayı ve tedarikçi firmayı da bu sayede epey oyaladı. Normalde tedarikçi firma Arne’nin her şeyine haciz getirirdi, ama Arne iki şartını kabul ettirmeyi başardı. Yazlığı vermedi ve şirkete otuz milyona alıcı buldu. Alacaklılar buna itiraz etmediler, çünkü para onlara gitti. Arne iflası başarılı bir satış gibi göstermeyi başardı. Bu az şey sayılmaz, değil mi?”</p>

  <p class="normal1">Kadın başını geriye atıp güldü. Harry onun çenesinin altındaki, yüz gerdirme ameliyatından kalma küçük yara izini gördü.</p>

  <p class="normal1">“Peki ya Anna Bethsen?” diye sordu.</p>

  <p class="normal1">“O şıllık mı?” Kadın zayıf bacaklarını üst üste attı, yüzüne düşmüş saçlarını parmağıyla geriye itti ve umursamaz bir edayla boşluğa baktı. “Arne için o bir oyuncaktı sadece. Arne’nin en büyük hatası, yeni otantik Çingene sevgilisiyle arkadaşlarına hava atmaya heveslenmesiydi. Oysa Arne’nin arkadaş bildiği herkes ona sadık değildi. Kısacası, ilişkileri kulağıma geldi.”</p>

  <p class="normal1">“Ve?”</p>

  <p class="normal1">“Arne’ye bir şans daha verdim. Çocuklar için. Ben mantıklı bir kadınım.” Harry’ye kalın kirpiklerinin arasından baktı. “Ama o, bu şansı kullanmadı.”</p>

  <p class="normal1">“Belki de sevgilisinin sadece bir oyuncak olmadığını keşfetmiştir.”</p>

  <p class="normal1">Kadın yanıt vermedi ama dudakları iyice inceldi.</p>

  <p class="normal1">“Çalışma odası filan var mıydı?” diye sordu Harry.</p>

  <p class="normal1">Vigdis Albu başıyla onayladı.</p>

  <p class="normal1">Önden giderek merdiveni çıktı. “Gecenin yarısını burada tek başına geçirirdi.” Bir tavan arası odasının kapısını açtı; odanın pencerelerinden komşu evlerin çatıları görülüyordu.</p>

  <p class="normal1">“Çalışarak mı?”</p>

  <p class="normal1">“İnternette sörf yaparak. Bağımlı olmuştu. Arabalara baktığını söylüyordu, ama kim bilir ne haltlar karıştırıyordu.”</p>

  <p class="normal1">Harry masaya gidip çekmecelerden birini açtı. “Bu çekmece boş.”</p>

  <p class="normal1">“Buradaki her şeyini alıp götürdü. Hepsi bir plastik torbaya sığdı.”</p>

  <p class="normal1">“Bilgisayarı da mı götürdü?”</p>

  <p class="normal1">“Dizüstü bilgisayarı vardı.”</p>

  <p class="normal1">“Ona cep telefonunu bağlıyor muydu?”</p>

  <p class="normal1">Kadın tek kaşını kaldırdı. “Hiç bilmiyorum.”</p>

  <p class="normal1">“Merak ettim sadece.”</p>

  <p class="normal1">“Görmek istediğin başka bir şey var mı?”</p>

  <p class="normal1">Harry döndü. Vigdis kapı çerçevesine yaslanmıştı; bir kolu başının üstündeydi, diğer eliyse belindeydi. Harry yoğun bir dejavu hissine kapıldı.</p>

  <p class="normal1">“Son bir sorum olacak Bayan... Vigdis.”</p>

  <p class="normal1">“Hayrola, acelen mi var dedektif?”</p>

  <p class="normal1">“Dışarıda taksi bekliyor da; taksimetre yazıyor. Sorum basit. Sence cinayeti o işlemiş olabilir mi?”</p>

  <p class="normal1">Kadın ayakkabısının topuğuyla kapı eşiğine tık tık vururken Harry’yi ağır ağır inceledi. Harry bekledi.</p>

  <p class="normal1">“Ona orospusunu sorduğumda ilk sözü ne oldu, biliyor musun? <span class="ideitalik">Kimseye söylemeyeceğine söz ver bana Vigdis.</span> Kimseye <span class="ideitalik">söylememeliymişim</span>! İnsanların mutlu olduğumuzu düşünmeleri, mutluluğumuzdan daha önemliydi onun gözünde. Cevabım şu dedektif: Onun neler yapabileceğini bilmiyorum. O adamı tanımıyorum.”</p>

  <p class="normal1">Harry iç cebinden bir kartvizit çıkardı. “Seninle temas kurarsa veya yerini öğrenirsen beni ara. Hemen.”</p>

  <p class="normal1">Vigdis, Harry’nin kartvizitine bakarken uçuk pembe dudaklarıyla hafifçe gülümsedi. “Sırf öyle durumlarda mı arayayım dedektif?”</p>

  <p class="normal1">Harry yanıt vermedi.</p>

  <p class="normal1">Evden çıkınca, basamaklarda durup kadına döndü. “Kimseye söyledin mi?”</p>

  <p class="normal1">“Kocamın beni aldattığını mı? Sence söylemiş miyimdir?”</p>

  <p class="normal1">“Bence sen pratik bir kadınsın.”</p>

  <p class="normal1">Kadın gülümsedi.</p>

  <p class="normal1">&nbsp;</p>

  <p class="normal1">“On sekiz dakika” dedi Öystein. “Nabzım hızlanmaya başlamıştı yahu.”</p>

  <p class="normal1">“Ben yokken eski cep telefonumu aradın mı?”</p>

  <p class="normal1">“Elbette. Açan olmadı.”</p>

  <p class="normal1">“Ben bir şey duymadım. Telefon artık o evde değil.”</p>

  <p class="normal1">“Kusura bakma ama titreşim modu diye bir şey duymadın mı hiç?”</p>

  <p class="normal1">“Ne?”</p>

  <p class="normal1">Öystein sara krizi geçiriyormuş gibi yaptı. “İşte böyle. Titreşim modu. Sessiz telefon.”</p>

  <p class="normal1">“Benim telefonu bir krona aldım ve sadece çalıyordu. Adam onu yanında götürmüştür Öystein. İlerideki mavi BMW’ye ne oldu?”</p>

  <p class="normal1">“Ha?”</p>

  <p class="normal1">Harry iç geçirdi. “Gidelim hadi.”</p>
</body>
</html>
