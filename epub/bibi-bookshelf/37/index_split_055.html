<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Kırk dördüncü kısım</p>
<p class="block5">Bavyera.</p>
<p class="block5">22 aralık, 11.58</p>
<p class="whitespace"> </p>
<p class="block5">Büyük Mercedes Kaalberg'e çıkan dik dağ yolunu tırmanırken, Meyer aşağıdaki vadideki Tirol köyünün ışıklarına baktı. Sık ağaçlıklı yamaçlar kar tutmuştu, orman yolundaki bir dönemeçten düz yola girdiğinde, Mercedes'in farları dar platoda yarım daire çizen şimşirleri aydınlattı. Sağda, üzerine kırmızı harflerle "<i class="calibre3">Eintritt Verboten</i>!"<sup class="calibre4">1</sup> yazan kapalı demir kapı, kapının ötesinde de sık ağaçların arasından kıvrılarak kaybolan yol görünüyordu. [<sup class="calibre4">1</sup> Almanca, "Giriş yasak"]</p>
<p class="block5">Meyer açıklığa varınca arabayı durdurdu, motoru kapattı. Farları söndürmeden önce üç kere uzunları yaktı, sonra da penceresini açmak için düğmeye bastı. Arabaya dolan temiz ve soğuk hava, beraberinde güçlü bir çamsakızı kokusu da getirmişti. Sağda, ileride bir ses duydu, nöbetçilerden birinin, kalın çam ağaçları ardındaki kulübeden çıkarak yaklaştığını gördü.</p>
<p class="block5">Adamın göğsünde bir Heckler und Koch MP 5K otomatik tabanca asılıydı, arabaya yaklaşırken, birden elindeki elektrik fenerini yaktı. Feneri Meyer'e, arabanın içine, çevresine tuttu, birkaç saniyelik incelemeden sonra başını salladı, Meyer'e devam edebileceğini işaret etti.</p>
<p class="block5">Nöbetçi ağaçların arkasına doğru çekilirken, Meyer farları yaktı. [524] Kulübeden ikinci bir adam çıkıp demir kapının kilidini açtı, eliyle Meyer'e içeri girmesini işaret etti. Kesser ve Meyer yan yana yürüyerek çakıl taşı kaplı alandan geçip beton binaya doğru ilerlediler. Kesser cebinden çıkardığı halkaya bağlı anahtarlarla gri boyalı demir kapının üzerindeki kilitleri açtı, içeriye girdikten sonra ışıkları yaktı. Geniş salon aydınlığa boğuldu.</p>
<p class="block5">Binanın içi buz gibi soğuksa da, dışarının sadeliği ve pratikliğiyle karşılaştırıldığında insanı şaşırtıyordu. Odanın ortasında, takoz biçiminde çelik bir vinç, vincin üzerine yerleştirilmiş madenî bir rampanın üzerinde de kırk beş derece açıyla yerleştirilmiş, griye boyanmış, dört köşe bir savaş başlığı vardı. Meyer, vincin hemen altındaki, dibi ve duvarları asbestli levhalarla kaplanmış, üç metreye üç metrelik beton çukurun ilk patlamadan çıkacak alevlerin etkisini azaltmak için düşünüldüğünü biliyordu.</p>
<p class="block5">Binanın düz çatısına iki raylı kapı açılmış, odanın duvarları da hakiye boyanmıştı. Vincin hemen sağında, bir metreye bir metrelik masanın üzerinde, bir IBM ana bilgisayar duruyordu. Masanın üzerinde monitör ile standart bir klavye, yanında da iki döner koltuk vardı. Masanın altından çıkıp vince kadar uzanan galvanizli bir borudan vincin hareketlerini, fırlatma anı ile roketin komutasını ayarlayacak kablolar gidiyordu.</p>
<p class="block5">Bilgisayarın hemen yanındaki ahşap masanın üzerinde gri bir telefon, Kesser'in açık evrak çantası, yazıcı çıktıları ve Kesser'in notları vardı. Evrak çantasının yarımda bir termos, yarıya kadar koyu kahve dolu plastik bir fincan...</p>
<p class="block5">Kesser vincin yarımdan geçip bilgisayar masasının yanına geldi, döner koltuklardan birine oturup bilgisayarın üzerindeki düğmelerden birine bastı Monitör ekranı titreşip mavileşti, panellerde ışıklar yanıp söndü.</p>
<p class="block5">- Programları çalıştırdım, dedi Kesser. Harika, hiç sorun yok.</p>
<p class="block5">- Güvenli mi?</p>
<p class="block5">- Tabiî.</p>
<p class="block5">Meyer endişeli görünüyordu, Kesser başını salladı.</p>
<p class="block5">- Savaş başlığı henüz canlı değil.</p>
<p class="block5">Bilgisayarı gösterdi,</p>
<p class="block5">- Şimdilik program yükleniyor. Yaklaşık bir dakika sürer. Meyer bilgisayar ekranının tamamen karardığını, sonra yeniden mavileştiğini gördü, monitörde satır satır anlaşılmaz harfler ve rakamlar akıp kayboldu. Sonunda ekran temizlendi, sol üst köşede beyaz bir imleç yanıp sönmeye başladı.</p>
<p class="block5">- Şimdi program yüklendi, dedi Kesser.</p>
<p class="block5">Ekranı gösterdi:</p>
<p class="block5">- İyi bak.</p>
<p class="block5">Birkaç komut girdi, ekran yeniden karardı, bu kez ekranda siyah beyaz bir grafik göründü. Meyer monitörde Almanya'nın haritasını gördü. Kesser yeni bir düğmeye basınca, Meyer yukarılarda bir yerde gök gürültüsü duydu. Beton tavana yerleştirilmiş demir kapılar iki yana kayarak açıldı, binanın içine buz gibi bir rüzgâr doldu. Meyer gece göğünde soğuk cennetlerden göz kırpan uzak yıldızlara bakarak ürperdi.</p>
<p class="block5">Kesser klavyeye bir kez daha dokundu, bir elektrik motorunun mırıltısı odayı doldurdu. Meyer vinçteki beşiğine yerleştirilmiş füzenin istenen açıyı alana kadar döndüğünü gördü, elektrik motorunun sesi kesildi, her yer sessizliğe gömüldü.</p>
<p class="block5">- Şimdi ekrana bak, dedi Kesser.</p>
<p class="block5">Meyer haritada, Berlin çevresindeki bölgede, küçücük beyaz bir daire oluştuğunu gördü. Beyaz daire birkaç saniye boyunca yanıp söndü, sonra bir daha kaybolmadı, ekranda kaldı.</p>
<p class="block5">- Hedefe kilitlendi, dedi Kesser. Dairenin ortası, hedefin tam merkezi. Eğer Berlin'de tam neresi olduğunu görmek istiyorsan, resmi büyütebilirim, ama nasıl çalıştığını biliyorsun. Şu anda hedef merkezi Brandenburg Kapısı'yla Reichstag'ın güney tarafının arası.</p>
<p class="block5">Meyer derin bir nefes aldı. Yukarıdaki demir kapılar açılınca, koyu beton binanın içi dayanılmayacak kadar soğumuştu. Paltosunun yakasını kaldırırken, sırtının ürperdiğini hissetti. Korku mu, endişe mi? Bilemiyordu. Kesser:</p>
<p class="block5">- Tabiî, işler çatışmaya kadar varmayacaktır, dedi. Sonunda geri adım atacaklardır. Niyetimizi öğrendikten sonra, Amerikalılar, İngilizler, ötekiler, geri adım atacaklardır, öyle değil mi?</p>
<p class="softbreak"> </p>
<p class="block5">Meyer cevap vermedi, gri demir vince yaklaştı. Uzun bir sessizlikten sonra, bilgisayar konsolunun yanındaki telefon çalmaya başladı, zilin tiz sesi binanın içinde yankılandı. Kesser uzanıp ahizeyi kaldırdı, dinledi, bir iki kelime söyledi, Meyer'e döndü.</p>
<p class="block5">- Sana bir telefon var, dedi. Çok önemli. O akşam Berlin uçağı gecikmeliydi, Tegel'e indiklerinde sekizi geçiyordu. Volkmann havaalanından tuttukları taksinin şoförüne, Kurfürstendamm'daki küçük otele yerleşirlerken beklemesini söyledi. Resepsiyon görevlisi onlara Wilhelmskirche'ye bakan bir oda verdi. Göl kenarındaki evin önünde durduklarında saat neredeyse dokuz olmuştu. Ev, Nicolassee kıyılarında sıkça görülen, savaş öncesinden kalma ahşap yapılardan biriydi. Kışın gölün üzerinden geçerek gelen buzlu Baltık rüzgârlarından korunmak için, camların çoğunun panjurları kapatılmıştı. Koyu bulutlar, ayı örtmeye çalışıyorlardı. Taksiden inip buz gibi soğuğa çıktıklarında, Volkmann şoföre beklemesini söyledi. Kapının üzerindeki ışığın yandığını, orta yaşlı bir kadının da pencereden baktığını gördüler. Altmışlarının sonlarında görünmesine rağmen çok sağlıklıydı, üzerinde de süslü, işlemeli bir elbise vardı. Soğuktan korunmak istercesine ellerini ovuşturdu, kapıyı açmadan önce, Volkmann'la Erica'nın kapının tam önüne kadar gelmelerini bekledi.</p>
<p class="block5">- Bizi bu kadar geç saatte kabul ettiğiniz için teşekkür ederiz, Frau Richter.</p>
<p class="block5">Kadın ikisine bakarak gülümsedi,</p>
<p class="block5">- Lütfen içeri girin, Herr Volkmann.</p>
<p class="block5">Ev sıcaktı Kadın onları Volkmann'ın göle baktığını tahmin ettiği çalışma odasına götürdü. Yazın burası sevimli bil yer olabilirdi, ama kışın bütün panjurlar kapalıydı. Peno nin önünde, üstü düzenli bir yazı masası vardı. Mas üzerinde de, içinde altı yedi izmarit olan bir sigara tabla Odanın duvarları kitap dolu raflarla kaplıydı, Volkmann kitapların büyük bir çoğunluğunun Üçüncü Reich'la ilgili olduğunu gördü. [528] Pencerenin yanındaki duvarda, Almanya'nın savaştan sonraki ilk cumhurbaşkanı, Konrad Adenauer'in imzalı bir siyah beyaz portresi asılıydı.</p>
<p class="block5">Erica'yı tanıştırdı, kadın her ikisinin de elini sıkıp oturmalarını söyledi. Hanah Richter uzun boylu, güzel olmaktan çok, yakışıklı bir kadındı. Kırlaşmaya başlamış saçlarını ensesinde toplamış, böylece çıkık alnını daha da ortaya çıkarmıştı. Ama asıl dikkati çeken kuzey mavisi gözleriydi; yüzünde parıldıyor, ona hayatı büyük bir heyecanla yaşayan biri görünümü veriyordu.</p>
<p class="block5">Birkaç dakika sonra çok yaşlı bir kadın, elinde dumanı tüten fincanlar olan bir tepsiyle odaya girdi.</p>
<p class="block5">- Sıcak kakao, diye açıkladı Hanah Richter, her gece yaptığım bir tören. Dönüş yolculuğunuzdan önce, içinizi ısıtır, diye düşündüm. Eğer buraya kadar boşuna geldinizse, hiç olmazsa küçük bir teselli ödülü. Bu hanım, Hildegard. Benim çocukluğumdan beri ailemin yanında oldu.</p>
<p class="block5">Yaşlı kadına teşekkür ettiler. Hildegard gülümsedi, iyi geceler dileyip çekildi. Hanah Richter sıcak kakaosunu yudumlayarak karşısındakilere baktı. Nikotinden sararmış parmaklarının arasına bir sigara yerleştirip yakarken, bakışlarını yüzlerinde dolaştırdı. Sigarasından bir nefes alıp Volkmann'a döndü.</p>
<p class="block5">- Pekâlâ, Herr Volkmann, bu fotoğrafı bu kadar özel yapan nedir?</p>
<p class="block5">- Fotoğraf hiç de önemli olmayabilir, ama emin olmak zorundayız. 11 temmuz 1931'de çekilmiş, genç bir kadın resmi...</p>
<p class="block5">Hanah Richter nazikçe sözünü kesti.</p>
<p class="block5">- Belki de bana fotoğrafı göstermeniz daha iyi olur. Volkmann cüzdanını çıkardı, fotoğrafı çekip uzattı; arkasında dağlar, gözüne gelen güneşle kameraya gülümseyen ve görünmeyen bir adamın elini tutan genç sarışının resmi. Hanah Richter kakao fincanını sehpanın üzerine bırakıp resmi aldı, iki eliyle tuttu. Resme baktıktan kısa bir süre sonra başını kaldırdı.</p>
<p class="block5">- Resmin 11 temmuz 1931'de çekildiğini söylemiştiniz, değil mi?</p>
<p class="block5">- Fotoğrafın aslının arkasında öyle yazılıydı. [529] Ama maalesef tarihin doğru olup olmadığını kontrol etme imkânımız yok.</p>
<p class="block5">Volkmann durakladı:</p>
<p class="block5">- Neden sordunuz?</p>
<p class="block5">Hanah Richter sanki soru önemsizmiş gibi başını salladı, gözlerini kısıp resme bakarken elini cebine soktu, bir çift okuma gözlüğü çıkardı, özenle burnunun üzerine yerleştirdi. Uzunca bir süre, ifadesiz bir yüzle fotoğrafa baktı. Rüzgâr dışarıda ıslık çalarak esiyor, panjurları sarsıyordu, ama kadın başını bile kaldırmadı. Sonunda Volkmann dayanamadı: - Resimdeki kız, dedi, onu tanıdınız mı?</p>
<p class="block5">Hanah Richter başını kaldırdı,</p>
<p class="block5">- Evet, dedi.</p>
<p class="block5"><br class="calibre1" id="calibre_pb_56"/>
</p>
</body></html>
