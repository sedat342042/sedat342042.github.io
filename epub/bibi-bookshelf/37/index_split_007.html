<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Beşinci kısım</p>
<p class="block5">Richmond, Surrey, İngiltere.</p>
<p class="block5">24 kasım</p>
<p class="whitespace"> </p>
<p class="block5">Bu kış gününde, Victoria Dönemi'nden kalma kırmızı tuğladan evlerin sıralandığı sakin sokakta hiç yaya yoktu, sokağın karşısındaki küçük parktaysa in cin top oynuyordu. Siyah taksi yirmi bir numaranın önünde durdu, Volkmann şoförün parasını ödeyip indi. Bahçeden eve doğru yürürken başını kaldırdı, soğuk gökyüzünü kaplayan ve neredeyse kar atıştıracak olan kara bulutlara baktı. Bahçe bakımsızdı. Çıplak gül ağaçlarının çevresini ayrık otları ve sarmaşıklar sarmıştı. Volkmann kilidi açıp içeri girerken, evin arka odasından gelen müzik sesini duyup gülümsedi; Cole Porter'ın "Night and Day" adlı parçası. Çantasını kapının yanına bıraktı, açık kapısından ceviz büfenin, şöminenin üzerindeki çerçeveli fotoğrafların göründüğü oturma odasının önünden geçti. Yaşlı kadın kırk yıldır topladığı eşyalardan bir türlü vazgeçemiyordu. Mutfaktaki büyük ocak yanıyor, üzerindeki demir aksam küçücük odayı gereğinden fazla ısıtıyordu. Karşıdaki açık kapıdan gelen müziğin sesi daha da yükselmişti, o odaya girdi. Kadın müzik odasının bir yarımda oturmuş, kır saçlı başını Steinway piyanonun üzerine eğmişti. Cilalı siyah piyanonun üzerinde, gümüş saplı bir baston vardı. Volkmann kapıda durmuş içeri bakarken, kadın başını kaldırdı, gülümseyerek gözlüklerini çıkardı. [58]</p>
<p class="block5">- Neredeyse gelmeyeceğini düşünmeye başlayacaktım.</p>
<p class="block5">Sıcak bir tebessümle kadına yaklaştı, yanağından öptü.</p>
<p class="block5">- Sadece iki günlüğüne. Cumartesi dönmüş olmalıyım.</p>
<p class="block5">Kadın oğlunun yanağını avucunun içine aldı.</p>
<p class="block5">- Aldırma, buradasın ya, önemli olan bu. Yolculuk nasıl geçti?</p>
<p class="block5">- İki saatlik bir gecikme oldu. Neden mutfağa gitmiyoruz? Orası daha sıcak.</p>
<p class="block5">Gümüş saplı bastonu uzattı, kapıya kadar aksayan kadının koluna girdi.</p>
<p class="block5">- Bu akşam Albert Hall'dan iki yer ayırttım. Gidebilecek misin?</p>
<p class="block5">- Bu akşam mı? Bu harika bir haber, Joseph.</p>
<p class="block5">- Per Carinni çalıyor. Harika bir Dört Mevsim.</p>
<p class="block5">Yaşlı kadına bakıp gülümsedi.</p>
<p class="block5">- Hastamız nasıl?</p>
<p class="block5">- Sen burada olduktan sonra, çok daha iyi. Önce çay içelim, sonra bana Strasbourg'u anlatırsın.</p>
<p class="block5">Ev hiç değişmemişti, her gelişinde, evi eskisi gibi buluyordu: aynı tanıdık kokular, onu sıcak bir koza gibi saran sakin sessizlik ve geri planda her zaman müzik. Radyoda hafif hafif Bach çalıyordu. Mutfakta oturup çay içtiler. Kadın oğlunun fincanının yanına bir tepsi dolusu kurabiye koymuştu, ama Volkmann dokunmadı bile. O eski, bildik suçluluk duygusu geri gelmişti. Kadının tek başına kocaman evde, bastonla dolaşmaya çalıştığını düşündü. Yakında altmış beş olacaktı, Volkmann her eve gelişinde, onun aklında daha genç kaldığını fark etti. Mutfaktaki şöminenin üzerindeki duvara asılı fotoğraflara baktı: babası ile annesinin otuz yıl önce çektirdikleri bir resim. Makineye gülümseyerek bakan annesinin dağınık kumral saçları. Cornwall'daki yazlık evin önünde, annesinin kucağında otururken çektirdikleri fotoğraf.</p>
<p class="block5">- Bana Strasbourg'u anlatsana.</p>
<p class="block5">Volkmann beyaz porselen fincanı masaya bıraktı.</p>
<p class="block5">- Anlatılacak pek fazla bir şey yok, dedi. Yapılacak o kadar çok işim oluyor ki. İşleri yoluna koymak, on sekiz ayın büyük bir bölümünü aldı. [59] Hâlâ da büyük bir güvensizlik var. İngilizler Fransızlara inanmıyor, Fransızlar da İngilizlere. Annesine bakıp gülümsedi.</p>
<p class="block5">- Bir de İtalyanlar var tabiî, onlar hiç kimseye güvenmiyor. Yani ortaklaşa güvenlik ve işbirliğinin sözü pek edilemiyor.</p>
<p class="block5">- Ya Anna? Hiç haber alıyor musun?</p>
<p class="block5">- Arada bir telefon ediyor. Biriyle tanışmış, askeri okulda hocalık yapan bir subayla.</p>
<p class="block5">- Tanıdığın biri mi?</p>
<p class="block5">- Hayır. Benden dört sınıf küçükmüş.</p>
<p class="block5">Ayağa kalkıp elini kadının omzuna koydu, kırışmış yüzüne eğilip gülümsedi.</p>
<p class="block5">- Gel. Bana bir şeyler çal. Konserden önce biraz zamanımız var. Sonra telefon edip yedide gelmesi için bir taksi çağırırım. Taksiyle kente doğru giderlerken, kar yağmaya başladı. Önce hafif hafif, sonra daha yoğun. Albert Hall'a geldiklerinde, Londra sokakları beyaz bir örtünün akındaydı, otomobil tekerlekleri el değmemiş kan çamura dönüştürüyordu. Fuayedekilerden bazıları kadını tanıyıp selamlamak için yanına geldiler. Konserden sonra da annesinin arkadaşlarıyla birlikte yakındaki bir İtalyan restoranına gittiler.</p>
<p class="block5">Annesinin eskiden tanıdığı, zamanında büyük Avrupa turnelerine birlikte çıktığı kişiler. Volkmann aralarındaki İtalyan diplomatla ilk kez tanışıyordu. Annesi İtalyan diplomatla karısını Ravenna'daki bir konserden sonra tanıdığını söyledi. Adam altmışına merdiven dayamış, kır saçlı, zarif ve bir İtalyan için fazla uzun biriydi. Volkmann adamın abartılı hareketlerine bakınca, İtalya Dışişleri Bakanlığı'ndan çok, sahneye yakışacağını düşündü. Annesini sekiz yıldan beri görmemişti, ama geçen yıllara rağmen hiç unutmamış gibiydi.</p>
<p class="block5">- Bu akşam çalan sanatçıdan çok daha iyisini yapardınız, <i class="calibre3">bella Madam</i><sup class="calibre4">1</sup> [<sup class="calibre4">1</sup> "Güzel Hanımefendi." (ç.n.)] Roma'ya gelmelisiniz. Ben bunu ayarlarım. Söyledikleri kuşkusuz abartılıydı, ama yaşlı kadın neşelendi. [60] Tatlılar geldiğinde, konu değişti, siyasete döndü.</p>
<p class="block5">- Tabiî herkes endişeli, diye omuz silkti İtalyan, bu kadar istikrarsızlıktan sonra. Umut etmekten başka çaremiz yok. Benim hükümetim, güçlük çeken önemli sanayileri desteklemek için yeni bir kredi paketi hazırladı. Hazırladı, ama bankalar "para yok," diyor. Bakalım bütün bunlar nereye varacak? İtalyan diplomat sahnedeymişçesine abartılı bir şekilde omuz silkti, önündeki tatlıyla ilgilenmeye başladı. "Yine en iyi restoranlarda yiyecek" diye düşündü Volkmann, "Yine en iyi şarapları içmeyi sürdürecek." Ülkesinde olup bitenler onu hiç ilgilendirmiyordu. Yine de adamın söyledikleri, Sally Thornton'un anlattıklarını hatırlattı.</p>
<p class="block5">Taksi ıssız sokağa girdiğinde, sabahın birini geçiyordu. Kar dinmişti, parka geldiklerinde, yaşlı kadın şoföre durmasını söyledi. Bundan sonrasını yürüyerek gidecekti, biraz yürüyüşün sağlığına iyi geleceğini düşünüyordu. Parkın kapısından girdiklerinde ağaçların birer beyaz hayalete benzediğini gördüler, karla kaplı dallar arka plandaki geniş grilik üzerinde bulutumsu bir gölge yaratıyordu. Eve doğru yürürlerken, annesinin artık aksamadığını gördü. Babasının bir zamanlar dediği gibi; sanatçı ruhlu biri hastalandığında doktorların reçeteye ilaç değil, alkış yazmaları gerekir. Volkmann babasının sözlerini hatırlayınca, karanlıkta gülümsedi. Annesi başını kaldırıp oğluna baktı, - Carinni tanrısal bir sanatçı, değil mi?</p>
<p class="block5">Parkın kapışma varmışlardı, annesinin yüzüne baktı.</p>
<p class="block5">- Senin daha iyi çaldığını biliyorum. Kadın gülümsedi.</p>
<p class="block5">- Biraz saçmaladın, Joseph. Yine de yaşlı bir kadının yüreğinin nasıl fethedileceğini iyi biliyorsun.</p>
<p class="block5">Soluklanmak için durdu, gözlerini karla kaplanmış parkta gezdirdi, sonra açık kapıların arasından geçti. Volkmann annesinin yanından ayrılmadı.</p>
<p class="block5">- Bu bana neyi hatırlatıyor, biliyor musun?</p>
<p class="block5">- Neyi?</p>
<p class="block5">- Küçük bir kız çocuğu olduğum dönemi. Noel'i. [61]</p>
<p class="block5">Budapeşte'de kışlar hep karlı olur. Annesinin yüzünü hayal meyal seçebiliyordu.</p>
<p class="block5">- Ama bu anlattıklarımın üzerinden, o kadar uzun zaman geçti ki... Babanla tanışmadan çok önce...</p>
<p class="block5">- Bir daha anlat.</p>
<p class="block5">Annesinin anlattıklarını, birçok kez duymuştu. Bunlar rahatlatıcı bir duaya benziyordu. Budapeşte'nin karlı kışı. Noel beklentisi. Sekizgen Meydanı'na mavi bayrak çekilir, buz, patencileri taşıyacak kadar kalınlaşınca sıcak evlerin pencerelerinde kırmızı mumlar yakılır, gaz lambalarının, açıkta yakılan büyük ateşin kokusu soğuk havayı sarardı. Yıllar öncesinin, çocukluğunun Budapeştesi. Yaşlı kadın sustu. Volkmann eğilip baktığında, gözlerindeki yaşları sildiğini gördü. Usulca annesinin koluna dokundu.</p>
<p class="block5">- Hadi gel, üşüyeceksin. Kadın başını çevirdi, soğuk beyaz parka baktı. Melankoli annesini pençesine almadan, Volkmann uzanıp kolunu tuttu. Eğilip yüzüne baktığında da yıllar önce Cornwall'da deniz kıyısındaki genç kadını hatırladı. Annesinin kahverengi yaşlı gözlerindeki kederi gördü.</p>
<p class="block5">- Onu özlüyorum, Joseph. Öyle özlüyorum ki. Volkmann eğildi, kırışmış yüzü sevgiyle iki avucunun arasına aldı, kadının alnını öptü.</p>
<p class="block5">- İkimiz de özlüyoruz.</p>
<p class="block2"><br class="calibre1" id="calibre_pb_8"/>
</p>
</body></html>
