<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block6" id="calibre_pb_10">Asuncion</p>
<p class="block5">Hernandez banyo aynasının karşısında, ter içindeydi. Gri takım elbiseyi çoktan çıkarmış, koyu renk güneş gözlüklerini bir kenara atmıştı. Şimdi üzerinde sadece beyaz gömlek vardı, ama bu kez siyah bir kravat takmıştı. Takım elbise yerine, bir gün önce Palma Sokağındaki otel ve restoran malzemeleri dükkânından aldığı beyaz bir garson ceketi, siyah pantolon ve siyah ayakkabılar giydi. Gözlükleri çıkarıp saçını jöleyle iyice yapıştırdıktan sonra başka biri olup çıkmıştı, bambaşka biri. Sağ yanağındaki yara izine dokundu. Bu konuda yapılacak bir şey yoktu.</p>
<p class="block5">Planının kusursuz olmadığının farkındaydı. Zaten kusursuz planlar yok denecek kadar azdı, bu da aceleyle yapılmıştı, hatalı da olabilirdi, ama elindeki tek plan buydu işte. Eğer adamlar gerçek profesyonellerse diye düşünüyordu - ki öyle olduklarından da emindi - toplantıya başlamadan önce süiti araştırıp dinleme cihazı arayacaklardı. İşte bu nedenle onlara biraz süre tanımak istemişti. Eğer planı başardı olursa, konuşmalarının bütününü kaydedemeyecekti, ama süitte söylediklerinin önemli bir bölümünü banda alacağını umuyordu.</p>
<p class="block5">"Eğer planı başarılı olursa." Yatak odasına geçti, daha önce çalışma masasının çekmecesinden aldığı otelin antetli kâğıdına yazdığı nota baktı. "Şampanya ve kanepe. Süit yüz yirmi." [78]</p>
<p class="block5">Servis arabasının yanına diz çöküp kenardan sarkan beyaz örtüyü kaldırdı. Daha önce bantla yapıştırdığı minik mikrofonu gördü, yerine iyice tutturulup tutturulmadığını kontrol etti. Sonra örtüyü tekrar sarkıttı, dikkatini yatağın üzerindeki malzemeye yoğunlaştırdı. Japon yapımı, bir kitaptan da küçük bir teyp. Verici mikrofonu çalıştırıp kayıt aletini denemiş, malzemenin Torres'in tahmin ettiği gibi kusursuz çalıştığını görmüştü. Teyp pille çalışıyordu. Hernandez satın aldığı minik kasetlerden birini makineye taktı. Artık her şey hazırdı. Yatağın üzerinde, gereğinde kullanılmaya hazır, iki saatlik yedek bir kaset daha vardı. Ayağa kalkıp saatine baktı. Altı kırk. Adamlar on beş dakikadır süitteydi. Bu kadar zamanın yeterli olacağını düşündü.</p>
<p class="block5">Koltuk altlarının terlediğini, göğsünden ve boynundan ter damlaları kaydığını hissetti. Alnı da terlemişti. Beyaz garson peçetesini aldı, alnını kuruladı, sonra peçeteyi sol kolunun üzerine yerleştirdi. Hazırdı. Birkaç saniye tereddüt etti. Rodriguez'i, adamın cesedindeki korkunç pembe yarayı düşündü, sırtı korkuyla ürperdi.</p>
<p class="block5">Görüntüyü kafasından atmaya çalışarak hızla kapıya yürüdü, açtı, koridoru kolaçan etti. Bomboş. Yemek arabasını arkasından çekerken, oda kartının pantolon cebinde olup olmadığını kontrol etti, sonra oda kapısını kapattı. Yaklaşan sesler olup olmadığına kulak kabarttı. Hiç ses yok. Hernandez derin bir nefes alıp çabucak verdi, sonra servis arabasını yüz yirmi numaralı süite doğru itmeye koyuldu. Raporu okumak Meyer'in yirmi dakikasını aldı. Temel noktaların üzerinde dururken, kendi başarılarının, kişisel katkılarının, üstlendiği işin güçlüğünün altını çizdi, belli etmeden kendini ön plana çıkarmaya çalıştı. Şimdi sıra sorulara gelmişti. Sözünü bitirdiğinde, masanın üzerindeki ter damlalarını gördü; çok terlemişti. [79] Göğüs cebinden çıkardığı mendille önce alnını kuruladı, sonra da masayı sildi. Dikkatini sadece gerçeklere, raporun anlatılmasına, bazı noktaların ve planın bu aşamasının öneminin altını çizmeye vermişti, sözlerini bitirince rüyada gibi davrandığının farkına vardı. Bakışlarını kaldırdı. Karşısında oturan gümüş saçlı adamın yakışıklı yüzünde tebessüm vardı. Duyduklarıyla aynı fikirdeymiş gibi başını salladı. Dördü de kapının hafifçe çalındığını aynı anda duyup hızla döndü. Meyer, Schmidt'in tabancasını çıkarıp yarımdan sarkıtmış olduğunu gördü. Kapı yeniden ve daha güçlü çalındı, Kruger masadan kalkıp hızla kapıya yaklaştı. Schmidt İspanyolca seslendi, - Kim o?</p>
<p class="block5">Kruger dev adamı kenara itip kulağını kapıya dayadı. Kapının ardından gelen cevabı herkes duydu,</p>
<p class="block5">- Oda servisi, Senyor.</p>
<p class="block5">Kruger Schmidt'e başıyla işaret etti, iri adam, elini tabancasının kabzasında tutarak kapının ardından çekildi. Kruger kapıyı araladı, ayağını ve omzunu sıkıca kapıya dayamıştı. Kapının önünde, aptalca sırıtan oda servisi görevlisini gördü.</p>
<p class="block5">- Hiçbir şey ısmarlamadık, dedi Kruger kabaca. Yanlış odaya gelmiş olmalısın.</p>
<p class="block5">- Öyle mi, Senyor? Hay Allah... Özür dilerim... Garson önce elindeki kâğıda, sonra kapının üzerindeki numaraya baktı, Kruger'e döndü.</p>
<p class="block5">- Hayır, Senyor... Yüz yirmi numara. Şampanya ve kanepe. Otel yönetiminin iyi dilekleriyle.</p>
<p class="block5">Kruger kapıyı açtı. Buz dolu bir kovaya yerleştirilmiş şampanya şişesine, tepsinin üzerine dizilmiş kanepelere baktı, soru soran gözlerini garsona çevirdi. Garson otelin antetli kâğıdına yazılmış siparişi gösterdi.</p>
<p class="block5">- Bakın, Senyor... burada yazılı. Süit yüz yirmi. Şampanya ve kanepe. Kruger kâğıdı aldı, dikkatle inceledi, iade etti.</p>
<p class="block5">Garson omuzlarını silkti.</p>
<p class="block5">- Eğer istemiyorsanız, Senyor, geri götürürüm. Sorun değil. [80]</p>
<p class="block5">İçtenlikle gülümsedi,</p>
<p class="block5">- Süitlerdeki konuklarımız için yeni bir ikram başlatmıştık da.</p>
<p class="block5">Kruger yeniden servis arabasına baktı. Dili damağına yapışmıştı, süit de nemliydi. Buz gibi şampanyayla kanepeler doğrusu çok iştah açıcı görünüyorlardı.</p>
<p class="block5">- Tamam, tamam. Gir içeriye.</p>
<p class="block5">Kruger geri çekildi, garson servis arabasını yavaşça itti, odanın ortasına, ötekilerin çevresinde oturdukları masanın hemen yanına getirdi. Şampanya şişesinin ağzındaki teli açmaya çalışırken, jöleli siyah saçlı adam,</p>
<p class="block5">- Bırak, dedi, bunu biz de yapabiliriz.</p>
<p class="block5">Garson başını salladı, büyük bir yükten kurtulmuşçasına gülümsedi.</p>
<p class="block5">- Nasıl isterseniz, Senyor. Başka bir emriniz var mı, Senyor?</p>
<p class="block5">- Hayır, yok.</p>
<p class="block5">Garson keten örtüyü düzeltti, kadehlerden ikisinin yerini değiştirdi, hafifçe öksürdü. Kruger mesajı aldı, cebinden cüzdanını çıkardı, garsona bir banknot uzattı.</p>
<p class="block5">- <i class="calibre3">Muchas gracias</i><sup class="calibre4">1</sup> [<sup class="calibre4">1</sup> İspanyolca, "Çok teşekkürler" (ç.n.)]</p>
<p class="block5">Kruger gözlerini garsona dikti, genç adamın yanağındaki yara izini gördü.</p>
<p class="block5">- Adın ne?</p>
<p class="block5">- Ricardes, Senyor, Mario Ricardes.</p>
<p class="block5">- Bundan sonra rahatsız edilmek istemiyoruz, Mario.</p>
<p class="block5">- Baş üstüne, Senyor. Tabiî, Senyor. Eğer arzu ettiğiniz bir şey olursa, lütfen oda servisini arayın.</p>
<p class="block5">Kruger başını sabırsızlıkla salladı. Hernandez kapıya yöneldi, gümüş saçlı adama arkasını dönüp kapının yanında, bir eli arkasında bekleyen sarışın deve doğru yürümeye başladı. Soluk almakta güçlük çekiyor, dağ gibi adamın açık tuttuğu kapıya yaklaşırken bütün vücudunun korkudan kasıldığını hissediyordu. Korkusundan kurtulmaya çalışarak, tekrar arkasına döndü, süitin içine doğru bir adım attı, tebessüm ettiğini fazla belli etmemeye çalışarak eğildi.</p>
<p class="block5">- <i class="calibre3">Buenas tardes, senores</i><sup class="calibre4">2</sup> [2 İspanyolca "iyi akşamlar, Baylar" (ç.n.)]</p>
<p class="block5">Bir eliyle kapının tokmağını tuttu, masada oturanlara göz attı; buruşuk lacivert elbiseli yorgun adam, gümüş saçlı adam. Sonra kapıyı ardından çekerek kapattı, üç, dört adım attı, uzun uzun soluğunu boşalttı. Sırtındaki, boynundaki, alnındaki teri hissedebiliyordu. Tanrım...</p>
<p class="block5">Hızla odasına yöneldi. Üç adam yeniden masanın çevresine toplanmıştı. Meyer rahatlamıştı. Garsonun neden olduğu ara, ona ihtiyacı olan toparlanma zamanını sağlamıştı. Rutubetli odada konuşmaktan gırtlağı kurumuş, uzun uçak yolculuğundan sonra, sıvı kaybının etkilerini hissetmeye başlamıştı. Buz gibi şampanya epey çekici görünüyordu, ama daha yapılması gereken işler vardı. Meyer kurumuş dudaklarını yaladı. Soruları cevaplandırma zamanı gelmişti. Gümüş saçlı adam öne eğildi, doğruca gözlerinin içine baktı, bir işadamı sesiyle sordu, - Sevkiyat?.. Meyer başını salladı.</p>
<p class="block5">- Yük daha önceden ayarladığımız gibi Cenova'dan alınacak.</p>
<p class="block5">- Ya İtalyan?</p>
<p class="block5">- Aradan çıkaracağız, ama yük konusunda kuşku yaratmadığımızdan emin olmak istiyorum. Bu nedenle Brandenburg işlerlik kazanana kadar beklemenin yararlı olacağını düşünüyorum. Sonra onu da diğerleri gibi düşünürüz.</p>
<p class="block5">Gümüş saçlı adam başıyla onayladı, sonra gözlerini yeniden Meyer'inkilere dikti.</p>
<p class="block5">- Bize bağlılıklarını bildirenler... Onlara güvenebileceğimizden emin olmamız gerekir.</p>
<p class="block5">- Verdikleri sözleri teyit ettirdim, dedi Meyer kararlılıkla. Aile bağlarından en ufak bir kuşku duymamamız gerekir. [82]</p>
<p class="block5">Kruger iskemlesinde rahatsızca kıpırdanarak Meyer'e baktı.</p>
<p class="block5">- O Türk'ten ne haber?</p>
<p class="block5">- Bir sorun görmüyorum.</p>
<p class="block5">- Kız, dedi Kruger. O kıza güvenebileceğimizden kesinlikle emin misin?</p>
<p class="block5">- Bizi kandırmaya kalkmayacaktır, bundan emin olabilirsiniz.</p>
<p class="block5">Meyer gözlerini gümüş saçlı adama çevirdi:</p>
<p class="block5">- Listedeki isimlerde bir değişiklik var mı?..</p>
<p class="block5">Gümüş saçlı adam başını kararlılıkla salladı:</p>
<p class="block5">- Hepsi öldürülecek.</p>
<p class="block5">- Yolculuğunuzla ilgili, diye sordu Meyer, her şey ayarlandı mı?</p>
<p class="block5">- Paraguay'dan altısında ayrılıyoruz.</p>
<p class="block5">Meyer adamlara baktı.</p>
<p class="block5">- Program, dedi, programı bir kez daha gözden geçirmemi ister misiniz?</p>
<p class="block5">İkisi de başlarını salladılar. Meyer parmağıyla gömleğinin yakasını yokladı. Klimaya rağmen odadaki nemli sıcak dayanılacak gibi değildi. En az yüzde doksan nem. Boğucu bir hava. Toplantının bir an önce bitmesini istiyordu. Artık on dakika bir şey kalmıştı, daha fazla değil. Kruger temel noktaları yeniden gözden geçirmek isteyecekti. Kurumuş dudaklarını yaladı, garsonun getirdiği servis arabasına, buz kovasındaki şampanya şişesine özlemle baktı. Susuzluğuna bir yudum köpüklü şampanya ne iyi gelirdi. Bakışlarını Kruger'e çevirdi.</p>
<p class="block5">- Burası çok sıcak. Bir bardak su istesem?</p>
<p class="block5">Kruger başıyla onayladı. Meyer ayağa kalkıp üstünde bir sürahi ve bir sürü bardak olan yan masaya gitti. Bir bardağa ılık su doldurdu, gözlerini arabadaki buz gibi şampanyadan ayırmadan içti. Tanrım, biraz şampanya ne iyi giderdi. Kanepeler de ne kadar iştah açıcı duruyordu. Uçuş boyunca hemen hemen hiçbir şey içmemişti. Allah'ın belası yiyecek arabası dikkatini dağıtmaya başlamıştı. Bardaktaki suyu bitirip yenisini doldurdu. Buz gibi şampanya, iştah açıcı kanepelerle araba onu rahatsız ediyordu, gözünün önünden uzaklaştırmalıydı. [83]</p>
<p class="block5">Eğildi, arabayı usulca itti. Tekerleklerin bu kadar kolay dönmesine şaşırdı, arabanın hızla kayarak uzaklaştığını, halının üzerinden kayarak öteki köşedeki yazı masasına çarptığını gördü. Çarpmanın gücüyle yazı masasının üzerindeki ışık sallandı, neredeyse devrilecekti. Meyer döndüğünde, Kruger'in gözlerini önündeki kâğıtlardan kaldırdığını, kendine doğru baktığını gördü. Toplantının daha fazla sürmemesi için dua ederek iskemlesine oturdu.</p>
<p class="block5">Her şey yolundaydı, Hernandez kulaklıktaki klik sesini duyana kadar. Yatağa oturmuş, gerginliğini atmak için bir sigara yakmıştı. Japon yapımı teyp önündeydi, makaraları hâlâ hızla dönüyordu. Adamlar Almanca konuşuyorlardı, annesinin dilinde; teyp yüz yirmi numaralı süitteki sesleri kaydederken Hernandez konuşulanları rahatlıkla arılayabiliyordu. Çocukken, annesi onunla hem Almanca hem de İspanyolca konuşurdu, bazen de Paraguaylıların tercih ettiği, yerli İspanyolcayla karışık Guarani. Paraguaylı babasının nefret etmesine rağmen, Almanca, annesinin öğrenmesinde ısrar ettiği anadili olmuştu.</p>
<p class="block5">Konuşmaları duyuyordu, ama arada sırada da olsa durup düşünmek, kelimelerin anlamını, aralarındaki ilişkiyi hatırlamaya çalışmak zorunda kalıyordu. Ne de olsa yanında teyp vardı, daha sonra bandı dinleyebilir, kelimeleri daha doğru çevirebilirdi. Hiç olmazsa teyp vardı. İşte o sırada kulaklıktan gelen klik sesini duydu. Sesler karıştı, uzaklaştı, sonra da hiçbir şey duyulmaz oldu, sadece uzak bir vızıltı.</p>
<p class="block5">Hernandez yüksek sesle küfür etti. Hızla ses ayarı düğmesine uzandı, kulaklıkları kulağına yapıştırdı. Hiçbir değişiklik olmadı. Vızıltının dışında, her şey ölü. Torres malzemenin çok iyi olduğunu, çok hassas olmasına rağmen iyi olduğunu, on metre ötedeki bir sivrisinek vızıltısını bile kaydedebileceğini söylemişti. Anlaşılan şu sırada ya gerçekten bir sivrisineği kaydediyordu ya da mikrofon tutturduğu yerden çıkmış ve bozulmuştu. Ya da adamlar mikrofonu bulmuşlardı. Aman Tanrım! [84]</p>
<p class="block5">Hernandez ter içinde, gitsem mi gitmesem mi, hemen kaçsam mı, kaçmasam mı diye düşünüyor Hayır kalmak daha doğruydu, adamlar onun hangi odada olduğunu, alıcının nereye yerleştirildiğini bilmiyorlardı. Üstelik odada kalırsa <i class="calibre3">policia</i>'yı da çağırabilirdi. Hernandez vücudundan yeniden ter boşaldığını hissederken kulaklıkları kulağına yapıştırdı. Uzaktan, çok uzaktan adamların karmakarışık seslerini duyabiliyordu. Terinin kemiğinden aşağıya süzüldüğünü, gömleğini ıslattığını, kumaşın sırtına yapıştığını hissetti.</p>
<p class="block5">Yalvarırım Tanrım, mikrofonu bulmalarına izin verme Hernandez on beş dakika boyunca yatağın kenarına oturdu, iki sigara daha içti, başına ağrılar sokan vızıltıyı dinledi. Sonra birden bir şeyler duymaya başladı. Tabanca sesi gibi bir gürültü. Hernandez'in yüreği hızla çarpmaya başladı. Korkudan kanı damarlarında donar gibi oldu. Sonra kulaklıktan güçlü kahkahalar yükseldi, bardakların şıngırtısını duydu, sesleri işitti.</p>
<p class="block5">- <i class="calibre3">Prost</i>,<sup class="calibre4">3</sup> [<sup class="calibre4">3</sup> Almanca "Şerefe" (ç.n.)] - <i class="calibre3">Prost</i>. - <i class="calibre3">Prost</i>.</p>
<p class="block5">Koro halinde söylenen prost'lar. Hernandez soluğunu bıraktı, rahatlamaya, anlama başladı. Şampanya... adamlar şampanyayı açmıştı. Tanrıya şükürler olsun. Mikrofonu bulamamışlardı. Üç adam kadehlerini bir daha kaldırdı, bu kez sessizi Toplantı bitmişti. Meyer gümüş saçlı adama baktı, şampanyasını yudumladığını gördü. Görünüşünden de belliydi adam memnun olmuştu, hem de çok memnun. Toplantı geçmişti. Sonunda Kruger kadehini masanın üzerine bırakıp yere döndü.</p>
<p class="block5">- Senden ayrılmak zorundayız. Kuzeye kadar uzun bir yol var. Şoför seni güvenli bir eve götürecek.</p>
<p class="block5">Meyer başını salladı. Gümüş saçlı adam da kadehini masanın üzerine koydu, sonra Meyer'in elini iki elinin arasına alarak içten gelen bir sıcaklıkla tuttu. [85] Meyer gururlandı, böyle bir el sıkış içindeki sevinci artırıyordu. Kruger işaret edince dev Schmidt kapıyı açtı, koridora bir adım atıp önce sağına, sonra da soluna baktı. Döndü, çevrenin güvenli olduğunu işaret etti. Meyer ve Kruger evrak çantalarını aldılar. Schmidt'in arkasından gümüş saçlı adam, sonra Meyer, en sonda da Kruger gidiyordu. Kruger odaya son bir kez baktı, bir şey unutmadıklarından emin olması gerekiyordu. Sonra odadan çıktı, kapıyı çekti.</p>
<p class="block5">Schmidt önde, asansöre doğru yürüdüler. Hernandez yüz yirmi numaralı süitteki son sözleri belli belirsiz duydu, sonra sessizlik. Allah Torres'in de, malzemesinin de belasını versin! Yine de, hiç değilse bantta bir şeyler vardı. Bir de adamların konuştukları konuyu bilebilseydi. Almanca cümleyi hatırlayarak ürperdi.</p>
<p class="block5">"<i class="calibre3">Sie werden alle umgebracht</i>. Hepsi öldürülecek.</p>
<p class="block5">Öldürecekleri kimlerdi? Soğuk bir dalga Hernandez'in vücudunu elektrik akımı gibi kapladı. Kim bu adamlar? Herhalde kaçakçı, Avrupalı büyük kaçakçılar. Uyuşturucu fiyatlarını belirlemek, yeni anlaşmalar yapmak için yılda bir, en çok da iki kez toplanan büyük patronlar. Yine de bütün bunlarda Hernandez'i, rahatsız eden, içindeki alarmları çaldıran tuhaf, değişik bir şey vardı. Adamlardan ikisi göçmenlerin vurgulu Almancasını, sesli harflerin İspanyolcadaki gibi yumuşadığı Güney Amerika Almancasını konuşuyordu. İçlerinden sadece birinin gerçek kaba Almancası vardı, tam bir Bavyeralıydı. Hernandez başını salladı, duyduklarıyla kafası karmakarışık olmuştu.</p>
<p class="block5">"Şoför seni güvenli bir eve götürecek" demişti ses. Neredeydi o güvenli ev? Şimdi bütün bunların önemi yoktu, şimdi önemli olan, bir an önce odadan çıkmak, otelden ayrılmaktı. Ama önce Torres'in malzemesini alması gerekiyordu. Eğer zamanı olursa, belki de adamları sözünü ettikleri güvenli eve kadar izleyebilirdi. Bundan biraz da kuşkuluydu ya. Belki de, işini hemen tamamlarsa... Telefonu kaldırdı, numara düğmelerine bastı.</p>
<p class="block5">- Oda servisi, dedi karşıdaki ses. [86]</p>
<p class="block5">- Ah, oda servisi. Yüz yirmi numaradaki arkadaşlarım telefonunuza ulaşmakta güçlük çekiyorlarmış. Odadaki servis arabasının alınmasını istiyorlar. Hemen.</p>
<p class="block5">- Tabiî, Senyor. <i class="calibre3">Pronto</i>.<sup class="calibre4">4</sup> Yüz yirmi numara. [<sup class="calibre4">4</sup> İspanyolca "hemen" (ç.n.)]</p>
<p class="block5">Hernandez ahizeyi yerine koydu, garson ceketini, siyah pantolon ile kravatı çıkarıp attı, hemen gri takım elbisesini giyip mavi ipek kravatını bağladı. "Bu kez koyu renk gözlüğe gerek yok" diye düşündü. İki dakikada her şeyi valize yerleştirmiş, oda kartını da cebine koymuştu. Yatağın üzerindeki yedek bandı alıp cebine tıktı. Hazırdı. Odasının kapısını araladı, oda servisi görevlisinin gelmesini bekledi. Lobide asansörden indiklerinde, Kruger ötekilerden ayrıldı, resepsiyona doğru yürüdü. Tezgâhın arkasındaki şişman adam başını kaldırdı, bembeyaz dişlerini göstererek sırıttı.</p>
<p class="block5">- Senyor!</p>
<p class="block5">- Yüz yirmi numara, dedi Kruger, şimdi ayrılıyoruz. Bildiğim kadarıyla fatura ödenmişti, öyle değil mi?</p>
<p class="block5">Şişman adam bilgisayarına baktı.</p>
<p class="block5">- Haklısınız, Senyor. Oda ayırtıldığında, nakit olarak. Her şey istediğiniz gibi miydi?</p>
<p class="block5">- Evet, teşekkürler. Otelinizi kutlarım. Şampanya ve kanepeler de nefisti. Buenas tardes.</p>
<p class="block5">Kruger arkasını dönmek üzereyken resepsiyon memurunun şaşırdığını, sonra da gözlerini bilgisayar ekranına çevirip bir şeylere baktığını gördü, tereddüt etti. Adam duyduklarından bir şey anlamadığını gösteren bir bakışla ona döndü.</p>
<p class="block5">- Şampanya? Kanepe? Böyle bir siparişten haberimiz yok, Senyor.</p>
<p class="block5">Kruger yutkundu:</p>
<p class="block5">- Anlamadım?</p>
<p class="block5">Şişman resepsiyoncu gülümsemeye çalışarak,</p>
<p class="block5">- Bilgisayarda böyle bir sipariş yok, dedi. Bir yanlışlık olacak.</p>
<p class="block5">Kruger asabice: [87]</p>
<p class="block5">- Odamıza getirilen şampanya ile kanepeler... Bunların otelin ikramı olmadığını mı söylüyorsunuz?</p>
<p class="block5">Şişman adam, Kruger sanki bir şaka yapmış gibi geniş geniş gülümsedi.</p>
<p class="block5">- Hayır Senyor. Tabiî ki, hayır. Ama eğer istiyorsanız, kontrol ettirebilirim. Belki de başka bir süitin siparişi yanlışlıkla sizin odanıza gönderildi.</p>
<p class="block5">Kruger'in yüzü belirgin bir biçimde soldu. Resepsiyon görevlisi telefona uzanıp çoktan, bir numara çevirmişti. Biraz sonra ahizeye konuşmaya başladı, ama Kruger söylediklerini dinlemeye çalışmıyordu. Terlemeye başladı, içinde bir korku, bir endişe doğdu. Dikkatli biriydi, küçük ayrıntıları bile gözünden kaçırmayan, bir karara varmadan önce tekrar tekrar kontrol eden birisi. Ama bütün bunlar, tuhaftı... Şişman adam ahizeyi yerine yerleştirip Kruger'e döndü.</p>
<p class="block5">- Oda servisinde yüz yirmi numara adına kaydedilmiş hiç sipariş yok, Senyor. Bu çok ilginç.</p>
<p class="block5">Kruger avuçlarının içinin terlediğini hissetti. Arkasını döndü, bekleyenlere baktı. Sonra resepsiyon görevlisine bakarak hızla,</p>
<p class="block5">- Garson, dedi, garsonun adı Ricardes'ti sanırım.</p>
<p class="block5">Şişman adam gülümsedi.</p>
<p class="block5">- Telefonda konuştuğum oydu.</p>
<p class="block5">- Uzun boylu, genç biri. Sağ yanağında bir yara izi var. Resepsiyon görevlisi başını kaşıdı.</p>
<p class="block5">- Hayır. Ricardes uzun boylu değil. Yara izi mi dediniz? Hayır, hayır, kesinlikle olamaz. Anlayamıyorum, Senyor.</p>
<p class="block5">Oysa Kruger anlamıştı, anlıyordu. Birden kafası hızla çalışmaya başladı, olabilecek korkunç şeyleri düşündü, elini cebine soktu, cüzdanını çıkardı, cömertçe bir deste banknot çekerken endişesini, içinde kabarmaya başlayan soğuk öfkeyi göstermemeye çalışarak güçlükle gülümsedi, parayı tezgâhın arkasındaki şişman adama uzattı.</p>
<p class="block5">- Anlaşılan bir yanlışlık olmuş, dedi. Bunlar yiyip içtiklerimizi karşılar. Özür dilerim, ama galiba odada bir şey unuttum.</p>
<p class="block5">Şişman adam gülümsedi,</p>
<p class="block5">- Tabiî, Senyor. [88]</p>
<p class="block5">Kruger dönüp Schmidt'in, gümüş saçlı adamın ve Meyer'in beklediği yere gitti; adamlar yüzündeki endişeyi görmüş, rahatsızlığını hissetmiş, onu sessizce izliyorlardı. Kruger nabzının hızla attığını, kanının daha hızlı dolaştığını duydu, yolunda gitmeyen bir şeyler vardı, bir yerde işler korkunç derecede yanlış gitmişti. Solgun yüzünü arkadaşlarına çevirdi.</p>
<p class="block5">- Galiba, dedi Kruger, ölüm kadar soğuk, buz gibi bir sesle. Galiba bir sorun var.</p>
<p class="block5">Hernandez oda servisi görevlisinin kapının önünden geçtiğini duydu, kapının aralığından adamın beyaz ceketini, yüzünü gördü. Bu kez aynı garson değil. Garsonun kapıya birkaç kez vurmasını bekledi, cebinden plastik bir kart çıkarıp kapıyı açmasını izledi. Garson yüz yirmi numaraya girerken, Hernandez odasından çıktı, kapısını kapadı, sessizce koridorda ilerledi. Garsonun peşinden süite girdi, garson şaşırarak döndü.</p>
<p class="block5">- Senyor!</p>
<p class="block5">Hernandez gülümseyerek cebinde bir şeyler arıyormuş gibi yaptı.</p>
<p class="block5">- Tam gitmek üzereydim, gözlüklerimi banyoda unuttuğumu hatırladım. Gidip bir bakar mısın?</p>
<p class="block5">Garson gülümsedi.</p>
<p class="block5">- Tabiî, Senyor.</p>
<p class="block5">Banyoya yöneldi, ışığı açtı, içeri girdi. Hernandez servis arabasının yanına diz çöktü, yapışkan bantla tutturduğu mikrofonu aradı. Kruger lobide daha fazla zaman kaybetmedi. Acele ediyordu. Böyle durumlarda, bütün yetki ondaydı, şimdi de bu yetkiyi kullanıyordu. Meyer'in koluna yapıştı, soluk almak için bile duraklamadan, çabuk ve kararlı konuştu.</p>
<p class="block5">- Patronu al ve dışarıya, arabaya git. Karl'a sizi Franz'ın yerine götürmesini söyle, benden haber alana kadar orada bekleyin. Johannes'e ikinci Mercedes'ten ayrılmamasını, fuayenin önünde beklemesini söyle. Werner de otelin arkasına dolansın. Orada yangın çıkışı var, önünde beklesin. Rotman ve Werner'e odaya gelen garsonu tarif et. Uzun boylu, koyu renk saçlı, genç, otuzlarında. Sağ yanağında yara izi var. Onu görür görmez, istiyorum. Ölü ya da diri. Böyle söyle, Meyer. Ölü ya da diri.</p>
<p class="block5">Kruger gümüş saçlı adamın endişeli gözlerini gördü, sonra sesindeki alışılmadık öfkeyi duydu.</p>
<p class="block5">- O adamın bulunmasını istiyorum, Hans.</p>
<p class="block5">Gümüş saçlı adamın sesi neredeyse titriyordu.</p>
<p class="block5">- Ne pahasına olursa olsun, bulunmasını istiyorum.</p>
<p class="block5">Kruger başını salladı. Gümüş saçlı adam, Meyer'le birlikte yanından geçti, hızla çıkışa yöneldi. Kruger Schmidt'e baktı. İkisi birlikte hızla asansörlere doğru ilerledi.</p>
<p class="block5">- Özür dilerim, Senyor, gözlüklerinizi bulamadım. Banyoda bıraktığınızdan emin misiniz?</p>
<p class="block5">Garson banyodan çıkarken, Hernandez gülümsedi, arabanın yanında ayağa kalktı. Mikrofonu çoktan cebine atmıştı. Elinde gözlükleriyle güldü,</p>
<p class="block5">- Ne kadar aptalım. Düşürmüş olmalıyım... İşte, burada. Yine de yardımınız için teşekkürler. Garson gülümsedi.</p>
<p class="block5">- Bir şey değil, Senyor.</p>
<p class="block5">Hernandez garsonun arabayı iterek çıkmasını bekledi.</p>
<p class="block5">- Bir bakayım, başka bir şey unutmuş muyum?</p>
<p class="block5">- Tabiî, Senyor.</p>
<p class="block5">Garson çıktı, kapıyı kapadı. Hernandez hızla odayı inceledi. Burada toplanan kişiler profesyoneldi. Arkalarında bir şey bırakmamaya özen göstermiş olmalıydılar. Yine de çevresini araştırdı. Hiçbir şey bulamadı, odadan çıktı, kapıyı çekti.</p>
<p class="block5">Koridoru geçip odasına girdi. Bir dakika sonra, bu kez valizini çekerek yeniden koridora çıktı. Kapıyı kapadı, asansörün kapısının açıldığını gördü. Asansörden inen iki kişiyi görüp, dondu. Karşılıklı bakıştılar. Hernandez iki adamın - süitte rastladığı siyah saçlı ile sarışın dev - ona bakıp tereddüt ettiklerini görünce kalbinin duracağını sandı. Sonra sarışın olanı elini cebine soktu, elinde bir tabanca kabzası göründü. Aman Tanrım! Hernandez arkasını döndü, koridorun ucuna, yangın çıkışına doğru koşmaya başladı. [90]</p>
<p class="block5">- <i class="calibre3">Halt</i>!<sup class="calibre4">5</sup> [<sup class="calibre4">5</sup> Almanca "Dur!" (ç.n.)]</p>
<p class="block5">Almanca haykırışla birlikte, halının üzerinde koşuşan ayakların seslerini duydu. Hernandez yangın çıkışma varıp kapıları itti. Acil çıkış merdivenlerinden uçarcasına indi, elindeki ağır valiz kenarlara çarpıyor, hızını kesiyordu. Hernandez valize küfür ederken, basamaklardaki ayak seslerini duydu.</p>
<p class="block5">- <i class="calibre3">Alto</i>! <i class="calibre3">Alto</i>!<sup class="calibre4">6</sup> [<sup class="calibre4">6</sup> Almanca "Yukarı! Yukarı!" (ç.n.)]</p>
<p class="block5">Arkasındaki şimdi İspanyolca bağırıyordu, ama Hernandez durmadı, basamakları ikişer ikişer, üçer üçer inmeye devam etti. On saniye sonra, ciğerleri ateş içinde, alt kata vardı, göğsü sancıyordu. Yangın kapılarını itip karanlığa çıktığında, tereddüt etti. Aman Tanrım! Arkasındaki basamaklarda, adamların ayak seslerini duydu. Onları durduramazsa, arabaya yetişemeyeceğini düşündü. Çılgın gibi çevreye baktı, yakındaki metal çöp kutularını gördü. Boş elini uzatıp kutulardan birini yakaladı, çevirdi. Kapağı beton zeminin üzerine koyup tekmeleyerek, yangın merdiveninin kapısı ile beton arasına sıkıştırdı. Ardına bakmadan arabaya doğru koştu. Hernandez Buick'in yanına vardığında, ardındaki demir kapılara inen yumrukları, öfkeli sesleri duydu.</p>
<p class="block5">- <i class="calibre3">Sind Sie da, Werner</i>?<sup class="calibre4">7</sup> [<sup class="calibre4">7</sup> "Orada mısınız, Werner?" (ç.n.)]</p>
<p class="block5">Yumruklar çılgınca, davul çalar gibi kapıyı dövüyordu, ama çöp kapağı dayandı. Hernandez valizi arabaya fırlayıp bindi, kapının arkasından gelen ses yükselmiş, umutsuzluğu da elle tutulacak kadar belirginleşmişti.</p>
<p class="block5">- <i class="calibre3">Werner</i>! <i class="calibre3">Schnell</i>!<sup class="calibre4">8</sup> [<sup class="calibre4">8</sup> <i class="calibre3">Werner</i>! "Çabuk!" (ç.n.)]</p>
<p class="block5">Hernandez titreyen elleriyle kontak anahtarını yerine sokmaya uğraştı. Sonunda becerdi, anahtarı çevirdi. Motor öksürüp sustu. Hernandez damarlarındaki kanın çekildiğini hissetti. Hayır! Lütfen! Şimdi değil! Çalış, ne olur çalış! Anahtarı yeniden çevirdi, gazı pompaladı, vücudu alev gibi ve terden sırılsıklamdı. [92] Arkasındaki gümbürtüyü duyarak döndü, betonun üzerinde sürüklenen demirin sesini tanıdı, çöp kutusunun kapağı daha fazla direnememiş, çıkan gümbürtü otoparkın sessizliğini parçalamıştı. Aman Tanrım!</p>
<p class="block5">Buick'in motoru birden canlandı. Hernandez bütün gücüyle gaza bastı, araba kükreyerek öne atıldı. Çıkışa doğru gelirken, karanlığın içinden koşarak çıkan gölgeyi gördü. Bir adam. Otuz metre ötede. Hernandez adamın elini ceket cebine götürdüğünü, bir şey çıkarmaya çabaladığını gördü. Werner... Bu adam Werner olmalı. Hernandez gaz pedalını döşemeye yapıştırdı. Buick çılgın gibi ileri atılırken, ışık düğmesini çevirip uzunlarını yaktı, adamın ışıktan korunmak için elini yüzüne götürdüğünü, kalkan elinde de bir tabanca olduğunu gördü. Saniyenin yüzde biri kadar bir süre kazanmıştı, ama yeterliydi. Adam arabadan kaçmak için soluna döndü, bu hareketiyle yalandaki arabanın kaputuna çarptı, farların ışığı adamın suratındaki dehşeti yakaladı.</p>
<p class="block5">Hernandez Buick'i park etmiş iki arabanın arasından geçirdi, hızla Şili Caddesi'ne yöneldi. Kruger ve adamlarının çılgınlar gibi, otelin ön kapışma koşmaları, bekleyen ikinci Mercedes'e binmeleri, iki dakika sürdü. Şoför motorun devrini yükseltirken sordu,</p>
<p class="block5">- Neler oluyor?</p>
<p class="block5">Kruger çıldırmış gibiydi. Ön kapıyı açtı, şoförün koluna yapışıp çekti, direksiyonun arkasına geçti, torpido gözünü açıp cep telefonunu çıkardı. Parazitli hattı dinleyip karşıdakinin cevap vermesini beklerken, ter içinde küfretti. Karşı tarafta ahizenin kaldırıldığını duydu.</p>
<p class="block5">- Si?</p>
<p class="block5">- Hattımız temiz mi? diye sordu Kruger aceleyle, yüreğinin göğsünde gümbürtüyle çarptığını, nefes almakta güçlük çektiğini fark etti.</p>
<p class="block5">- Bir dakika</p>
<p class="block5">Uzun bir sessizlik.</p>
<p class="block5">- Devam et.</p>
<p class="block5">- Ben Kruger. Oteldeyim. Bir sorun çıktı. Galiba birisi Brandenburg konusundaki konuşmamızı dinledi. Öteki tarafta uzun süreli bir sessizlik daha oldu. Sonra aynı ses, "Aman Tanrım..." dedi.</p>
<p class="block4">Sekizinci kısım</p>
</body></html>
