<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Yirmi birinci kısım</p>
<p class="whitespace"> </p>
<p class="block5">Mercedes minibüs dağ yolundan çıkıp sık ormanlarla kaplı vadiye daldı. Hava kararmış, minibüsün farları yanmıştı. Şoför beş dakika kadar sonra bir dağ kulübesinin önünde durdu. Motoru boşa alırken, Mercedes'in yan kapıları kayarak açıldı, siyahlar giymiş iki adam arabadan atladı.</p>
<p class="block5">Volkmann birisinin koluna yapıştığını, sertçe dışarı çekildiğini hissetti. Ormandan gelen ağır çam kokusunu alıyor, ayaklarının altında ezilen çakıl taşlarının sesinin duyuyordu. Bir iki saniye sonra bir kapıdan içeri itildiğini anladı. Şimdi kokular da değişmişti: kuru mantar, çürük tahta, bayat yemek. Ayaklarının altındaki ahşap döşemenin sallandığını hissetti. Neredeyse bir dakika sonra bir el siyah kukuletasını çekip çıkardı, çiğ ışığın karşısında kamaşan gözlerini kapatmak zorunda kaldı. Gözlerini kırpıştırarak açtığında, Erica'nın yanında olduğunu gördü. [246] Onun da kukuletası çıkarılmış, yüzündeki makyajı akmış, bozulmuştu. Erica bir an Volkmann'a baktı, sonra bakışlarını camı kırık pencerenin yanında duran tel çerçeveli gözlüğü olan gence çevirdi.</p>
<p class="block5">Gözlüklü gencin üzerinde içi müflonlu bir rüzgârlık ve blucin, ayaklarındaysa yıpranmış spor ayakkabılar vardı. Ufak tefek, asabi biriydi, yüzündeki kızıl sakaldan birkaç günden beri tıraş olmadığı anlaşılıyordu. [248] Saçını taramamıştı, bu haliyle bir haftadan beri uyumamış birini andırıyordu. Volkmann, hayvan gözlerini çağrıştıran keskin mavi gözleri dışında, adamın Almana benzemediğini düşündü, ilk izlenimi adamın kendini beğenmiş, saldırgan biri olduğuydu. Rüzgârlığın açık fermuarından, kemerine sokuşturduğu otomatik Walther görünüyordu.</p>
<p class="block5">Volkmann kızın bakışlarından, adamı tanıdığını, karşılarındaki gözlüklünün Wolfgang Lubsch olduğunu anladı. Genç adam bir şey söylemeden onlara bakmayı sürdürüyordu. Başlarının üzerinde, putrellerden birine geçirilmiş et kancasının ucunda, bir gaz lambası sallanıyordu. Pis ve dağınık odanın ortasındaki ahşap masadaki bir başka lamba da çıplak duvarlara gölgeler yansıtıyordu. Volkmann bulundukları odanın bir dağ kulübesine ait olduğunu düşündü. Geleneksel bir berghütte. Alman dağ ve vadilerinde binlerce benzeri bulunan, avcılar, ormancılar ya da ailelerce kullanılan kulübelerden biri. Ne var ki, bu kulübe eski ve haraptı, uzaktan uzağa küf ve insan dışkısı kokuyordu.</p>
<p class="block5">Tavanı tutan putrellerin altında, odada ortadaki tahta masa ve çevresindeki dört iskemle dışında eşya yoktu. Duvardaki iki kapı muhtemelen kulübenin diğer odalarına açılıyordu. Uzun zamandan beri kullanılmamış gibi duran kulübenin kokusu ve dağınıklığının ötesinde, buz gibi soğuk olması da insana rahatsızlık veriyordu.</p>
<p class="block5">Volkmann, soğuk rüzgârın girdiği kırık camdan mehtabı görebiliyordu. Karanlığın kapladığı bir ormanda olduklarını, daha ilerideyse zirveleri karlı tepelere benzeyen koyu gölgeler bulunduğunu tahmin etti. Mercedes'le yolculuk yaklaşık yarım saat sürmüş, yolculuğun ikinci bölümünde tepeye tırmanırken arabanın, motoru epeyce zorlanmıştı. Volkmann, Rüdesheim'ın kuzeyinde, Taunus Dağları'nda bir yerde ya da Ren Vadisi'ne doğru alçalan yamaçlardan birinde olduklarını hesapladı. Pencerenin yanında duran gözlüklü sonunda konuştu: - Sakın kaçmayı deneme, Volkmann. Beş metre bile gidemezsin.</p>
<p class="block5">Mercedes'teki iki genç hemen yanlarında duruyordu. İçlerinden biri, uzun boylu sarışın olan, omzuna bir Kalaşnikov AK47 asmıştı. [249] İkincisi daha kısa, daha tıknazdı. Yamuk burnunu birkaç kez kırdığı belliydi, alnında da kötü bir yara vardı. Göğüs göğüse dövüşmekten hoşlanan birine benziyor, bunu kanıtlamak için olacak, elinde de lastik bir cop tutuyordu.</p>
<p class="block5">Masanın üzerinde Volkmann'ın içi boşaltılıp dağıtılmış, cüzdanı vardı. Çevreye Fransız ehliyeti, basın kimliği ve birkaç banknotun yanı sıra Chaco'da bulduğu sarışın kadın fotoğrafı saçılmıştı. Erica'nın çantası da boşaltılmış, içindekiler masanın üzerine dökülmüştü. Eli coplu adam sessizce iskemleleri işaret etti.</p>
<p class="block5">Volkmann ve Erica oturunca, gözlüklü genç yavaşça yaklaştı. Masanın üzerindekilere baktı, sonra parmağını uzatıp dokundu. Sonunda Volkmann'ın ehliyetini aldı, uzun uzun inceledi, yeniden masanın üzerine attı. Rüzgârlığının cebinden bir sigara paketi çıkardı, aldığı sigarayı Zippo çakmağıyla yaktı. Dumanı içine çekerken, asabi mavi gözlerini Erica'ya çevirdi. Kız bir şey söylemeden ona bakıyordu. Adam gözlerini Erica'dan ayırmadı.</p>
<p class="block5">- Erica Kranz. Ne kadar uzun zaman geçti. Her zamanki gibi güzel görünüyorsun...</p>
<p class="block5">- Wolfgang...</p>
<p class="block5">- Sizi buraya getirme tiyatromuzu bağışla, ama benim durumumdaki birinin dikkatli olması gerektiğini kabul edersin umarım.</p>
<p class="block5">Durakladı, gülümsedi.</p>
<p class="block5">- Sanıyorum neden dikkatli olmam gerektiğini biliyorsun.</p>
<p class="block5">Erica bir süre elinde AK47 tutan adama baktı, sonra bakışlarını Lubsch'a çevirdi.</p>
<p class="block5">- Çünkü sen bir teröristsin.</p>
<p class="block5">- Bu, nereden baktığına bağlı.</p>
<p class="block5">Lubsch yeniden gülümsedi. Gözlüklerini çıkarıp gözlerini ovuşturdu.</p>
<p class="block5">- Pekâlâ, anlat bakalım. Benimle neden görüşmek istedin?</p>
<p class="block5">- Karen'e söylemiştim.</p>
<p class="block5">Lubsch gözlüklerini burnunun üzerine yerleştirdi, başını pencerenin yanına döndü, yine Erica'ya baktı: [250]</p>
<p class="block5">- İstediğin gerçekten de buysa, Heidelberg'de yazı için çok daha uygun yüzlerce kişi var. Kaldı ki, ben hiçbir zaman Alman toplumunun temel direği olmak niyetinde olmadım, öyle değil mi?</p>
<p class="block5">Gözlerini kızdan ayırmadı:</p>
<p class="block5">- Onun için, palavrayı falan bir kenara bırakalım. Beni neden görmek istediğini söyle. Gerçek nedenini anlat.</p>
<p class="block5">Erica bir an tereddüt etti, sonra Lubsch'a baktı:</p>
<p class="block5">- Çünkü yardımına ihtiyacımız var.</p>
<p class="block5">- Ne konuda? Kız önce Volkmann'a, sonra da Lubsch'a baktı.</p>
<p class="block5">- Birlikte bir dizi hazırlıyoruz da.</p>
<p class="block5">- Karen söyledi. Ama nasıl bir dizi?</p>
<p class="block5">Lubsch gülümsedi.</p>
<p class="block5">- Karen'e anlattığın gibi bir dizi değil herhalde?</p>
<p class="block5">- On gün önce Berlin'de biri öldürüldü. Heidelberg'den tanıdığın biri.</p>
<p class="block5">- Kim?</p>
<p class="block5">- Dieter Winter.</p>
<p class="block5">Lubsch durakladı, ama yüzünde hiçbir tepki görülmedi.</p>
<p class="block5">- Gazetelerde okudum, dedi. Bunun benimle ne ilgisi var?</p>
<p class="block5">- Winter'i kimin, neden öldüğünü araştırıyoruz.</p>
<p class="block5">- Peki, Winter'in ölümüyle bu kadar ilgilenmenizin nedeni ne?</p>
<p class="block5">Erica Kranz tereddüt etti.</p>
<p class="block5">- Çünkü cinayetin başka cinayetlerle ilişkisi olduğuna inanıyoruz.</p>
<p class="block5">- Öyle mi? Peki, hangi başka cinayetlermiş bunlar?</p>
<p class="block5">Erica Kranz Rudi'yi, Winter'i ve kaçak sevkiyatları anlattı. Lubsch sigarasından bir nefes çekti, omuzlarını silkti.</p>
<p class="block5">- Dünyanın öteki ucunda biri öldürülmüş.</p>
<p class="block5">Bütün bunların benimle ne ilgisi var?</p>
<p class="block5">- Polis Winter'i kimin öldürdüğünü bilmiyor; ne de neden öldürüldüğünü. Senin Winter'i Heidelberg'den tanıdığını hatırladım. Belki bize yardım edebilirsin, diye düşündüm. Belki bize Winter'in ne iş yaptığını, kimlerle birlikte olduğunu bilen kişilerin adlarını verebilirsin, dedim. [251] Seninle buluşmak istememizin nedeni de bu. Lubsch başını bir süre pencereden öteye çevirdi, sonra Erica'ya döndü.</p>
<p class="block5">- Güney Amerika'dan gönderilen kargonun ne olduğunu biliyor musunuz?</p>
<p class="block5">- Hayır.</p>
<p class="block5">Lubsch uzunca bir süre konuşmadan durdu, sonra Volkmann'a baktı.</p>
<p class="block5">- Ya sen, sen bütün bunların içinde ne yapıyorsun, Volkmann?</p>
<p class="block5">- Bu diziyi birlikte hazırlıyoruz.</p>
<p class="block5">Lubsch bir an düşündü:</p>
<p class="block5">- Elindeki ehliyet Fransız ehliyeti, Volkmann. Ama sen Fransız değilsin, Alman da değilsin. Almancan kusursuz, ama aksanın...</p>
<p class="block5">Lubsch başını salladı:</p>
<p class="block5">- Şurada bir vurgu, burada bir sesli harf seni ele veriyor.</p>
<p class="block5">- İngiliz'im.</p>
<p class="block5">Küçük mavi gözler Volkmann'a kuşkuyla baktı.</p>
<p class="block5">- Bana anlattıklarınız dışında, Winter'le ilgilenmenizin başka bir nedeni var mı?</p>
<p class="block5">- Olması mı gerekir?</p>
<p class="block5">- Sana bir soru sordum, Volkmann. Cevap ver.</p>
<p class="block5">- Başka bir neden yok.</p>
<p class="block5">Lubsch kısa bir süre tereddüt etti, sonra başıyla belli belirsiz bir işaret yaptı, kolay fark edilemeyecek bir işaret. Yüzü yaralı adam deri copu tutan elini kaldırdı, siyah sopa havayı bıçak gibi yardı, Volkmann'ın yüzünün soluna indi. Darbenin şiddeti Volkmann'ı geriye fırlattı. Eli coplu adam devrilmekte olan iskemleyi tuttu ve doğrulttu. Erica bir çığlık attı, bir el gelip ağzını kapadı. Volkmann yüzünün sol yanında yakıcı bir acı duydu, elini uzatıp çenesine dokundu, copun indiği yerdeki acıyan şişkinliği hissetti. Lubsch birden Volkmann'ın saçlarını kavradı, başını geriye kanırttı.</p>
<p class="block5">- Başka bir neden olmadığından emin misin, Volkmann?</p>
<p class="block5">- Sana söyledim...</p>
<p class="block5">Lubsch Volkmann'ın gözlerinin içine baktı. [252]</p>
<p class="block5">- Öyleyse beni iyi dinle, Volkmann. İkiniz de dinleyin. Birincisi, salakça bir hikâye uydurup benimle görüşmeye kalkan kurnaz muhabirlere yardım etmem. İkincisi, bana zaman kaybettiren, onlarla buluşarak kendimi tehlikeye atmama neden olan insanlara da çok kızarım. Anlaşıldı mı?</p>
<p class="block5">Lubsch bir cevap bekledi. Volkmann'dan bir cevap gelmeyince, Volkmann’ın saçını çekerek başını iyice kanırttı.</p>
<p class="block5">- Bir soru sordum, Volkmann. Anladın mı?</p>
<p class="block5">- Evet.</p>
<p class="block5">- İyi.</p>
<p class="block5">Lubsch Volkmann’ın saçını bıraktı, Erica'ya döndü. Kızın ağzını kapatan el çekildi.</p>
<p class="block5">- Sana gelince, bir daha Karen'i aramaya kalkma. Volkmann'a dostça bir uyanda bulunduk. Gelecek sefer, uyan falan olmaz. Her ikiniz için de. İkinizin de iyi anlamasını istediğim bir şey daha var. Winter'in dostlarının peşinden giderek başınızı belaya sokuyorsunuz. Eğer hayatta kalmak istiyorsanız, Winter'i de, yazı dizinizi de unutun.</p>
<p class="block5">Lubsch eli coplu adama bakıp başıyla işaret verdi, adam döndü, odadan çıktı. Birkaç saniye sonra, dışarıdan Mercedes'in motor sesi geldi. AK47'li adam et kancasına asılı gaz lambasını aldı, dışarı çıktı. O zaman da, minibüsün yan kapılarının kayarak açıldığı duyuldu. Lubsch ikinci lambayı alıp kapıya yaklaştı. Sonra döndü, Volkmann ve Erica'ya baktı.</p>
<p class="block5">- Söylediklerimi unutmayın. Hayatta kaldığınız için şanslısınız.</p>
<p class="block5">Lubsch lambayı söndürdü, küçük kulübe karanlığa gömüldü. Dışarıdaki çakıl taşlarında ayak sesleri duyuldu, bir kapı gürültüyle kapandı. Mercedes hareket etti, Motor sesi giderek uzaklaştı, sonunda kötü kokulu kulübeye karanlık ve sessizlik hâkim oldu. Ormandan geçen patikadan yürüdüler, köye varmaları yarım saatlerini aldı. Köyün başındaki levhada Kiedrich yazılıydı. Etraf zifiri karanlıktı. Volkmann ve kız ilk buldukları tavernaya daldıklarında, içeride oturan üç beş müşteri şaşkınlık içinde onlara baktı. [253] Kızın yüzü solmuş, dudakları titriyordu. Ormandaki yürüyüş sırasında elbiseleri çamur içinde kalmıştı. İnsanların bakışlarını görmezden gelmeye çalıştılar. Volkmann tuvalete gitti, yüzünü soğuk suyla yıkadı. Yarası daha da şişmişti, soğuk su yarayı acıttı. Önemli olan kanamamasıydı. Geri döndüğünde, Erica iki konyak ısmarlamıştı, Volkmann barmenden biraz buz istedi. Kızdan aldığı mendilin içine iki buz parçası koydu, sonra çenesindeki şişliğe bastırdı. Barmen Rüdesheim'dan yirmi kilometre uzakta olduklarını, taksi bulabileceklerini söyledi. Volkmann taksi için telefon ettiğinde, şoförün yaralı bir kızı Wiesbaden'daki hastaneye götürdüğünü, gelip onları almasının en az yarım saat süreceğini öğrendi. Barmen Volkmann'a kendini iyi hissedip hissetmediğini sordu, isterse bir doktor çağırabileceğini söyledi. Volkmann iyi olduğunu belirtince omuzlarını silkti, bir daha da onlarla ilgilenmedi. Taksinin gelmesi bir saat sürdü, yarım saatlik bir yolculuktan sonra da Rüdesheim'a döndüler. Ford, hâlâ istasyonun önündeydi, bindiler, akşamın yedisine doğru kızın Frankfurt'taki evine vardılar. Erica, Volkmann'ın yüzündeki şişliğe baktı, sonra mutfağa girdi. Bir beze sarılı buz parçaları ve bir şişe şnapsla geri döndü. Buz dolu bezi Volkmann'ın eline tutuşturduktan sonra büyükçe bir bardağa içki doldurdu, Volkmann'a uzattı. Gidip kanepeye oturdu, adamın bezi yüzüne bastırışına baktı.</p>
<p class="block5">- İyi misin, Joe?</p>
<p class="block5">Volkmann gülümsemeye çalıştı, ama acıyla yüzünü buruşturdu.</p>
<p class="block5">- Tabiî.</p>
<p class="block5">Kızın kadehi tutan ellerinin hâlâ titrediğini gördü.</p>
<p class="block5">- Ya sen?</p>
<p class="block5">Kız ürperdi.</p>
<p class="block5">- Lubsch bizi öldürecek sandım. Söylediklerinde samimi olduğunu mu düşünüyorsun?</p>
<p class="block5">- Evet.</p>
<p class="block5">- Yani Winter hakkında bir şeyler mi biliyor? Volkmann bezi çenesinden çekti.</p>
<p class="block5">Kadehini alıp kıza baktı. [254]</p>
<p class="block5">- Lubsch bir şeyler saklamaya çalışıyor. Eğer Winter'le arasında bir şey olmasaydı, bunu bize söyler, konuşma da biterdi. Bizi tehdit etmesine de gerek kalmazdı.</p>
<p class="block5">- Neden bizi uyarmak ihtiyacını hissetti?</p>
<p class="block5">- Bilmiyorum, Erica. Bunu sadece Lubsch söyleyebilir. Beni asıl meraklandıran, Winter'le senin söylediğinin dışında bir nedenden dolayı ilgilenip ilgilenmediğimizi sorması.</p>
<p class="block5">- Onunla yeniden görüşmeye çalışmayacaksın, değil mi Joe?</p>
<p class="block5">Kıza bakıp başını salladı, sonra kadehi dudaklarına götürdü, ılık içkiyi yudumladı. Yutkunurken çenesi ağrıyordu.</p>
<p class="block5">- Lubsch gibiler ikinci bir uyarı yapmazlar. Onu yeniden görmeye kalkarsak, söylediğini yapacaktır.</p>
<p class="block5">- Peki, şimdi ne öğrendik?</p>
<p class="block5">Volkmann tereddüt etti, bir süre düşündü.</p>
<p class="block5">- Yarın sabah arabayla evime gitmeni, beni orada beklemeni istiyorum. Sana anahtarımı veririm. Bütün bu olanlardan sonra, bir süre Frankfurt'tan uzaklaşman iyi olur, diye düşünüyorum.</p>
<p class="block5">Kıza baktı:</p>
<p class="block5">- Araban var mı?</p>
<p class="block5">Kız başıyla onayladı:</p>
<p class="block5">- Evet, otoparkta. Emin misin? Senin evinde kalmak konusunda?</p>
<p class="block5">- Senin güvenliğin için Erica. Eğer Lubsch Winter'in arkadaşlarıyla temastaysa, bu en iyi yol. Gelip seni ya da ikimizi aramaya kalkabilirler.</p>
<p class="block5">Kız uzunca bir süre konuşmadı, sonra ayağa kalktı:</p>
<p class="block5">- Biraz daha buz getirmemi ister misin? diye sordu.</p>
<p class="block5">Volkmann başını salladı.</p>
<p class="block5">- Hayır, ama yeni bir içkiyi reddedemem.</p>
<p class="block5">Islak bezi aldı, Volkmann'ın kadehini yeniden doldurdu. Volkmann kızın mutfağa gidişini izledi. Sakin görünüyordu, ama hâlâ çok solgundu. Lubsch'la yaşananların etkisi yavaş yavaş su yüzüne çıkıyordu, Volkmann'ın evinde kalma önerisini de bu nedenle geri çevirmemişti. Gerçekten de korkmuştu. Ayağa kalktı, pencereye yaklaşıp perdeyi çekti. Rüzgâr durmuş, açık ve sakin havada Ren tekneleri görünmeye başlamıştı. [255] Sokağın öte yanında, nehir kıyısı yönünde, dazlak kafalı bir grup gencin ellerindeki kutulardan bira içtiklerini gördü, kaba sesleri gecenin sessizliğini bozuyordu. Erica akşam yemeğini hazırlamış, sonra da radyoyu açmıştı: Arka planda usulca çalan bir Schubert keman konçertosu. Sonra kanepeye oturdular, kız birer içki daha doldurdu ve Volkmann'a baktı. Konuşmadan önce tereddüt etti, yüzündeki saçları geriye itti.</p>
<p class="block5">- Sen ilginç birisin, Joseph Volkmann.</p>
<p class="block5">- Nasıl, ilginç?</p>
<p class="block5">- Sanki seni korkutan hiçbir şey yok. Bense, Lubsch'la buluşmamızdan sonra, hâlâ için için titriyorum. Sen hiçbir şeyden korkmaz mısın?</p>
<p class="block5">- Herkesin korktuklarından korkarım tabiî.</p>
<p class="block5">- Bana biraz kendinden söz et, Joe.</p>
<p class="block5">- Ne anlatmamı istersin?</p>
<p class="block5">- Ne olursa, hepsini. Tereddüt edip gülümsedi,</p>
<p class="block5">- Benim için hâlâ bir yabancısın, yine de yanındayken kendimi güvende hissediyorum.</p>
<p class="block5">Volkmann kadehini aldı.</p>
<p class="block5">- Anlatacak fazla bir şey yok.</p>
<p class="block5">- Evli misin?</p>
<p class="block5">- Boşandım.</p>
<p class="block5">- Çocuk?</p>
<p class="block5">- Hayır, çocuk yok, Erica. Volkmann'a baktı.</p>
<p class="block5">- Bana aileni anlat. Evinde bir fotoğraf vardı, küçük bir oğlan. Yanındakiler annen ile baban mıydı?</p>
<p class="block5">Volkmann tereddüt edince, Erica kadehini kaldırdı, iki elinin arasında tuttu. Adamın isteksizliğinin farkına varmamış gibiydi. Volkmann kızın konuşmak istemesini gerginliğine verdi.</p>
<p class="block5">- Cornwall'dan söz edildiğini duydun mu?</p>
<p class="block5">- Evet. İngiltere'nin güneybatısında bir yer.</p>
<p class="block5">- O fotoğraf orada çekildi, deniz kenarında. Ben çocukken annem ile babam yazın oraya giderdi.</p>
<p class="block5">- Baban ne iş yapardı? [256]</p>
<p class="block5">- Üniversitede hocaydı.</p>
<p class="block5">- Onu sık sık görüyor musun?</p>
<p class="block5">- Altı ay önce öldü.</p>
<p class="block5">- Özür dilerim...</p>
<p class="block5">Erica durakladı, sonra yeniden Volkmann'a baktı:</p>
<p class="block5">- O resim de sana benziyor. Hiç onun yolundan gitmeyi düşünmedin mi?</p>
<p class="block5">- Bir ara, evet. Ama üniversiteyi bitirdiğimde öğretmenliğin bana göre bir iş olmadığını düşündüm, masa başı işlerden de sıkılıyordum. Onun yerine kralın şilinini seçtim.</p>
<p class="block5">- Kralın şilini mi?</p>
<p class="block5">Volkmann gülümseyince yaralı çenesi acıdı:</p>
<p class="block5">- Bir deyim. Orduya yazılmak anlamına gelir. Subay adayı olarak orduya katıldım.</p>
<p class="block5">- Baban seninle gurur duymuş olmalı.</p>
<p class="block5">- Babam üniformadan nefret ederdi, Erica. Asker olmamdan pek hoşlanmadı. Ama ben kararımı vermiştim.</p>
<p class="block5">- Nasıl oldu da yolun DSE'ye düştü?</p>
<p class="block5">Volkmann belli belirsiz gülümsedi.</p>
<p class="block5">- Uzun hikâye. Üstelik Resmî Bilgiler Kanunu'nun kapsamında. Girmemi istediler, diyeyim, yeter.</p>
<p class="block5">- Ailen hakkında başka şeyler anlat, Joe. Hoşuma gidiyor.</p>
<p class="block5">Volkmann'ın bakışları bir süre uzaklara daldı.</p>
<p class="block5">- Annem konser piyanistiydi, bir süredir, artık profesyonel değil. Yaşlandıkça parmakları kireçlendi, ama bunu ona anlatmak imkânsız.</p>
<p class="block5">Gülümsedi:</p>
<p class="block5">- Yaşlandığını kabul etmek istemiyor. Babam, "Onun mutlu olması için sahnede, piyanonun başında, ışığın altında oturması gerekli" derdi.</p>
<p class="block5">Erica gülümsedi:</p>
<p class="block5">- Bir <i class="calibre3">gnädige frau</i><sup class="calibre4">1</sup> gibi, desene. [<sup class="calibre4">1</sup> Almanca "saygıdeğer hanımefendi" (ç.n.)]</p>
<p class="block5">Durakladı:</p>
<p class="block5">- Babana benzer misin, Joe?</p>
<p class="block5">- Bazı bakımlardan, evet.</p>
<p class="block5">- Ama o bir İngiliz'e benzemiyor.</p>
<p class="block5">- İngilizlerin neye benzemeleri gerektiğini bilmiyorum.</p>
<p class="block5">- Daha çok Orta Avrupalıya benziyor, demek istedim. Uzun boylu, esmer.</p>
<p class="block5">Volkmann bir süre konuşmadı, sonra:</p>
<p class="block5">- Babam göçmendi, Erica, annem de öyle. İngiltere'ye savaştan sonra gittiler. Annem Macaristan'dan, babam da Südetler'den geldi. Südetler'den söz edildiğini duymuş muydun?</p>
<p class="block5">Kız tereddüt etti:</p>
<p class="block5">- Çekoslovakya'da, Nazilerin Alman toprağı olduğunu iddia ettikleri bir bölge.</p>
<p class="block5">- Orada yaşayanların küçük bir bölümü Alman kökenliydi. Babamın ailesi orada, Smolna adlı bir kasabada yaşardı.</p>
<p class="block5">- Almanya'dan mı gitmişler?</p>
<p class="block5">- Evet, Almanya'dan gitmişler. Yahudi'ydiler, Alman Yahudisi. Volkmann yüzde yüz Yahudi adı değil, ama biz Yahudi'yiz.</p>
<p class="block5">Kızın yüzündeki şaşkınlığı, kızarıklığı gördü.</p>
<p class="block5">- Almancayı öğrenme nedenim de bu işte. Bir ara babamın konuştuğu tek dil, Almanya’ydı. Ömrü boyunca İngilizcesi kötüydü.</p>
<p class="block5">- Ya annenin ailesi? dedi, onlar da Yahudi mi?</p>
<p class="block5">- Macar ve Katolik. Senin anlayacağın, yan Yahudi sayılının.</p>
<p class="block5">- Sinagoga gider misin?</p>
<p class="block5">- Hayır. Babamın ailesi tutucu Yahudilerden değildi. Sadece kâğıt üzerinde Yahudi'ydi onlar. Çocukken, babam beni sadece bir kez sinagoga götürdü, neye benzediğini göstermek, merakımı gidermek için. Dinle bütün ilişkim budur.</p>
<p class="block5">Erica kadehini sehpanın üzerine bıraktı. Uzunca bir süre konuşmadı, sonunda:</p>
<p class="block5">- Savaş baban için korkunç bir şey olmalı, dedi.</p>
<p class="block5">Volkmann tereddüt etti:</p>
<p class="block5">- Eğer sorduğun buysa, bir kampa gönderildi. Annemle orada tanışmışlar. İkisi de on altı yaşındaymış. Kadınlar bölümünü erkeklerinkinden ayıran tellerin dibinde buluşurlarmış. Kamptakiler kurtarıldığında, birbirlerini kaybetmişler. Savaştan sonra Londra'da bir araya gelip evlendiler. [258]</p>
<p class="block5">- Anlamıyorum. Annen neden kamptaymış? Yahudi değildi ki...</p>
<p class="block5">- Kamplara sadece Yahudiler gönderilmedi. Entelektüeller, serseriler, cinsel sapıklar. Çingeneler; hatta annemin ailesi gibi saygın, orta halli aileler bile. Nedenleri ne denli saçma olursa olsun, Nazilerin Reich için bir tehlike olarak gördüğü herkes. Bunu biliyorsundur mutlaka?</p>
<p class="block5">Kızın gözlerindeki üzüntüyü gördü, başını öteye çevirişini izledi. Erica yeniden Volkmann'a baktığında:</p>
<p class="block5">- Korkunç bir dönemdi... dedi, Yahudiler için, Almanlar için, herkes için. Almanlardan nefret ediyor olmalısın?</p>
<p class="block5">Volkmann uzunca bir süre kızın gözlerine baktı.</p>
<p class="block5">- Nefret değil, güvensizlik. Kişilere değil. O korkunç toplumsal ruh hali karşısındaki güvensizlik. Vatandaşlarının bütün bunlara nasıl izin verdiği. Üç yıl Berlin'de çalıştım. Bazı geceler uyanıp senin ülkende olanları düşündüm. Anneme, babama, onlar gibilere.</p>
<p class="block5">Kız suskundu, neden sonra Volkmann'a bakıp:</p>
<p class="block5">- Anlamadığım bir şey var, dedi.</p>
<p class="block5">- Nedir anlamadığın?</p>
<p class="block5">- Babanın üniformadan nefret ettiğini söyledin. Ama sen üniformayı seçtin. Neden?</p>
<p class="block5">Omuzlarını silkti.</p>
<p class="block5">- Belki de onu korumak istedim.</p>
<p class="block5">- Neden korumak?</p>
<p class="block5">Volkmann tereddüt etti, başını çevirdi. Arka planda Schubert'in hafiflediğini, kemanın yankılarının yumuşadığını duydu.</p>
<p class="block5">- Ona zarar vermek isteyecek herkesten.</p>
<p class="block5">Başını çevirdiğinde kızın gözlerini gördü. O gözlerde gördüğü acıma mıydı, anlayış mı? Yoksa bambaşka bir duygu mu? Yeniden tereddüt etti, başını bir kez daha çevirdi.</p>
<p class="block5">- Bu konuya nereden girdik?</p>
<p class="block5">- Özür dilerim, Joe. Bu kadar meraklı olmamam gerekirdi.</p>
<p class="block5">Volkmann yavaşça ayağa kalktı.</p>
<p class="block5">- Galiba bir kahve içeceğim. Mutfak tezgâhının başında, fincanlardan birini yıkıyordu ki, kızın geldiğini duydu. [259]</p>
<p class="block5">- Joe?..</p>
<p class="block5">Döndü, kapının eşiğinde duran kıza baktı, gözlerini gördü. Erica usulca konuştu.</p>
<p class="block5">- Evime ilk geldiğin gün, çok mesafeli olduğunu düşünmüştüm. Hatta kaba ve saldırgan bile dedim. Benden hoşlanmadığını... Belki de karşılıklıydı. Ama Asuncion'da ağladığım gün, üzüldüğünü hissettim. O gün acının ne olduğunu bildiğini gördüm.</p>
<p class="block5">Mavi gözlerini Volkmann’ın yüzüne dikti,</p>
<p class="block5">- Bir zamanlar babanın başına korkunç bir şey geldi, değil mi Joe?</p>
<p class="block5">Cevap vermedi, kızın yüzüne bakmaya devam etti.</p>
<p class="block5">- Seni öpmek istesem, çok korkunç bir şey mi olur?</p>
<p class="block5">Yakınında duruyordu. Elini uzattı, parmaklarıyla adamın dudaklarına dokundu, sonra sokuldu. Volkmann dolgun, kadınsı vücudu hissetti, göğsüne dayanan memelerin güvenli sıcaklığını duydu, dudakları birleşti, başlangıçta hafif hafif, sonra, kızın vücudunu kendine çekerken çok daha güçlü. Sonunda, birbirlerinin kollarından ayrıldıklarında, - Galiba bunu Asuncion’dan beri istiyordum, dedi Erica.</p>
<p class="softbreak"> </p>
<p class="block5">Grünewald'da dururken Felder'in etli yanaklarındaki teri görebiliyor, yüzündeki korkunun neredeyse kokusunu duyuyorlardı. Soğuk havada bir bahar kokusu vardı, güneşin sarı ışıkları tepelerindeki ağaç dalları arasında kendilerine bir yol bulurken, Volkmann bütün bunların ne kadar saçma olduğunu hatırladı: ağaçlar canlanırken Felder ölmek üzereydi. Elleri arkasında bağlanmış dev Doğu Alman'ın gözleri asabi asabi İvan Molke'den Volkmann'a gidip gelirken, vücudu titriyordu. İkisi de susturucu takılmış Berettalarını Felder'e doğrulttular. Adam daha arabadan inerken altına etmişti. Ormanın içindeki açıklığa vardıklarında, yalvarmaya başladı. Molke: - Başını öte yana çevir Felder, dedi, böylesi daha kolay olur.</p>
<p class="block5">Felder birden çöktü, sanki öfkeye kapılmıştı.</p>
<p class="block5">- Ben sadece emirleri uyguladım, diye bağırdı, yemin ederim. [260]</p>
<p class="block5">İvan Molke başını salladı:</p>
<p class="block5">- Sana bir şey söyleyeyim mi, Felder? Karlshorst'taki arkadaşların onlara iyilik ettiğimizi düşünecekler.</p>
<p class="block5">Felder'in alnında ter damlacıkları vardı:</p>
<p class="block5">- Evet, dedi, evet. Sizinkilerden ikisini öldürdüm. Ama emir almıştım. Yemin ederim.</p>
<p class="block5">- Seninkiler öyle demiyor ama. Yetkilerini aştığını söylüyorlar.</p>
<p class="block5">- Yalan bu.</p>
<p class="block5">Birden arkadan bir ses duyuldu, Molke ve Volkmann döndü. Sessizliği bozan alçak dallardan havalanan bir güvercinin kanat çırpışıydı. Volkmann ardında çatırtı duyunca döndü, ağaçlara doğru kaçmaya çalışan Felder'i gördü. Beretta'yı doğrultup tetiğe bastı. İlk kurşun Felder'in kafasının arkasına isabet edip adamı ileri fırlattı, ikincisi de sendelerken yetişti, omzuna saplandı. Dev adam homurdandı, acı içinde döndü. Molke koşa koşa yetişti, adamın geniş göğsüne bir kurşun gömdü. Adam yerde yarasından kanlar akarak yatarken, gırtlağından bir inilti yükseldi. Molke, Volkmann'a bakıp sertçe: - Arabadan kürekleri getir, dedi.</p>
<p class="block5">Volkmann tereddüt edip yerdeki adama bakmaya devam edince, Molke tekrarladı.</p>
<p class="block5">- Git, arabadan kürekleri getir, Joe. Bütün günü burada geçiremeyiz.</p>
<p class="block5">Volkmann bir süre bir şey söylemeden durdu, elinde Berettası'yla Felder'in son canlı anlarını izledi, çevredeki orman kokularına karışan korditi soludu. Daha önce adam öldürmüş, ölen adamlar görmüştü, ama bu kadar yakından, son nefeslerini duyacak kadar yakından değil. Başını kaldırdığında, alnının ter içinde olduğunu fark etti, arabaya doğru yürürken midesindeki bulantının yeniden canlandığını hissetti. Arabanın bagajındaki kürekleri alırken, uzaktan Molke'nin Berettası'nın patlamasını duydu. Döndüğünde: - İyi misin? diye sordu Molke.</p>
<p class="block5">- Tabiî. [261]</p>
<p class="block5">Volkmann cesede baktı. Molke'nin öldürücü vuruşu yaptığı yerden. Felder'in sağ şakağından kan sızıyordu. Volkmann gırtlağından yükselen safrayı yutmaya çalıştı. Molke'ye bakıp sordu:</p>
<p class="block5">- Söylediği, doğru muydu?</p>
<p class="block5">Molke küreklerden birini aldı, Felder'in yattığı yerin iki metre ötesinde çukur kazmaya koyuldu.</p>
<p class="block5">- Olamaz, Joe. Konuşmadığını görünce, ona skopolamin verdik, hani şu gerçek hapı. Felder boktan bir herifti. Artık kontrolden çıkmıştı. Bizimkiler onun Friedrichstrasse'deki evine girdiklerinde, bunun gibilerin kullandığı şeylerle karşılaştı.</p>
<p class="block5">- Nasıl şeyler?</p>
<p class="block5">- Porno kitaplar, videolar. Şiddet. Gerçek bir dehşet odası. Irzına geçilen küçük çocuklar. Etleri kesilen kadınlar. Felder çamurdan da beterdi. Karlshorst'taki adamlardan biri herifin bizden iki kişiye yaptıklarını duyunca Stasi ve KGB'nin bile şoke olduğunu söyledi.</p>
<p class="block5">Volkmann başını çevirdi, kazmaya başladı. Toprak nemli ve yumuşaktı, tatlı yosun kokusu kazdıkça burnuna kadar yükseliyordu. Bir metre daha, sonra Felder'i gömeceklerdi.</p>
<p class="block5">- Ama geri dönmediğini görünce, neler olduğunu tahmin edeceklerdir.</p>
<p class="block5">- Tabiî, iki ile ikiyi bir araya getirecekler, sonra da bize teşekkür edecekler. Bunun "<i class="calibre3">quid pro quo</i>"<sup class="calibre4">2</sup> olduğunu anlayacaklar. [<sup class="calibre4">2</sup> Latince "bedel, karşılık" "Göze göz, dişe diş" anlamında bir deyim, (ç.n.)] Bizimkilerden biri de Felder gibi davransa, biz de aynı cezayı beklerdik. Yazılı olmayan kurallar vardır, Joe. Felder bu kurallara karşı geldi.</p>
<p class="block5">Kürek sert bir yere çarparak gürültü çıkardı, Molke birden kazmayı bıraktı, dehşet içinde toprağa baktı.</p>
<p class="block5">- Aman Tanrım...</p>
<p class="block5">Volkmann o anda yeni kazılmış toprağın içinde bir kafatası gördü. Sonra. Molke'nin küreği kafatasını çevirince, ortaya bir ikincisi çıktı. Molke'nin rengi kaçtı, yere çöktü, cebinden eldivenlerini çıkarıp giydi, kafataslarından birini kaldırıp yere, yanına koydu; sonra da ötekini. Eldivenli parmaklarını yeni kazılmış toprağa daldırıp yokladı. [262] Bir sürü kemik. İki cesetten artakalanlar. Volkmann cesetlerin uzunca bir süredir burada gömülü olduklarını düşündü. Kafataslarını arkasında düzgün birer delik vardı. Molke uzaklaşıp kustu.</p>
<p class="block5">- Üstlerini kapat...</p>
<p class="block5">- Ama... Molke elinin tersiyle ağzını sildi.</p>
<p class="block5">- Dediğimi yap. Üstlerini kapat, Felder'i başka yere gömeriz.</p>
<p class="block5">Molke'nin alnı ve yüzü ter içindeydi, Volkmann Molke'nin Felder'in kanlı cesedinden etkilenmediğini, buna rağmen iki iskeletten rahatsız olduğunu düşünüp şaştı. Bir saat kadar sonra arabayla kente dönerlerken, Molke sessizdi. Yağmurda başlamıştı. Molke, Kurfürstendamm'a varmadan önce arabayı bir benzin istasyonuna çekti, istasyonun yanındaki kafeteryayı gösterip motoru kapadı.</p>
<p class="block5">- Gel, birer kadeh bir şey içelim.</p>
<p class="block5">Elleri titriyordu. Volkmann peşinden kafeteryaya girdi, gürültücü kamyon şoförlerinden uzak, sakin bir masa buldular. Volkmann kahve ısmarladı, Molke de duble şnaps. Sonra döndü, pencereden dışarıya, sabah trafiğine daldı. Garson yanlarından uzaklaştıktan sonra Volkmann arkadaşına döndü. Yaşlı adam kadehinin yarısını bir dikişte bitirdi, yine camdan dışarı bakmaya başladı. Eliyle ensesinin kökünü ovuşturuyordu.</p>
<p class="block5">- Bulduğumuz kemikler konusunda ne yapıyoruz?</p>
<p class="block5">Molke, Volkmann 'a bakıp usulca cevap verdi.</p>
<p class="block5">- Hiç. Her kimse, uzun zaman önce öldürülmüş. Felder gibi bir pezevengin onların yanına gömülmesini istemedim, hepsi bu.</p>
<p class="block5">- Anlamıyorum.</p>
<p class="block5">Molke arkadaşına baktı.</p>
<p class="block5">- O cesetler, savaştan beri orada.</p>
<p class="block5">- Nasıl böyle emin olabiliyorsun?</p>
<p class="block5">- Joe, ben Berlin'de doğdum. Babam da. <i class="calibre3">Sicherheitsdienst</i><sup class="calibre4">3</sup> ve SS insanları alıp Grünewald'a götürür, enselerine kurşunu yapıştırırdı. [<sup class="calibre4">3</sup> İç Güvenlik Kuruluşu, (ç.n.)] Komünistler, sosyalistler, Yahudiler. Kamplara ya da hapishanelere göndermek istemedikleri insanlar. Onları ormana götürüp vurdular.</p>
<p class="block5">Bir an düşündü, benzerlik ilk kez aklına geliyordu.</p>
<p class="block5">- Aynı bizim Felder'e yaptığımız gibi. Tek fark, bu insanlar Felder gibi değildi. Onlar sadece normal insanlardı.</p>
<p class="block5">- Nasıl bu kadar emin konuşabilirsin?</p>
<p class="block5">- Cesetler hakkında mı? Babam Flossenberg'deydi.</p>
<p class="block5">Volkmann gözlerini kırpıştırdı.</p>
<p class="block5">- Yahudi miydi?</p>
<p class="block5">- Hayır, sosyalistti. Kırk dörde kadar saklanmayı becerdi. Sonunda bir gece Sicherheitsdienst saklandığı evi bastı. Onu götürdüler, yataklık edenleri de. Amcamı, karısını, iki küçük çocuğunu Grünewald'a götürdüler. Babamı da kampa. Önce Ravensbrück, sonra Flossenberg.</p>
<p class="block5">- Baban orada mı öldü?</p>
<p class="block5">Molke başını salladı.</p>
<p class="block5">- Hayır, yaşadı. Beş yıl öncesine kadar, Hamburg'daki bir yaşlılar yurdunda yaşadı. Bence Berlin'de çok fazla acı anısı vardı.</p>
<p class="block5">Molke sustu, gözlerini pencerenin ötesinde akan trafiğe çevirdi.</p>
<p class="block5">- Savaştan sonra döndüğünde, bambaşka biriydi. Artık hiçbir şeyin önemi yoktu. Flossenberg, içinde ne varsa, alıp götürmüştü. Bir daha hiç aynı adam olmadı. Annemden boşandı. Annem artık bir hayaletle yaşayamayacağını söylerdi. İşte tam da öyleydi, bir hayalet.</p>
<p class="block5">Molke'nin gözlerinde derin bir üzüntü vardı.</p>
<p class="block5">- En ilginç olanı da ne, biliyor musun? Babam öldüğünde, Flossenberg'deki kamp muhafızı SS'lerden biri, Münih'te mahkeme karşısındaydı. O pezevengi yargılayabilmek için on beş yıl beklediler. Ama herifin o kadar iyi bir avukatı vardı ki, her seferinde yasanın boşluklarından yararlanarak kurtuluyordu. Herif sekseninde falan olmalıydı. Çıplak elleriyle adam öldürmüş. Jüri herifin yaşına bakıp acıdı, sağlığını da göz önünde bulundurarak hafif bir cezaya çarptırarak tecil etti; bir yıl.</p>
<p class="block5">Molke dişlerini gıcırdattı:</p>
<p class="block5">- Babamı gömdükten bir hafta sonra, "Münchner Post'ta bir resim gördüm. Yaşlı SS gülümseyerek mahkemeden çıkıyor. eliyle ailesini ve dostlarını selamlıyordu. Bana hiç de ölüme yaklaşmış görünmedi. O pezevengin kellesine bir kurşun yerleştirmek için neler vermezdim. Avukatı ne dedi, biliyor musun? "Adalet yerini buldu" dedi.</p>
<p class="block5">Molke başını salladı:</p>
<p class="block5">- Bu dünyada yaşadıkça, adalet diye bir şeyin olmadığını öğreniyorum. Gerçek adalet yok. Eski bir atasözü vardır: her günahın bir İntikam Meleği var, derler. Ama meleği hiç göremedim. Anladın mı?</p>
<p class="block5">Molke tereddüt etti, Volkmann'a baktı:</p>
<p class="block5">- Ya senin ihtiyar? Hâlâ hayatta mı, Joe?</p>
<p class="block5">- Evet.</p>
<p class="block5">- Görüşüyor musun?</p>
<p class="block5">Volkmann başını çevirdi, pencereden dışarı baktı. Molke'ye anlatmak isterdi, ama tereddüt etti. Şimdi değil. Burada olmaz. Başka zaman.</p>
<p class="block5">- Tabiî.</p>
<p class="block5">- Şanslısın Joe. Oğullar da babalarına, en az babaların oğullara duyduğu kadar ihtiyaç duyar.</p>
<p class="block5"><br class="calibre1" id="calibre_pb_29"/>
</p>
</body></html>
