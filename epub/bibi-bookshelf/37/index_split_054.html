<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Kırk üçüncü kısım</p>
<p class="block5">Üç saat sonra uyandı, duş alıp tıraş olduktan sonra bürosunun yolunu tuttu. Kız hâlâ uyanmadığı için başucuna öğlene doğru döneceğini belirten bir not bıraktı. Almanya'da kamu kuruluşlarının çalışma saatleri genellikle sabah sekiz ile akşam dört arasıdır. Berlin Belge Merkezi'nin telefonunu çevirdiğinde, saat tam sekizdi. Maxwell ile konuşmak istediğini söyledi, sonunda bir Amerikalıya ait yumuşak bir ses cevap verdi. Volkmann, Ted Birken'in kendisine, Merkez'den ek bilgi almak durumunda kalırsa, doğruca Maxwell'le temasa geçmesini önerdiğini söyledi. Volkmann isim listesini verip ihtiyacını duyduğu bilgileri aktarınca, Maxwell biraz şaşırdı.</p>
<p class="block5">- Bütün bu isimleri kontrol ettiğinize göre, DSE'de neler olduğunu sorabilir miyim, Volkmann? Birken aracılığıyla ilettiğiniz istek dışında doğrudan Strasbourg'dan gelmiş iki istek daha var.</p>
<p class="block5">- Bu bilgilerin şimdilik gizli olduğunu söylemek zorundayım, Bay Maxwell, ama istediğim alanları araştıracağınızdan eminim.</p>
<p class="block5">Maxwell içini çekti:</p>
<p class="block5">- Galiba... tabiî, ama biraz vakit alacaktır.</p>
<p class="block5">- Ne kadar vakit?</p>
<p class="block5">- Bir ya da iki gün. Şu sıralar adam sıkıntısı çekiyoruz, anlatabildim mi? Üstelik bir de Noel var. İşleri yavaşlattık. Tatilden sonra olsa?</p>
<p class="block5">- Sizden çok fazla şey istediğimin farkındayım, ama bu son derecede önemli. Bu bilgiye bugün ihtiyacım var. İlgilenebilir misiniz?</p>
<p class="block5">Maxwell yeniden içini çekti, bu seferki çok daha derin bir nefesti.</p>
<p class="block5">- Bu, ne kadar şanslı olacağıma bağlı. Bir sürü koni yapılacak. Sizin aradığınız, verdiğiniz bu isimler arasında bir bağlantı, öyle değil mi? Belirttiğiniz dönemlerde nerede bulundukları. Bir de, eğer çocukları varsa, adları ve doğum tarihleri.</p>
<p class="block5">- Evet.</p>
<p class="block5">Maxwell telefonda soluğunu boşalttı.</p>
<p class="block5">- Bu da asıl dosyaları bulabilmek için bir sürü dosyayı taramak zorunda olduğumuz anlamına geliyor. Tabiî, asıl dosyaların var olup olmadıklarını bilmiyoruz. Anlatabildim mi? Bize sadece isim veriyorsunuz. Ne doğum tarihi ne de yeri var.</p>
<p class="block5">- Bunun farkındayım, Mr. Maxwell. Ama dediğim gibi çok önemli.</p>
<p class="block5">Maxwell cevap vermeden önce tereddüt etti.</p>
<p class="block5">- Tamam öyleyse. Bana bırakın. Bakalım... Elimden geleni yapacağım. Ama bir söz veremem.</p>
<p class="block5">Volkmann adama teşekkür etti, telefonun çatalına yeniden basıp Hanah Richter'in Berlin Nicolassee numarasını çevirdi. Telefona cevap veren ses Frau Richter'in evde olmadığını, öğlene doğru döneceğini söyledi. Volkmann adını ve telefonunu bıraktı, telefondaki kadından mesajını Hanah Richter'e iletmesini istedi. Yaklaşık bir saat sonra telefonu çaldı. Karşıdaki sert otoriter bir kadın sesiydi. Kendini Hanah Richter olarak tanıttı.</p>
<p class="block5">- Ne istiyordunuz, Herr Volkmann?</p>
<p class="block5">Volkmann DSE'de çalıştığını söyledi; kadının adına ve telefon numarasına nasıl ulaştığını anlattı. Kadının altmışlı yıllar sırasındaki Nazi duruşmalarında Alman hükümeti hesabına görev yaptığını, Nazi dönemi konusunda uzman olduğunu bildiğini söyledi. [514] Önemli bir dosya üzerinde çalıştığını, yardıma ihtiyacı olduğunu anlattı; genç bir kadının 1930'larda çekilmiş fotoğrafına bakmayı kabul eder miydi? Resimdeki Nazi pazıbendinden söz etti. Belki de kadını tanıyabilir ya da tanıyacak birini önerebilirdi.</p>
<p class="block5">- Bu resmî bir araştırma mı?</p>
<p class="block5">- Evet.</p>
<p class="block5">- Bir Nazi'nin mi peşindesiniz?</p>
<p class="block5">- Hayır, Frau Richter. Daha fazlasını söyleyemeyeceğini, ama yardımını almaktan mutlu olacağını anlattı.</p>
<p class="block5">- Çok eskilere dönüyorsunuz, Herr Volkmann. Gerçekten de çok eskilere.</p>
<p class="block5">Ertesi gün Berlin'e gelip onu ziyaret etmek istediğini söylediğinde kadın bunun imkânsız olduğunu belirtti.</p>
<p class="block5">- Beni çok kötü bir zamanda buldunuz. Yarın sabah erkenden Leipzig'e, arkadaşlarımda kalmaya gidiyorum. Yılbaşı tatilinden sonra döneceğim. Kaldı ki, bu türden işlerde çalışmayı uzun zaman önce bırakmıştım, Herr Volkmann.</p>
<p class="block5">- Sizi rahatsız ettiğimin farkındayım, Frau Richter, ama bu akşam uçakla Berlin'e gelsem?</p>
<p class="block5">- Gerçekten de bu kadar önemli mi?</p>
<p class="block5">- Çok önemli. Yardım ederseniz, çok mutlu olacağım.</p>
<p class="block5">- Bahsettiğiniz o genç kadın ... kim olduğu konusunda en ufak bir fikriniz bile yok mu?</p>
<p class="block5">- Bir SS subayının ya da bir Nazi yetkilisinin karısı ya da kız arkadaşı. Ama bu sadece bir tahmin. Fotoğraf 1931'de çekilmiş.</p>
<p class="block5">Telefonun öteki ucunda kadının derin bir nefes aldığını duydu.</p>
<p class="block5">- Herr Volkmann, size Nazi dönemi konusunda uzman olduğumu söylemiş olabilirler, ama bu her Nazi'nin her arkadaşını tanıdığım anlamına gelmez. Üstelik Nazilerin iktidara gelmelerinden iki yıl öncesinden söz ettiğinizin farkında mısınız?</p>
<p class="block5">- Biliyorum, Frau Richter. Volkmann ısrar etti.</p>
<p class="block5">- Ama eğer fotoğrafa bir göz atmayı kabul ederseniz... Telefonun ucunda uzun bir sessizlik oldu, sonra yaşlı kadının derin bir nefes aldığı duyuldu. [515]</p>
<p class="block5">- Peki, öyleyse, Herr Volkmann. Anlaşılan size evimi tarif etmem gerekecek.</p>
<p class="block5">Berlin'e bir gidiş dönüş bileti ayarladı. Frankfurt'tan kalkan uçakların hepsi doluydu, ama arabayla bir saatlik yoldaki Stuttgart'dan altıda kalkacak uçakta yer vardı. Maxwell telefon ettiğinde saat ikiye geliyordu. Belge Merkezi müdürünün verdiği bilgileri dinledi, ayrıntıları defterine yazdı. Amerikalı sözünü bitirdiğinde, Volkmann'a sordu, - Orada mısınız?</p>
<p class="block5">- Evet evet; hâlâ buradayım.</p>
<p class="block5">- Verdiğim bilgiler işinize yarayacak mı? Volkmann gülümsedi,</p>
<p class="block5">- Emin olabilirsiniz.</p>
<p class="block5">- Şimdi bana bütün bunların nedenini açıklayacak mısınız, yoksa hâlâ gizli mi?</p>
<p class="block5">- Önce WASt'i arayıp bazı şeyleri kontrol ettirmem gerekecek, ama emin olur olmaz sizi arayacağım. Bir şey daha var, Bay Maxwell...</p>
<p class="block5">- Ne?</p>
<p class="block5">- Mutlu Noeller.</p>
<p class="block5">- Size de.</p>
<p class="block5">Volkmann ahizeyi yerine bıraktı, aldığı notlara baktı, sonra birçok yere telefon etmeye koyuldu. Aradığı bilgilere ulaşması yarım saatten az sürdü. Telefon konuşmaları bittiğinde, terden gömleğinin sırtına yapıştığını hissetti. Arabayla eve dönerken, yüreğinin hızla çarptığının farkındaydı. Kız evde değildi, ama bir not bırakmış, parkta yürüyüşe çıktığını yazmıştı. <i class="calibre3">Orangerie</i>'ye gidip arabasını park etti. Kızı gölün kenarında yürürken buldu, birlikte banklardan birine oturdular. Bir gün önce olanların tümünü anlattı, Busch'u ve manastırda olanları anlatırken, kızın yüzündeki şaşkınlığı gördü.</p>
<p class="block5">- Bana ateş eden her kimse, beni öldürmek istemediği belliydi. Ben açık bir hedeftim, ama havaya ateş etti. İlginç olan başka bir şey daha var. [517]</p>
<p class="block5">- Ne?</p>
<p class="block5">- Orasını tanıyor gibiydim. Sanki daha önce gittiğim bir yer gibi. Tıpkısı değil, ama çok benzeri.</p>
<p class="block5">- Ne demek bu, Joe?</p>
<p class="block5">- Açıklayamam. Sanki önceden gördüğüm bir yer.</p>
<p class="block5">Kız Volkmann’ın yüzüne dokundu.</p>
<p class="block5">- Bana dikkatli olacağına söz ver. Bütün bunlar beni korkutuyor. İvan Molke'nin adamlarına ne oldu? İkisi birbiriyle bağlantılı mı, sence? Aynı adamlar mı?</p>
<p class="block5">- Belki.</p>
<p class="block5">- Landesamt mı?</p>
<p class="block5">- Eğer Kesser hâlâ özel bir araştırma projesinde görevliyse, belki de onların özel timlerinden biridir?</p>
<p class="block5">- Onu koruyorlar mı, yani?</p>
<p class="block5">- Mümkün, ama emin değilim. O akşam Berlin'e gideceğini, Hanah Richter adlı bir kadınla buluşacağını anlattı, kadının kim olduğunu söyledi.</p>
<p class="block5">- Belki de fotoğraftaki kadını tanır. Kendisi tanımasa bile, tanıyabilecek birine gönderebilir.</p>
<p class="block5">- O yaşlı adam, Busch, Erhard Schmeltz ve oğlu hakkında söylediklerinden emin miydi?</p>
<p class="block5">Küçük çocuğun ne Schmeltz'e ne de kız kardeşine ait olabileceğini bir şey bilerek mi söylüyordu?</p>
<p class="block5">- Hiç kuşkuya yer bırakmadı. Senin de söylediğin gibi, kadın çocuk doğuramayacak yaşa gelmişti. Şimdi soru şu: çocuk Schmeltz'in oğlu olmadığına göre, kimin?</p>
<p class="block5">- Busch'un sana Brandenburg Vasiyetnamesi konusunda anlattıklarına inanıyor musun?</p>
<p class="block5">Volkmann kıza baktı.</p>
<p class="block5">- Evet.</p>
<p class="block5">Kız kaşlarını çattı.</p>
<p class="block5">- Nasıl bu kadar emin olabiliyorsun, Joe?</p>
<p class="block5">Kızın mavi gözlerine, güzel yüzüne baktı. Kıza söyleyip söylememeyi düşünmüştü, ama artık söylemeye karar verdi.</p>
<p class="block5">- Çünkü Erica, Berlin'deki Bilgi Merkezi benim için bazı araştırmalar yaptı. Önce Lothar Kesser'i ele alalım. Kayıtlara göre babası bir SS generali. Leibstandarte SS. Busch, vasiyetnamenin Leibstandarte SS'e iletildiğini söylediği zaman, Kesser Berlin'de görevliydi. Yani Lubsch'un Kesser'in kasılmaları, böbürlenmeleri hakkında duydukları doğru. [518]</p>
<p class="block5">Kızın yüzüne baktı.</p>
<p class="block5">- Kontrol edilmeleri için yedi isim daha verdim.</p>
<p class="block5">- Hangi isimler?</p>
<p class="block5">- Kesser'in defterindekiler. Trautman, Klee, Henkle de Lubsch'un öldürülmelerini istedikleri. Massow, Hed Pohl ve Rauscher...</p>
<p class="block5">- Bu isimleri kontrol etmek için, neden Bilgi Merkezi? Sadece Rauscher'in babasının Nazi subayı olduğunu söylemiştin.</p>
<p class="block5">- Bantta bir kelime vardı. Lubsch da Kesser'den bahsederken aynı sözü kullanmıştı: aile bağları. Önce bu. Ama h şeyi yerli yerine oturtan, Chaco'daki fotoğraftı. Adamın kolundaki Nazi pazıbendi.</p>
<p class="block5">Volkmann durakladı.</p>
<p class="block5">- Orta yaşlılık ve orta sınıftan gelmek dışında, bulabildiğim tek ortak nokta buydu. Belge Merkezi'nden gelen bilgiler de bütün bu isimler arasında bağ olduğunu ortaya koyuyor. Massow, Rauscher, Pohl, Trautman, Klee, Henkle.</p>
<p class="block5">- Ne bağı? Bu saydıklarının hiçbiri Nazi değildi, Joe. Savaşa katılamayacak kadar gençtiler.</p>
<p class="block5">- Onlardan bahsetmiyorum. Benim sözünü ettiklerim babaları. Her birinin babası Leibstandarte SS subayıydı. Hepsi de savaşın sonunda, Berlin'de görevliydi. Vasiyetnamenin imzalandığı dönemde.</p>
<p class="block5">- Nasıl emin olabiliyorsun?</p>
<p class="block5">- Kesser'in öldürülmesini istediği üç kişi: Massow, Rauscher ve Pohl. Leibstandarte'de bu adı taşıyan üç subay vardı, Erica. Üçü de Standartenführer, binbaşı rütbesindendi. Aynı şey, Kesser'in evinde bulunan üç isim için de geçen Trautman, Klee, Henkle. Leibstandarte'de rütbeleri binbaşı ya da daha üstü olan üç subay vardı. Hepsi de Busch'un bahsettiği o dönemde Berlin'de ya da hemen yakınında görevliydi. Benim tahminime göre, altısı da vasiyetnameyi imzaladı. Öldürülenler de o subayların çocukları.</p>
<p class="block5">- Ama o adları taşıyan yüzlerce subay olabilir. Ölenleri onların çocukları olduğundan nasıl emin olabilirsin?</p>
<p class="block5">- Her SS subayının dosyasında, evli olup olmadığı, çocuğu olup olmadığı yazılı. [519] Kanlarının, çocuklarının adları, doğum tarihleri dosyalarında var. Kesser'in öldürülmesini istediği üç kişinin, Massow, Rauscher ve Pohl'ün doğumları babalarının dosyalarına yazılmış. Bu bilgileri aldıktan sonra, Berlin'de Walter Massow'u aradım. Babası bir Leibstandarte subayıymış, savaş suçları nedeniyle yargılanıp cezalandırılmış. Belki de bundan dolayı liberal görüşlü bir siyasetçi oldu, o insanlara bu nedenle yardım ediyor, böylelikle babasının günahlarını affettirmeye çalışıyor. Friedrichshafen'daki dedektifi de aradım. Hedda Pohl'ün babasının da Leibstandarte subayı olduğunu doğruladı.</p>
<p class="block5">- Ya Herbert Rauscher?</p>
<p class="block5">- Bilgi Merkezi'nde Leibstandarte binbaşısı Wilhelm Rauscher adına bir dosya var. WASt'i arayıp sordum, ellerindeki tek bilginin, adamın nisan 1945'teki Berlin Savaşı sırasında, Ruslara esir düşmesi olduğunu söylediler. Sibirya’daki bir Alman savaş tutsakları kampına gönderilmiş. Orada öldüğünü sanıyorlar. Aynı Rauscher olmadı. Aile adresi Leipzig, Herbert Rauscher de orada doğmadı mı?</p>
<p class="block5">Volkmann kızın duyduklarını hazmetmeye çalıştığını, kafasını kaldırıp bir şey sormadan önce tereddüt ettiğini gördü.</p>
<p class="block5">- Hâlâ anlayamıyorum. Kesser bu insanların öldürülmesini neden istesin ki? Kesser bir faşist, bir Neonazi. Massow'u, Rauscher'i, Pohl'ü, ötekileri neden öldürmek istiyor? Eski SS subaylarının çocuklarının ölmesi ona ne kazandıracak?</p>
<p class="block5">Volkmann başını salladı.</p>
<p class="block5">- Emin olduğum tek bir şey var. Biz sadece Rudi'nin ve ötekilerin ölümlerinden söz etmiyoruz. Bu, çok daha gerilere uzanan bir şey. Uzun zaman öncesine, bu insanların Hitler'e bağlılık yemini ettiği Berlin Savaşı'nın son aylarına kadar giden bir şey. Bu insanların öldürülmesinin bir nedeni var. Belki de bilmemeleri gereken bir şeyi biliyorlardı. Belki de birinin hâlâ gizlemek istediği bir sır var. İnsanları öldürmeyi gerektirecek kadar önemli bir sır. Üstelik sadece akı kişinin ölümünden söz etmiyoruz. Kesser'in defterinde başka isimler de vardı. Kim bilir, belki de hepsi öldürüldü. Asıl soru şu: neden? O subayların çocukları, Kesser'in onların ölmelerini istemesine neden olan neye karıştılar ya da ne biliyorlardı?</p>
<p class="block5">- Massow öldürülmedi. Ona sordun mu? Ötekileri tanıyor muymuş?</p>
<p class="block5">Volkmann başıyla onayladı. [520]</p>
<p class="block5">- Bildiğim her şeyi anlattım. Bütün söylediklerimden şaşkınlığa düştü. Kimse onunla konuşmamış, babasının geçmişini bilen kimse yokmuş, o da böyle olmasını tercih ediyor Tabiî. Babasının bildiği herhangi bir sırdan haberdar olmadığını, babasının da yirmi yıl kadar önce hapiste öldüğünü söyledi.</p>
<p class="block5">- Bütün bunları Ferguson'a anlatacak mısın?</p>
<p class="block5">- Önce bütün bu insanların neden öldürüldüğünü bulacağım. Sebebi ne olursa olsun, Leibstandarte SS ve onun üst rütbeli subaylarıyla ilgili bir şey. Busch'un savaşın son günlerinde ettiklerini söylediği yeminle ilgili. Öldürülen o insanlar, o subayların çocukları da bir şekilde birbirlerine bağlı. Ben böyle düşünüyorum. Belki yapılan kaçakçılıkla da bir ilgisi vardır.</p>
<p class="block5">- Rodriguez'in altın kaçakçılığı yaptığını mı düşünüyorsun?</p>
<p class="block5">- Belki. Ama bence burada basit bir kaçakçılığın çok ötesinde bir açı var. Bizim yapmamız gereken Kesser'i almak ve sorguya çekmek.</p>
<p class="block5">Kız tereddüt etti.</p>
<p class="block5">- Lothar Kesser dışında yedi adı kontrol ettirdiğini söyledin. Sadece altı isimden bahsettin. Öteki kimdi?</p>
<p class="block5">Baştan beri bu soruyu bekliyordu. Kıza baktı, gözlerini aradı.</p>
<p class="block5">- Baban. O da ötekiler gibi o günlerde Berlin'deydi. Ocak 1945'te Lichterfelde'deki SS eğitim merkezine atanmıştı.</p>
<p class="block5">Kız bakışlarını göle çevirince uzunca bir sessizlik oldu. Erica sonunda Volkmann'a döndü. Kızın yüzündeki üzüntüyü gördü, sesindeki savunmasızlığı duydu.</p>
<p class="block5">- Neden babamı araştırma gereği duydun?</p>
<p class="block5">- Çünkü o da diğerleri gibi subaydı. Onun da Busch'un bahsettiği insanlardan biri olabileceğini düşündüm.</p>
<p class="block5">- Bu gerçeğin hepsi değil, yalan mı, Joe? Çünkü bana güvenmedin, bana söylerken ne tepki göstereceğimi merak ettin. Bana hâlâ güvenmiyorsun, öyle değil mi? Yine de bütün bunları bana neden anlatıyorsun? Gözlerimin içine baktığında, cevaplar aradığını biliyorum. Sana doğru söyleyip söylemediğimi anlamaya çalışıyorsun. [521]</p>
<p class="block5">- Sana inanmak istiyorum, Erica.</p>
<p class="block5">Kız uzunca bir süre konuşmadı, sonra başını Volkmann'a çevirdi.</p>
<p class="block5">- Eğer Kesser'in grubundan olsam, neden daha işin başında sizinkilere geleyim ki? Neden Rudi'nin ölümünün araştırılmasını isteyeyim? Neden, Joe? Bütün bunları yapar mıydım?</p>
<p class="block5">Volkmann cevabı olmadığını biliyordu.</p>
<p class="block5">- Joe, babamı hayal meyal hatırlıyorum. Onun ideallerine hiç inanmadım. Ben Kesser'in aşırı sağcılarından değilim. Buna inanmalısın. Babanın diğerleriyle aynı anda Berlin'de bulunmuş, vasiyetnameyi imzalamış olduğundan, bütün bunlardan sen söyleyinceye kadar haberim bile yoktu.</p>
<p class="block5">Gözlerine dikilmiş mavi gözlere bakarken sıcak vücudunu, karanlıkta ona dokunan ellerini hatırlayıp, kendini kıza ne denli yakın hissettiğini düşündü. Şimdi kıza bakarken, ondan nasıl kuşkulanabildiğine şaştı Kız elini uzatıp Volkmann'ın yanağına dokundu, sesi yumuşak, neredeyse yalvarır gibiydi.</p>
<p class="block5">- Bana inandığını kanıtla, Joe.</p>
<p class="block5">- Nasıl?</p>
<p class="block5">- Bana inanarak. Beni bir daha yalnız bırakma. Bütün gün evinde pineklersem, deliririm. Beni de Berlin'e götür. Sana ve İvan Molke'nin adamlarına olanları duyduktan sonra, kendimi senin yanında güvende hissederim.</p>
<p class="block5">Volkmann'ın tereddüt ettiğini görünce, sordu:</p>
<p class="block5">- Uçağın kaçta?</p>
<p class="block5">- Altıda.</p>
<p class="block5">- Beni de götürecek misin, Joe?</p>
<p class="block5">Hâlâ tereddüt ediyordu, kızın ona baktığının farkındaydı. Sonunda:</p>
<p class="block5">- Sana yedekten bir bilet ayarlamalarını isteyeceğim, dedi.</p>
<p class="block5">- Yine büroya dönmek zorunda mısın?</p>
<p class="block5">- Neden?</p>
<p class="block5">- Gitmemize daha bir saat var. Benim için bir şey daha yapmanı istiyorum.</p>
<p class="block5">- Ne?</p>
<p class="block5">- Benimle yat. Seni özledim.</p>
<p class="block5">Mavi gözlerini görünce güldü, ayağa kalkıp kızın ellerini ellerine aldı. [523] Kız başını Volkmann'ın omzuna dayadı, yürüyerek parktan çıktılar. İkisi de biraz ötede park edilmiş arabada oturan, ağaçların arasından hareketlerini izleyen iki adamın farkına varmadı.</p>
<p class="block5"><br class="calibre1" id="calibre_pb_55"/>
</p>
</body></html>
