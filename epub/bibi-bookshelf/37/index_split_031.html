<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block6" id="calibre_pb_31">Mainz</p>
<p class="whitespace"> </p>
<p class="block5">Volkmann Wiesbaden'a kadar A66 otoyolundan gitti, sonra Ren Nehri'ni aşarak, saat ona doğru Mainz'a girdi. Ford'u katedralin hemen yakınında, yirmi dört saat açık olan otoparka bıraktı, sonra da Karen Gries'in adresine doğru yürüdü. Marktplatz, Noel alışverişi için gelenlerle doluydu. Ana caddeden, alışveriş merkezleri ve dükkânların sıralandığı bir dizi dar ve dolambaçlı sokak ayrılıyordu, Karen Gries'in dükkânı da bir çağdaş sanat galerisinin üzerinde, birinci kattaydı. Volkmann yarım saat boyunca aşağı yukarı gezindi, sokaklar ile aralıkları Erica'nın evindeyken incelediği haritayla bağdaştırmaya çalıştı.</p>
<p class="block5">Gökyüzü bulutlarla kaplıydı, katedralin önünde gezinirken, kafasındaki planın ayrıntılarını düşündü. Hemen karşısında bir bar vardı. Barın kapısının üzerindeki levhada <i class="calibre3">Zum Dortmunder</i> yazılıydı. Barın yaklaşık yetmiş metre ilerisinde bir alışveriş merkezi, merkezin birinci katında da şık bir <i class="calibre3">Konditorei</i><sup class="calibre4">1</sup> gördü. [<sup class="calibre4">1</sup> Almanca "pastane." (ç.n.)] Konditorei'ın geniş camları aşağıdaki sokağa bakıyordu, Volkmann buradan Karen Gries'in dükkânını rahatlıkla görebileceğini düşündü. Bir Frankfurter Zeitung alıp pastaneye çıktı, pencerenin yanında bir masa seçti, kahve ısmarladı. [274]</p>
<p class="block5">Sigara yakıp ayaklarının altındaki sokağı izledi. Her iki taraf da açıkça görülüyordu, Karen Gries'in sokağın karşı sırasında, elli metre kadar ilerideki dükkânı gözlerinin önündeydi. Kahvesini getiren garson kıza, Konditorei’ın kaça kadar açık olduğunu sordu. Genç kız alışveriş merkezinin saat sekizde kapandığını, kendilerinin de bundan on beş dakika önce servisi kestiklerini anlattı.</p>
<p class="block5">Volkmann pastanede yirmi dakika daha kaldı. Aşağıdaki sokakla ilgili ayrıntıları beynine kazıdığından emin olunca da, gazetesini katlayarak, cebine soktu. Merdivenlerden inip sokağa çıktı, karşı kaldırıma geçti.</p>
<p class="block5">Sokağın karşı tarafında, Karen Gries'in dükkânıyla aynı sırada, iki dar aralık vardı. Aralıklardan biri bir fırıncı dükkânının arka avlusuna, öteki de halka açık bir otoparka çıkıyordu. Karşı sırada da üç aralık olduğunu biliyordu, ikisinin haritada yer almadığını belirlemiş, hepsini de gezip incelemişti. Planın başarılı olması, Karen Gries'in oltaya takılacağını varsaysa bile, büyük ölçüde şansa, biraz da zamanlamaya bağlıydı. Dar bir merdivenin tepesinde bir sahanlık, bir de camlı kapı vardı. Basamaklar kırmızı halı kaplıydı, buzlu camın üzerinde de Lederwaren bei Bruno &amp; Karen Gries yazılıydı.</p>
<p class="block5">Karşılıklı iki duvar da plastik torbaların içine konmuş deri giysilerle doluydu. Volkmann dükkâna girdiğinde, derinin tatlı kokusunun bütün odayı kapladığını hissetti. Orta yaşlı, tepesi açılmaya yüz tutmuş satıcının bir kadın müşteriye bir deri etek gösterdiğini gördü. Satıcının hemen arkasında cam kapılı bir büro, büroda da Doğulu bir kadınla konuşan, kısa sarı saçlı, deri tulum giymiş güzel bir kız vardı.</p>
<p class="block5">Volkmann kısa saçlı sarışın kızın Karen Gries olduğunu tahmin etti. Tepesi açılmak üzere olan orta yaşlı adam da Gries'in kocası olmalıydı. Volkmann raflardaki çeşit çeşit deri eşyaya baktı, bir süre sonra arkasında sesler duydu, döndüğünde sarışın kızın Doğuluyla birlikte kapıya doğru yürüdüğünü gördü. Sarışın kız Doğuluya bir poşet uzatıp yanağından öptü, müşterisini kapıya kadar geçirdikten sonra da Volkmann'a döndü.</p>
<p class="block5">- Yardımcı olabilir miyim?</p>
<p class="block5">Gülümsüyordu. Volkmann kızın vücudunun giydiği deri tuluma göre biraz geniş olduğunu düşündü. Çok seksi bir yüzü vardı. Volkmann yakından bakınca kızın güzelden çok çekici olduğunu, gereğinden fazla makyaj yaptığını düşündü. Dudakları ve tırnakları aynı parlak kırmızıya boyanmış, kollarına ve boynuna pahalı altın zincirler dolamıştı.</p>
<p class="block5">Deri tulumunun fermuarı biraz açılmış, göğüslerinin arasındaki derin aralığı gözler önüne sermişti. Neresinden bakılırsa bakılsın, kızın vücudunun kusursuz olduğu belliydi. Giydiği deri tulum da ona yatak odası için yaratılmış bir dişi görünümü veriyordu. Volkmann tehlikeden fazla hoşlanmasa, Lubsch gibi birine kapılacak bir kıza benzemediğini düşündü. Kızın Volkmann'a bakışından, erkeklerden çok hoşlandığı anlaşılıyordu.</p>
<p class="block5">- Karen Gries misiniz?</p>
<p class="block5">- Evet.</p>
<p class="block5">- Benim adım Volkmann, Frau Gries. Erica Kranz'ın arkadaşıyım.</p>
<p class="block5">Kadının yüzündeki tebessüm dondu, o anda kapı açıldı, içeriye genç bir çift girdi. Gelenler raflardaki giyeceklerle ilgilenirken, Karen Gries döndü, kendini zorlayarak çifte gülümsedi, sonra bakışlarını yeniden Volkmann'a çevirdi. Tebessüm yine kaybolmuştu.</p>
<p class="block5">- Yine ne istiyorsunuz?</p>
<p class="block5">- Sizinle Wolfgang Lubsch konusunda konuşmak istiyorum. Konuşabileceğimiz sakin bir köşe var mı, Frau Gries?</p>
<p class="block5">- Adınız neydi?</p>
<p class="block5">- Volkmann, Joseph Volkmann,</p>
<p class="block5">Volkmann gazeteci kimliğini kızın gözüne dayadı.</p>
<p class="block5">- Buraya neden geldiniz?</p>
<p class="block5">- Arkadaşınız Lubsch dün akşam beni ve Erica'yı kabul etti. Ama pek yardımcı olmadı. Lubsch'la yeniden buluşmam gerek.</p>
<p class="block5">Karen Gries'in yüzü öfkeyle kızardı.</p>
<p class="block5">- Buraya gelerek zaman kaybediyorsunuz, Herr Volkmann. Bir de Lubsch arkadaşım değil, uzun zaman önce tanıdığım biri. Erica onunla konuşmak istediğini söyledi, onu bulmak için yardımımı istedi. Bütün yapacağım buydu. Şimdi, eğer sizin için bir sakıncası yoksa Herr Volkmann...</p>
<p class="block5">Genç kadın döndü, müşterisinin işini bitirmek üzere olan tepesi açık adama sabırsızlıkla baktı. [276]</p>
<p class="block5">Adam karısının bakışlarını gördü, Volkmann'a belli belirsiz gülümsedikten sonra, yeniden müşterisiyle ilgilenmeye koyuldu.</p>
<p class="block5">- Frau Gries, Lubsch'un yardımına ihtiyacım var, dedi Volkmann. Siz onunla temasımı sağlayabilecek tek kişisiniz.</p>
<p class="block5">- Size söyledim, zaman kaybediyorsunuz. Size yardımcı olamam. Sizin sorununuzla ilgilenmiyorum bile. Şimdi, size iyi günler dilerim, Herr Volkmann.</p>
<p class="block5">Genç kadın arkasını dönmek üzereyken,</p>
<p class="block5">- Bu konuyu halletmek için iki yol var, Frau Gries, dedi Volkmann.</p>
<p class="block5">Kadın tereddüt etti,</p>
<p class="block5">- Ne demek istiyorsunuz?</p>
<p class="block5">- Ya beni dinler, istediğimi yaparsınız ya da polise telefon eder, onlara ne kadar yaramazlık yaptığınızı anlatırım. Eminim, aranan bir teröristle bağlantınız olduğunu duyarlarsa, çok ilgilenirler. Siz daha parmağınızı oynatmadan antiterör timleri burayı basar, sizi ve kocanızı sorguya çeker. Müşterilerinizin bütün bunları gazetede okuduklarını bir düşünün. Beni anlıyorsunuz değil mi, Frau Gries?</p>
<p class="block5">Kadının gözlerinde şimşekler çakıyordu,</p>
<p class="block5">- Beni tehdit etmeye mi çalışıyorsunuz, Herr Volkmann?</p>
<p class="block5">- Hayır, sadece yardımınızı istiyorum. Tabiî, kocanıza hâlâ Wolfgang Lubsch'la düzüştüğünüzü de söyleyebilirim.</p>
<p class="block5">Karen Gries gözlerini Volkmann'a dikti. Ağzı büzüldü, yüzü öfkeden kıpkırmızı oldu.</p>
<p class="block5">- Kim oluyorsunuz siz? Nasıl olur da beni böyle suçlarsınız?</p>
<p class="block5">- Onunla hâlâ görüşüyorsunuz, yalan mı?</p>
<p class="block5">Tepesi açılmakta olan adam müşterisini kapıya kadar geçirdi. Volkmann adamın durup onlara baktığını, sonra da bir şeyler olduğunu hissedip, öteki iki müşteriye bile bakmadan yanlarına yaklaştığını gördü.</p>
<p class="block5">- Yolunda gitmeyen bir şey mi var, Karen? Yardımımı istiyor musun?</p>
<p class="block5">Karen hızla kocasına dönüp,</p>
<p class="block5">- Bruno, dedi, bu bey Herr Volkmann, bir arkadaşımın meslektaşı. Onunla özel görüşmem gerekiyor. Bana bir iyilik yapıp dükkânla ilgilenir misin? [277]</p>
<p class="block5">Adam Volkmann'ın elini sıktı.</p>
<p class="block5">- Sizinle tanıştığıma memnun oldum, Herr Volkmann.</p>
<p class="block5">Karısına döndü, elini kadının beline koydu.</p>
<p class="block5">- Her şeyin yolunda olduğundan emin misin?</p>
<p class="block5">- Tabiî, Bruno.</p>
<p class="block5">Karen Gries gülümsedi.</p>
<p class="block5">- Sen müşterilerle ilgilensen, daha iyi olur.</p>
<p class="block5">Volkmann'a döndü, iş konuşur gibi:</p>
<p class="block5">- Büroya geçelim, Herr Volkmann, dedi.</p>
<p class="block5">Volkmann genç kadının peşinden gitti. Girdikleri büro deri elbiseler giymiş manken fotoğraflarıyla doluydu. Duvarlarda gece kulübü yıldızlarının, şarkıcıların imzalı resimleri asılıydı. Odanın önemli bir bölümünü kaplayan masanın üzerinde bir sürü moda dergisi vardı. Karen Gries kapıyı kapattıktan sonra masanın arkasına geçip koltuğa oturdu, ciddi bakışlarını Volkmann'a dikti. Cam kapının ötesinde, kocasının yeni gelen çiftle ilgilendiğini gördü.</p>
<p class="block5">- Buraya gelmekteki muradınız nedir? Kızın bakışları soğuktu, fermuarın altındaki iri göğüsleri öfkeden kalkıp kalkıp iniyordu.</p>
<p class="block5">- Rüdesheim'da bizim için bir buluşma ayarladıktan sonra, Lubsch'la görüştünüz mü, Frau Gries?</p>
<p class="block5">- Hayır. Size söyledim, benim bu işle bir ilgim yok. Büyük bir yanlışlık yapıyorsunuz.</p>
<p class="block5">Volkmann genç kadının yüzüne baktı, yalan söylediğinden emindi:</p>
<p class="block5">- Lubsch pek yardımcı olmadı.</p>
<p class="block5">Karen Gries'in sabırsız bakışından bunu daha önceden bildiğini anladı.</p>
<p class="block5">- Nerede olduğunu biliyor musunuz, Frau Gries?</p>
<p class="block5">- Hayır, bilmiyorum.</p>
<p class="block5">- Ama onunla temasa geçebilirsiniz.</p>
<p class="block5">Karen Gries öne eğildi, manikürlü ellerini masanın üzerine koydu.</p>
<p class="block5">- Beni dinleyin. Lubsch oyun oynanacak insanlardan değildir. Buraya gelip beni tehdit etmekle nasıl bir tehlikeye atıldığınızın farkında mısınız? Canınız yanabilir, Volkmann; çok yanabilir. [278]</p>
<p class="block5">Adamın yüzüne baktı:</p>
<p class="block5">- Sadece çenedeki bir çürükten söz etmiyorum. Aynı şey, Erica için de geçerli. Polisi ararsanız, Lubsch bundan hiç hoşlanmayacaktır. Beni anlıyor musunuz?</p>
<p class="block5">- Lubsch'la temasa geçmenizi istiyorum. Benimle yeniden görüşmesini söyleyin.</p>
<p class="block5">- Delirdiniz mi? Cehenneme kadar yolunuz var, Volkmann, defolun buradan...</p>
<p class="block5">Karen Gries ayağa kalkarken, Volkmann saatine baktı.</p>
<p class="block5">- On biri çeyrek geçiyor, Frau Gries. Lubsch'la bu akşam yedide buluşmak istiyorum. Bu da size onunla konuşmak için yeterince zaman bırakıyor. Yoksa telefon etmek zorunda kalırım.</p>
<p class="block5">- Volkmann, siz çıldırmışsınız. Şimdi buradan gidin, hemen.</p>
<p class="block5">- Ne kadar çılgın olduğumu bilmek ister misiniz?</p>
<p class="block5">Volkmann masanın üzerindeki telefonu kaldırdı, kızın şaşkın bakışları altında numaralara basmaya başladı.</p>
<p class="block5">İkisi de telefonun açıldığını duydular, sonra, "<i class="calibre3">Polizei</i>..." dedi Volkmann. Kızın yüzüne baktı, gözlerinin şaşkınlık ve dehşetten fal taşı gibi açıldığını gördü. Sonra Karen Gries elini uzattı, telefonu kapattı.</p>
<p class="block5">- Başından beri Erica'yı dinlememeliydim, dedi Karen Gries.</p>
<p class="block5">Volkmann ahizeyi yerine bıraktı.</p>
<p class="block5">- Yedide. Eğer Lubsch bir dakika gecikirse, telefon ederim.</p>
<p class="block5">Kızın yüzü kızardı:</p>
<p class="block5">- Nerede?</p>
<p class="block5">- Sokağın karşısında, Zum Dortmunder adlı barda. Benimle tam yedide buluşmasını söyleyin. Onunla yalnız konuşmak istediğimi de. Sadece konuşacağım. Kabalığa falan gerek olmayacak, anladınız değil mi? Erica'yla konuşmaya da çalışmayın, artık Almanya'da değil.</p>
<p class="block5">- Umarım ateşle oynadığınızın farkındasınız, Volkmann.</p>
<p class="block5">- Bırakın da bunu ben düşüneyim.</p>
<p class="block5">Volkmann döndü, kapıdan çıktı. Yer altı otoparkına gitti, arabasını alıp Ren Köprüsü üzerinden Wiesbaden'a geçti. [279]</p>
<p class="block5">Önünde sekiz saat vardı, Wiesbaden'dan çıkıp ara yollardan kuzeye, Ren Nehri'nin ardındaki tepelere doğru gitti. Ünlü kaplıca kenti Bad Schwalbach'a varınca, doğuya döndü ve büyük Ren-Taunus Doğa Müzesi'ne yöneldi.</p>
<p class="block5">Bütün yol kırk dakikasını almıştı. Yaz aylarında park turist ve kampçı dolardı, ama şimdi, kışın ortasında büyük ve ıssız bir yerdi, rüzgâr tepeleri kaplayan çam ve köknarların arasında ıslık çalıyordu. Hava buz gibiydi. Bad Schwalbach'tan çıktıktan on beş dakika sonra, göl yolunu gösteren levhayı gördü. Yoldan ayrıldı, gölü görmeden önce ormanda elli metre kadar ilerledi. Arabadan inip kapıları kilitledi, ağaçların arasındaki patikadan yürümeye başladı. Beş dakika sonra küçük gölün kıyısındaydı.</p>
<p class="block5">Çevrede tek bir canlı yoktu, buz gibi rüzgâr gölün hareketli sularını yalayarak esiyordu. Hemen karşısında, suda on metre kadar uzanan dar bir ahşap iskele vardı. İskelenin üzerindeyse, küçük teknelerin bağlanması için kullanılan iki metre aralıklarla dikilmiş tahta babalar. İskelenin ucunda su oldukça derindi. Volkmann sigarasından bir nefes çekerek çevreyi inceledi, kafasındaki çeşitli senaryoları gözden geçirdi. Beş dakika kadar sonra sigarasını göle fırlattı, arabasına döndü, motoru çalıştırdı. Planı işlerse, göl rahatsız edilemeyeceği kadar uzak ve sessizdi.</p>
<p class="block5">Eğer planı işlerse.</p>
<p class="block5">Wiesbaden'a yöneldi, aradığı dükkânı kentin dış mahallelerinde buldu. Yirmi metre portakal rengi naylon ip, kauçuk kaplı bir el feneri ve dört tane yedek pil aldı. Satın aldıklarını torpido gözüne yerleştirdi, sonra da Frankfurt'a, kızın evine döndü. Yukarı çıktığında, ön odanın camları kapalıydı, ama çevre taze lavanta kokuyordu; mutfaktaki şişeden kendine bir viski doldurdu, sonra gidip kanepeye uzandı. Saatine baktı. İkiyi çeyrek geçiyordu. Mainz'a gitmeden önce iki saat uyumaya çalışacaktı. Dörtte uyandı, arabaya bindi, saat beşi biraz geçe Mainz'a vardı. [280]</p>
<p class="block5">Ford'a ihtiyacı olup olmayacağını bilemiyordu; her şey Lubsch'un yanında kaç kişi getireceğine ve nasıl bir arabayla geleceğine bağlıydı. Lubsch'un geleceğinden emindi, ama teröristin yalnız olmayacağını, silahsız gezmeyeceğini de biliyordu. Lubsch gibi adamlarla daha önce de tanışmıştı. Böylelerinin kalabalık bir sokakta ateş etmekten çekinmeyeceklerini biliyor, bu nedenle de planının başarıya ulaşması için hızlı hareket etmesi gerektiğini düşünüyordu.</p>
<p class="block5">Arabasını yine aynı yer altı otoparkına bırakmayı kararlaştırdı. Karen Gries'in dükkânından sadece bir blok ötedeydi, ama arabaya acilen ihtiyacı olması durumunda, burası gerektiği kadar yakın sayılmazdı. Karen Gries’in Sokağına park etmeyi göze alamadı. Arabadan inmeden önce Beretta'yı kontrol etti. Tabancanın emniyet mandalının açık olduğundan emin olunca silahı ceketinin sağ dış cebine kaydırdı. El feneriyle yedek pilleri öteki cebine koyup naylon ipi de paltosunun iç cebine yerleştirdi.</p>
<p class="block5">Hava kararmıştı, ama sokaklardaki süsler ve evlerden gelen Noel ışıkları her yeri aydınlatıyordu. Kaldırımdaki kalabalığın arasına karıştı, dükkânın önündeki sokakta yukarı aşağı gidip geldi. Lubsch ve adamlarının erken geleceğini tahmin ediyordu. "Belki bir saat erken gelirler" diye düşündü. Emin olmak için tahminini doksan dakikaya çıkardı. Lubsch'un bara gelmeden önce birini göndereceğini, Volkmann oraya gitmeden önce de barı gözetleteceğini tahmin ediyordu. Lubsch ve adamları onun silahlı olmasını, üstüne üstlük saldırıya geçmesini bekliyor olamazlardı.</p>
<p class="block5">Bir gazete aldı, sabah kahve içtiği Konditorei'a çıktı, pencere yanında bir masanın boşalması için on dakika bekledi. Bir kahve ısmarlayıp gazetesini açtı, gözlerini yola dikti, gözlerini camdan sadece saatine bakmak için ayırıyordu.</p>
<p class="block5">On yedi otuz bir.</p>
<p class="block5">Bu kez gelen Mercedes minibüs değil, koyu lacivert bir Opel otomobildi. Yarım saat sonra, aynı arabayı yeniden gördü, Opel barın önünden geçti, köşeyi dönüp gözden kayboldu. [281] Araba aynı manevrayı üç kez tekrarladıktan sonra, Karen Gries'in dükkânının önündeki kaldıranın kenarında, elli metre ötede durdu. Opel'de üç kişi vardı, ikisi önde, üçüncüsü arkada. Volkmann şoför koltuğundaki adamın yüzünün sokaktan gelen Noel ışıklarıyla aydınlandığını gördü, hemen tanıdı. Lubsch.</p>
<p class="block5">Kızıl saçlı küçük adam aynı müflonlu rüzgârlığı giymişti, yüzü de açıkça görülüyordu, ama Volkmann oturduğu yerden öteki iki adamı göremedi. Beş dakika kadar sonra Opel'in arka kapısı açıldı, üçüncü yolcu indi, Karen Gries'in dükkânına doğru yürümeye başladı. Sanat galerisinin yanında, neonunda yeşil haç olan bir eczane vardı. Opel'den inen adam eczanenin girintisine yerleşti, cebinden bir gazete çıkarıp okur gibi yapmaya başladı.</p>
<p class="block5">Volkmann adamı tanıdı, Mercedes'tekilerden biriydi. Sokağın karşısından barı gözleyecekti, Volkmann adamın elinde bir walkie-talkie olduğundan emindi. Hızlı hareket etmek zorunda olduğunu biliyordu, yüreği hızla çarpmaya başladı, avuçları da terden sırılsıklamdı. Aşağıdaki sokak hâlâ alışverişçilerle doluydu.</p>
<p class="block5">Kalabalık onu gizleyecekti, ama öbür yandan da aynı kalabalık savunmasız ve tehlike altındaydı. Lubsch ve adamlarının ateş açması durumunda, sokaktakilerden birinin yaralanması, hatta ölmesi işten bile değildi.</p>
<p class="block5">Volkmann yeniden saatine baktı. Buluşmaya daha kırk dakika vardı, ama Lubsch'un arabadan ayrılmasını ya da arabanın bir tur daha atmasını beklemeden, artık harekete geçme zamanının geldiğini düşündü. Lubsch'un yanında oturan adam sorun yaratacaktı, üstelik her şey Zum Dortmunder'i gözleyen adamın arabanın arka kapısını kilitleyip kilitlemediğine bağlıydı.</p>
<p class="block5">Volkmann sokaktaki insanların bir şeyler görmesinden çekinmiyordu; onların gözleri dükkân vitrinlerinde olacaktı kuşkusuz. Lubsch'un yan camdan baktığını, sonra da sabırsızlıkla arabanın içine döndüğünü gördü. Eczanenin girişindeki üçüncü terörist ara sıra gazetesinin üzerinden barı gözetliyordu. Eczanenin vitrininde, ışıkları yanıp sönen bir Noel ağacı vardı; ağacın ışığı Zum Dortmunder'i göz hapsine almış adamı ve burnundan çıkan buharı renkli bir aydınlığa boğuyordu. [282]</p>
<p class="block5">Volkmann ensesindeki kasların gerginlikten zonklamaya başladığını hissetti. Gazetesini katladı, kahvenin parasını ödedi. Gitme zamanı gelmişti. Sokağa çıkıp karşıya geçti. Opel'in on metre kadar uzağındaydı, gözlerini dikip arka kapının kilitli olup olmadığını görmeye çalıştı. Beş metre daha yaklaşınca, kapının kilit düğmesinin yukarıda olduğunu gördü. Şoförün yanında oturan adam, paltosunun yeniyle yan camın buğusunu siliyordu, Volkmann adamın yüzünü gördü. Lastik coplu adam. Lubsch'a sırıtarak bir şeyler anlatıyordu.</p>
<p class="block5">Volkmann döndü, sokaktan aşağı yürümeye başladı. Fırının arkasındaki aralık boştu, gazetesini açtı, Beretta'yı gazetenin sayfaları arasına kaydırdı, emniyet mandalını kapattı. Kalabalık sokağa girerken, lacivert Opel'e baktı. Yolcu koltuğundaki adam sabırsızlıkla torpido kapağına vuruyordu. Volkmann eczanenin girintisindeki adamın bir adım atıp Opel'e baktığını, sonra geri çekilerek gölgede kaybolduğunu gördü.</p>
<p class="block5">Volkmann arabaya arkadan yaklaştı, kapıyı hızla açıp arka koltuğa geçti. Tabancayı çıkarmış, güvenlik mandalını açmıştı bile. Ön koltuktaki adamlar şaşkınlık içinde geriye döndüler, Volkmann gözlerindeki korkuyu gördü, Lubsch'un "Neler oluyor?.." dediğini duydu. Sonra Lubsch ve yanındaki ellerini çılgın gibi ceketlerinin ceplerine uzattılar.</p>
<p class="block5">Volkmann'ın yumruğu üst üste iki kere şiddetle yolcu koltuğundakinin yüzüne indi, adam darbenin gücüyle kafasını ön cama vurdu.</p>
<p class="block5">Lubsch tabancasını çekmeye çalışırken, Volkmann Berettasını teröristin ensesine dayadı.</p>
<p class="block5">- Sakın ha!</p>
<p class="block5">Lubsch'un yüzü beyaza kesti:</p>
<p class="block5">- Tabancanı cebinden çıkar, dedi Volkmann, sonra bana uzat, yavaş yavaş, namlusundan tutarak. Sakın bir delilik yapma, kafanı uçururum. [283]</p>
<p class="block5">Lubsch tebeşir gibi bir yüzle:</p>
<p class="block5">- Volkmann, dedi, sen artık ölü bir adamsın...</p>
<p class="block5">- Dediğimi yap.</p>
<p class="block5">Lubsch usulca tabancasını çıkardı, namlusundan tutarak geriye uzattı.</p>
<p class="block5">- Dön, dedi Volkmann, öne doğru dön. Çeneni kapat, arabayı çalıştır. Doğru sokağın dibine sür, oradan da sağa sap. Ben sana söyleyene kadar devam et. Arkadaşının yanından geçerken, bir şey yapmaya kalkma sakın.</p>
<p class="block5">- Volkmann, bu iş bittiğinde...</p>
<p class="block5">Volkmann öne eğildi, Lubsch'un yakasına yapışıp geriye kanırttı, aynı zamanda da Beretta'yı adamın ensesine bastırıyordu.</p>
<p class="block5">- Adam gibi hareket edersen, sen ve şu arkadaşın canlı kurtulursunuz. Bir delilik et, seni nallarım. Anlaşıldı mı? Şimdi arabayı çalıştır. Sür.</p>
<p class="block5">Volkmann Lubsch'un yakasını bırakınca adam öne doğru eğildi, kontak anahtarını çevirdi. Volkmann boştaki elini uzattı, baygın yatan ikincisinin üzerini aradı, teröristin sağ cebinden bir Walther, ötekinden de bir CEL walkie-talkie çekti. Elindekileri yere, Lubsch'un silahının yarıma bıraktı. Opel kaldırımdan ayrılıp hızlanınca, Volkmann Beretta'yı Lubsch'a doğrulttu. Lubsch'un eczanenin girintisine siperlenmiş adamın hayretle yanından geçen Opel'e baktığını, sonra birden gazetesini bırakarak peşlerinden koşmaya başladığını gördü.</p>
<p class="block5">- Devam et! diye bağırdı Lubsch'a, hızlan!</p>
<p class="block5">Opel hızlandığı sırada üçüncü adam yetişti, yanlarında koşmaya başladı. Volkmann kapıları kilitledi, terörist çılgın gibi tokmağı çevirmeye çalışıyordu. Adamın yaralı yüzü cama yaklaştı, kapıyı açamayacağını anlamıştı, yüzü öfkeden kasılmış, camı yumruklamaya başladı.</p>
<p class="block5">Volkmann Beretta'yı Lubsch'un ensesine dayayıp sordu.</p>
<p class="block5">- Arkadaşının adı ne?</p>
<p class="block5">Lubsch sıkık dişlerinin arasından cevap verdi:</p>
<p class="block5">- Hartig.</p>
<p class="block5">Volkmann arabanın yanında koşan adama gülerek baktı,</p>
<p class="block5">- İyi Noeller, Hartig. Sonra araba hızlandı, köşeyi döndü, adamın camdaki yüzü kayboldu.</p>
<p class="block5"><br class="calibre1" id="calibre_pb_32"/>
</p>
</body></html>
