<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Otuz dokuzuncu kısım</p>
<p class="block5">Cenova.</p>
<p class="block5">19 aralık, pazartesi</p>
<p class="whitespace"> </p>
<p class="block5">"Gece vardiyası" diye düşündü Franco. Limandaki herkes bilirdi ki, gece vardiyasına kalmak, insanın bütün metabolizma dengesini bozar. Palazzo San Giorgio'nun karşısındaki barda içtiği yarım litre kırmızı şarap da pek işe yaramamış, üstüne üstlük, midesini de kaynatmıştı. Kendini iyi hissetmiyordu. Ama İl Peste'nin görünüşü de pek parlak değildi, hani. Franco, deponun kapısı önünde dururken, şişman adamın karanlıklardan çıkıp ona doğru yürüdüğünü gördü. Gümrükçü geğirmeye, midesindeki rahatsızlığı atmaya çalışıyordu. İl Peste sanki aklı bir şeyle meşgulmüş gibi, dalgındı. Tabiî, eğer pezevengin aklı varsa. Adamı programlamak, sonra da gideceği yönü göstermek yeterliydi.</p>
<p class="block5">- <i class="calibre3">Buonna notte</i>! dedi Franco. [İyi akşamlar]</p>
<p class="block5">- Neresi iyiyse?</p>
<p class="block5">- Ne oluyor, bir sorunun mu var?</p>
<p class="block5">- Hayır, amigo. Sorunu olan, sensin.</p>
<p class="block5">Tam da Franco'nun ihtiyacı olein şey. Sorun. Gümrükçünün keyfi yoktu; gece vardiyası herkesi etkiliyordu. Franco gülümsemeye çalıştı, zorlandı. Adam hep sinirine dokunurdu, ama özellikle şimdi, midesinin kaynadığı bir anda... İl Peste'nin gözlerini ona diktiğini gördü.</p>
<p class="block5">- Yük listelerinden bazılarını görmem gerek.</p>
<p class="block5">Merdivenleri tırmanırken, Franco bacaklarının güçsüzleştiğini hissetti. Büyük bir gayretle döndü, arkasından gelen İI Peste'ye baktı.</p>
<p class="block5">- <i class="calibre3">Carabinieri</i>'ler ne arıyorlarmış?</p>
<p class="block5">- Bana sorma, dedi gümrük yetkilisi asabiyetle. Polis müdürü değilim. Yük listelerini, faturaları, gümrük ihbarnamelerini görüp birbirleriyle uyuşup uyuşmadıklarına bakacağım.</p>
<p class="block5">Franco derin bir nefes aldı.</p>
<p class="block5">- Hepsi bu mu?</p>
<p class="block5">- Yetmez mi? İki saat içinde, üç gemi daha gelecek. Bir an önce bitirelim şu işi.</p>
<p class="block5">- İki saat önce, gemi Pire'den geldiğinde görmüştün ya...</p>
<p class="block5">- Onları değil. Maria Escobar'ın yük listelerini.</p>
<p class="block5">- Ne demek oluyor bu?</p>
<p class="block5">- Ne demek olduğu belli değil mi? Maria Escobar... Yük listeleri. Bir daha görmek istiyorum.</p>
<p class="block5">- Neden?</p>
<p class="block5">- Benimle oyun oynama, Franco, dedi İl Peste sabırsızlıkla. Yapılacak bir sürü işim var.</p>
<p class="block5">- Anlamıyorum, dedi Franco. Gümrükçünün sesindeki ani saldırganlık onu rahatsız ediyordu.</p>
<p class="block5">- Bak, dediğimi yap, yeter. Kâğıtlar nerede?</p>
<p class="block5">- Yukarıda, büroda.</p>
<p class="block5">Franco yutkundu, içinden bir ses başının belada olduğunu söylüyordu. Beyninin arkasında bir yer, tüm vücuduna elektrik akımları gibi alarm sinyalleri göndermeye başlamıştı. İl Peste sabırsızdı.</p>
<p class="block5">- <i class="calibre3">Carabinieri</i>'ler Güney Amerika'dan gelen bütün gemilerin yük listelerini iki kez kontrol etmemizi istiyor. Son ay içinde gelen bütün gemileri. Öteki gemilerin evrakını bitirdim. Bir tek Maria Escobar kaldı. Şimdi, amigo, sana söylediğimi yap. Yoruldum...</p>
<p class="block5">Franco da birden yorgunluğu hissetmişti. Bir de endişeyi. Yüzündeki kan çekildi, dizleri titremeye başladı.</p>
<p class="block5">- Büronun anahtarlarını alayım, dedi sakince.</p>
<p class="block5">- İyi olur. [467]</p>
<p class="block5">Franco kendini hemen daha iyi hissetti. Korkulacak bir şey yoktu. Kutu gümrük ihbarnamesinde yer bile almıyordu. Sahanlıkta durdu, cebindeki zincirin ucunda yedek anahtarı buldu, büronun kapısını açtı İçeri girdikten sonra ışığı yaktı, dosya dolaplarına doğru yürüdü. Dolaplardan birinin kilidini açıp dosyaları karıştırdı, aradığı dosyayı bulup gümrük görevlisine uzattı. İl Peste, Maria Escobar dosyasını aldı, masaya yürüdü, oturdu, cebinden bir not defteri kalem, birkaç da buruşuk form çıkardı. Franco, merak içinde ayakta duruyordu. <i class="calibre3">Carabinieri</i>'ler ne arıyorlardı ki? Adamlara verdiği kutuyu mu? Ya da başka bir şey? Kutuydu mutlaka, o kutuda çok önemli bir şey olmalıydı. Çok ciddi bir şey olmadıkça, aynasızlar adamın canını sıkmazlar. Şişman gümrükçüye baktığında korkusunun yeniden canlandığını hissetti. Adam not defterine bir şeyler karalıyordu, bir dizi sayı. Elindeki belgelere baktıkça, yüzündeki şaşkınlığın arttığı besbelliydi. Yazmayı bitirince düşünceli düşünceli kaleminin ucunu kemirmeye başladı.</p>
<p class="block5">- Ne var? diye sordu Franco. İl Peste başını kaldırdı, kaşlarını çatmıştı.</p>
<p class="block5">- Maria Escobar'da gelen konteynerlerden birinin kilosu, kâğıttakilere uymuyor.</p>
<p class="block5">- Ne kadar fark var?</p>
<p class="block5">- Yirmi kilo.</p>
<p class="block5">Franco omuz silkti, yumuşakça:</p>
<p class="block5">- Hay Allah, dedi, ben de bir şey sanmıştım. Yirmi kilo nedir ki?</p>
<p class="block5">İl Peste'nin bunu bilmesi gerekirdi, her gün böylesi farklarla karşılaşılmaz mıydı? Ne oluyordu ki? Aradaki fark elli kiloyu geçmedikçe, gümrükçüler kıllarını bile kıpırdatmazlardı oysa.</p>
<p class="block5">- Hey, Paulo... saçmalığa bir son ver... yapacağım işler gırtlağıma dayandı, diye itiraz etti Franco.</p>
<p class="block5">İl Peste dinlemedi bile, parmağını belgelerden birine bastırdı.</p>
<p class="block5">- Şu konteyner, muayene ettiklerimden değil miydi? Franco gözlerini masaya çevirdi, tombul parmağın gümrük manifestosundaki bir numaranın üzerinde durduğunu gördü. [468] Gizli bölmeli konteyner. Midesinin bulandığını hissetti.</p>
<p class="block5">- Hatırlamıyorum, diye yalan söyledi.</p>
<p class="block5">- Tabiî, hatırlıyorsun. Muşta kullanmıştım. Stefano'nun çocuğunun vaftizine yetişebilmek için erken gitmek zorunda kalmıştım, unuttun mu?</p>
<p class="block5">- Evet, hatırladım şimdi... tabiî.</p>
<p class="block5">Franco İl Peste'nin tereddüt ettiğini, düşünürken alnındaki derinin kırıştığını gördü.</p>
<p class="block5">- Yirmi kilo... diye mırıldandı şişman gümrükçü önündeki kâğıtlara bakarak. Aradaki fark önemsizdi, bunu Franco da biliyordu.</p>
<p class="block5">- Önemli değil, dedi, böyle farklar her gün oluyor.</p>
<p class="block5">- Haklısın. Her gün ağırlığı tutmayan bir konteynere rastlarız. Ağırlık bildirilene uymaz... kâğıtlardaki toplamlar tutmaz... Buruşuk üniformalı şişman adam başını kaldırdı:</p>
<p class="block5">- Yine de olmamalı.</p>
<p class="block5">- İnsanlar hata yapar... Şurada burada birkaç kilo... dedi Franco yumuşak bir sesle.</p>
<p class="block5">- Tabiî. Tartılarımız bazen yanlış gösteriyor, ya da adamlar yanlış okuyor.</p>
<p class="block5">İl Peste yüzünü buruşturdu.</p>
<p class="block5">- Ama eğer insanlar işlerini gerektiği gibi yapsalar, adam gibi tartılar kullansalar, o zaman fark olmazdı. İnsanlar gerekeni yapsalar, benim işim de kolaylaşırdı.</p>
<p class="block5">- Doğru, dedi Franco onaylarcasına, ama sorun nedir, hâlâ anlayamadım.</p>
<p class="block5">Şişman gümrükçü burnunu kaşıdı.</p>
<p class="block5">- Asıl sorun, amigo, <i class="calibre3">Carabinieri</i>'ler... Montevideo'dan Cenova'ya gelen her gemideki en ufak bir farkı bilmek istiyorlar... Geçen bir ay boyunca Montevideo'dan gelen tek gemi de Maria Escobar'dı.</p>
<p class="block5">Tam da Franco'nun aradığı. Ellerinde dört ayaklı koklayıcılar, fenerleriyle rıhtımı işgal eden, burunlarını kıçına sokan aynasızlar. Sesinin sakin çıkmasına gayret ederek:</p>
<p class="block5">- Peki, bu heriflerin aradığı ne? diye sordu.</p>
<p class="block5">- Kim bilir? Her şey olabilir. Ama Güney Amerika, beyaz zehir kaynağı. [469]</p>
<p class="block5">Şişman gümrükçü kâğıtlarını topladı, dosyayı kapatıp Franco'ya uzattı</p>
<p class="block5">- Ama ne olursa olsun, herhalde bunun için çok geç. O konteyner bir şey kaçırmak için kullanıldıysa, mal çoktan yerine varmıştır. Yeni kantarı kullanmak gerekir. Bunun zorunlu olması lazım. Franco üzülüyormuş gibi görünmeye çalıştı:</p>
<p class="block5">- Haklısın, dostum... burası bazen çok gevşek oluyor.</p>
<p class="block5">İl Peste şişko vücudunu güçlükle koltuktan kaldırdı, pencereye doğru yürüdü, güçlü lambaların ışığında aydınlanan rıhtıma baktı. "Aklında bir şey var" diye düşündü, "Aklına takılan bir şey."</p>
<p class="block5">- Kilitleyebilir miyim?</p>
<p class="block5">Bela soruyu duymamış gibi, yavaşça Franco'ya döndü.</p>
<p class="block5">- Maria Escobar'dan indirilen o son konteyner. Onu gerektiği gibi muayene etmiştim, değil mi?</p>
<p class="block5">Franco zoraki bir gülümsemeyle:</p>
<p class="block5">- Tabiî dedi, hiç unutabilir miyim?</p>
<p class="block5">- Muştayla da muayene ettim.</p>
<p class="block5">- Evet, dedi Franco; yine dizleri titremeye başlamıştı. Neden sordun?</p>
<p class="block5">- Bianca, kızım... piyano çalıyor, hem de çok iyi çalıyor. Benim çok hassas bir kulağım olduğunu söyler hep. Bir parçanın iyi çalınıp çalınmadığını hemen anlarım.</p>
<p class="block5">Franco sonunda zorlansa da, gülümsemeyi beceriyordu:</p>
<p class="block5">- Öyle mi?</p>
<p class="block5">- Evet. O kargacık burgacık şekillerden birini bile tanımam, ama tek bir nota çalsınlar, doğru çalıp çalmadıklarını söyleyebilirim. Anlıyorsun, değil mi?</p>
<p class="block5">- Tabiî, evet. Franco'nun yüzündeki gülümseme giderek dondu, kayboldu, yüz kaslarını gerer bir hal aldı... Gülümse. Franco gülümsedi.</p>
<p class="block5">- O konteyner... dedi İI Peste cümleyi havada bırakarak. Gözleri uzaklarda bir yerdeydi, Franco'ya değil boşluğa bakıyordu.</p>
<p class="block5">- Ne olmuş o konteynere? diye sordu Franco kısık bir sesle.</p>
<p class="block5">- Muştayla vurduğumda, notalar doğru değildi. Şimdi daha iyi anlıyorum. Akortsuz bir ses vardı.</p>
<p class="block5">Franco omuz silkti, ensesinin avuçlarının içlerinin terden sırılsıklam olduğunu hissetti.</p>
<p class="block5">- Bak dostum, dedi, ben basit bir memurum. Bu işleri sizin gibi uzmanlara bırakırım. Ben sadece işimle ilgilenirim.</p>
<p class="block5">İl Peste gözlerini ona dikmişti. Franco gözlerini kaçırmamaya çalıştı, vücudunun tüm kasları gerilmiş, sakin gözükmeye çalışıyordu. İl Peste yavaşça döndü, camdan dışarı bakmaya başladı.</p>
<p class="block5">- Hatırlıyorum, o gün vaktim yoktu. Eğer vaktim olsaydı, herhalde daha yalandan bakardım.</p>
<p class="block5">Durakladı.</p>
<p class="block5">- Konteynerin numarası belli. Belgelere göre de, hâlâ burada olması gerek; birkaç gün sonra Pireye gidecek bir yük gemisine yüklenecek. Eğer zamanım olursa, konteyneri yeniden muayene ederim belki. İl Peste kapıya doğru yürüyüp çıktı. Franco büronun ortasında, adamın basamaklardaki ayak seslerini duyuyor, tir tir titriyordu. Derin bir nefes aldı, dertli, endişeli bir nefes, ensesini sıvazladı. Kendisini kötü hissediyordu. Gerçekten kötü. Bir de endişeli. Çok endişeli.</p>
<p class="block5">Ne oluyordu ki? Eğer İl Peste konteynerdeki gizli bölmeyi bulursa, ne olup bittiğini anlayacaktı. Ne var ki, kutu gitmişti. Franco aptal rolü oynayabilirdi. Onu suçlayabilecek bir şey yoktu ellerinde. Hiçbir şey. Bölmenin içinde de bir şey bulamayınca, Franco'yu suçlayamazlardı. Alnındaki teri sildi. "Kurtuldun, oğlum. Kurtuldun. Korkulacak bir şey yok. Rahat ol."</p>
<p class="block5">Derin bir nefes aldı, soluğunu yavaş yavaş boşalttı. Birkaç nefes sonra, soğuk havanın ciğerlerinin ucuna kadar dolduğunu hissetti. Birden midesi ve bağırsakları şiddetle kasılmaya başladı. Büronun ışıklarını söndürdü, kapısını kilitledi, merdivenleri uçarcasına inerek tuvalete girdi.</p>
<p class="whitespace"> </p>
<p class="block5"><br class="calibre1" id="calibre_pb_51"/>
</p>
</body></html>
