<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Kırk altıncı kısım</p>
<p class="whitespace"> </p>
<p class="block5">Göl kıyısındaki evden çıktıktan sonra bindikleri takside, yol boyunca konuşmadılar. Volkmann arabanın penceresinden Berlin'in ışıklarını seyretti, ama ağzını açmadı. Araba Kurfürstendamm'daki otelin önünde durduğunda, kız Volkmann'a baktı. Yüzünden hâlâ Volkmann'ın yarım saat önce tarihçi kadına sorduğu sorunun şaşkınlığı okunuyordu. Daha odalarına girer girmez, Volkmann içkileri hazırladı. Yan dolu viski bardağını uzattığında, Erica'nın kendisine baktığını gördü. Kız bardağını aldı, pencereye yaklaştı, sonra solgun bir yüzle Volkmann'a döndü.</p>
<p class="block5">- Hanah Richter'e söylediklerinde ciddiydin, değil mi Joe? Yani kadının hamile olabileceği? Adolf Hitler'in çocuğunu taşıdığı?</p>
<p class="block5">- Evet.</p>
<p class="block5">- Ama Joe, bu çok saçma.</p>
<p class="block5">Bardağını masaya bırakan Volkmann'ın sesindeki gerginlik belliydi.</p>
<p class="block5">- Erica, böyle bir şey bulmacaya çok uygun. Karl Schmeltz'in kimliği konusunda bildiğimiz ve bilmediğimiz her şeye uyuyor. Hanah Richter'in söylediğini sen de duydun.</p>
<p class="block5">"Kadın hamile olabilirdi" dedi. Bu da öldürülmesi ya da intihar etmesi için yeterli bir neden. Hanah Richter'in bu akşam bize anlattıklarının tamamı Karl Schmeltz'in çevresindeki esrar perdesini açıklıyor. [546] Bunu sen de göremiyor musun?</p>
<p class="block5">Erica Kranz gözlerini Volkmann'dan ayırmadan:</p>
<p class="block5">- Kadının hamile olabileceğini ben de kabul ediyorum, dedi, ama gerçekten bir doğum yaptığı?.. Joe, böyle bir şey mümkün mü? Hanah Richter'in de dediği gibi, böyle bir şey tarih kitaplarının gözünden asla kaçmazdı. Eğer Hitler'in bir çocuğu olduysa, bunca yıl gizli kalmış olması düşünülemez.</p>
<p class="block5">Volkmann kızın sesindeki inançsızlığı duydu. Erica bardağına dokunmamıştı bile; Volkmann hızla içkisini bitirdi, bardağını masanın üzerine bıraktı.</p>
<p class="block5">- Çılgınca göründüğünü kabul ediyorum, Erica. Biliyorum, ama öte taraftan bakınca, pek de o kadar saçma değil. Bir düşün: Erhard Schmeltz ve ablası 1931 yılının sonlarına doğru, Geli Raubal'in ölümünden iki ay sonra, bir esrar perdesi ardında Güney Amerika'ya göç ediyorlar. Yanlarında, kendi oğulları olmadığını bildiğimiz bir çocuk var. Wilhelm Busch'un Schmeltz hakkında söylediklerini hatırlıyor musun? Hiç çocuğu olmadı, hiç evlenmedi. Yanındaki kadına gelince, Erhard Schmeltz'den de yaşlıydı çünkü ablasıydı, ikisinin de o kadar küçük bir çocukları olması mümkün değil. Yani çocuk onların değil.</p>
<p class="block5">Kız Volkmann'a baktı:</p>
<p class="block5">- Ama çocuk onlardan birinin oğlu olabilirdi, Joe. kurmak önemli değil, ikisinden biri çocuğun gerçek annesi ya da babası olabilirdi.</p>
<p class="block5">- Eğer çocuk onlardan birinin oğluysa, Almanya'dan ne böyle gizlice ayrıldılar? Neden birden ortadan kayboldu Schmeltz ve ablası ortadan kaybolduğunda, Busch'un yayıldığını söylediği dedikoduları anlatmadım mı sana? Söylentilerden birisi de Schmeltz'in gizli bir görevle yurtdışına gönderildiğiydi. Koşullar, o çocuğun onların oğlu olmadığını gösteriyor. Peki, o halde, kimin oğlu?</p>
<p class="block5">Kıza bakarak söylediği son cümlede, Volkmann’daki heyecan artmıştı.</p>
<p class="block5">- Erhard Schmeltz Hitler'in sadık ve sağlam dostu Parti üyeliğinin Himmler tarafından önerilmiş olması da partinin tepesindekilerle iyi ilişkiler içinde olduğunu gösterir. Birinci Dünya Savaşı'nda yan yana çarpıştığı insanlardılar. [547]</p>
<p class="block5">Onu arkadaş olarak kabul eden, bağlılığını bilen kişiler. Şimdi bir de Hanah Richter'in söylediklerini düşün:</p>
<p class="block5">"Hitler'in Geli Raubal'le ilişkisi, Hitler'in arkadaşları ve yakınlarınca da biliniyordu" dedi.</p>
<p class="block5">Volkmann pencereye yürüdü, geri dönüp Erica'ya baktı.</p>
<p class="block5">- Hanah Richter'e göre, dayısının evinde ölü bulunmasından iki ay önce Geli Raubal özel bir kliniğe yatmıştı. Klinikten çıktığında rahat değildi, canını sıkan bir şey vardı. Canını sıkan şeyin çok önemli olması gerekir, çünkü iki ay sonra intihar etti. Onu Hitler'in mi öldürdüğü, yoksa gerçekten de intihar mı ettiği şu aşamada önemli değil.</p>
<p class="block5">- Ama asıl önemli olan, kadını bu kadar rahatsız edenin ne olduğu. Hitler'e âşıktı. Onunla evlenmek istiyordu. O zaman neden intihar etti? Hanah Richter, Hitler'in kadından kaçmaya başladığını söyledi. Cumhurbaşkanlığı yarışma hazırlandığını, Nazi Partisi'nin oylarını en azından artırmanın yaşamsal önemi olduğunu. O dönemde herhalde en çok, bu kadar genç bir kadının neden olacağı bir skandaldan çekinirdi...</p>
<p class="block5">- Ama Joe, kadının çocuğunu doğurmuş olması, işte bu imkânsız.</p>
<p class="block5">- Neden imkânsız? Kızın hamile kalmış olabileceğini sen de kabul ettin. Ya beklediği çocuğun babası, Hitler idiyse? Hanah Richter'e göre, yakın bir ilişkileri olmuş, "İki sevgili" dedi. Ya kadının Garmisch-Partenkirchen'de hastaneye yatmasının nedeni, dayısından hamile kalmasıysa? Hitler bunu biliyor ya da öğreniyor, böyle bir skandalın bütün siyasal yaşamını yıkacağını fark ediyor. Bunu düşün. Eğer kadın hamile kaldıysa, bu haberler çevreye yayıldığında, bu Hitler'in sonu demek olurdu, hem siyasal hayat hem de özel hayat bakımından. Tam Hanah Richter'in dediği gibi, skandal nedeniyle batarken, Nazi Partisini de peşinde sürükleyecekti. O nedenle, yanındakiler bir plan yaptılar. Çocuğu bir yere, Almanya'dan çok uzaklara göndermeye karar verdiler. Hitler'in de güvenebileceği biriyle. Schmeltz'ler gibi bir çift ideal olurdu. Erhard Schmeltz güvenilir, sadık bir Nazi ve Hitler'in dostuydu. Gidecekleri yer de, Paraguay'ın en uzak, en ıssız bölgesi olacağından, sırlarının ortaya çıkma tehlikesi yoktu.</p>
<p class="block5">Erica'nın renginin solduğunu görüp, gözlerini kıza dikti. [548]</p>
<p class="block5">- Bu senaryo üç noktaya aydınlatıyor, Erica. Üç çok önemli noktayı: birincisi, Paraguay'a geldiğinde, Schmeltz'in yanında getirdiği parayı; ikincisi, Hitler iktidara gelmeye hazırlanırken, birden ortadan kaybolmasını; üçüncüsü Reichsbank'ın 1945 yılına kadar gönderdiği havaleleri. Bu kadar yüksek meblağların gönderilebilmesi için, çok üst düzeyde birinin onayı gerekirdi. Üstelik böyle bir para hareketinin gizli kalması, kayıtlara geçmemesi için de çok üst düzey birinin yardımına gerek olurdu. Wilhelm Busch'un söylediklerine inanmak gerekirse, Erhard Schmeltz varlıklı biri değildi. Nazi Partisi'yle yolları ayrılan birinin Reichsbank üzerinden para alması da düşünülemez. Üstelik böyle bir kişi gıyaben de olsa parti üyeliğini koruyamaz. Bu konuda şantaj da düşünülemez, çünkü böyle olsaydı, Schmeltz çocuğu yanında götürmezdi.</p>
<p class="block5">Volkmann gözlerini Erica'dan ayırmıyordu.</p>
<p class="block5">- Tabiî, Schmeltz'in başkası adına bankacılık yapmış olması hâlâ mümkün, ama ben inanmıyorum. Aldığı para Reichsbank üzerinden geliyordu, aklı başında hiçbir Nazi böyle açık bir yoldan çalışmış olamaz, onlar adı fazla duyulmamış İsviçre bankalarını tercih ederlerdi. Reichsbank'ı kullanmak sadece Hitler ya da çok üst düzey bir Nazi yöneticisinin ayrıcalığı olabilirdi. Bütün bunlar, elimizde tek bir seçenek olduğunu kanıtlıyor. Para Schmeltz'e, kendisini, ablasını ve çocuğu, Geli Raubal ile Hitler'in oğlunu geçindirmesi için gönderiliyordu. Kızın fotoğrafını Chaco'daki evde bulmuş olmamız bile Erhard Schmeltz ile Geli Raubal arasındaki ilişkiyi gösteriyor. Hanah Richter'in kadın ile Hitler arasındaki ilişki konusunda söylediklerini duydun. Onunla bir aşk yaşamışsa, neden ondan hamile kalmış olmasın?</p>
<p class="block5">Erica'nın başını salladığını gördü.</p>
<p class="block5">- Söylediklerin doğru olsa bile, Hitler'in Geli'nin hamileliğini bitirmeyi düşünmemiş olmasına inanamıyorum.</p>
<p class="block5">- Belki de kadın çok geç olana kadar bir şey söylemedi. Belki de çocuğu doğurmak istedi, hamile olduğunu söylemedi, mümkün değil mi? Kızın intihar ettiğini düşünsek bile. bu bir konuda son derece umutsuz olduğunu göstermiyor mu? Çok duygusal bir sorunu vardı. Doğumdan sonrada depresyon geçirmiş olabilir. [549] Hitler'in evlenmeyi reddetmesi, çocuğu kabul etmemesi, çocuğu uzaklara göndererek bütün skandalı örtbas etmek istemesi de bardağı taşıran son damla olmuştur.</p>
<p class="block5">- Ama konuyu bilen başkaları olmalı. Bunu bilip de, susmayacak insanlar. Böyle bir konunun bunca yıl gizli tutulabileceğine inanmıyorum. Bu mümkün değil.</p>
<p class="block5">- Geli Raubal tıp öğrencisiydi, Erica. Tıp dünyasındaki tanıdıklarından, sırrını saklamaya söz veren arkadaşlarından yardım almış olabilir. Doğumunda yardımcı olan doktorlardan. Mümkün değil mi? Hanah Richter'in, Dachau'ya gönderilen gazeteci hakkında söylediklerini duydun. Ya yazdıkları gerçekse? Ya öldürülmesinin gerçek nedeni buysa?</p>
<p class="block5">Erica'nın kendisine baktığını, tereddüt ettiğini, sonra başını salladığını gördü.</p>
<p class="block5">- Joe, anlattıklarında çok fazla "eğer" var. İnan bana, içimden bir ses söylediklerini kabul etmemi istiyor, çünkü anlattıklarının mantıklı bir yanı var. Ama başka bir ses de çıldırmış olduğunu haykırıyor.</p>
<p class="block5">Volkmann'ın gözleri kıza dikilmişti.</p>
<p class="block5">- Öyleyse bir de şöyle düşün: Naziler Viyana'daki mezarlıkta, kızın gömülü olduğu yeri neden yıktı? Geli Raubal'in mezarını ortadan kaldırmayı neden istediler? Sadece bir tek nedenleri olabilir. Birinin saklamak istediği bir sır. Geli Raubal'in sun. Yapılacak ilk otopside, kızın doğum yaptığı ortaya çıkacaktı. Mezarı yok etmek, kanıtları yok etmek demekti.</p>
<p class="block5">Erica'nın gözlerindeki ifadeyi gördü. Kızın yüzü solgun, gözleri dalgındı. Sanki Volkmann'ı ikna etmekten vazgeçmiş gibiydi. Kendi soluklarını duydu, söylediklerinin baş döndürücü olduğunu düşündü. Erica'nın başını kaldırıp baktığını gördü.</p>
<p class="block5">- Öyleyse, cevap ver, Joe. Sırrı sonsuza dek korumak isteyenler, onlar her kimse, neden kızın cesedinden kurtulma yoluna gitmediler? Neden kanıtları çok daha kolay yoldan yok etmeyi düşünmediler.</p>
<p class="block5">- Belki de düşündüler.</p>
<p class="block5">- Anlamıyorum.</p>
<p class="block5">- Kızın cesedini kaçırıp çevredeki mezarları da yıkarak, kızın mezarının boşaltılıp boşaltılmadığının anlaşılmasını imkânsız kıldılar. Geriye sadece kime ait olduğu bilinmeyen bir kemik yığını kalmıştır. Böylece sonradan yapılacak bir araştırmanın, kemiklerin sahiplerini belirleyebilme imkânını ortadan kaldırdılar.</p>
<p class="block5">Kıza bakarken alnında ter damlaları birikmeye başlamıştı.</p>
<p class="block5">- Bütün söylediklerimi düşün, bugünkü olaylarla nasıl bağlantılı olduklarını düşün, bugün olan her şeyi açıklıyor. Rudi'nin ölümünü, öteki ölümleri. Cangılın dibindeki bir evi insan neden böylesine boşaltır? Chaco'daki evdeki izleri neden siler? Gizlilik konusuna neden tutku derecesinde bağlanır? Chaco'daki insanlar gerçekte neyi saklamak istiyorlardı, Erica? Herhalde basit bir kaçakçılık operasyonunu değil. Rudi'nin öldürülmesi ile diğerlerinin ölümü arasındaki bağı da değil. Çok daha derin, çok daha önemli bir şeyi. Sadece bugünü değil, aynı zamanda geçmişi de. Chaco'daki evdeyken bir şey hissetmiştin, hatırladın mı? Hepimiz hissettik.</p>
<p class="block5">- Joe...</p>
<p class="block5">Kız konuşmak için ağzını açtı, ama devam edemedi. Kızın yüzündeki gerginliği, dudaklarının sarkışını, mavi gözlerindeki üzüntüyü gördü. Yüzündeki ifade her şeyi açıklıyordu; Volkmann'ı yanıldığı konusunda ikna etmeye çabalamış, başaramamıştı. Volkmann söylediklerinin gerçekdışı olduğunu biliyordu, ama anlattıklarında tuhaf bir gerçeklik olduğunu hissetti. Kıza baktı. Konuşmaya başlarken sesi heyecandan titredi.</p>
<p class="block5">- Karl Schmeltz'in kim olduğunu açıklamak için söylenebilecek tek bir şey var, Erica. Karl Schmeltz, Adolf Hitlerin oğlu.</p>
<p class="block5">Kızın yüzünden kan çekilmişti, kız orada öylece otururken, Volkmann Erica'nın gözlerinde korkunç bir üzüntü, sanki karar vermekte zorlanıyor gibi bir şaşkınlık gördü. Sözü edilen korkunç ihtimal sessiz odada yanlarında oturan bir varlıkmış gibi, uzunca bir süre konuşmadılar. Sonra Erica'nın sesini duydu, uzaktan gelen, kısık bir ses: - Şimdi ne yapacaksın, Joe?</p>
<p class="block5">Kızın sesinde en ufak bir heyecan yoktu, Volkmann ona baktı.</p>
<p class="block5">- Ferguson ve Peters’e anlatıp, söylediklerime inanmalarını bekleyeceğim.</p>
<p class="block5">- İnanacaklar mı? [552]</p>
<p class="block5">- Kanıtları görünce evet, inanacaklardır.</p>
<p class="block5">Kız donuk sesiyle sordu:</p>
<p class="block5">- Sonra?</p>
<p class="block5">- Karl Schmeltz'i bulacağım. Çünkü bütün bu olanların nedeni o, Erica. Bütün olanların, bütün olacakların.</p>
<p class="block5">Kıza baktı, gözlerini kaçırmadı. Sakin sakin konuştu, ilk kez kendi sesinde bir korku belirtisi duydu.</p>
<p class="block5">- Rudi'nin kaydettiği banttaki sesler. Teypteki sesler ve Busch'un Hitler'in sığınağında verildiğini söylediği sözler. Aynı şeyden bahsediyorlar, Erica. Banttaki sesler aynı Brandenburg'dan bahsediyor. Almanya'da altmış yıl önce, Naziler iktidara geldiğinde olanlar...</p>
<p class="block5">Volkmann durakladı, kızın yüzüne baktı:</p>
<p class="block5">- Sanırım tekrarlanacak.</p>
<p class="whitespace"> </p>
<p class="block5">Stockholm.</p>
<p class="block5">23 aralık, 06.15</p>
<p class="block5">Stockholm'ün Arlanda Havaalanı'nda, SAS kontuarındaki kız, yaklaşan kara yağız gence baktı. Esmer tenine uygun soluk gri Armani takımının üzerine pahalı bir devetüyü palto giymişti. Yakışıklı, belki otuzlarında, yapılı, ama gözleri çok kederli biri. Kız gülümsedi:</p>
<p class="block5">- Günaydın, efendim.</p>
<p class="block5">Adam sessizce başını salladı, birinci sınıf biletlerini uzattı. Kız önündeki bilgisayarın tuşlarına basmaya başladı, Stockholm'den Amsterdam'a, Amsterdam'dan sonra Berlin bağlantısı olduğunu gördü. Adamın deri bavuluna etiket takarken, başını kaldırıp gülümsedi. Adam da ona gülümsedi. Utangaç bir tebessümdü. Kontuarın arkasında kalan uzun bacaklarını görmemiş olması yazık, belki de adamdan bir randevu koparırdı. Bilgisayardaki işlemleri tamamlayarak adama biletlerini, biniş kartını uzattı, uzatırken biletin üzerindeki ismi yeniden okudu. Adamın biletleri almak için uzattığı ellere baktı. Güçlü, ama pembe yara izleriyle dolu eller. Ellerdeki yaralar kızın içini ürpertti. Adamdan iğrenmek için yeterli. [553]</p>
<p class="block5">- Hemen uçağa binebilirsiniz, Bay Kemal.</p>
<p class="block5">- Teşekkürler. Tebessüm etmekte zorlandı:</p>
<p class="block5">- İş için mi, yoksa eğlence amacıyla mı seyahat ediyorsunuz, Bay Kemal?</p>
<p class="block5">- İş.</p>
<p class="block5">- Size iyi yolculuklar diliyorum.</p>
<p class="block5">Adam gülümsemeden döndü, çıkış kapısına doğru yürüdü.</p>
<p class="block5"><br class="calibre1" id="calibre_pb_59"/>
</p>
</body></html>
