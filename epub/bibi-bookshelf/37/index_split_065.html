<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block6" id="calibre_pb_65">Strasbourg</p>
<p class="whitespace"> </p>
<p class="block5">Özel Lear jet Strasbourg'a indiğinde saat yediyi geçiyordu. Volkmann terminaldeki kulübelerden birinden evini aradı, hat kapanana kadar çaldırdı. Büroyu aradığında da aynı durumla karşılaştı. Hatların zarar gördüğünü düşündü, olanları duyunca Peters’ın kızı da yanına alıp merkeze gidip gitmediğini merak etti.</p>
<p class="block5">Ford'u havaalanının otoparkından aldı, yirmi dakika sonra Orangerie'nin köşesinde duruyordu. İtfaiye arabalarının parlak kırmızı ışıkları kış karanlığını deliyordu. Aşağıdaki koridora geçici bir ışıklandırma yapılmıştı, binanın içinde çalışan jeneratörün sesini duydu, ama merkezin büyük bir bölümü karanlıktaydı. Kar dinmiş, sokakları gri bir çamurla kaplayıp gitmişti.</p>
<p class="block5">Kaldırımın kenarında duran altı jandarma arabasının mavi ışıkları dönüp duruyordu. Onların yanında iki yangın söndürücü vardı. İtfaiyeciler bir araya toplanmış, sigara içerek konuşuyorlar, bazıları da hortumları topluyordu. Koyu tulumlar giymiş iki adlî tıp uzmanı, Platz'a dağılmış enkazın arasında, işlerine yarayacak bir şeyler arıyordu. Üçüncü katta, gölgelere girip çıkan şekiller gördü, bunların da adlî tıp uzmanları olduklarını düşündü. En fazla zararı üçüncü kat görmüştü anlaşılan. Ferguson'un bürosu da uçmuş, yerine kocaman bir boşluk bırakmıştı. Camların parçalandığı bölümlerde, patlamanın çıkardığı alev ve dumanın dış duvarları da kararttığı görülüyordu. [594]</p>
<p class="block5">Gölgelerin altında dururken, kalabalığın içinde pek çok tanıdık yüz gördü, ama ne Erica'ya ne de Peters'e rastladı. Yüreği hızla çarpıyor, kafasında karmakarışık düşünceler dolaşıyordu. Alman uzmanlardan biri, kravatsız gömleğiyle bir polisin yanında durmuş sigara içiyordu, Volkmann bir ara yanına gitmeyi düşündü, sonra içgüdüsüne uydu, vazgeçti.</p>
<p class="block5">Beş dakika kadar bekledikten sonra döndü, sokakta yürümeye başladı. Ne yapması gerektiğini bilemiyordu. Bir kez daha nöbetçi yetkiliyi aramaya karar verdi. Sokağın sonundaki telefon kulübesine girdi, bu kez birisinin cevap verdiğini duydu. Cevap veren genç Fransız yetkilinin, Delon'un sesiydi, Volkmann kendini tanıttı. Delon aceleyle sordu: - Hangi cehennemdeydin, Joe?</p>
<p class="block5">Volkmann soruyu duymamış gibi yaptı:</p>
<p class="block5">- Bana olanları anlat, dedi.</p>
<p class="block5">Karşı taraftan bir iç çekiş duyuldu, sonra:</p>
<p class="block5">- Ferguson öldü, Joe, dedi Delon. İki saat önce bürosunda bir bomba patladı. Ben bodrumda görevliydim. Alevleri söndürür söndürmez, onu bulduk. Ondan geriye kalanlar jandarma morgunda. Jan de Vries ciddi bir beyin sarsıntısı geçirdi, hastanede. Bomba patladığında, ikinci kattaki bürolardan birindeymiş, nöbeti ben devraldım.</p>
<p class="block5">- Ne oldu?</p>
<p class="block5">- Resepsiyon görevlisi patlamadan on beş dakika önce, içeriye iki kişi almış. Ellerinde düzgün görünen Belçika Masası kimlikleri varmış. Asansöre binip üçüncü kata çıkmışlar, ama bir daha inmemişler. Birinci kattaki yan; merdivenine açılan kapıyı aralık bulduk. Oradan kaçı olmalılar.</p>
<p class="block5">Delon sustu, Volkmann genç adamın sesindeki korkunun farkındaydı.</p>
<p class="block5">- Her şey karmakarışık, Joe. Kimse neler olduğunu bilmiyor.</p>
<p class="block5">- Sen orada yalnız mısın?</p>
<p class="block5">- Hayır, yanımda Belçika Bölümü'nden Reauld var. [595] Sonraki vardiyayı o devralacak. Yan odada, kimliklerle ilgili olarak Brüksel'le konuşuyor. Şu ana kadar bir isim bulamadık.</p>
<p class="block5">- Resepsiyonda kim vardı bütün bunlar olurken?</p>
<p class="block5">- Fransız Masası'ndaki çocuklardan biri, Lamont. Buraya geleli sadece üç ay olmuş. Geldiği yere gönderilmesi için uğraşıyorum. Orospu çocuğu, heriflerin imzasını bile almamış, aptal.</p>
<p class="block5">- Lamont adamların eşkâlini verdi mi?</p>
<p class="block5">- Onunla biraz önce konuştum. Dışarıda kar yağıyormuş, adamların paltolarının yakaları da kalkıkmış. İkisi de uzun, açık renk saçlı, otuzlarında, ama hepsi bu. Konuşmamışlar, kimliklerini göstermişler sadece. Lamont'a göre binayı tanıyorlarmış, nereye gideceklerini de bilir gibi davranmışlar.</p>
<p class="block5">- Reauld nöbeti kaçta alıyor?</p>
<p class="block5">- Yarım saat sonra. Evindeyken patlamayı duymuş, yapacak bir şey var mı, diye gelmiş.</p>
<p class="block5">Delon durakladı.</p>
<p class="block5">- İki saatten beri Peters'ı da arıyorum, ama numarası cevap vermiyor. Seninki de. Ferguson'a gelen gizli bir zarf vardı. Patlamadan hemen önce geldi.</p>
<p class="block5">- Nereden?</p>
<p class="block5">- Güney Amerika'dan De Vries burası havaya uçmadan birkaç saniye önce Ferguson'a götürdü.</p>
<p class="block5">Delon yine durakladı.</p>
<p class="block5">- Senin ya da Peters'ın görmesi gerektiğini düşünüyorum, Joe. Önemli. Telefonda konuşulacak bir şey değil. Haberleşmenin bodrumdaki kasasına bir kopyasını sakladım.</p>
<p class="block5">- Binada Alman Masası'ndan kimse var mı?</p>
<p class="block5">- Bir iki kişi. Delon durakladı:</p>
<p class="block5">- Neden?</p>
<p class="block5">- Mesajı hiç kimseye göstermeyeceksin, Andre. Ben görmeden önce, kimseye göstermeyeceksin. Anlıyorsun, değil mi?</p>
<p class="block5">- Tabiî.</p>
<p class="block5">- Evim Quai Ernest'te. Nöbetten çıkar çıkmaz oraya gel. Yalnız gel, kimseye de nereye gittiğini söyleme. Gelirken, mesajın kopyasını da getir. [596]</p>
<p class="block5">- Neler oluyor, Joe?</p>
<p class="block5">- Sana söylediklerimi yap, Andre.</p>
<p class="block5">Delon'a adresini verdi, sonra:</p>
<p class="block5">- Peters'ı en son ne zaman gördün? diye sordu.</p>
<p class="block5">- Öğleden sonra. Erken ayrıldı, yanında da bir kız vardı. Neden?</p>
<p class="block5">Volkmann kısa sessizlikten sonra Fransız'ın sesini yeniden duydu:</p>
<p class="block5">- Her şey yolunda mı?</p>
<p class="block5">- Şimdilik, dediklerimi yap. Sonra konuşuruz...</p>
<p class="block5">Volkmann'ın Quai Ernest'e gitmesi iki dakika sürdü. Peters'ın avluda duran Volvo’su karın altında kalmıştı, merdivenleri çıkarken, avluya inen çamurlu izler gördü. Tepeye vardığında tereddüt etti. Evinin ön kapısı kapalıydı, içeriden de hafif bir ses geliyordu. Küçük yatak odasının perdesinin gerisinden, odanın ışığının yandığını gördü, anahtarını çıkartmadan önce zili çaldı.</p>
<p class="block5">Kimse kapıyı açmaya gelmeyince tereddüt etti, sonra aşağıya, arabasına döndü. Koltuğun altındaki Beretta'yı aldı, arabanın kapısını kapattıktan sonra, silahın emniyetini açtı, horozunu kaldırdı. Avlunun kenarından dolaşarak binanın arkasındaki küçük bahçeye vardı, başını kaldırıp pencereye baktı. Ön oda da ışık vardı, ama hareket görünmüyordu, perdenin üzerinde yanıp sönen mavimtırak ışıktan, odadaki televizyon açık olduğunu anladı. Bir sonraki oda da, başucu lambasının kükürt renkli ışığıyla aydınlanmıştı.</p>
<p class="block5">Yeniden avluya dönüp basamakları tırmanırken, yüreğinin hızla çarptı duydu. Koltuğun önünde, yerde, Peters'ın cesedini, evin dağıtıldığını gördü. Önce korkudan ürperdi, sonra özenli davranması gerektiğini düşündü, bütün duygular yerini öfkeye bıraktı, rengi uçmuş yüzündeki gözleri kan revan içindeki setle odanın diğer köşeleri arasında gidip geldi. Oda korkunç kokuyordu, halıda da kan izleri vardı; Peters'ın yırtılan boynunda, elbiselerinin üzerindeki kan kuruyup pıhtılaşmıştı. Peters'ın sağ gözünün üzerinde bir, göğüs boşluğunda da iki kurşun yarası vardı. Yüzündeki yaradan akan göz çukuruna birikerek kurumuştu, ama öteki gözü, ölümüne bakar gibi açıktı. [597]</p>
<p class="block5">Peters'ın sol bileğine dokundu. Adamın vücudu buz gibiydi, katılaşma da başlamıştı. Evi aramak on saniyesini aldı, tüm vücudundan soğuk terler akıyordu. Yatak odası kapısı üzerindeki tahtalardan kıymıklar koptuğunu, telefonun açık kaldığını gördü, kapının yanında da kızın ayakkabısının teki vardı. Kızın cesedini bulamamaktan doğan ilk rahatlama duygusu yerini korkunç bir öfkeye bıraktı. Uzunca bir süre, oturma odasının ortasında durdu, çevresindeki kanlı görüntüye baktı. Kızın başına gelebilecekleri düşündükçe ellerinin öfkeden titrediğini, kalbinin hızla çarpmaya başladığını hissetti; bir şeyler yapmak zorunda olduğunun bilincindeydi; bütün bu olanlardan Kesser'in adamlarının sorumlu olduğunu, Erica'yı da onların kaçırdığını biliyordu.</p>
<p class="block5">Kendini kontrol etmeyi başarması birkaç dakikasını aldı, sonra derin nefesler almaya başladı, içine dalmak üzere olduğu karşı konulmaz kin ve nefret uçurumundan kurtulmaya çalıştı. Sonra Beretta'nın emniyetini kapadı, banyodan getirdiği bir havluyu Peters'ın yüzüne örttü, bir iskemle çekip kapının yanında oturdu. Delonun gelmesini bekledi. Volkmann kanlı havluyu kaldırdı, sonra hemen yerine koydu. Genç Fransız inanmak istemeyen gözlerle Peters'ın cesedine bakarken, yumruklarını sıkmış, yüzü solmuştu.</p>
<p class="block5">- Aman Tanrım...</p>
<p class="block5">Delon başını bir yandan Volkmann'a bakarak sallıyor, bir yandan da odaya, çevresine bakıyordu.</p>
<p class="block5">- Öleli iki saat kadar olmuş, dedi Volkmann.</p>
<p class="block5">- Kim yaptı bunu, Joe?</p>
<p class="block5">Genç Fransız o kadar sarsılmıştı ki, Volkmann onun her an düşüp bayılabileceğini düşündü. Sonra keskin mavi gözlerdeki bakış birden değişti, daha profesyonelce bakmaya başladı.</p>
<p class="block5">- Joe, bence bana burada olanları anlatman gerek.</p>
<p class="block5">Volkmann soruyu duymazlıktan geldi. [598]</p>
<p class="block5">- Mesajın kopyasını getirdin mi?</p>
<p class="block5">Delon tereddüt etti, sonra usulca elini uzattı, paltosunun iç cebinden bir zarf çıkardı, açıp uzattı.</p>
<p class="block5">- Bu bilgilerin bu akşam olanlarla bir ilgisi olabilir mi? diye sordu. Çünkü eğer varsa, bana neler olduğunu anlatman gerekecek. Bunlar olurken görevli nöbetçi bendim. Bu beni de ilgilendiriyor. Volkmann kâğıdı eline almadan önce Delon'a baktı, sonra okumaya başladı:</p>
<p class="softbreak"> </p>
<p class="block8">"Kime: Başkan, İngiliz DSE.</p>
<p class="block8">Kimden: Başkan, Seguridad Paraguaya,</p>
<p class="block8">Asuncion.</p>
<p class="block8">Aşağıdaki bilgiler acil ve gizlidir:</p>
<p class="block10"><span class="text1">(1) Yüzbaşı Vellares Sanchez ile polis memuru Eduardo Cavales'in 20 aralık günü, yerel saatle yaklaşık 20'de, Mexico City'de öldüklerini bildirmek zorunda olduğum için üzgünüm. Polisin Franz Lieber'i tutuklamak amacıyla, Chapultepec'te ikametgâh olarak kullanılan bir eve yaptığı baskın sırasında öldürüldüler. Franz Lieber, Julio Monck adına düzenlenmiş sahte bir pasaportla Asuncion'dan gelmişti. Lieber - ya da Monck - de ölüler arasındadır. Lieber, Nicolas Tsarkin'le olan dostluğuyla tanınmaktaydı. Baskın sırasında, evdekilerden ikisinin kaçtığı sanılmaktadır. İkisi de beyaz, erkek. Birinin adının Karl Schmeltz, diğerininkinin de Hans Kruger olduğu sanılmaktadır. Mexico City'de soruşturmayı yürüten kişi, Başmüfettiş Gonzales'tir. Gonzales, kaçakların yakalanması için gerekli önlemleri hemen aldırmış olmakla birlikte, her ikisinin de Meksika dışına kaçmış olabileceklerinden endişe etmektedir. Chapultepec'teki ev sonradan Meksika vatandaşlığına geçmiş ancak daha önceden savaş suçları nedeniyle aranan Josef Halder'e aittir. Baskın sırasında Halder de ölmüştür. Soruşturma sürmektedir. Mexico City'den, Gonzales'ten alacağımız bilgileri iletmeye devam edeceğiz. (2) Öncelikli ve çok gizlidir: Mexico City'den Gonzales'in bize verdiği bilgilere göre, yukarıda adı geçen evde tutuklananlardan biri de Brezilya pasaportu sahibi Ernesto Brandt'dır. Sanık polisle işbirliği yapmamakta direnmiştir, ama Brezilya Büyükelçiliği başkâtibinin verdiği bilgiye göre, Brandt, Brezilya hükümetine ait sivil bir nükleer araştırma kurumunda çalışmakta ve 12 kilo - TEKRAREN, 12 KİLO - askerî amaçlı PLUTONYUM'un kaybolmasından sorumlu tutulmaktadır. Soruşturma devam etmektedir. SON. "</span><span class="text2"> [600]</span></p>
<p class="softbreak"> </p>
<p class="block5">Volkmann başını kaldırmadan önce durakladı, gözlerini kaldırdığında, Delon Volkmann'ın bakışlarındaki ifadeyi görüp sordu.</p>
<p class="block5">- Bu mesajın bugün olanlarla bir ilgisi var mı?</p>
<p class="block5">- Evet. Delon azametle konuştu.</p>
<p class="block5">- Öyleyse bu, ikimizin arasında kalacak bir konu olmaktan çıktı Joe. Bunu biliyor olmalısın.</p>
<p class="block5">- Bu mesajı ikimizin dışında kim gördü?</p>
<p class="block5">- Sadece De Vries.</p>
<p class="block5">- Öyleyse başkalarına haber vermeden önce beni dinlemeni istiyorum. Peters’e bunu yapanlar - Ferguson'u öldürenler - giderken yanlarında birini daha götürdüler.</p>
<p class="block5">- Kimi?</p>
<p class="block5">- Bir Alman kızı. Peters binadan ayrılırken yanında gördüğün kız.</p>
<p class="block5">Delon kaşlarını çattı.</p>
<p class="block5">- Kim o kız?</p>
<p class="block5">- Bir gazeteci. Bize bu konuyu getiren de o.</p>
<p class="block5">Volkmann mesajı havaya kaldırdı.</p>
<p class="block5">- Bu gece kaçırılmasının nedeni de bu. Bu işin arkasında her kim varsa, kızın neler bildiğini öğrenmek istiyor; hikâyeyi kimlere anlattığını da. Ferguson ile Peters’ın öldürülmelerinin nedeni de muhtemelen bu. Mexico City'de öldürülen o iki adam, Sanchez ve Cavales de bu işin içindeydi.</p>
<p class="block5">Fransız Volkmann'ın gözlerindeki öfkeyi gördü, sonra başını sallayıp:</p>
<p class="block5">- Joe bana hiçbir şey anlatmıyorsun, dedi.</p>
<p class="block5">İstemeden de olsa, bakışlarını Peters'ın cesedine çevirdi:</p>
<p class="block5">- Bunu yapanlar kim?</p>
<p class="block5">- Neonaziler, Andre.</p>
<p class="block5">Volkmann genç Fransız'ın yüzündeki şaşkınlığı gördü.</p>
<p class="block5">- Kontrol etmeni istediğim Alman isimleri. Onları öldürenler, bugün kızı kaçıranlarla aynı kişiler. [601] Neden öldürüldüklerini bilmiyorum, ama bütün bu olaylarla bir ilişkisi olmalı.</p>
<p class="block5">Delon kısık bir sesle sordu:</p>
<p class="block5">- Diyorsun ki, Peters'ı öldürenler, plutonyumu kaçıranlarla aynı kişiler, öyle mi?</p>
<p class="block5">- Plutonyumu küçük miktarlar halinde bir yıldır Güney Amerika'dan getirip Almanya'ya sokuyorlar. Son parti iki hafta önce Cenova Limanı üzerinden geldi.</p>
<p class="block5">Volkmann Delon'a Cenova'da olanları anlattı, adamın renginin daha da solduğunu gördü.</p>
<p class="block5">Volkmann bandı da anlatınca, Delon öfkeyle:</p>
<p class="block5">- Bu grup... Bizim neden haberimiz olmadı? Fransa'nın? Ötekilerin?</p>
<p class="block5">- Çünkü sen bana mesajı göstermeden önce, ne kaçırdıklarını bilmiyorduk. Silah kaçırdıklarını sandık. Hatta belki de altın. Yoksa nükleer malzeme, aklımızdan bile geçmedi, bugüne kadar, bulmacanın parçalarını birbirine uyduramıyorduk.</p>
<p class="block5">Fransız başını salladı.</p>
<p class="block5">- Bu artık sadece İngiliz Masasını ilgilendiren bir konu olmaktan çıktı.</p>
<p class="block5">Üstlerime haber vermek zorundayım.</p>
<p class="block5">- Andre, alarm zilleri çalmadan önce, biraz zamana ihtiyacım var. Eğer bu insanlar, ne kaçırdıklarını bildiğimizi öğrenirlerse, malzemeyle ne yapacaklarını Tanrı bilir.</p>
<p class="block5">Delon Peters’ın cesedine baktı, sonra gözlerini Volkmann'a çevirdi.</p>
<p class="block5">- Ne demek istiyorsun? Nasıl öğrenebilirler?</p>
<p class="block5">- Çünkü bir darbe planlıyorlar. Bir ihtilal.</p>
<p class="block5">Fransız'ın yüzü hayalet gibi bembeyazdı. Duyduklarına inanmak istemiyormuş gibi, başını iki yana salladı. Gözlerini Volkmann'ın gözlerine dikerek fısıldar gibi konuştu.</p>
<p class="block5">- Bunu nereden biliyorsun?</p>
<p class="block5">- İnan bana Andre, dediğim gibi olacak. Bu mesaj bunu kanıtlıyor. Bunun ardındaki insanların Alman polisi içinde yandaşları, destekçileri var. Alman ordusunda da. Başarmak istiyorlarsa, ordu ile polisi yanlarına almak zorundalar. Eğer Alman Masası'na söylersen, bu adamlara haberi duyma ihtimali artar.</p>
<p class="block5">Delon kuşkuyla baktı.</p>
<p class="block5">- Anlamıyorum, neden plutonyum? [602]</p>
<p class="block5">- Başkalarının karışmasını önlemek için. Bu tek mantıklı açıklama. Almanya'nın hiç kendi nükleer silah stoku olmadı. Ellerinde nükleer silah olunca, bu adamlar her şeyi dener. Bence artık nükleer silahları var.</p>
<p class="block5">Delon yavaşça döndü, kanepenin yanına gidip çöktü. Kararsızdı, kararsızlığı da yüzünden okunuyordu, alnı düşüncelerle kırıştı, büyük ellerini sıkıp yumruk yaptı, yeniden açtı. Ellerini kaldırıp alnına kapadı. Volkmann onu izledi. Ona bir de Schmeltz'i anlatmak, şaşkınlığını daha da artırmak olacaktı, Volkmann bu bölümü es geçmeye karar verdi.</p>
<p class="block5">Delon uzun bir süre, derin şok içinde öylece oturdu. Başını kaldırıp Volkmann'ın gözlerine baktığında, anlatılanların gerçek olduğuna inanmıştı. Oturduğu yerde öne eğilip kafasını salladı.</p>
<p class="block5">- Benden istediğini yapamam, Joe. Böyle bir riske giremem. Benden yapamayacağım bir şey istiyorsun.</p>
<p class="block5">Fransız'ın mavi gözleri yardım istercesine Volkmann'a bakıyordu.</p>
<p class="block5">- Kız... yakının mıydı?</p>
<p class="block5">- Evet.</p>
<p class="block5">- Öyleyse duyguların mantığını engelliyor. Bunun farkında mısın?</p>
<p class="block5">Volkmann başını salladı.</p>
<p class="block5">- Yanılıyorsun, Andre. İnan bana, yanılıyorsun.</p>
<p class="block5">- Öyleyse, sana bir soru sorayım. Bu insanlar... kaç taraftarları var?</p>
<p class="block5">- Bilmiyorum Andre, ama ellerindeki malzemeyle, taraftara falan ihtiyaçları yok. Artık tüm ülkeyi rehin alacaklar.</p>
<p class="block5">Delon bir an düşündü.</p>
<p class="block5">- Zamana ihtiyacın olduğunu söyledin. Ne yapmayı düşünüyorsun?</p>
<p class="block5">- Onların Münih'te Kesser diye bir adamları var. Plütonyumun nerede saklandığını biliyor olabilir. Bana sekiz saat ver. Eğer bulamazsam, seni arayacağım. Sen de seninkilere haber verirsin. Her bölüm başkanına kendin git. Ama Alman Masası'ndan uzak dur. Ötekilere sana söylediklerimi anlat. Berlin'de güvendiğim insanlar var, ama onlarla önce tek başıma görüşmek istiyorum. Yapılacak ilk iş, malzemenin yerini bulmak. Sonra da bizimkilere bildirmek. [603] Asuncion'dan gelen mesaj elinde. Mesajı seninkilere, ötekilere göster. Onlara ne yapmak niyetinde olduğumu anlat.</p>
<p class="block5">- Bu ihtilal ne zaman yapılacak?</p>
<p class="block5">- Sanırım, çok yakında. Noel geldi, Avrupa'daki ordulardan çoğu personelini tatile gönderdi. Kimse böyle bir şey beklemiyordur.</p>
<p class="block5">Delon endişeyle Volkmann'a baktı.</p>
<p class="block5">- Ya sekiz saat içinde senden bir haber alamazsam?</p>
<p class="block5">- O zaman iş hükümetlerimize kalır. Eğer iş, bu insanları durdurmak için Alman sınırlarını aşmaya varırsa, umarım böyle bir kararı alacak cesaretleri olur.</p>
<p class="block5">Delon derin bir nefes alıp alnını şilince, Volkmann Fransız'ın önerisini kabul edeceğini anladı.</p>
<p class="block5">- Mesajın kopyası bende kalabilir mi? diye sordu Volkmann.</p>
<p class="block5">- Evet. Aslı hâlâ bodrumdaki kasada.</p>
<p class="block5">- Sana ulaşabileceğim bir numara ver, Andre.</p>
<p class="block5">Fransız bir kâğıt parçasına numarayı yazıp Volkmann'a uzattı.</p>
<p class="block5">- Güvenlik masası numarasıyla ötekilerini biliyorsun. Merkezde kalacağım. Ama eğer bana ulaşamazsan, bu da özel hattım. Hatlar patlamadan zarar görmüştü, ama sen telefon etmeden biraz önce acil hatları yamamayı başardık. Geri döner dönmez güvenli bir hattan kısım başkanlarını arayacağım. Umarım bana inanırlar.</p>
<p class="block5">Genç adam başını kaldırdı.</p>
<p class="block5">- Yardım istemediğinden emin misin?</p>
<p class="block5">Volkmann başını salladı.</p>
<p class="block5">- Zaman yok, Andre.</p>
<p class="block5">Genç Fransız'ın suratındaki ter damlalarını gördü.</p>
<p class="block5">- Böyle davranmakla doğrusunu yaptığına emin misin Joe?</p>
<p class="block5">- Bu tek yol Andre, inan bana.</p>
<p class="block5">- İyi şanslar, dostum.</p>
<p class="block5">Volkmann Kehl yoluna çıktı Münih'e üç saatte gidebileceğini düşündü, bunun için ana otoyoldan ayrılma ve Karaormanlar'dan geçip Herrenberg'e giden yoldan kaçıp sapması gerekiyordu. [604]</p>
<p class="block5">Ulm otoyoluna saptığında yeniden kar başladı, iki saat kadar sonra Augsburg'a girdiğinde de tipiye dönüştü. Württemberg tarlaları bembeyazdı. Trafik rahatlamıştı; Augsburg'dan çıkarken, Münih'e giden yolun sağ şeridinde, Alman ordusuna ait on iki personel taşıyıcıyla altı kamyon gördü.</p>
<p class="block5">Volkmann ordu kamyonlarını sollarken kalbinin daha hızlı çarpmaya başladığını hissetti, kamyonların kapısına yazılı birlik numaralarını okumaya çalıştı, ama arabaların üzeri kar ve çamur kaplıydı. On beş dakika kadar sonra önüne ilk çıkan benzin istasyonuna girdi, telefon kulübesinden bir konuşma yaptı. Konuşma bir dakikadan da az sürdü. Hızla arabasına binip Münih yoluna dönmeden önce saatine baktı. Onu çeyrek geçiyordu. <br class="calibre1" id="calibre_pb_66"/>
</p>
</body></html>
