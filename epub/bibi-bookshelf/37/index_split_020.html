<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">On beşinci kısım</p>
<p class="block5">Asuncion.</p>
<p class="block5">6 aralık, 01.02</p>
<p class="whitespace"> </p>
<p class="block5">Sanchez masasında oturuyordu. Gözlerinin altında kapkara halkalar, yüzünde de uykusuzluğun şişkinliği vardı. Yarımdaki küçük tepsinin üzerinde bir termos kahve, üç dolu fincan, masadaki cam kül tablasında da söndürülmemiş bir sigara duruyordu. Volkmann ile Erica karşısındaki koltuklara oturmuşlardı. Yorgunluğuna rağmen, uyanık ve ilgili görünüyordu; Volkmann bu görünüşün Hernandez'i tanımış olmasından mı, yoksa Ferguson'un doğru insanlara gereken mesajları göndermesine mi bağlı olduğuna karar veremedi. "Aslında önemli de değil" diye düşündü; adam şu anda onlarla birlikteydi, elinden gelen yardımı esirgemiyordu. Küçük ve zevksiz oda, paslı dosya dolabının üzerinde dönen elektrikli vantilatörün de etkisiyle olacak, daha serindi. Sanchez yeni bir dosya açıp içindekilere, İspanyolca yazılarla dolu kâğıtlara baktı.</p>
<p class="block5">- Winter denilen şu adam. Son üç yılda sekiz kez gelmiş Paraguay'a. Hepsi de yaklaşık dörder ay arayla, her seferinde de iki ya da üç gün kalmış. Giriş kayıtlarına yolculuk nedeni olarak "şirket işi" yazmış hep.</p>
<p class="block5">Sanchez başını kaldırdı, sonra yeniden dosyaya gömüldü. Daha önce ayrıntıları Volkmann'a anlatmış, giriş kayıtlarındaki doğum yeri ve tarihinin Volkmann'ın arkadaşlarının seguridad'a gönderdikleri Winter dosyasına uyduğunu belirtmişti. [168]</p>
<p class="block5">- Her giriş kaydında, Paraguay'da bulunduğu süre boyunca kalacağı oteli bildirmiş. Her seferinde, ülkeye Asuncion'dan girmiş. Dördünde Amerika, Miami'den, üçünde de Rio de Janeiro'dan gelmiş. Hepsi de Avrupa'dan gelen, aktarmalı uçuşlar. Bir kere de Frankfurt'tan, aktarmasız. Winter, Paraguay'a en son üç ay önce gelmiş. O sefer Excelsior'da kalmış. Daha önce, Guarani Oteli'nde. Ondan önce, Excelsior. Excelsior'dan önce, iki kez küçük otellerde. Ama genellikle, Excelsior ya da Guarani. Listesini çıkardım, isterseniz bakabilirsiniz.</p>
<p class="block5">Volkmann, Sanchez'in uzattığı kâğıttaki listeyi inceledi, başını kaldırıp sordu:</p>
<p class="block5">- Bütün bu otelleri kontrol ettiniz mi?</p>
<p class="block5">Sanchez başını salladı.</p>
<p class="block5">- Şimdilik, sadece Excelsior ve Guarani'yi. Elinizdeki liste bana bugün, akşamüzeri ulaştı. Adamlarım diğer otellere de bakacak. Biraz zaman alır herhalde.</p>
<p class="block5">- Winter'in inişten önce doldurduğu gümrük formları. Orada herhangi bir şirket adı verilmiş mi?</p>
<p class="block5">- Hayır. Hiç ad yok.</p>
<p class="block5">- Peki, Winter'in otel faturalarını kim ödemiş?</p>
<p class="block5">- Şimdiye kadar kontrol ettiğimiz iki otelde de, Winter kendisi ödemiş. Nakit. Hep nakit. Her seferinde de, tek başına olmasına rağmen, normal oda değil, bir süit tutmuş.</p>
<p class="block5">- Peki ya telefon? Winter kaldığı süitten telefon etmiştir kuşkusuz. Gittiğiniz otellerde telefon görüşmelerinin kayıtları var mı?</p>
<p class="block5">- Si. Yasaya göre, otel müşterilerinin bütün uluslararası ve yurtiçi konuşmalarının kayıtları tutulur. Adamlarımın şu ana kadar görüştüğü otellerde, yani Excelsior ile Guarani'de, Winter'in telefon görüşmeleriyle ilgili herhangi bir kayıt yok. Faturalarındaki tek masraf, yemek ve içecek.</p>
<p class="block5">Sanchez fincanını aldı, koyu sıvıyı yudumladı, fincanı yerine bıraktı. Hâlâ sönmemiş sigarayı görünce, alıp bir nefes çekti, sonra tablaya bastırdı.</p>
<p class="block5">- Şirket adı yok, dedi Volkmann. Telefon da etmemiş. Peki ya araba kiralama şirketleri? Onlar kontrol edildi mi?</p>
<p class="block5">- Kentteki bütün araba kiralama şirketlerinin listesini çıkarttırdım. Yarın sabah adamlarımın ilk işi, bu şirketlerle konuşmak olacak. [169]</p>
<p class="block5">Sanchez yeniden önündeki dosyaya baktı.</p>
<p class="block5">- Sizinkilerin gönderdiği Winter fotoğrafı var ya, dedi, onu otellerdeki görevlilere gösterip adamı hatırlayıp hatırlamadığını sormuşlar. Tabiî, kimse hatırlamamış. Omuzlarını silkti.</p>
<p class="block5">- Büyük oteller tabiî, her gün bir sürü yeni yüz görüyorlar. Adamlarım hâlâ listedeki son otellerle uğraşıyor, oraları daha küçük, ama aynı cevabı alırsak, şaşmayacağım.</p>
<p class="block5">Sanchez masanın öbür yanında oturan Volkmann'a baktı.</p>
<p class="block5">- Gece vardiyasında, elimdeki adam sayısı çok az oluyor. Üstelik yapmaları gereken başka işler de var. Cinayet, falan. Anlıyorsunuz, değil mi? Biraz nefes alabilirlerse, öteki otellere bakacaklar.</p>
<p class="block5">Erica Kranz'a döndü.</p>
<p class="block5">- Ama hiç olmazsa Rudi'nin Winter konusunda yanılmadığını öğrendik. Gerçekten de Paraguay'da gördüğü o olabilir.</p>
<p class="block5">- Ama Rudi Hernandez'in onu gördüğünü iddia ettiği tarihlerde, Winter'in Paraguay'da olduğunu gösterir bir kayıt yok, değil mi? diye sordu Volkmann.</p>
<p class="block5">Sanchez başını iki yana salladı.</p>
<p class="block5">- Hayır. Ama ıssız bir noktada sınırı geçmiş olması ya da sahte pasaport kullanması mümkün. Ya da belki kaydı tutulmamıştır. Başımıza gelmedi değil. Giriş kaydının Asuncion'a gönderilmemiş olabileceğini düşünerek, tüm sınır noktalarına mesaj gönderdim.</p>
<p class="block5">Omuzlarını silkti.</p>
<p class="block5">- O kadar uzaklardaki görevliler, bazen yükümlülüklerini unutabiliyor.</p>
<p class="block5">- Kontrol ettiğiniz her iki otelde de Winter'in hep süit tuttuğunu söylediniz.</p>
<p class="block5">- Si. Hep.</p>
<p class="block5">Sanchez önündeki dosyaya baktı.</p>
<p class="block5">- Sekiz seferinde de.</p>
<p class="block5">- Demek ki misafir ağırlamak ya da insanları etkilemek istedi. Belki de ikisini birden.</p>
<p class="block5">- Belki. Ama daha fazla ayrıntıya ihtiyacımız var. Sanchez omuzlarını silkti. [170]</p>
<p class="block5">- Bu da zaman alır, tabiî.</p>
<p class="block5">Erica Kranz koltuğunda öne doğru eğildi:</p>
<p class="block5">- Ya öteki adam? Hani bazen Rodriguez'le birlikte çalışanı...</p>
<p class="block5">- Si, Miguel Santander.</p>
<p class="block5">- Onu sorguladınız mı?</p>
<p class="block5">- Si. Siz gelmeden önce. Rodriguez'in ölümünden haberi vardı. Dosyayı cinayet olarak değerlendirdiğimi söyledim, Santander ondan kuşkulandığımızı sanıyor. Ben de böyle düşünmesine izin verdim. Rodriguez'in öldürülmesiyle bir ilgisi olmadığını söylüyor. Son iki hafta boyunca güney sınırında olduğunu iddia ediyor. İyi amaçlarla değil, tabiî. Yine de tanık gösteremiyor.</p>
<p class="block5">Bir an gülümsedi,</p>
<p class="block5">- Bu da benim işime geliyor. Şimdi, korkudan ödü patlıyor. Bir şeyler anlattı, tabiî. Yorgun yorgun ayağa kalktı.</p>
<p class="block5">- Belki de kendi kulağınızla duymanız daha iyi olur. Aşağıda, sorgu odalarından birinde. Gelin, sizi götüreyim.</p>
<p class="block5">Sorgu odası, tıpkı Sanchez'in bürosu gibi donuk, kasvetliydi, duvarlarının boyası yer yer dökülmeye yüz tutmuştu. Eski tahta bir masa ve üç iskemlenin dışında, odada başka eşya yoktu. Sanchez onları odaya sokunca, Volkmann ayakta duran iki genç <i class="calibre3">policia</i> görevlisinin arasında oturan, otuz yaşlarındaki, ince yüzlü adamı gördü. Adam çok esmerdi, iki günlük sakalı yüzünün daha da karanlık görünmesini sağlıyor, İspanyol'dan çok yerli özelliklerini ortaya çıkarıyordu. Sürekli kucağına koyduğu elleriyle oynuyordu. Yakası yırtık, lekeli bir Adidas tişört, rengi atmış bir blucin ve yıpranmış kovboy çizmeleri giymişti. Koyu renk gözlerini kırpıştırarak gelenlere baktı. Sanchez <i class="calibre3">policia</i>'lara işaret ederek odadan çıkmalarını istedi. İki genç memur dışarı çıkınca, Sanchez boş iskemleleri gösterdi, Erica Kranz oturdu, Volkmann ayakta durmayı yeğledi.</p>
<p class="block5">- Bu adam Miguel Santander, dedi Sanchez. Biraz İngilizce biliyor. Ama eğer isterseniz, tercüme edebilirim. [171]</p>
<p class="block5">Santander hafifçe gülümsedi.</p>
<p class="block5">- Lütfen, İngilizce biliyorum. Biraz pratik yapabilirsem, iyi olur. Volkmann'a ve kıza bakıp gülümsedi, eğri büğrü, kararmış dişleri gözüktü.</p>
<p class="block5">Sanchez yabancıları tanıştırdı, fazla bilgi vermeden, Rodriguez'in öldürülmesiyle ilgilendiklerini söyledi. Sigara paketini çıkarıp Santander de dâhil, herkese tuttu, bir tane de kendisi aldı, bütün sigaraları yaktı. Santander'e döndü.</p>
<p class="block5">- Bana söylediklerini arkadaşlarıma da anlatmanı istiyorum. Yavaş yavaş. Seni anlayabilsinler. Comprende?</p>
<p class="block5">- Si.</p>
<p class="block5">Santander önce yabancı adama, sonra da kıza baktı. Sanchez'e döndü.</p>
<p class="block5">- Nereden başlayayım?</p>
<p class="block5">- Rodriguez'in senden yardım istemesinden.</p>
<p class="block5">Santander başını salladı, gergin, sigarasından bir nefes çekti. Gözleri Volkmann ile Erica arasında gidip gelirken, alnında ter damlacıkları tomurcuklandı, elleri de sürekli kıpırdıyordu.</p>
<p class="block5">- Bir ay önce Rodriguez bende geldi. Sesi kısık, konuşması kesik kesikti.</p>
<p class="block5">- Yardıma ihtiyacı var. Bir iş için, bir arkadaşım uçak kiralamak istiyor. Kendi uçak eski, motor jeneratörü parça lazım. Parça gelene kadar, arkadaşım uçak kiralamak istiyor.</p>
<p class="block5">Santander söylediklerinin anlaşılıp anlaşılmadığını görmek için, bir Volkmann'a, bir Erica'ya bakıyordu. Tepki gelmeyince, devam etti.</p>
<p class="block5">- Bu iş, Rodriguez'in yaptığı iş, bazen çok tehlikeli. Arkadaşım uçak sahibi, bilmek istiyor uçak iyi olacak, tehlike yok, ben de sordum Rodriguez'e. Bilmek lazım, tehlike yok, risk yok. Çünkü eğer Rodriguez tehlike var, belki arkadaşımın uçak gidecek <i class="calibre3">policia</i>'da. Ben sordum Rodriguez'e bana yapacağı işi anlat, işte yoksa tehlike, benim arkadaşım uçak kiralayabilir.</p>
<p class="block5">Santander çevresindeki yüzlere bakıp omuzlarını silkti.</p>
<p class="block5">- Rodriguez bana hiçbir şey anlatmak istemedi. Ama arkadaşımın uçak kiralamak istiyor, anlattı mecbur. [172] Bazı insanlar istiyorlar taşıtmak kargo sınırdan öbür tarafta. Montevideo'da. Daha önce yapmış. Çok yapmış. Bu adamlar, istiyor Rodriguez yalnız çalışacak. Başka kimse yok. Her zaman gece karanlıkta uçacak.</p>
<p class="block5">Santander sigarasından bir nefes çekti, endişeyle Sanchez'e baktı; Sanchez devam etmesini işaret etti. Santander elinin tersiyle ağzını sildi, yabancılara baktı.</p>
<p class="block5">- Her yolculuk, hep aynı. Değişiklik yok. Rodriguez uçağı götürecek Chaco'nun kuzeyinde sakin bir yerde. Pist yok. Sadece alan. Cangılda bir alan, ışık var. Oraya inecek, adamlar bekliyor. Uçakta kutular koyuyorlar. Tahtadan kutular. Bu kutuları götürecek Uruguay'da, Montevideo yakınında. Gece uçacak, alçakta uçacak, radar yakalayamaz. Montevideo'da alan aynı. Pist yok, yalnız ışıklı alan. Rodriguez iniyor, adamlar uçak bekliyor, kutular indiriyor. Sonra Rodriguez aynı işi bir daha yapıyor, belki iki ay sonra. Hepsi bir yıl sürüyor.</p>
<p class="block5">Santander başını salladı.</p>
<p class="block5">- Problem yok. Hiç problem yok.</p>
<p class="block5">Durakladı, sinirli sinirli sakalını kaşıdı.</p>
<p class="block5">- Rodriguez'e inanıyorum. Bana yalan söylemiyor. Bana söylüyor, hiç yok tehlike. Arkadaşın uçak için yok tehlike. Son bir yolculuk lazım. Bu son yolculuk için çok özel bir yük var. Ondan sonra bu adamlar için çalışmak bitecek.</p>
<p class="block5">Santander yeniden durakladı, başını kaldırıp Volkmann'a baktı.</p>
<p class="block5">- Ben biliyorum. Rodriguez iyi pilot. En iyi pilot. Ben diyorum, tamam, uçak aldın. Ben arkadaşımla konuşmadan önce Rodriguez telefon ediyor, diyor arkadaşın uçak lazım değil.. Kendi uçak motor jeneratörü parça geldi.</p>
<p class="block5">Santander arkasına yaslanıp, Sanchez'e baktı.</p>
<p class="block5">- Bütün bildiğim bu. Rodriguez benim iyi arkadaş. Ben onu öldürmek istemem. Ben kimse öldürmem.</p>
<p class="block5">Önce Erica Kranz'a, sonra Volkmann'a baktı, gözlerinde yalvarırcasına bir ifade vardı:</p>
<p class="block5">- Buna inanmak lazım.</p>
<p class="block5">Sanchez:</p>
<p class="block5">- Senyor Santander'e soracağınız bir soru var mı? diye sordu Volkmann'a.</p>
<p class="block5">- Rodriguez'i en son ne zaman gördün? [173]</p>
<p class="block5">- Bir ay önce. Benim arkadaşım uçak kiralamak istediği zaman.</p>
<p class="block5">- Sonra?</p>
<p class="block5">- Hayır, yemin ederim. Konuştuktan iki gün sonra barda telefon etti, söyledi arkadaşım uçak lazım değil. Sonra onu görmedim, konuşmadım.</p>
<p class="block5">- Rudi Hernandez adını duydun mu? Rodriguez sana bu isimden söz etti mi?</p>
<p class="block5">Santander bir süre düşündü, sonra başını salladı.</p>
<p class="block5">- Hayır, Senyor.</p>
<p class="block5">- Emin misin? Hernandez. Rudi Hernandez.</p>
<p class="block5">- Eminim. Ben bu isim hiç duymadım.</p>
<p class="block5">- Rodriguez sana o adamların adından söz etti mi? Montevideo'ya mal taşıdığı kişilerin adından?</p>
<p class="block5">Santander başını salladı.</p>
<p class="block5">- İsim yok. Rodriguez isim hiç söylemez. Bu işte, bazı adamlar sana isim vermez. Böyle daha iyi, anlıyorsunuz, değil mi?</p>
<p class="block5">- Rodriguez'in tahta sandıkları aldığı ya da boşalttığı yer? Neresi olduğunu biliyor musun?</p>
<p class="block5">- Rodriguez açık açık söylemedi. Sadece boş yerler, sakin yerler. Köy, şehir yok. Chaco'da, kutular aldığı yeri söylemedi. Ben sordu, Rodriguez sadece dedi, eski Alman <i class="calibre3">colonia</i>'lardan<sup class="calibre4">1</sup> biri. [<sup class="calibre4">1</sup> İspanyolca "büyük çiftlik, malikâne." (ç.n.)] Kuzeyde çok colonia var, senyor.</p>
<p class="block5">- Kutuları yükleyip boşaltan adamlar. Rodriguez sana onlardan bahsetti mi? Hiç birini tarif etti mi? Santander bir süre düşündü.</p>
<p class="block5">- Hayır. Bana söyledi, sadece o adamlar kendi işinde çok iyi. Çabuk çalışıyor. Rodriguez bekliyor on dakika, on beş dakika, kutular doluyor. Montevideo'da aynı..</p>
<p class="block5">Biraz daha düşündü.</p>
<p class="block5">- Ama Rodriguez söyledi colonia'da yaşlı bir patron var.</p>
<p class="block5">- Alman mı?</p>
<p class="block5">- Sanırım.</p>
<p class="block5">- Rodriguez onu tarif etti mi?</p>
<p class="block5">- Hayır, Senyor. Sadece söyledi, yaşlı.</p>
<p class="block5">- Uçağın yüklenip boşaltılmasında kaç kişi çalışıyor? [174]</p>
<p class="block5">- Bilmiyorum, Senyor. Rodriguez söylemedi.</p>
<p class="block5">- Rodriguez taşıdığı sandıklarda ne vardı, biliyor muydu?</p>
<p class="block5">Santander sakalını sıvazladı.</p>
<p class="block5">- Bana söylemedi. O bilmiyor, sanıyorum. Ama o kutular, ağır, çok ağır. Sadece son defa değil.</p>
<p class="block5">- Nereden biliyorsun ağır olduklarını?</p>
<p class="block5">- Rodriguez söyledi, uzun pist lazım. Uzun alan. Kalkmak için. Tankta az benzin.</p>
<p class="block5">- Başka ne dedi?</p>
<p class="block5">- Hiç, Senyor. Eminim. Hiç. Size her şey anlattım.</p>
<p class="block5">Başını kaldırıp Sanchez'e baktı.</p>
<p class="block5">- Doğrusunu anlattım, inan bana. Volkmann içini çekti, yorgunluk yavaş yavaş etkisini gösteriyordu. Odada havalandırma yoktu, nem giderek artıyordu. Devam etmeden önce, durakladı.</p>
<p class="block5">- Rodriguez, son seferin dışında kaç kutu taşıyordu?</p>
<p class="block5">- Bilmiyorum, Senyor.</p>
<p class="block5">- Büyük sandıklar, küçük sandıklar?</p>
<p class="block5">Santander başını salladı, omuzlarını silkti.</p>
<p class="block5">- Özür diliyorum, Senyor...</p>
<p class="block5">- Bu adamlar Rodriguez'e parasını nasıl ödüyorlardı?</p>
<p class="block5">Santander yeniden başını salladı.</p>
<p class="block5">- Rodriguez bana hiçbir şey anlatmaz. Ama sanıyorum, nakit. Her seferden sonra. Bu işte, hep böyle yapılır.</p>
<p class="block5">- Rodriguez onlarla nasıl tanıştı?</p>
<p class="block5">- Bana söylemedi.</p>
<p class="block5">- Rodriguez'in bir arkadaşı, bir dostu var mı? Böyle şeyleri anlatacağı, işinden konuşacağı. Belki de bir kadın?</p>
<p class="block5">- Hayır, Senyor. Rodriguez hep sır saklar. Sarhoşken bile, işten konuşmuyor. Kimseye. Biliyorum. Böylece, kimse <i class="calibre3">policia</i>'ya gitmeyecek.</p>
<p class="block5">Santander bakışlarını dedektiften kıza çevirdi. Bacakları harikaydı, gerçekten harika. Tam yanında, yatakta isteyeceğin türden biri. Bunları, bu gringoların bu işi neden araştırdıklarını merak ediyordu, ama sormaması gerektiğinin de farkındaydı. Yeniden gringoya baktı. Adam,</p>
<p class="block5">- Hatırladığın başka bir şey yok mu? diye sordu, iyi düşün. Ne olursa olsun. Ne kadar önemsiz olursa olsun. [175]</p>
<p class="block5">- Hiçbir şey yok. Yemin ederim.</p>
<p class="block5">İstavroz çıkardı.</p>
<p class="block5">- Bana yalan söylediğini bir anlarsam, amigo... dedi Sanchez.</p>
<p class="block5">- Tanrı şahidimdir. Rodriguez iyi arkadaşım...</p>
<p class="block5">Sanchez yüzünü buruşturup sigarasını söndürdü, dönüp Volkmann'a baktı.</p>
<p class="block5">- Başka sorunuz var mı, Senyor?</p>
<p class="block5">Volkmann başını salladı. Her üçü de yeniden Sanchez'in bürosundaydı. Dedektif taze ve sıcak kahve getirtmişti. Saat ikiyi geçiyordu, odada vantilatörün yeknesak sesi dışında fazla bir şey duyulmuyordu. Volkmann göz ucuyla Erica Kranz'a baktı. Yorgundu. Yorgun, ama kafası bir şeyle meşgul. Kahvesini yudumlarken, aklına bir şey takıldığı belliydi. Volkmann, Sanchez'e döndü.</p>
<p class="block5">- Bize doğruyu anlattığından emin misiniz?</p>
<p class="block5">- Si, ben inandım. Üstelik Santander cinayet işleyeceklerden değil. Bana kalırsa, bildiği her şeyi anlattı.</p>
<p class="block5">Kahve fincanını aldı.</p>
<p class="block5">- Alman colonia'sındaki yaşlı adam hakkında söyledikleri işimize yarayabilir. Ama Paraguay'da çok Alman colonia'sı var. Son savaştan önce ya da sonra gelmiş Almanlar, göçmenler.</p>
<p class="block5">Sıcak kahveyi yudumladı, fincanı masanın üzerine bıraktı.</p>
<p class="block5">- Santander'in anlattıkları belki çok fazla değil, ama önümüzdeki tabloyu biraz daha aydınlattı. Rodriguez'in çalıştığı o adamlar, her ne yapıyorlarsa, gizli kalmasını istemişler anlaşılan. İşi bitirince, Rodriguez'den kurtulmaya karar vermişler. Tanık yok. Konuşacak kimse yok. Ama Rodriguez, adamların onu öldüreceğini anladı. Kendi planını yaptı. Rudi Hernandez'i arayıp olanları anlattı. Anlattıkları, Rodriguez'in sigorta poliçesi olacaktı. Bence asıl niyeti, o adamlara giderek başına bir şey gelirse polisin bu işe burnunu sokacağını söylemekti.</p>
<p class="block5">Omuzlarını silkti.</p>
<p class="block5">- Anlaşılan fırsatı olmadı. Belki de onlara söyledi, adamlar da hem onu hem de Rudi'yi öldürmeye karar verdi.</p>
<p class="block5">Sanchez bir süre düşündü, önce pencereden dışarı baktı, sonra yine konuklarına döndü.</p>
<p class="block5">- Bir ihtimal daha var. [176] Belki de Rudi bir şekilde bu adamların toplanacaklarını öğrendi. Konuşmaları kaydetmeyi denedi, daha fazlasını öğrenip kanıt bulmak istedi. Ama işler istediği gibi gitmeyince, hem onu hem de küçük kızı öldürdüler. Sanchez omuzlarını silkti.</p>
<p class="block5">- Belki de kız sadece yanlış zamanda yanlış yerde bulunmanın cezasını ödedi. Ya da Rudi'ye yardım etti.</p>
<p class="block5">Volkmann bir süre düşündü:</p>
<p class="block5">- Hernandez'in ödünç aldığı elektronik malzeme, diye sordu, ne kadar uzaktaki sesleri kaydedebiliyor?</p>
<p class="block5">Sanchez omuzlarını silkti,</p>
<p class="block5">- Çok fazla değil, belki bir kilometre.</p>
<p class="block5">- Hernandez öldürüldüğü gece herhangi bir yerde olabilirdi öyleyse.</p>
<p class="block5">- Kabul. Öldürüldüğü günün sabahında nerede olduğuyla ilgili tek ipucu, gece bekçisinin söyledikleri. İstasyonda nöbet tutarken, onu gördüğünü ileri süren adam.</p>
<p class="block5">Sanchez omuz silkti.</p>
<p class="block5">- Rudi'nin orada ne aradığını kim bilir? Tabiî, eğer oraya gittiyse. Belki de kayıt cihazlarını orada kullandı, ama sanmıyorum. Nöbetçi, gördüğü adamın elinin boş olduğunu, istasyonda da en çok beş dakika kaldığını söyledi. Ama Torres'in ödünç verdiği aletleri taşımak için bir çantaya ihtiyacı olurdu. Bir çanta, hatta bir valiz.</p>
<p class="block5">Volkmann şişman dedektife baktı.</p>
<p class="block5">- Diyelim, Hernandez gerçekten de istasyona gitti. Bir insan sabahın o saatinde istasyonda ne arar? Üstelik neden arka kapıdan girer?</p>
<p class="block5">Aslında yüksek sesle düşünüyordu, soruyu sorunca, Sanchez'in kaşlarını çattığını gördü.</p>
<p class="block5">- Belki de en kısa yoldu, dedi Sanchez. Belki de Rudi bir bilet almak, Asuncion'dan uzaklaşmak istiyordu. Ama bilet gişesi sabaha kadar kapalıydı.</p>
<p class="block5">- Rudi bunu bilmez miydi?</p>
<p class="block5">Sanchez başıyla onayladı.</p>
<p class="block5">- Ne demek istediğinizi anlıyorum. O zaman sormakta haklısınız. Eğer Rudi gerçekten istasyona gittiyse ve orada kısa bir süre kaldıysa, belki de belirli bir amacı vardı. Peki. ama amacı neydi? Bir insan sabahın o saatinde tren istasyonuna neden gider? [177] Bir trene yetişmek, gelen bir tren varsa karşılamak için Ama bu durumda, bunların ikisi de geçersiz.</p>
<p class="block5">Volkmann'a baktı. Gringonun da düşündüğü bazı şeyleri kafasında tartıp daha önce söylenenleri gözden geçirdiği belliydi. Sonunda:</p>
<p class="block5">- Listedeki öteki otellerden ne haber? dedi Volkmann.</p>
<p class="block5">- Adamlarım daha dönmedi. Santraldan aratacağım. Sanchez ayağa kalktı, masasının üzerindeki kâğıtları düzenleyip dosyayı kapattı. Paslı dosya dolabına yönelirken, cebindeki anahtar destesini çıkardı, dolabı açıp çekmecelerden birini çekti, dosyayı yerleştirdi, dolabı özenle kilitledi. Ardına döndüğünde, kızın kendisine baktığını, dudaklarını büzüp alnını kırıştırdığını, büyük bir gayretle bir şeyler düşünmekte olduğunu gördü. Sanchez belki de ilk kez kızın bacaklarına ya da kusursuz yüzüne değil, ellerine baktı. Sağ elinde bir deste anahtar vardı, Rudi'nin dairesinin ve arabasının anahtarları. Kendisi Volkmann'la konuşurken, kızın bu anahtarlarla oynaması dikkatini çekmişti. Sanchez yeniden kızın yüzüne baktı; kızın gözleri Sanchez'in eline, elindeki anahtar destesine dikilmişti. Önce elindeki anahtarlara, sonra kıza baktı. Kız İspanyolca, alçak sesle konuştu.</p>
<p class="block5">- Rudi'nin tren istasyonunda ne aradığını sormuştunuz. istasyonda... dolaplar vardır... İnsanların eşyalarını bırakmaları için... Burada da öyle mi?</p>
<p class="block5">Sanchez'in bir kaşı kalktı. Yeniden kızın elindeki desteye baktı, kız anahtarları başparmağı ile işaret parmağı arasında tutuyordu. İspanyolca cevap verdi:</p>
<p class="block5">- Galiba var.</p>
<p class="block5">Kız tereddüt etti.</p>
<p class="block5">- Belki de Rudi'nin böyle bir dolabı vardı.</p>
<p class="block5">Sanchez bomboş gözlerle baktı. Volkmann gözlerini her ikisine dikmiş, söyledikleri şeyleri merak ediyordu. Tren istasyonu Plaza Uruguaya'nın hemen karşısındaydı. Kapının hemen içinde, kuytu yerlerde beş altı ayyaş yatmış, uyuyordu. [178] Dükkânların hemen önünde, bebeklerini renkli battaniyelere sarmış genç karılarıyla yerliler ya da mestizolar çömelmiş, uyukluyorlardı. Kuzeyden ya da güneyden gelip sabahın ilk trenini bekleyen yoksul insanlar, şaşkın yüzlerde masumiyet, acılı kahverengi gözlerde endişe. Yalandaki ucuz otellerden birine gidemeyecek kadar meteliksiz insanlar.</p>
<p class="block5">Bazıları istasyona hızla giren üç kişiye uykulu gözlerle baktı. Nemli havada geniz yakıcı bir mazot kokusu vardı. Sanchez bekleşen zavallılara acıyarak baktı. İstasyon fazla değişmemişti. Eski, odun kazanlı buharlı trenlere binip Villaricca'da anneannesi ile dedesinin evine gidişini hatırladı. Dolapların, sağda bir yerlerde olduğunu sanıyordu.</p>
<p class="block5">Bir köşeyi dönünce, beton duvarın önünde sıralanan, üstlerine ispirtolu kalemle numaraları yazılmış üç dizi çelik kapı gördüler. Sanchez ortadaki sıranın önüne dikildi.</p>
<p class="block5">- Anahtarlar, Senyorita.</p>
<p class="block5">Erica Kranz anahtarları uzattı. Sanchez anahtarları yeniden inceledi. Hernandez'in evine, arabasına, büro masasına ait olmayan iki anahtar vardı. Aslında bu anahtarların hangi kilitleri açtığını merak etmemiş de değildi. Tıpkı kızın merak ettiği gibi. Karakoldayken, Rudi'nin istasyonda bir emanet dolabı bulundurduğu sonucunu nereden çıkardığını sormuştu. Kız sadece omuzlarını silkmişti. Bir duygu. İçgüdü. Paraguay yerlilerinin içgüdü anlamında kullandıkları bir sözcük vardı: <i class="calibre3">monoataamka</i>, "öbür dünyadan gelen ses." Kız belki de haklıydı. Belki de Rudi'nin burada bir dolabı vardı. Kıza sözünü ettiği güvenli yer.</p>
<p class="block5">Sanchez önündeki deliklere baktı, sonra elindeki desteden kilitlere en uygun görünen anahtar seçti. Karşısındaki dolabın üzerinde "27" yazılıydı. Anahtarı soktu, hiçbir dirençle karşılaşmadan sonuna kadar itti. Çevirmeyi denedi. Anahtar biraz döndü, o kadar. Sanchez kilit bilyelerinin direndiğini hissetti. Anahtarı delikten çıkarırken Volkmann'a ve kıza baktı, gözlerindeki bakışları gördü. Umut. beklenti. Sol tarafı, kutuların başlangıç noktasını gösterdi, belli belirsiz gülümsedi, - Belki de en baştan başlamamız daha iyi olacak. Başlangıç için en iyi yer orası. Si?</p>
<p class="block5"><br class="calibre1" id="calibre_pb_21"/>
</p>
</body></html>
