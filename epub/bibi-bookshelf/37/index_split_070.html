<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Elli yedinci kısım</p>
<p class="whitespace"> </p>
<p class="block5">Şoför arabayı dağ yolunun üzerindeki, bir ağaç kümesinin altına çekti. Motoru durdurup farları söndürdü. Beş adam küçük Opel'den dışarı fırladı. Birden ortalık hareketlendi, arabanın bagajı açıldı, silahlar dağıtılmaya başlandı.</p>
<p class="block5">Teröristlerden biri Volkmann'ın eline bir Kalaşnikov fırlattı. Silahı alıp emniyetini kontrol etti, şarjörün dolu olup olmadığına baktı. Lubsch'un daha önce iade ettiği Beretta'sını da cebine koymuştu. Başını kaldırıp dağa baktı. Hava daha da kötüleşmiş, kar yağışı yoğunlaşmıştı. Çevresindeki çamlar beyazlığın içinde kayboluyor, gözler on metreden ötesini seçemiyordu. Dağın tepesi de bir kar perdesinin ardına saklanmıştı. Yamacı güçlükle, arabanın motorunu zorlayarak tırmanmışlar, sonra da Kaalberg'e giden patikanın elli metre ötesinde, ana yolun üzerinde durmuşlardı. Şoför gürültüyle kimsenin dikkatini çekmemek için, son iki yüz metre boyunca motoru düşük devirde çalıştırmak zorunda kalmıştı.</p>
<p class="block5">Volkmann kızın başına neler gelmiş olabileceğine dair düşünceleri kafasından kovmaya çalıştı, tüm gücünü tırmanmaya verdi. Kar taneleri yüzüne çarpıyordu, gözleri karanlığa alışınca, dönüp Lubsch'a baktı. Adam Hartig'le konuşuyordu, Volkmann adamın başıyla onayladığını, Lubsch'un adamın omzuna dokunduğunu gördü. Biraz sonra göğsüne asılı Kalaşnikov'la karın içinde kayboldu. [651]</p>
<p class="block5">Lubsch Volkmann'ın yanına geldi.</p>
<p class="block5">- İkimiz ağaçların arasından gideceğiz. Yeterince yaklaşır yaklaşmaz da bunu kullanacağız.</p>
<p class="block5">Elinde bir CEL telsiz vardı.</p>
<p class="block5">- Aşağıdakiler emri alır almaz platodakilere ateş açacaklar. Onları vuramasalar bile, hiç değilse yerlerine mıhlayacaklardır. Hartig telefon ve güç kablolarının bağlantı kutularını bulmaya çalışacak. Bulursa, kabloları kesecek. Böylece Kesser'in arkadaşlarının dış dünyayla bağlantıları kesilecek. Yardım çağırmaya kalkarlarsa, bu işimize yarar. Bizim telefon hattını kullanmamız gerekirse, Hartig bağlantıyı yeniden kurar. İşler daha da kötüleşirse, ana yolun bir kilometre ötesinde bir telefon kulübesi var.</p>
<p class="block5">- Neden güç kabloları? Adamların jeneratörü vardır herhalde.</p>
<p class="block5">- Tabiî vardır. Ama Hartig bu konuda uzman, bağlantıların kesilmesinin daha iyi olacağını söylüyor. Eğer bir acil durum jeneratörü çalıştırsalar bile, elde edecekleri güç sadece aydınlatmaya yarar. Yüklenmeyi gerektirecek işlerde kullanamazlar, hatlar yükü kaldıramayacağından elektrik motoru falan çalıştıramazlar. Bu yüzden, roketi kullanamazlar.</p>
<p class="block5">Lubsch gülümsedi.</p>
<p class="block5">- Ama buna fazla güvenmeyelim, Volkmann.</p>
<p class="block5">Lubsch derin bir nefes alıp soluğunu boşalttı, soluğu dumanlı havada sanki donup kaldı.</p>
<p class="block5">- Oyunu gelişmelere göre oynayacağız. Elimizdeki en önemli avantaj, onları şaşırtacak olmamız, onun için platodaki barikatın yanındaki pezevenklerin bizimkilerin geldiğini duymamalarına dua edelim.</p>
<p class="block5">Lubsch ağaçlara, beyaz örtüye baktı.</p>
<p class="block5">- Daha fazla zaman kaybetmeyelim, Volkmann. Adımlarını atarken yerdeki tellere dikkat et, bakarsın güvenlik önlemleri kızın söylediğinden de iyidir.</p>
<p class="block5">Lubsch saatine baktı, öteki adamlarını da çağırdı. İki dakika geçtiğinde, planını herkese anlatmış, herkesin saatini ayarlamasını sağlamıştı.</p>
<p class="softbreak"> </p>
<p class="block5">Platz der Republik üzerindeki Reichstag parlamento binası, içi ve dışıyla bir karınca yuvası kadar kalabalık ve hareketli, bir Noel ağacı gibi aydınlık ve süslüydü. Werner Bargel o günkü faaliyeti daha önce hiç görmemişti. Duvarın yıkıldığı, kalabalıkların iki yüz metre ötedeki Brandenburg Kapısı'ndan akın edip Reichstag binasının önünde toplandığından beri, hiç. O, unutulmayacak bir gündü. Bu da öyle. Bargel Scheidemannstrasse üzerindeki çift camlı, kanatlı güney kapısının önünde durmuş, sabırsız adımlarla betonu arşınlarken, soluğuyla çevresini buhara boğuyor, bir yandan da Dollman'ın ölümünün şokunu atlatmaya çalışıyordu.</p>
<p class="block5">Herkesin yaşadığı şoku.</p>
<p class="block5">Görkemli koca granit bina geçmişte de tarihe tanıklık etmişti. Reichstag yangını. Rusların Berlin'e akını. Yükselen, sonra yıkılan Berlin Duvarı. Şimdi de tarihin yazılışına tanık oluyordu. Sanki Berlin polisinin yarısı Reichstag’ın çevresini kuşatmış gibiydi. En az altmış içi dışı tam teçhizatlı, yeşil-beyaz Vosvos, ellerinde kurt köpekleri, gaz tabancalı, beyaz miğfer ve plastik kalkan kuşanmış bir sürü toplum polisi, bir o kadar Mercedes minibüs, havada dönenip duran, pervaneleriyle polis arabalarından yükselen mavi ışıkları gölgelendiren dört polis helikopteri. Sinir yumağı halinde görünen, yeşil üniformalı, yüzleri endişeli, konuşan polisler; karşıdaki küçük parkın ağaçları arasında koşuşanlar, ellerindeki fenerleriyle karanlıkları aydınlatanlar, havlayan köpekler, haykırılan emirler, otomobil telsizlerinin, walkie-talkie'lerin cızırtısı. Her yerde çılgınca bir koşuşturma. Sanki Üçüncü Dünya Savaşı başlayacakmış gibi.</p>
<p class="block5">"Aman Tanrım!"</p>
<p class="block5">Bargel zonklayan başını salladı, bacaklarının titrediğini hissetti. Üstelik başlı başına roket tehlikesi, kabine üyelerinin can güvenliğini düşündürmeyecek kadar önemliydi. Saatine baktı. İkiyi on geçiyor. Bakanlardan üçü, başlarına bir şey gelmeden Reichstag'a [654] varmışlardı bile. Scheidemannstrasse'deki taş basamakları gerginlikle tırmanıp antiterör polislerinden oluşmuş duvarlar arasından Reichstag'a girerlerken, hepsinin de yüzü üzüntü ve endişelerini yansıtıyordu. Dollman'ın öldürülmesi hepsini derinden yaralamıştı. Kendi hayatının tehlikede olması, morallerini daha da bozmuştu kuşkusuz. Streicher daha şimdiden bir ceset gibiydi; Eckart ise, sırtına tabanca dayanmış birine benziyordu.</p>
<p class="block5">Bargel çevreyi dalga dalga saran yeşil üniformalara, sivillere baktı. Her birinin yakasında, özel güvenlik gücünden olduklarını belirten sarı bir yuvarlak vardı. Ama sarı yuvarlak bir anlam taşımıyordu. Sokaktaki herhangi bir kimse, hatta herhangi bir üniformalı uygun fırsatın gelmesini bekliyor olabilirdi. Bargel gruplar halinde toplanıp hararetli hararetli konuşan polislerden bazılarının yüzünü inceledi, içlerinden bazıları binanın girişine bakıyordu. İçlerinden herhangi biri, belki de birkaçı.</p>
<p class="block5">Kime güvenmeli?</p>
<p class="block5">"Aman Tanrım!"</p>
<p class="block5">Bargel aklı başında bir insanın bu koşullar altında bakanlara saldıramayacağını düşündü. Saldırı, intihar demek olurdu. Reichstag'daki güvenlik, kuş uçurtmuyordu. Bakanlar ve Reichstag güvenlik görevlileri dışındakiler, binaya girebilmek için Berlin polis müdüründen ya da Bauer'in emriyle Bargel'den izin almak zorundaydı. Polis müdürü on metre ötede, soğuk caddenin kenarında, kendi damarlarını kesip kan kaybından ölecek biri gibi duruyor, Reichstag'ın güvenlik örgütünün başı, koyu renk saçlı, otuz yaşlarındaki Axel Wiglinski'yle konuşuyordu; her iki adamın endişeli gözleri hareketli kalabalığın üzerinde geziniyordu.</p>
<p class="block5">Bütün önlemlere rağmen, kimse durumdan emin görünmüyordu. Wiglinski'nin ekipleri, kokuya duyarlı köpeklerle birlikte Reichstag binasını üç kere gezmiş, her odayı, her deliği aramış, bütün yapıyı bodrumdan çatıya, kuzeyden güneye, doğudan batıya taramıştı.</p>
<p class="block5">Hiçbir şey bulamadılar.</p>
<p class="block5">Ne orada olmaması gereken bir insan, ne bomba, ne de bir patlayıcı. Bargel polis müdürüyle konuşmuş, bundan sonra ne yapılması gerektiğini tartışmıştı. [655] Kabine üyeleri binaya geldiklerinde, onları binanın kuzey kanadındaki, üçüncü kata götürecek özel asansöre bindirecekler, orada da toplantı için ayrılmış 4-Kuzey salonuna gireceklerdi. Scheidemannstrasse girişinden salona kadar olan yol iki dakika sürüyordu.</p>
<p class="block5">Weber korumalarıyla geldiğinde de, ona hem Bargel hem de Axel Wiglinski eşlik edeceklerdi.</p>
<p class="block5">4-Kuzey salonunun Reichstag'da bir adı daha vardı. Sadece acil durumlarda ve çok duyarlı toplantılar için kullanılan salona Halat Odası da denirdi.</p>
<p class="block5">Ardı ardına açılan iki kapı dışında girişi olmayan, ses geçirmez bir kutuya benzeyen oda, sekiz kalın çelik halatla Reichstag'ın kat zemininin üzerine asılıydı. On metreye on metre. Odanın tabanı, duvarları ve tavanı hiçbir yere değmediğinden, burayı gizli mikrofon yerleştirerek dinlemek de imkânsızdı. Telefon yoktu. İletişim de. Tek giriş çıkış yeri, kurşuna ve bombaya dayanıklı levhalarla kaplanmış, çift kanadı meşe kapılardı. O kapılar da hem koridordaki Reichstag güvenlik örgütünce hem de odanın dışındaki antiterör polisince korunacaktı.</p>
<p class="block5">Bargel yine polis kalabalığına, kalabalığın içindeki bazı yüzlere baktı, Volkmann'ın söylediklerini düşündü; içlerinden herhangi biri, öldürücü darbeyi yapmak için fırsat kollayan bir katil olabilirdi. Ama bu çok riskli, çok saçma olmaz mıydı?</p>
<p class="block5">"Bomba kullanmayı düşünüyor olmalılar" diye geçirdi içinden. Ama bütün bina, hatta 4-Kuzey salonu, hatta hatta güvenlik görevlilerinin kişisel dolapları bile aranmış, patlayıcının izine rastlanmamıştı. Tabiî, Wiglinski'nin adamlarının gözünden kaçmamışsa. Bundan da şüpheliydi. Adam sapına kadar konusuna hâkim, ayrıntılara önem veren biriydi, üç ayrı ekibe ayırdığı bomba uzmanları da birbirinin peşi sıra aynı yerleri aramış, çabuk, ama uzmanca davranarak, her köşeye bakmışlardı.</p>
<p class="block5">Bir bomba kullanacaklarsa, nasıl?..</p>
<p class="block5">Bargel güvenlik önlemlerini anlatan polis müdürünü dinlemiş, adamın yüzündeki gerginliği, sağ şakağında atan damarı görmüştü.</p>
<p class="block5">Sonra polis müdürü yanından ayrıldı, kendi adamları ve Axel Wiglinski'yle konuşmaya koyuldu.</p>
<p class="block5">Birden sirenler duyulunca, Bargel'in yüreği çarpmaya başladı. Bir Mercedes ve motosikletli polis konvoyu Scheidemannstrasse'ye girdi. Yine bakanlar, yine siyah limuzinlerden inen endişeli yüzler, buharlı soluklar, arabaların çevresini saran polisler, yukarıda dönen helikopterler, telsiz cızırtıları...</p>
<p class="block5">Üç bakan tek sıra halinde merdivenleri tırmandılar, kapıda Axel Wiglinski tarafından karşılanarak, içeride bekleyen güvenlik görevlileri tarafından, korumalarıyla birlikte 4-Kuzey salonuna götürüldüler.</p>
<p class="block5">Yine sirenler, yine dönen mavi ışıklar. Önce dört bakan Mercedes'i, ardından iki tane daha.</p>
<p class="block5">Sonraki Mercedes Konrad Weber'inkiydi. İnsanlar Weber’in yüzünü görmeye çalışırken, hareketlilik arttı, bir grup antiterör polisi geçici şansölyeyi korumak için arabanın çevresini sardı, sanki yeşil üniformalı arkadaşlarına güvenmiyor gibiydiler.</p>
<p class="block5">Bargel, antiterör timindekilerden hiçbirinin Weber'i öldürecek katil olmaması için dua etti.</p>
<p class="block5">Antiterör polislerinden oluşan dört kişilik çemberin içindeki Weber basamakların dibine yaklaşırken, Bargel yağmurluğunun altındaki ceketinin düğmelerini çözdü, buralarda bir şey olmayacağından emin olmakla birlikte, kemerine takılı Sig und Sauer P6'nın hazır olup olmadığını kontrol etti. Weber merdivenlerin tepesine gelene kadar çift camlı kapının yanında bekledi. Adamın bacaklarına dolanan kalın paltosuna, yüzünün beyazlığına, kimseye, yollarının üzerindeki Berlin polis müdürüne bile güvenmedikleri her hallerinden belli olan korumalarına baktı.</p>
<p class="block5">Cam kapıların içinden, Weber Bargel'e bakıp ciddiyetle selamladı.</p>
<p class="block5">Bargel asansörü ve 4-Kuzey'e giden uzun koridoru işaret etti. Soluğunu boşalttı. Weber'in Reichstag'a girmesiyle, sanki omuzlarındaki yük kalkmıştı.</p>
<p class="block5">Bargel bir an tereddüt etti. Şimdi Weber'e nasıl hitap edecekti? Şansölye yardımcısı mı, yoksa şansölye mi? En sağlıklı yolu seçti.</p>
<p class="block5">- Bu taraftan, efendim.</p>
<p class="block5">Bargel cilalı koridorda öne düşüp yol gösterdi, Weber ve korumaları, Axel Wiglinski peşindeydi. [657] Meyer evden çıkmış, karla kaplı, aydınlatılmış yoldan beton binaya yürüyordu. Binaya girdiğinde düğmelere uzandı, soğuk oda ışığa boğuldu. Kapıyı kapatıp bilgisayarla telefonun yanına yürüdü. Ahizeyi kaldırırken binanın ortasındaki gri vince baktı. Endişesinin artmakta olduğunun bilincindeydi. Evden Brenner'i, güvenlik başkanını aramaya çalışmıştı, ama hat kesikti. Üst kattaki telefon da öyle.</p>
<p class="block5">Brenner yirmi dakika önce telefon etmiş, Berlin'deki haberleri iletmişti. Ölen sadece Dollman değildi. Meyer Brenner'in sesindeki endişeyi hatırlıyordu şimdi. Grinzing de ölmüştü. Kesser ve kız arkadaşı kaybolmuş, evleri altüst edilmişti.</p>
<p class="block5">Brenner on dakika sonra yine arayacağını söylemişti, adamları Kesser'in evindeydi, bir ipucu bulmaya çalışıyorlardı. Brenner de Grinzing'in ölümüyle ilgili ayrıntıları öğrenmeye çalışacaktı.</p>
<p class="block5">Ama hâlâ aramamıştı. Hatlar da sessizdi.</p>
<p class="block5">Meyer küfrederek öteki hattı denedi, alnında tomurcuklanan ter damlalarını hissederek evdekilerin dönüşünü beklediklerini, Kruger'in daha sonra bariyere gidip girişi gözden geçireceğini düşündü. Denediği hat da kesikti. Emin olmak için telefonun çatalına birkaç kez bastı, yine de bir şey duyamadı. Ahizeyi fırlatırcasına yerine koyarken, uzaktan uzağa gelen silah seslerini duydu. Birkaç saniye nefes bile almaktan çekinerek durdu, rüzgârı koklayan bir hayvan gibi çevreye kulak kabarttı, kalp atışları hızlanırken uzaktaki silah seslerini yeniden duydu, toparlandı, kapıya seğirtti.</p>
<p class="block5">Kar giderek şiddetlenirken, Volkmann ve Lubsch yolun sağındaki ağaçların altından çıktılar. Tepelerin üzerinde yanan güçlü ışıklar, tekerlek izlerinin hâlâ göründüğü karla kaplı araba yolunu, üzerleri bembeyaz olmuş iki Mercedes'i aydınlatıyordu. Sağ taraftaki beton binanın düz çatısı da karla kaplıydı.</p>
<p class="block5">Hızla binaya doğru ilerlediler, Mercedeslerden birinin arkasına çömelip saklandılar. Volkmann yağan karın içinden eve baktı. Kar perdesinin arkasındaki ışıklı pencerelerde hiçbir hareket yoktu. Lubsch'a döndü. Terörist başıyla onaylayıp CEL'in düğmesini çevirdi, aceleyle konuşup Volkmann'a baktı.</p>
<p class="block5">- Hartig telefon hatlarını kesmiş. Umalım da, elektrik tellerini de bulsun. Hazır mısın?</p>
<p class="block5">Volkmann başını salladı. Lubsch ağzını telsize yaklaştırıp bir dizi emir verdi.</p>
<p class="block5">Birkaç saniye sonra uzaklardan küçük patlama sesleri duyuldu, aşağılardaki orman ve vadide silah sesleri yankılandı. Volkmann karla kaplı çakıl taşlarının üzerinden dağ evine doğru ilerledi. Lubsch da peşinden giderken, arkalarındaki kapının açıldığını duydular. Meyer karın üzerine adım atarken, iki adamın gözlerindeki şaşkınlığı gördü. İkisi de Kalaşnikovlarını ona doğru çevirdi. Meyer donup kaldı, yanaklarına düşen kar tanelerinin soğukluğunu hissetmedi.</p>
<p class="block5">Adamlardan koyu renk saçlı olanı parmağını dudaklarına götürüp hızla konuştu.</p>
<p class="block5">- Tek bir kelime, tek bir fısıltı yok.</p>
<p class="block5">Ellerini iki yanına sallandır. Meyer'e doğru bir adım attı.</p>
<p class="block5">- Schmeltz ve kız, neredeler?</p>
<p class="block5">Meyer bir an tereddüt etti. Adam tüfeğinin namlusunu Meyer'in başına doğrulttu. Meyer yutkundu, dizlerinin çözüldüğünü hissetti. Adam yaklaştı, namlunun soğuk ucunu Meyer'in şakağına dayadı.</p>
<p class="block5">- Cevap ver!</p>
<p class="block5">- Evde.</p>
<p class="block5">- Adın?</p>
<p class="block5">- Meyer.</p>
<p class="block5">Kalaşnikovlu adam beton binaya, çelik kapıdan sızan ışığa doğru bir göz attı.</p>
<p class="block5">- İçeri gir, Meyer.</p>
<p class="block5">Meyer tereddüt etti, kafası karışmıştı. İkinci adama, gözlük camlarından ışık yansıyan, yirmilerindeki genç adama baktı. Silah sesleri yoğunlaşmış, ardı arkası kesilmez olmuştu; Meyer evdekilerin nasıl olup da sesleri duymadıklarını, neden hâlâ evden çıkmadıklarını merak etti. Kalaşnikovun soğuk ucu kafasına sertçe inince, sendeledi.</p>
<p class="block5">- Yürü yoksa beynini dağıtırım!</p>
<p class="block5">Adamın gözlerinden öfke okunuyordu, deli gibi, yine de kontrollü bir öfke; tetiği çekebileceği belliydi. Meyer binaya doğru yürümeye başladı. Arkalarından hafif bir çıtırtı duydular, bir saniye sonra Kruger, elinde Walther, endişeli gözlerle evden fırladı.</p>
<p class="block5">Kruger tabancasını doğrultup horozu kaldırırken, bir saniyelik bir tereddüt oldu. Volkmann Kalaşnikovu doğrultmaya fırsat bulamadan, adam çılgın gibi ateş etti. Meyer'in vücudu geriye doğru yalpaladı, Volkmann’ın elini delen kurşun Kalaşnikovu yere fırlattı.</p>
<p class="block5">Lubsch, Kruger'in silahından çıkan kurşunlara hedef olurken bir çığlık attı, mermiler ete ve betona saplandı. Volkmann yere çöküp karın içinde sağa doğru yuvarlanırken sağ kolunda yine bir sızı hissetti, kafasını kaldırıp baktı, Kruger'in hâlâ çılgın gibi ateş ederek eve doğru koştuğunu gördü. Volkmann Kalaşnikovu sol eline alıp doğrulttu, Kruger tam kapıya varacakken ateş etti. Kalaşnikov geri teperken bir dizi kurşun Kruger'in sol yanına gömüldü, adamı olduğu yerde döndürdü. Volkmann yeniden tetiğe bastı.</p>
<p class="block5">İkinci salvo Kruger'in ensesine geldi, neredeyse adamın kafasını biçecekti, Kruger'in vücudu gerildi, yere düştü. Silah sesleri yankılanıp sustu. Volkmann doğruldu, sol kolundaki sızıyı fark ederek eğildi, yaralarına baktı. Bir kurşun elinin ayasından girip çıkmıştı, açık yara kanıyordu. İkinci mermiyse dirseğin hemen altındaki kemiği parçalamıştı, kolunun yeninden yoğun kırmızı bir kan akıyordu.</p>
<p class="block5">Acımıyordu, hiç olmazsa şimdilik, sadece bir uyuşukluk, ama acının birazdan başlayacağını biliyordu.</p>
<p class="block5">Lubsch ve Meyer'in cesetleri karın üzerinde yatıyordu. Meyer'in gözleri ölümü seyredercesine açıktı, Lubsch'un yüzünde de kocaman bir delik açılmış, gözlükleri beyaz karın üzerine düşmüştü.</p>
<p class="block5">Volkmann çok aşağılardan gelen silah seslerini duyabiliyordu. Seslerden de anlaşıldığı kadarıyla, Lubsch'un adamları güçlü bir direnişle karşılaşmıştı, ama sanki bütün bunlar çok uzakta, başka bir yerde, başka bir zaman olmuş gibiydi.</p>
<p class="block5">Çevresinde zamanın durduğunu hissetti, ama kalbi hızla çarpıyordu. Birden saniyelerin hızla akıp geçtiğini anladı, eli ve kolu dayanılmaz bir sancıyla zonkluyordu.</p>
<p class="block5">Aniden bütün ışıklar söndü, çevre zifiri karanlığa gömüldü. Volkmann karanlık boşlukta durdu, yüzüne düşen kar tanelerini, yüreğinin çarpıntısını hissetti.</p>
<p class="block5">Birkaç saniye sonra ışıklar yeniden yandı, bütün çevre gündüz gibi oldu. Hartig elektrik kablolarını kesmişti, şimdiyse jeneratör devreye giriyordu. Kapının üzerindeki ampullerle evin içindeki ışıklar bir iki titreşti, jeneratör devrini bulmaya başlayınca aydınlık sakinleşti. Volkmann döndü, beton binaya baktı. Kapı açıktı, ama artık içeriden ışık sızmıyordu.</p>
<p class="block5">Ya Hartig yanıldıysa?..</p>
<p class="block5">Silah sesleri arttı, yoğunlaştı, sürdü, zayıfladı, tekrar yoğunlaştı. Sonra, silah sesleri birden kesildiğinde, ani ve büyüleyici bir sessizlik karlı karanlığı kapladı. Koridorundan aydınlık yayılan eve döndü, ağır Kalaşnikovu elinden bıraktı, debelenerek kanlı parmaklarıyla Beretta'yı çıkarmaya uğraştı, birden büyük bir güçsüzlük, yorgunluk hissetti, beyni karıncalanıyordu. Yaralarından dayanılmaz acıyla, gözlerini kapadı. Gözlerini yeniden açtı; ciğer dolusu soğuk hava soludu, büyük bir gayretle bayılmamaya çabaladı. Hızla kapıya doğru ilerledi, Kruger'in cesedinin üzerinden geçerek içeri girdi.</p>
<p class="block4">Elli sekizinci kısım</p>
<p class="whitespace"> </p>
<p class="block5">Büyük bir kapının balkona açıldığı odanın şöminesinde odun ateşi çıtırdıyordu. Camların ötesindeyse yağan karın beyazlığı vardı. Adam ateşin önündeydi. Yarımda Erica vardı. Volkmann odaya girdiğinde, Erica Beretta'yı görüp konuşmaya davrandı.</p>
<p class="block5">- Kimse kıpırdamasın, dedi Volkmann. Beretta'yı tutan kolunu kalçasına dayadı, derin bir nefes aldı, gördüklerini anlamaya çalıştı. Erica ve adam, yan yana. Sanki birbirlerini tanıyorlarmış gibi. Kız solgun bir yüzle, şaşkınlığı gözlerinden okunarak baktı, Volkmann Erica'nın ne denli rahatsız olduğunu gördü. Parçalanmış kolundan kan sızıyor, duyuları uyuşmuş gibi geliyordu.</p>
<p class="block5">Adama döndü. Kendine iyi baktığı belliydi. Güneş yanığı bir yüz, yumuşak gözlerin köşesinde birkaç kırışık. Yakışıklı. Gümüş rengi saçlar. Hiç kuşku yok, Schmeltz. Volkmann adamın gözlerinin Beretta'yla kendisi arasında gidip gelmesini izledi. Erica Volkmann'a yaklaşmaya yeltenirken, adam onu durdurmak için bir hareket yapmadı.</p>
<p class="block5">- Joe...</p>
<p class="block5">Volkmann Beretta'yı kıza çevirdi, kısık sesle:</p>
<p class="block5">- Kimse kıpırdamasın, dedim. Dediklerimi yap. Kız olduğu yerde dondu, kaldı. Yüzü bembeyazdı.</p>
<p class="block5">Volkmann tabancayı adamın başına tuttu, masaya işaret etti.</p>
<p class="block5">- Kızın yanından uzaklaşın. Yavaşça.</p>
<p class="block5">Schmeltz tereddüt etti, sonra söyleneni yaptı. Tepedeki ampuller bir süre titreşti, sonra yeniden düzenli yanmayı sürdürdü. Schmeltz bir an başını kaldırıp ışıklara baktı.</p>
<p class="block5">- Oturun, dedi Volkmann. Masanın başına oturun, elleriniz masanın üzerinde olsun.</p>
<p class="block5">Adam tereddüt etti, sonra usulca masaya yaklaştı, zarif ellerini cilalı tahtanın üzerine koydu, sonra sakince Volkmann'a baktı.</p>
<p class="block5">- Kimsiniz siz? diye sordu Schmeltz.</p>
<p class="block5">- Adım Volkmann.</p>
<p class="block5">Schmeltz birkaç saniye Volkmann'a döndü, mavi gözleri sertleşmişti; sonra yere, Volkmann'ın ayaklarının arasına baktı. Volkmann'dan halının üzerine kan damlıyordu. Kırmızı lekeler. Akıp giden hayatı Yüzü yanıyor, alnından ter damlıyordu. Kızın sesini duyunca ona döndü.</p>
<p class="block5">- Joe, beni dinle, lütfen.</p>
<p class="block5">Sesi endişeli gibiydi. Yoksa buna inanmak mı istiyordu? Volkmann duyularının sağırlaştığını, elinden kayıp gittiğini, gözlerinin karardığını hissetti. Gördüklerinde gerçekdışı bir şeyler var gibiydi. Gözlerini kırpıştırarak, sabitleştirmeye çalıştı. Kız yine ona yaklaşmaya başladı, bu kez çok yavaş hareket ediyordu. Volkmann keskin bir hareketle Beretta'yı çevirdi. Kız tereddüt etti, sonra şaşkınlık içinde Volkmann'a bakarak, olduğu yerde kaldı.</p>
<p class="block5">- Sana söyledim. Kıpırdama. Konuşma.</p>
<p class="block5">Schmeltz birden:</p>
<p class="block5">- Eğer buraya olacakları durdurmak için geldinizse, dedi, durduramayacaksınız.</p>
<p class="block5">Başını salladı, her şeyi bilir gibi bakan gözleri Volkmann'a dikilmişti.</p>
<p class="block5">- Gerçekten durduramazsınız.</p>
<p class="block5">- Neden durduramazmışım?</p>
<p class="block5">- Artık durdurulamayacak kadar ileri gitti. Beni şimdi öldürseniz bile değişen bir şey olmaz. Beni öldürmeyi düşünüyor musunuz, Joseph? [663]</p>
<p class="block5">Volkmann soruyu duymazdan geldi, gözlerini sabit tutmaya çalışıp, Schmeltz'e bakarken içine düşmek üzere olduğu uçurumdan kurtulmaya uğraştı.</p>
<p class="block5">- Berlin'de olup bitenleri bilen insanlar var. Onlar durdurabilirler.</p>
<p class="block5">Schmeltz balkon kapışma, cama çarpan kar tanelerine doğru baktı. Yüzünde artık hiçbir şeyin önemi kalmamış gibi bir ifade vardı. Bakışlarını yeniden odaya çevirdiğinde, başını usulca salladı.</p>
<p class="block5">- Artık pek önemi kalmadı. Anladığım kadarıyla Dollman öldü, öyle değil mi, Joseph?</p>
<p class="block5">- Ya ötekiler. Onlar hakkındaki niyetiniz ne?</p>
<p class="block5">Schmeltz duyduklarına şaşırdı, gözleri açıldı. Önce kıza, sonra yeniden Volkmann'a bakarken, yüzü solgundu. Konuştuğu zaman, sesi bir fısıltı gibi çıktı.</p>
<p class="block5">- Nereden biliyorsunuz?</p>
<p class="block5">- Siz sadece soruma cevap verin. Kabine üyelerine ne olacak?</p>
<p class="block5">- Bunun artık pek önemi kalmadı. İnanın bana, durdurmak için artık çok geç.</p>
<p class="block5">Volkmann'ın tetik üzerindeki parmağı gerildi.</p>
<p class="block5">- Eğer hayatta kalmak istiyorsanız, hâlâ önemi var.</p>
<p class="block5">Schmeltz söylenenleri düşünüyormuşçasına durakladı.</p>
<p class="block5">- Yalnız gelmediniz, değil mi?</p>
<p class="block5">Telefona baktı:</p>
<p class="block5">- Sizin adamlarınız, hatları kesen de onlar mı?</p>
<p class="block5">Volkmann başını güçsüzce sallayarak onayladı.</p>
<p class="block5">Schmeltz başını kaldırdı.</p>
<p class="block5">- Aptallık ettiler. Telefon Berlin'i uyarmak için elimizdeki tek şanstı. Ama artık çok geç. Benim yaşamamın ya da ölmemin de hiç önemi yok. Çünkü olanları durdurabilecek hiçbir güç yok, Joseph.</p>
<p class="block5">Volkmann yaklaştı. Tabancanın namlusunun ucu Schmeltz'ın alnına yaslanmıştı. Adamın kafası endişeyle geriye büküldü, gözleri korkuyla açıldı, ama Volkmann yetinmedi, baskıyı artırdı, Beretta'nın namlusunu adamın etine gömdü.</p>
<p class="block5">- Konuşun, hem de çok çabuk. Yoksa tetiği çekmek zorunda kalırım. [665]</p>
<p class="softbreak"> </p>
<p class="block5">Konrad Weber 4-Kuzey salonundaki masayı çevreleyen yüzlere baktı. Çiğ neon ışığında, bütün yüzler ölü gibiydi. Kapılar kilitlenmiş, toplantı başlamıştı Weber ayaktaydı. Sözü kesilmeden iki dakika kadar konuşmuş, kabine üyelerine durumu ana hatlarıyla açıklamıştı. Şimdi soluklanmak için durduğunda, masayı çevreleyen beyaz yüzlerdeki şaşkınlığı görüyordu. On yedi adama tek tek bakarak devam etti: - Baylar, bu daha önce benzeri yaşanmamış acil duruma karşı bir dizi öneri hazırladım. Yapılması gereken, bu denli acil bir durum karşısında aynı derecede radikal önlemler almaktır.</p>
<p class="block5">Weber'in sesi kararlı ve sertti, ama alnında ve üst dudağında ter damlaları toplanmaya başlamıştı :</p>
<p class="block5">- Her öneri için tek tek ve topluca tam desteğinize ihtiyacını var. Cumhurbaşkanı bugünkü olaylar konusunda bilgilendirildi.</p>
<p class="block5">Bağlılıktan konusunda en ufak bir kuşku bulunmayan üst düzey asker ve polisler görevlerinin başındalar. Federal Cumhuriyet'in emrindeki bütün güçler harekete geçmek için emir bekliyorlar. Şansölye Dollman'a olanlar, bundan sonra olması beklenenler, cumhuriyetin bizzat varlığına kasteden, kabul edilemez saldırılardır. Bu saldırıların sorumluları kısa sürede yakalanıp, gereken cezalara çarptırılmalıdır. Size hatırlatmak isterim ki tehlikede olan sadece cumhuriyetin vatandaşlarının canı değil, hepimizin hayatıdır.</p>
<p class="block5">Weber gırtlağını temizledi, masanın çevresindekilerin söylediklerini başlarıyla onayladıklarını gördü.</p>
<p class="block5">- Birincisi, olağanüstü durum ilan edeceğiz, ikincisi federal devleti ve vatandaşlarını koruyacak bir kararname yayımlayacağız. Bu kararnameye göre, demokrasiyi tehdit eden unsurlar ortadan kaldırılana kadar anayasal haklar ile insan hakları askıya alınacaktır. Üçüncüsü, siyasal görüşü ne olursa olsun, her aşırı uç elemanının, her Neonazinin zaman geçirilmeden tutuklanıp hapse atılmasını istiyorum. Bu kararı Landesamt büroları ve BlA'yla ortaklaşa yürüteceğiz.</p>
<p class="block5">Weber durakladı, cebinden çıkardığı mendille alnındaki teri sildi.</p>
<p class="block5">- Füze sorunu ciddi ve tehlikeli bir sorun. [666] Bauer ve BtV bu korkunç hareketi perde arkasından idare edenler hakkında daha fazla bilgi sahibi olup alınması gereken önlemler konusunda karar verir vermez, hızla hareket edeceğiz. Gerekli bilgileri toplamadan harekete geçmek, çılgınlık olur. Baylar, bütün bu önlemler konusunda koşulsuz desteğinize, işbirliğinize ihtiyacım var.</p>
<p class="block5">Weber koltuk altlarının terlediğini hissetti, karşısında duran korkulu yüzlerdeki endişe dolu onaylara baktı. Gerginliğinin, altına girdiği yükün yüzünden belli olduğunu biliyordu. Takip eden sessizlikte, uzaktan uzağa gelen bir tıkırtı duyup endişeyle sesin geldiği yöne doğru baktı. Ses gittikçe yaklaşıyordu. Weber başını kaldırdı, sesin duvardaki elektrik saatinden geldiğini fark etti. Derin bir nefes aldı, sonunda kendi paranoyasını da görmüştü masanın çevresindeki yüzlere baktı.</p>
<p class="block5">- Baylar, bu önerileri ve gerekli olduğunu düşündüğümüz diğerlerini kanun haline getirmeden önce cumhurbaşkanıyla gayriresmî bir görüşme yapmalıyım. Bu bizim yol almamızı sağlayacak. Anlaştık mı?</p>
<p class="block5">Weber masanın çevresindeki bakanlara protokol sırasına göre tek tek, adlarıyla hitap etti, saydığı önlemleri destekleyip desteklemeyeceklerini sordu. Hepsi de destekleyecekti.</p>
<p class="softbreak"> </p>
<p class="block5">Kar fırtınasının camları dövdüğü odadaki şöminenin ateşi çıtırdıyordu. Volkmann Beretta'nın namlusunu Schmeltz'in başından çekmedi. Bayılma hissinin yeniden arttığını düşündü. Tabancanın kabzası kandan yapış yapıştı, durduğu yer giderek genişleyen bir kan gölüne dönüşmek üzereydi. Gözlerinin önündeki görüntü bulanıklaştı, uzaklaştı. Gözlerini kırpıştırdı, ciğerlerine hava doldurmaya, kafasını boşaltmaya çalıştı. Kızın endişeli sesini duydu, ama sanki söylenenler çok uzaktan geliyor gibiydi.</p>
<p class="block5">- Joe... bırak da sana yardım edeyim.</p>
<p class="block5">Kız yaklaşırsa, dikkatinin dağılacağını, Schmeltz'e hareket etme fırsatı vereceğini düşündü. Kendini zorladı, soruyu duymazdan geldi. Birden tüm vücudu acıyla sarsıldı, sendeledi, arkasındaki koltuğa çökmek zorunda kaldı. [667] Hemen gözlerini açtı, tabancanın namlusunu hâlâ Schmeltz'in kafasına doğrultuyordu. Kızın yeniden konuştuğunu duydu.</p>
<p class="block5">- Joe, lütfen.</p>
<p class="block5">Volkmann kıza bakmadan,</p>
<p class="block5">- Bir daha hareket edersen, tetiği çekerim, dedi.</p>
<p class="block5">Schmeltz'in sandalyesinde öne doğru eğildiğini gördü, adamın yumuşak bir sesle konuştuğunu duydu.</p>
<p class="block5">- Kan kaybından öleceksiniz, Joseph. Kızın sözünü dinleyin.</p>
<p class="block5">- Siz sadece bana neler olacağını anlatın.</p>
<p class="block5">- Hayranlık uyandıran birisiniz, Joseph. Bunu biliyor musunuz?</p>
<p class="block5">- Neden?</p>
<p class="block5">- Olanları açıklayabildiğiniz için, beni bulabildiğiniz için. Yeteneklerinize, inatçılığınıza, cesaretinize hayranım. Schmeltz durakladı.</p>
<p class="block5">- Adınız Alman adı, ama siz Alman değilsiniz, öyle değil mi, Joseph? İngiliz'siniz.</p>
<p class="block5">- Anlatın, Schmeltz. Kim olduğunuzu anlatın.</p>
<p class="block5">- Kim olduğumu biliyorsunuz, Joseph. Benim sizin kim olduğunuzu bildiğim gibi. Babanızın başına gelenleri bildiğim gibi.</p>
<p class="block5">Volkmann'ın yüzü öfkeden kıpkırmızı oldu. Kızın yüzüne baktı, kız:</p>
<p class="block5">- Joe, bana her şeyi anlattırdı, dedi.</p>
<p class="block5">Kızın yüzünde acıya benzer bir şey gördü. Gerçek mi, yalan mı? Birkaç dakika önce olsa, kızla konuşmak, onlara neler anlattığını sormak isterdi, ama şimdi bütün bunların bir önemi kalmamıştı. Önemli olan tek şey ona bakan, onunla konuşan Schmeltz'di. Adamın yüzü ara ara gidip geliyor, keskinleşip kayboluyordu. Schmeltz öne doğru eğildi.</p>
<p class="block5">- Beni bağışlayın. Sadece açıklamak istemiştim. Geçmişin yanlışları yinelenmeyecek. Babanızın başına gelenler, başkalarının başına gelmeyecek, Joseph. Asla gelmeyecek.</p>
<p class="block5">- Buna inanmıyorum, Schmeltz. Siz de inanmıyorsunuz. Belki Yahudilerin başına gelmeyecek, ama sırada başkaları olacak. Sizin süreniz doldu. Konuşma zamanınız bitti. Bana ya Berlin'e ne yapılacağını söylersiniz ya da sizi öldürürüm, hem de hemen şimdi.</p>
<p class="block5">Schmeltz tereddüt etti, telefona baktı, sonra kendine daha da güvenerek, sandalyesine yaslandı.</p>
<p class="block5">- Olacakları durdurmanız imkânsız. Berlin'e ya da kabineye haber verecek imkânınız yok.</p>
<p class="block5">- Anlatın, anlatın bana, çabuk!</p>
<p class="block5">Volkmann’ın parmağı gerildi, tetiğe basmak üzereydi,</p>
<p class="block5">- ANLATIN DEDİM!</p>
<p class="block5">Volkmann'ın çığlığı odada yankılandı. Schmeltz yutkundu, gözleri büyüdü, gırtlağındaki adem elması oynamaya başladı. Kısık sesle konuştu:</p>
<p class="block5">- Kabine Reichstag'da toplanıyor. Weber, Dollman'ın görevlerini üstlendi. Olayları bastırmak için önlemler öneriyor. Ama bütün toplantı kocaman bir tiyatro.</p>
<p class="block5">- Neden?</p>
<p class="block5">- Çünkü Weber önlemlerini sıralar sıralamaz izin alıp odadan ayrılacak. Bürosuna gidecek.</p>
<p class="block5">Schmeltz tereddüt etti. Volkmann adamın yüzüne baktı, tetiğin üzerindeki parmağı oynadı.</p>
<p class="block5">- Konuşmaya devam edin.</p>
<p class="block5">- Weber odadan ayrılırken evrak çantasını orada bırakacak. Bürosuna vardığında da, uzaktan kumandayla çantasındaki patlayıcıyı harekete geçirecek. Bomba patlayacak, sadece odada bulunanlar ölecek. Odanın yapısı, içeridekilerden herhangi birinin hayatta kalmasını önleyecek. Bakanların hepsi ölecek. Böylece bütün güç Weber'in elinde toplanacak. Schmeltz durakladı.</p>
<p class="block5">Uzun bir sessizlikten sonra Volkmann kıza baktı. Kızın yüzünde yalvarır gibi bir ifade, gözpınarlarında da yaş vardı. Kıza inanmak istiyordu. Kızın uzanmasını, çektiği acıyı durdurmasını istiyordu. Ama kafasının derinliklerindeki şüpheden kurtulması mümkün değildi. Artan acıyla birlikte kafası yeniden karıştı. Başını Schmeltz'e çevirirken şakaklarından akan ter damlalarını hissetti.</p>
<p class="block5">- Ya siz, siz bütün bunların neresinde yer alıyorsunuz?</p>
<p class="block5">- Weber sadece geçici biri olacak. [669]</p>
<p class="block5">Schmeltz doğrudan Beretta'ya baktı.</p>
<p class="block5">- Ama benim rolümün bir önemi yok. Tohumlar atıldı. Kabine üyeleri öldürüldükten sonra, artık bir daha geriye dönüş olamaz. Almanya'yı parçalanmaktan kurtarabilecek tek kişi Weber'dir. Weber ve onun gibileri. Babalarının vasiyetini yerine getirmeye kararlı kadın ve erkekler.</p>
<p class="block5">Schmeltz öne eğildi.</p>
<p class="block5">- Bunu yapacaklar Joseph, inanın bana.</p>
<p class="block5">Schmeltz'in sesinde hafif bir heyecan vardı. Volkmann ayağa kalktı, karşısında duran Schmeltz'in yüzü bulanıklaşmaya başladı.</p>
<p class="block5">- O da sizinkilerden biri mi? diye sordu Volkmann kızı göstererek.</p>
<p class="block5">Schmeltz'in kıza baktığını, yüzünde ince bir tebessüm dolaştığını hayal meyal gördü.</p>
<p class="block5">- Hayır.</p>
<p class="block5">Doğru mu? Yalan mı? Volkmann kıza baktı, çizgileri sanki buzlu bir camın ardında duruyormuş gibi, bulanıktı. Kısa, derin soluklar alarak ciğerlerini doldurdu, gözlerini kırpıştırdı, sisi dağıttı. Kıza inanmak istiyordu, ama her şey bulanıktı, gözünün önündekiler bile. Gözlerini Schmeltz'in yüzüne dikmeye çalıştı.</p>
<p class="block5">- Almanların hepsi Nazi taraftarı değildir. Almanların hepsi bu yapılanları desteklemeyecektir.</p>
<p class="block5">- Yeterince taraftarımız olacak. Bütün bunları en ufak ayrıntısına kadar planladığımızı unutmayın.</p>
<p class="block5">- Nasıl?</p>
<p class="block5">- Weber bu cinayetlerin sorumluluğunu anavatanın düzenini bozmak isteyen aşırı göçmen grupların üstüne yıkacak. Ondan sonra da elli yıldan beri görmediğimiz bir milliyetçi atılım yaşayacağız.</p>
<p class="block5">Schmeltz durakladı, Volkmann'a baktı:</p>
<p class="block5">- Beni dinleyin, Joseph. Söylenenleri yaparsanız, size bir zarar gelmez. Buradan elinizi kolunuzu sallayarak çıkarsınız. Avusturya sınırı buradan...</p>
<p class="block5">- Ayağa kalkın.</p>
<p class="block5">Schmeltz yavaşça ayağa kalktı, uzun boyuyla Volkmann'ın tepesinden bakıyorsa da, gözleri endişeli, dikkatliydi. Sinirli sinirli dudaklarını yaladı. [670]</p>
<p class="block5">- Bir telefon arıyorsanız, boşuna zaman harcıyorsunuz, demektir. Fazla uzaklaşamazsınız.</p>
<p class="block5">- Yürüyün.</p>
<p class="block5">Volkmann Beretta'nın namlusunu çevirince, yarasından akan kan halıya damladı. Bayılmak üzere olduğunu hissetti, iskemlenin arkalığına yapıştı.</p>
<p class="block5">- Joe, Tanrı aşkına... Kan kaybediyorsun.</p>
<p class="block5">Volkmann Erica'ya baktı, gözlerinin pınarlarında parlayan yaşları gördü. Schmeltz'in yaklaşan elini son ana kadar görmedi. El hızla uzandı, Beretta'yı yakaladı, döndürdü, namluyu Volkmann'a çevirdi. Tabanca patladı. Erica çığlık attı. Volkmann kurşunun kafatasını çatlattığını hissetti, başının içinde büyük bir patlama duydu. Schmeltz Beretta'yı kavramaya çalışırken Volkmann çılgın gibi, acıya aldırmadan, eli ve kolundaki sancıyı duymadan, kafatasından gelen mide bulandırıcı sesi işitmeden iki eliyle adamın koluna yapıştı. Schmeltz silahı kurtarmaya çalıştı. Volkmann bütün gücüyle kola asıldı, kemiğin kırılırken çıkardığı çıtırtıyı duydu. Schmeltz acı içinde bağırdı, tetiği çekti.</p>
<p class="block5">Silah bir daha patladı. Kurşun kızın yanına saplandı, Volkmann kızın duvara çarptığını dehşet içinde gördü. Schmeltz kurtulmaya uğraşırken, Volkmann bütün gücüyle adamın vücuduna abandı; iki adam sendeledi, balkon kapısının üzerine düşüp camları parçaladı, tahtaları kırdı. Balkon boyunca yuvarlanırlarken Schmeltz'in elindeki silah düştü; vücutlarının altında kırık cam seslerine karın gıcırtısı karışıyordu. Volkmann balkonun beton zeminine düştü, düşüşün şiddetiyle bir süre nefessiz kaldı, bir saniye sonra da Schmeltz bütün ağırlığıyla Volkmann’ın üzerine çöktü.</p>
<p class="block5">Buz gibi bir rüzgâr, kar taneleri. "Acı, dondurucu soğuk." Soğuk bayılmasına engel oluyordu, göğsü ateş içinde, kafasından, kurşunun kemiği kırdığı yerden başının içine ağrı akıyor gibiydi. [671]</p>
<p class="block5">Doğrulmaya çabalarken, Schmeltz'in üzerindeki ağırlığının azaldığını hissetti. Gözlerini yumdu, tekrar açtı, gözünün önünde Schmeltz'in görüntüsü yüzüyor, balkon kapısına doğru sürünerek, çok yorulmuş bir yük hayvanı gibi yoğun buhar soluyarak karların arasında bir şey arıyordu. Volkmann zar zor ayağa kalktı, Schmeltz'in elinin karda bir yere uzandığını gördü. Volkmann adamın üzerine uçtu. Adamın sırtına çarptı, Schmeltz bir körük gibi soluk verdi. Volkmann adamın üzerinden aşarak sendeledi, ellerini kara sokarak karlar arasındaki silahı aradı.</p>
<p class="block5">Sonra Schmeltz'in kolu kalktı, adam vücudunun tüm ağırlığıyla Volkmann’ın sırtına abandı, soluğunu kesti, kollarını Volkmann’ın boynuna dolayarak boğmaya, parmak eklemleriyle soluk borusunu tıkamaya, gırtlak kasını ezmeye çalıştı. Volkmann nefes almaya çabalarken bayılmak üzere olduğunu hissetti, Schmeltz'in kolunu tutmaya çabaladı, ama hem acıdan hem güçsüzlükten beceremedi.</p>
<p class="block5">Bütün gücünü toplayarak dönmeye çalıştı, vücudunu döndürdü, adamı üzerinden attı. Schmeltz'in vücudu havalandı, sanki yan yolda, havada, durdu, Volkmann’ın üzerinden yuvarlanarak karların içine düştü. Volkmann’ın gözü bir metre ötesine, beyazlıkların içindeki karaltıya takıldı, tabancanın durduğu yere döndü, parmaklarıyla soğuk, çok soğuk kan kazarak aradı, soğuğun içinde bir şey hissedemedi.</p>
<p class="block5">"Yalvarırım Tanrım." Sert bir şey, hâlâ sıcak. Silahın kabzasını buldu, sol elinin yan donmuş parmaklarını demirin üzerine sardı. Döndü, balkona doğru emekleyen Schmeltz'i gördü. Volkmann kolunu gererek silahı doğrulttu, Schmeltz'in kafasının arkasına nişan aldı, uzaklığı kestirmeye çalıştı. İki metre, belki de daha az.</p>
<p class="block5">- Kıpırdama.</p>
<p class="block5">Kelimeler gırtlağından gurultuyla, acı vererek çıktı. Schmeltz söyleneni duymadı, duymak istemedi, sendeleyerek ayağa kalktı. [672] Göğsü körük gibi inip kalkıyor, yüzünden, kırılan burun kemiğinden kan geliyordu. Gözleri açık ve dimdikti.</p>
<p class="block5">- Kıpırdama dedim.</p>
<p class="block5">Zaman kavramı kaybolmuştu, sanki her şey zamanın dışındaydı. Uçuşarak düşen kar, iki adamın soluk soluğa nefes alışları ve karları savuran rüzgârın dışında, sessizlik.</p>
<p class="block5">- Beni dinle, Joseph...</p>
<p class="block5">Volkmann nefes nefese kalktı, Schmeltz'in yüzüne bakarken başlayan mide bulantısını bastırmaya, kurşunun kafatasına değip kırdığı kemikten, parçaladığı etlerden gelen sancıyı unutmaya çalıştı. Vücudu soğuk terden buz kesmişti. Kırılmış camlardan içeri baktı, Erica'nın duvar dibine yığılmış hareketsiz vücudunu gördü, tüm benliğini öfke kapladı.</p>
<p class="block5">Sonra birden, yağan karların arasında bir yerden helikopter pervanesinin gürültüsü duyuldu. Volkmann kafasını kaldırıp, sesin geldiği tarafa baktı: yaklaşan, hızla yaklaşan sesler. Birden fazla. Buz gibi havayı kesen pervanelerin çıkardığı ıslak ses. Bargel'in adamları. Ya da Schmeltz'inkiler. Volkmann tabancanın namlusunu Schmeltz'in alnının ortasına doğrulttu. "Şimdi." Derin bir nefes aldı, içinden gelen sesi bastırmaya çalıştı Bekle, bekle. Adalet için bekle. Adalet burada, şimdi. Beyaz duvarlardan sarkan fotoğrafları hatırladı. Çocuğunun cansız vücuduna sarılmış ölü bir kadın. Yerde yatanlara sırıtarak bakan SS babasının çektiği acılar. Yeniden derin bir nefes, yüzüne düşen ter damlaları, kısılıp birer çizgiye dönüşmüş gözler. "Şimdi." Schmeltz'in sesi. Ne kadar uzak...</p>
<p class="block5">- Joseph, dinle.</p>
<p class="block5">Yaklaşan Schmeltz. [673] Volkmann yine içinin geçtiğini, gözlerinin dumanlandığını hissetti. Vücudu kayıyor, dayanılmaz, karşı konulmaz bir ağrı dalgası soluğunu kesiyordu. Dişlerini sıktı, acıyla boğuşmaya çalıştı Soğuktan ürpermesi, onu kendine getirdi. Gelen ölüm mü? Derin bir nefes aldı.</p>
<p class="block5">Soluğunu boşalt. Yavaş. Çok yavaş. Schmeltz yaklaşıyor</p>
<p class="block5">- Kıpırdama.</p>
<p class="block5">Schmeltz durdu. Volkmann Schmeltz'in iki kaşının arasına nişan aldı. Helikopterlerin yeknesak gürültüsü yaklaştı. Schmeltz'in gözleri bir an savrulan karların gerisindeki göğe gitti, sonra yeniden Volkmann'a döndü. Volkmann kelimeleri bağırarak, haykırarak söylemek isterdi, oysa sesi fısıltı gibi çıktı.</p>
<p class="block5">- Derler ki, her günahın cezasını veren bir melek vardır. Buna inanıyor musun?</p>
<p class="block5">Volkmann Schmeltz'in yüzüne baktı. Cevabı beklemedi. Beretta gümbürdedi. Kendine geldiğinde, sedyede yatıyordu. Çevresinde dönüp duran kırmızı ve mavi ışıkların, hafif hafif yağan karın farkındaydı. Çığlık çığlığa bağıran sirenleri duydu, başının üzerinde bir yerden de pervane kanatlarının sert sesi geliyordu. Yaklaşıp uzaklaşan anlaşılmaz, umutsuz sesler duydu, gırtlaktan çıkma emirler rüzgâra karışıp yitiyordu.</p>
<p class="block5">Çevresine bakmaya çalıştı, nereden çıktıkları belli olmayan, kutup elbiseleri giymiş, elleri silahlı beyaz gölgeler gördü. Sonra gözleri karardı, yeniden önüne döndü. Beyaz tulumlar giymiş, yüzü kırışık bir adam, göğsünün üzerinden astığı Heckler und Koch otomatik tabancasıyla yaklaştı, eğilip yüzüne baktı.</p>
<p class="softbreak"> </p>
<p class="block5">Bir an gülümsedi, rahatlaması istermişçesine elini uzattı, Volkmann'ın omzuna dokundu. Volkmann konuşmaya, Weber hakkında duyduklarını anlatmaya çabaladı, adama Berlin'le hemen temasa geçmesini söylemek, kızın durumunu anlatmak istiyordu, ama ağzından tek bir kelime çıkmadı. Adam başını çevirdi, öteye baktı. Uzaktan gelen bir ses adama bir şey söyledi, sonra beyazlıkların içinden silah sesleri geldi, adam döndü, birbiri ardından kısa, kesin emirler yağdırdı, karın üzerinde ayak sesleri duyuldu, adam kayboldu.</p>
<p class="block5">Sonra yaşam yeniden Volkmann'ın vücudunu terk eder gibi oldu. Sadece yukarılarda bir yerlerde bulanık bir bulut görüyor, bulutun alçalmakta olduğunu kestiriyordu. Başı hafiflemiş gibiydi. Birkaç saniye sonra sedyenin kaldırıldığını, havada asılı durduğunu hissetti, daha doğrusu öyle sandı. Sonra korkunç bir sancı dalgasının altında kaldı. Karanlıklarda boğuldu.</p>
<p class="softbreak"> </p>
<p class="block5">Konrad Weber'in Reichstag'ın üçüncü katındaki özel bürosuna varması üç dakikasını aldı. Weber'in yarımda, iki korumasının dışında, Werner Bargel ve Axel Wiglinski vardı. Şansölye yardımcısının bürosuna vardıklarında, Weber kapının kilidini açıp içeri girdi, sonra tekrar kilitleyerek iki adamı dışarıda, koridorda bıraktı. Duvarları lambri kaplı büroda yürüdü, masasının arkasına geçip oturdu. Avuçları ter içinde, elleri titreyerek çekmeceyi açtı, uzaktan kontrollü vericiyi çıkardı, sol elinin avucuna bıraktı. Sağ elinin parmaklarını kıvırıp yumruk yaparken derin bir nefes aldı. Werner Bargel'in elindeki cep telefonu çaldı. Bauer'in sesi. Çılgın gibi.</p>
<p class="block5">- Neredesin, Bargel?</p>
<p class="block5">- Şansölye yardımcısının bürosunun kapısının önünde.</p>
<p class="block5">- Aman Tanrım! Bargel, Tanrı aşkına beni dinle...</p>
<p class="block5">Konrad Weber kapının önündeki heyecanlı konuşmaları duydu, kapının kırılırken çerçeve tahtalarının çıkardığı çatırtıyı duydu, Bargel'in elindeki Sig und Sauer tabancayı gördü. Bargel nişan almak için tabancayı doğrulturken, Weber düğmeye bastı. Bir saniye sonra duyulan korkunç patlama Reichstag’ın içinde bir gök gürültüsü gibi yankılandı. <br class="calibre1" id="calibre_pb_71"/>
</p>
</body></html>
