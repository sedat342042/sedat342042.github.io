<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="whitespace"> </p>
<p class="block4">Kırk beşinci kısım</p>
<p class="block5">Nicolassee, Berlin.</p>
<p class="softbreak"> </p>
<p class="block5">- Angela Raubal'di. Güçlü bir rüzgâr panjurları sarsarken, Hanah Richter elindeki resme baktı. Şöminedeki odunlar alev alıp çatırdayarak, odanın duvarlarında gölgeler oluşturdu. Kadın başını kaldırınca, Volkmann sordu:</p>
<p class="block5">- Peki, kimdi?</p>
<p class="block5">- Adolf Hitler'in yeğeni. Hitler'in üvey ablasının kızı, üvey ablanın adı da Angela Raubal'di. Genç kızı annesinden ayırt edebilmek için, ona Geli diyorlardı.</p>
<p class="block5">Volkmann ciddiyetle sordu:</p>
<p class="block5">- O olduğundan kesinlikle emin misiniz?</p>
<p class="block5">- Kesinlikle. Daha önce çok fotoğrafını görmüştüm, ama bunu ilk defa görüyorum. Tarih kitaplarının hiçbirinde bu resim yok.</p>
<p class="block5">Volkmann gözlerini karşısında oturan tarihçiye dikti,</p>
<p class="block5">- İçinizde en ufak bir kuşku yok, öyle mi?</p>
<p class="block5">Hanah Richter başını salladı, Volkmann'a baktı.</p>
<p class="block5">- Tek bir kuşkum yok. Akademik hayatım boyunca, 1929-31 dönemi hakkında, bu dönemin Hitler'in kişisel yaşamını nasıl etkilediği konusunda bir sürü araştırma yazdım. Bu kız - Geli Raubal - o dönemde çok önemli bir yer tutuyordu. Elimden geldiğince geçmişini araştırdım. Hitler için çok zor dönemlerdi. Başta özel yaşamı olmak üzere, bir sürü sorunla karşı karşıyaydı. Bu genç kadın da o sorunlardan biriydi. [531]</p>
<p class="block5">Hanah Richter fotoğrafa dokundu, sonra bıraktı. Volkmann'a döndü,</p>
<p class="block5">- Bu resmi nerede bulduğunuzu söyleyebilir misiniz?</p>
<p class="block5">- Güney Amerika'da.</p>
<p class="block5">Kadının bir ara kaşlarını kaldırdığını gördü. Kadın sanki başka sorular soracakmış gibi baktı, ama daha sonra fikir değiştirdi.</p>
<p class="block5">- Pek ikna olmuşa benzemiyorsunuz, Herr Volkmann Genç kadının kimliği konusunda, demek istiyorum.</p>
<p class="block5">Volkmann Erica'ya baktı. Kız sesini çıkartmadan oturuyordu, sonra bir ara ona baktı, gözlerini yeniden fotoğraf; çevirdi. Volkmann Hanah Richter'e döndü.</p>
<p class="block5">- Emin olmak zorundayız. En ufak bir şüpheye yer bırakmaksızın emin olmalıyız.</p>
<p class="block5">- Eğer bana inanmıyorsanız, size aynı kadının bir sürü fotoğrafını gösterebilirim.</p>
<p class="block5">Onları karşılaştırır, kararınızı kendiniz verirsiniz. Bunun bir yararı olur mu?</p>
<p class="block5">- Hem de çok, Frau Richter.</p>
<p class="block5">- Lütfen, bana Hanah deyin.</p>
<p class="block5">Kadın ayağa kalktı, kitap dolu raflardan birine gitti, gözlüklerini taktı. Raftaki kitaplara uzun uzun baktıktan sonra, iki tanesini seçti, ardından Volkmann'la Erica'nın yanına döndü.</p>
<p class="block5">Kitapları yan yana koydu, sonra bir tanesini okuma lambasının yanına bıraktı. Kitapların arasından, sayfaları işaretlemek üzere kullandığı sarı kâğıt parçaları görünüyordu.</p>
<p class="block5">- Bunlar o dönemle ilgili, herhangi bir kitapçıdan alabileceğiniz standart kitaplar. Birincisi, Toland'ın Adolf Hitler biyografisi. O adam bu konunun gerçek uzmanı. Onunla biri kez Harvard'da bir konferansta karşılaşmıştım. Hayranlık uyandırıcı biri. İkinci kitabı ben yazdım. Gülümsedi:</p>
<p class="block5">- Kısa süren edebî şöhret dönemimde.</p>
<p class="block5">Volkmann kadının elini dayadığı mavi kapaklı kitaba bakarken, Hanah Richter gülümseyerek devam etti,</p>
<p class="block5">- Eğer iyi ararsanız, bu kitabı kullanılmış kitap satıcılarında bulabileceğinizden eminim. Kitap maalesef çok kısıtlı sayıda okuyucuyu ilgilendirdi. [533]</p>
<p class="block5">Birinci kitabı açtı, içindeki siyah beyaz fotoğrafların olduğu bölümü karıştırdı, sonunda aradığını buldu.</p>
<p class="block5">Parmağıyla bir Daimler otomobile dayanmış duran, koyu renk saçlı genç bir kızı gösterdi. Kızın arkasında bir orman görünüyordu. Volkmann arabaya baktı, 20'lerin ortalarına ait bir model olduğunu anladı. Kız bir ayağını Daimler'in basamağına koymuş, elini de beline dayamıştı. Pastel renkte, kolsuz bir yazlık bluzla, dizlerine kadar inen koyuca bir etek giyiyordu.</p>
<p class="block5">- Bu fotoğraf 1930 yazında çekildi.</p>
<p class="block5">Volkmann ve Erica resme yakından baktılar.</p>
<p class="block5">Koyu renk saçlı kız oldukça güzeldi; çıkık çenesiyle bile çekici görünüyordu. Kameraya bakarken ciddi olmaya çalışan, neşeli bir kız. Volkmann'ın fotoğrafındaki kızla buradaki arasında bir benzerlik vardı kuşkusuz, ama bu benzerlik o kadar da kesin değildi. Volkmann, Hanah Richter'e dönüp sordu: - Sarışın değil miydi?</p>
<p class="block5">Yaşlı kadın gülümsedi, bir an Erica'ya baktıktan sonra, yeniden Volkmann'a döndü.</p>
<p class="block5">- O zaman da şimdiki gibi kızların saçlarının rengini açmaları modaydı.</p>
<p class="block5">Oksijen saç rengini açabilir, ama yüz hatları değişmez. Bu kız sık sık saçlarının rengini değiştirirdi. Bazı fotoğraflarda sarışın, bazılarında da koyu saçlı görünür. Ama eğer yakından bakarsanız, aynı insan olduğunu görürsünüz.</p>
<p class="block5">Hanah Richter yazı masasının çekmecesinden aldığı bir pertavsızı Volkmann'a uzattı.</p>
<p class="block5">- Lütfen, iyice bakın.</p>
<p class="block5">Volkmann pertavsızı resmin üzerine tutarak gözlerini kıstı. Hanah Richter'in gösterdiği fotoğraftaki kızın yüz hatları, kendi elindeki fotoğraftakiyle aynıydı: köşeli bir yüz, yüksek elmacık kemikleri, düşünceli gözler, geniş ağız.</p>
<p class="block5">- Bir benzerlik görebildiniz mi?</p>
<p class="block5">Volkmann başıyla onaylayınca, Hanah Richter:</p>
<p class="block5">- Ama hâlâ emin değilsiniz, dedi. Belki de, kızın saçının renginden?</p>
<p class="block5">- Hem o hem de vücudu. Tarihçi gülümsedi.</p>
<p class="block5">- Haklısınız, bu fotoğrafta çok daha zayıf. [534] Sizinkinde, oldukça dolgun vücutlu. Size başka bir resim göstereyim, 1931 ilkbaharında çekilmiş bir fotoğrafı.</p>
<p class="block5">Hanah Richter ikinci kitabı açtı. Kitabın ortalarında, bir kaç sayfa fotoğraf vardı, sayfaları çevirip araştırdı, aradığın bulup gösterdi. Sahne, bir Bavyera restoranıydı. Bir masanın çevresinde iki kadın, iki erkek dört kişi oturmuştu. Sarışın olan kadınlardan biri genç, diğeri orta yaşlıydı. Kadınlardan genç olanı, Volkmann'ın fotoğrafındakine kesinlikle benziyordu. Çizgileri daha dolgun, sarı saçları o zamanın modasına uygun olarak, kat kattı. Yakası işlemeli geleneksel bir Bavyera elbisesi giymişti.</p>
<p class="block5">Sanki biri bir şaka yapmış gibi, kameraya gülerek bakıyordu. Volkmann, masanın çevresinde oturanlardan ikisini hemen tanıdı. Kızın solunda, kollarını kavuşturmuş, ince dudaklarında belli belirsiz bir tebessümle Adolf Hitler oturuyordu. Onun karşısında da ufak tefek, sırıtkan Joseph Goebbels, Nazilerin propaganda bakanı. Goebbels'in yanında oturan sarışın kadın, onun koluna girmişti.</p>
<p class="block5">- Hitler'in yanındaki kız, Geli Raubal, dedi Hanah Richter. Bu kez sarışın. Joseph Goebbels'in yanındaki de kani Gerda. Bu fotoğrafta çok daha ilginç olan bir şey var. Sizin elinizdeki resimle de bağlantılı bir ipucu. Bana lütfen pertavsızı verin.</p>
<p class="block5">Volkmann'dan pertavsızı alan Hanah Richter, Volkmann’ın getirdiği fotoğrafı, kitaptaki resmin yanına koydu.</p>
<p class="block5">- Şimdi lütfen yakından bakın.</p>
<p class="block5">Pertavsızı yeni fotoğrafın üzerine yerleştirdi, Volkmann pertavsızdaki görüntüyü ayarlamaya çalıştı. Erica da bakarken Hanah Richter:</p>
<p class="block5">- Eğer kızın sağ bileğine bakarsanız, ilginç bir şey görürsünüz, dedi. Kızın sağ bileğinde, hafifçe parıldayan bir bilezik Hanah Richter pertavsızı Volkmann'ın getirdiği fotoğrafa kaydırdı. Kızın kolunda aynı bileziğin takılı olduğu açı görülüyordu.</p>
<p class="block5">Hanah Richter açıkladı:</p>
<p class="block5">- Bu bilezik, Adolf Hitler'in ekim 1929'da Nazi Partisi mitingine götürdüğü yeğenine verdiği bir armağandı. [535] Altından yapılmış, üzerine zümrüt ve safir işlenmiş. Hitler yakın bir dostuna yazdığı mektupta, bu bilezikten bahseder. Geli Raubal'in hayatının sonuna kadar sağ bileğinde taşıdığı, beyaz altından bir bilezik. Hanah Richter gözlüklerinin üzerinden konuklarına baktı.</p>
<p class="block5">- Bunun ötesinde de, fotoğraflardaki kızın yüz hatları arasındaki benzerlik, her türlü kuşkuyu siliyor. Emin olun, ikisi de aynı insan.</p>
<p class="block5">Volkmann yeniden pertavsızı aldı, Erica yanında dururken iki fotoğrafı karşılaştırdı. Aynı ince dudaklar, aynı büyük ağız. Aynı yüksek elmacık kemikleri. Aynı gözler. Aynı yüz şekli. Erica'ya baktı, ama kız bir şey söylemedi. Boş gözlerle Volkmann'a baktı, sonra Hanah Richter'e döndü.</p>
<p class="block5">- Saatin geç olduğunun farkındayım Hanah, ama bize kız hakkında bilgi verir misin? Kızın Hitler'in sorunlarından biri olduğunu söyledin. Nasıl bir sorun?</p>
<p class="block5">- İntihar etti.</p>
<p class="block5">- Ne zaman?</p>
<p class="block5">- Sizin fotoğrafın çekilmesinden yaklaşık iki ay sonra. Hitler'in Münih'teki dairesinde yaptıkları şiddetli bir tartışmadan sonra, kız yüreğine bir kurşun sıktı. Anlıyor musunuz, bu ikisi uzun süre birbirlerine âşıktı.</p>
<p class="block5">Erica ve Volkmann’ın inanmaz inanmaz baktıklarını görünce, Hanah:</p>
<p class="block5">- Galiba beni de meraklandırdınız, dedi, bu o kadar önemli mi?</p>
<p class="block5">- Olabilir, dedi Volkmann.</p>
<p class="block5">- Bana neden önemli olduğunu söyleyecek misiniz? Volkmann tereddüt etti,</p>
<p class="block5">- Bir cinayet soruşturmasıyla ilgili, Hanah. Size maalesef bundan fazlasını anlatamam.</p>
<p class="block5">Tarihçinin yüzünde bir şaşkınlık belirdi, sonra:</p>
<p class="block5">- Cinayet soruşturması derken, ne söylemek istiyorsunuz? diye sordu, bu kızla mı ilgili?</p>
<p class="block5">- Kızla değil, dedi Volkmann, başkasıyla.</p>
<p class="block5">- İyi de, kızın bununla ne ilgisi var? O çok uzun seneler önce öldü.</p>
<p class="block5">- Özür dilerim Hanah, ama size daha fazlasını anlatamam. [536]</p>
<p class="block5">Hanah Richter Volkmann'a bakıp hafifçe kaşlarını çattı, keyifsizliği yüzünden okunuyordu, sonra oturdu,</p>
<p class="block5">- Pekâlâ, dedi, Geli Raubal hakkında ne öğrenmek istiyorsunuz?</p>
<p class="block5">- Her şeyi, dedi Volkmann.</p>
<p class="block5">Hanah Richter sigara tuttu, ikisinin de sigarasını yaktı. Volkmann koltuğunda öne eğildi:</p>
<p class="block5">- Hitler'le kızın seviştiklerini söylediniz, dedi, bu konuda daha fazla bilgi verebilir misiniz?</p>
<p class="block5">Yaşlı tarihçi sigarasından bir nefes çekti, koltuğuna yaslandı.</p>
<p class="block5">- Aralarında bir ilişki olduğu kesin. Dayı-yeğen ilişkisinden çok daha derin bir şey. Bakın, kız uzunca bir süre Hitler'le aynı evi paylaştı, o dönemde de çok yakınlaştılar. 1927'de, Hitler Berchtesgaden'daki Blockhaus'una taşınırken, üvey ablası da evini çekip çevirmek için onunla gitti. Hitler çevresindekilere hiç güvenmezdi, o nedenle ablasını seçmiş olması anlaşılır. Ablası Hitler'in evini çekip çevirdi, yemekleriyle, elbiseleriyle ilgilendi. Giderken yanında kızlarını da götürdü, Friedl ve Geli'yi.</p>
<p class="block5">- Ya kızların babası? diye sordu Volkmann.</p>
<p class="block5">- Geli daha çok küçükken öldü. Belki de kızın Hitler'e eğiliminin nedeni de bu. Daha başlangıçtan beri, Hitler kız için bir baba rolü oynadı. Kız çok havaî birisiydi, tabiî tarih kitaplarına inanırsak.</p>
<p class="block5">Hanah Richter gülümsedi.</p>
<p class="block5">- Viyana'da doğdu, belki de buna Viyana çekiciliği demek doğru olur. Aslında, Hitler'in özel hayatı konusunda başrol, Eva Braun'a aitti. Eva Braun bütün tarih kitaplarında Hitler'in metresi olarak yer alır. Ama ondan önce Geli Rai vardı. Geli, Adolf Hitler'in ilk romantik ilişkisi oldu; aşk, bilmiyorum, çünkü o adamın bir insan gibi âşık olması mümkün değil. Onun için, karşılıklı romantik bağlı, Kız dayısına hayrandı, dayısı da ona. Bir süre her yere birlikte gittiler; Hitler Berchtden'dan Münih'teki eve taşınınca, Geli Raubal da onunla gitti. O dönemde Münih Üniversitesi'nde tıp okuyordu, bu nedenle taşınmak onun da işine geldi, ama yakın dostunun sadece birlikte olabilmek için uydurulmuş bir bahane olduğunu söylüyorlardı.</p>
<p class="block5">- Bu ne demek oluyor?</p>
<p class="block5">Tarihçi, Volkmann ve Erica'ya bakıp hafifçe gülümsedi.</p>
<p class="block5">- Bir düşünün. Oldukça değişik bir ilişkiydi. Aynı apartmanda birlikte oturan bir dayı ile yeğeni. Üstelik Geli öldüğünde daha yirmi bir yaşındaydı. Tabiî, Nazi Partisi içinde bazı ağızlar konuşmaya başladı. Hitler başlangıçtan beri, genç, körpe kızlardan hoşlanırdı - ne kadar genç olurlarsa, o kadar iyi - çünkü kendi yaşındaki kadınlarla ilişki kuramıyordu. Kaldı ki, genç kızları idare etmek, etkisi altına almak da daha kolay oluyordu. Hayatına girip onunla yalan ilişkide bulunduğundan emin olduğumuz yedi kadından çoğu gençti. Bu yedi kadından altısı da ya intihar etti ya da ciddi biçimde intihan denedi. Yani Geli Raubal bu bakımdan tek örnek değil. Hitler'in kadınlar üzerinde büyüleyici bir etkisi olduğu anlaşılıyor. Hem bir arada bulunduğu kadınlar hem de daha sonra, Führer olduğu zaman, etkisi altına aldığı Alman kadınları üzerinde. O zaman Almanya'daki kadınların çoğu gibi, Geli Raubal de Hitler'in kişiliğinden, çekiciliğinden çok etkilendi. Hitler'in her istediğini yapacak durumdaydı. Aralarındaki kan bağına rağmen onunla evlenmek istediği kesin. Üstelik Hitler uzunca bir süre de onunla evlenmek istiyormuş gibi davrandı. Partideki bazı dostlarına, kızla evlenebileceği anlamına gelen şeyler söyledi.</p>
<p class="block5">Hanah Richter Volkmann ve Erica'ya baktı.</p>
<p class="block5">- Bütün bu anlattıklarım ne kadar itici olursa olsun, unutmayan ki, bunlar Hitler'in gerçek vahşeti su yüzüne çıkmadan önce gerçekleşmişti. Adı duyulmaya başlamış, siyaset hayatında kendine bir yer edinmişti. Çoğu insan için Hitler, ilahların Almanya'yı yönetmek için görevlendirdiği adamdı. Geri Raubal aradaki on dokuz yıllık yaş farkına, böyle bir beraberliğin getireceği sonuçlara rağmen, dayısıyla evlenmekten mutlu olacaktı. Bu nedenle onunla çılgınca flört etti, hatta deyim yerindeyse, baştan çıkarttı. Rüzgâr yeniden panjurları sarstı, şöminedeki kütükler çıtırdadı. Volkmann bir süre ateşin içindeki korlara baktı, Hanah Richter sözlerine devam edince, gözlerini yaşlı tarihçiye çevirdi.</p>
<p class="block5">- Saçma bir durumdu tabiî, uzun süremeyecek bir durum. Nazi Partisi içinde, Hitler'e yakın olanlar dehşet içindeydi: çok genç yeğeniyle evlenmeyi düşünen orta yaşlı bir dayı. Naziler halkın karşısında son derecede dürüst ve ahlaklıydılar, ama kendi başlarına kaldıklarında bir yılandan farksız olduklarını hepimiz biliyoruz. Bu evliliğe, özellikle de Hitler'in cumhurbaşkanlığı yarışma gireceğini düşünerek karşı çıktılar. O dönem çok önemliydi. Nazilerin seçimi kazanması şarttı. Parti, hep o gün için mücadele etmişti. Geli Raubal, Hitler'in yarı yaşındaki yeğeniydi. Böyle bir evlilik hatta bu evliliğin söylentisi bile, parti için felaketle sonuçlanabilirdi. O dönemin ahlak anlayışını unutmamak gerek. Böyle bir evlilik, halkın gözündeki Hitler imajına zarar verirdi. Benim anladığım kadarıyla kızla istediği kadar eğlendi, sonunda da sıkılıp Eva Braun'a gitti.</p>
<p class="block5">Volkmann masanın üzerindeki fotoğrafa baktı.</p>
<p class="block5">- Peki, Geli Raubal neden intihar etti?</p>
<p class="block5">Hanah Richter bir süre sustu, sonra:</p>
<p class="block5">- Eğer tarih kitaplarına inanırsak, genç kız bir çeşit duygusal rahatsızlık geçiriyordu. Büyük bir ihtimalle Hitler'in bu ilişkiyi yavaş yavaş kesmeye niyetli olduğunu görüyordu. 17 eylül 1931'de, Hitler'in Münih'te, Prinzregentenplatz'daki dairesinde şiddetli bir tartışmaları oldu. Hitler evden ayrılırken, Geli Raubal onu sakin bir şekilde uğurladı, sonra odasına girip kapıyı kilitledi. Ertesi sabah bulduklarında, ölmüştü: kalbine yakından sıkılmış bir kurşunla. Yerde, ufak çaplı bir tabanca vardı. Bavyera polisi Geli’nin 18 eylül sabahı erken saatlerde öldüğünü bildirdi. Hitler Geli'nin ölüm haberini aldığında, Nürnberg'deydi. Dışarıdan bakıldığında, yıkılmış bir adam izlenimi verdi, ama partideki yakın arkadaşlarından bazıları, kız sonunda yolundan çekildiği için rahatladığını iddia ettiler, bir de söylentiler vardı. O dönemin gazeteleri olayın üzerine atladı, her türden hikâye uydurdular.</p>
<p class="block5">- Nasıl söylentiler?</p>
<p class="block5">Hanah Richter Volkmann'a bakıp gülümsedi.</p>
<p class="block5">- Biraz inanılır olanlardan gerçekten saçma olanlara dar her türlü söylenti.</p>
<p class="block5">- Yani? [539]</p>
<p class="block5">- Kızın başkasıyla ilişkisi olduğu, Hitler'in de kıskançlık nedeniyle Geli'yi öldürttüğü. Hitler'in şiddetli kıskançlık krizlerine yakalandığı bilinen bir şeydir. Bir keresinde, tartışma sırasında kızın burnunu kırdığı bile söylenir. Kızı öldürtmüş olması da muhtemeldir. Böyle bir şeyi rahatlıkla bilecek biriydi. Tabiî, Nazi Partisi içindeki arkadaşları da kızla ilişkisini iktidara gelmelerini engelleyebilecek bir skandal nedeni olarak görüp Geli'yi öldürtmüş olabilirler. Ama kızın intihar nedeninin bir umutsuzluk olmadığı daha bir açıklama olarak görülüyor.</p>
<p class="block5">Eğer benim fikrimi sorarsanız, ben "Bir kaza ve umutsuzluk karışımıydı" derim. Geli'nin Hitler'in onunla hiçbir zaman evlenmeyeceğini, aralarındaki ilişkiyi sona erdirmek niyetinde olduğunu anlaması ve bir çeşit umutsuzluk. Ne var ki, gerçeği hiçbir zaman öğrenemeyeceğiz.</p>
<p class="block5">- Gazeteler başka neler yazdı?</p>
<p class="block5">Hanah Richter gülümsedi.</p>
<p class="block5">- O kadar çok söylenti çıktı ki, üstelik her biri ötekinden de saçma. En renklileri Hitler'in yeğeniyle olan ilişkisini artık kontrol edemediği, kamuoyu önündeki imajını daha fazla zedelememek için kızı öldürttüğünü iddia edenlerdi. Polis hem intiharı hem de çıkan söylentileri araştırmak için görevlendirildi, ama bir şey bulamadı, kimse suçlanmadı. Bir de dönemin Adalet Bakanı Herr Gürtner'in cinayet dosyasını yaktığı söylentileri çıktı. Kesin olan bir şey varsa, o da dosyanın kaybolduğu ve Hitler'e karşı hiçbir kanıtın bulunamadığıdır. Hitler iktidara geldikten sonra, Herr Gürtner Nazi Partisi içinde hızla yükseldi, bu da belki bazı söylentilerin gerçek olduğunu gösteriyor.</p>
<p class="block5">Belki de, Gürtner gerçeğin, o gerçek her neyse, saklanması için Hitler'e yardım etti.</p>
<p class="block5">Hanah Richter omuz silkti:</p>
<p class="block5">- Kızın ölümünde belirgin bir esrar olduğu kesin, ama kıza yakın olanların çoğu Geli'nin moralinin o dönemde çok bozuk olduğunu, duygusal açıdan çok güçsüz olduğunu, intiharın da tam o dönemde gerçekleştiğini söylediler. Ya da kızın tabancayla oynadığını, silahın kazayla patladığını, filan. Bu da bana akla yakın geliyor.</p>
<p class="block5">Volkmann Chaco'da bulduğu fotoğrafın üzerindeki kıza, arkadaki dağlara, koluna giren ele ve Nazi pazıbendine baktı. Sakin bir sesle:</p>
<p class="block5">- Fotoğraftaki adam, sizce kim olabilir? diye sordu.</p>
<p class="block5">- Muhtemelen Hitler. O dönemde hâlâ sık sık görüşüyorlardı, Hitler'in partiden gelen baskı nedeniyle bu ilişkiyi bitirmeye niyetli olmasına rağmen, hâlâ birlikteydiler. Kız Hitler'i kıskandırmaya karar verdi ve Hitler'in şoförü Emil Maurice'le görüşmeye başladı. Maurice'le gizlice nişanlandı bile. Hitler durumu öğrenince, öfke nöbetlerinden birine kapıldı, şoförünü kovdu. Sonra da kızın ölümüne kadar gizlice buluşmaya devam ettiler.</p>
<p class="block5">Volkmann bir süre tereddüt etti, sonra:</p>
<p class="block5">- 11 temmuz 1931, dedi, o gün gerçekleşen önemli bir şey hatırlıyor musunuz?</p>
<p class="block5">- Geli Raubal için önemli mi, demek istiyorsunuz?</p>
<p class="block5">- Evet.</p>
<p class="block5">Hanah Richter bir süre düşündü.</p>
<p class="block5">- Kız 18 eylülde öldü, yani sizin elinizdeki fotoğraf ölümünden yedi hafta önce çekilmiş olmalı. O tarihten bir hafta önce, basit bir şey için hastaneye yatmıştı, tıp fakültesindeyken, sömestr tatilinde. Ondan sanırım dört hafta kadar sonra da, Augsburg'da bazı arkadaşlarının yanında kaldı. Arada Hitler'i birkaç kez gördü, ama Hitler cumhurbaşkanlığı seçimiyle meşguldü, kıza fazla zaman ayırdığını sanmıyorum.</p>
<p class="block5">Hanah Richter yeniden düşünceye daldı, alnı kırıştı, sonunda:</p>
<p class="block5">- Hayır, üzgünüm, dedi. Söylediğiniz tarih bana hiçbir şey hatırlatmıyor. İnanın, eğer önemli bir gün olsaydı, unutmazdım.</p>
<p class="block5">- Son bir soru. Kız hiç Güney Amerika'ya gitti mi?</p>
<p class="block5">Yaşlı kadın başını salladı.</p>
<p class="block5">- Hayır, kesinlikle hayır. Ömrü boyunca Almanya ve Avusturya dışına çıkmadı.</p>
<p class="block5">Bakışlarını Erica'dan Volkmann'a çevirdi:</p>
<p class="block5">- Bu sorunuzun, fotoğrafı bulmanızla bir ilgisi var mı?</p>
<p class="block5">Volkmann başıyla onaylayıp:</p>
<p class="block5">- Erhard Schmeltz adı size bir şey hatırlatıyor mu? diye sordu.</p>
<p class="block5">- Hangi açıdan? [541]</p>
<p class="block5">- Geli Raubal açısından. Tarihçi kaşlarını çattı.</p>
<p class="block5">- Erhard Schmeltz de kimdi?</p>
<p class="block5">- Bir parti üyesi. Hitler'i Birinci Dünya Savaşı döneminden tanıyan birisi.</p>
<p class="block5">Tarihçi başını usulca salladı.</p>
<p class="block5">- Her kimse, fazla önemli biri değildi anlaşılan. Söylediğiniz adı ne Hitler ne de Geli Raubal'le ilgili olarak duydum. Hiçbir zaman.</p>
<p class="block5">- Hanah, böyle bir fotoğrafın nasıl olup da Güney Amerika'ya gittiği konusunda bir fikriniz var mı?</p>
<p class="block5">- Bulduğunuzun kopya değil de orijinal olduğundan kesin emin misiniz?</p>
<p class="block5">- Evet.</p>
<p class="block5">- Savaşın sonunda o kadar çok Alman Güney Amerika'ya göç etti ki. Fotoğrafı oraya Hitler'in ya da kızın yakınlarından biri de götürmüş olabilir.</p>
<p class="block5">Hanah Richter omuz silkti.</p>
<p class="block5">- Kim götürdü derseniz, en ufak bir fikrim bile yok. Eichman, Mengele gibileri kızla hiç tanışmamıştı. Tabiî, Bormann kızla tanışmıştı, hatta onunla birçok kez çeşitli toplantılarda bir arada bulunmuştu, ama savaştan sonra hayatta kalıp Güney Amerika'ya kaçmayı başardığına inanmıyorum. Herhalde yakın bir arkadaş, yüksek rütbeli bir Nazi ya da güvenilir bir SS. Ama kim?.. Maalesef, bu konuda tek bir isim bile önermek istemem. Tarihçi sustu, göstere göstere saatine baktı: - Bütün sorularınıza cevap verdim mi? dedi.</p>
<p class="block5">Volkmann bir süre elindeki fotoğrafa baktı, sonra başını kaldırdı:</p>
<p class="block5">- Evet, dedi, bize bu kadar zaman ayırdığınız için teşekkürler, Hanah. Sizi bu saate kadar uyutmadığımız için özür diliyorum.</p>
<p class="block5">- Hiç önemi yok, dedi yaşlı kadın gülümseyerek ayağa kalkarken.</p>
<p class="block5">Volkmann fotoğrafı cüzdanına yerleştirirken, Hanah:</p>
<p class="block5">- Dosyam için o resmin bir kopyasını isterim, dedi. Bana bir tane gönderir misiniz?</p>
<p class="block5">- Tabiî. [543]</p>
<p class="block5">Hanah Richter her ikisinin de elini sıktı, kapıya kadar geçirdi. Kapıdan çıkarken, hâlâ bekleyen taksiyi gördüler, Volkmann yaşlı kadına döndü.</p>
<p class="block5">- Geli Raubal'in nerede gömülü olduğunu biliyor musunuz?</p>
<p class="block5">- Viyana'da. Eski Merkez Mezarlığında.</p>
<p class="block5">- Mezarı hâlâ orada mı?</p>
<p class="block5">Hanah Richter başını salladı.</p>
<p class="block5">- Maalesef. Viyana'daki Nazi yetkilileri 1941'de mezarlığın o bölümünü yıktırdı. O ve çevresindeki bütün mezarlar yerle bir edildi.</p>
<p class="block5">- Neden?</p>
<p class="block5">- Tanrı bilir. Bana da şaşırtıcı geliyor. Bu konuda konuştuğum insanlardan hiçbiri, emrin nereden geldiğini bilmiyor. Galiba kızın ölümündeki esrarın üzerine bir perde daha çekildi.</p>
<p class="block5">- Naziler bir şeyi örtbas etmek istemiş olabilirler mi?</p>
<p class="block5">- Kızın ölümüyle ilgili mi? Olabilir, kızın ölümünün ardındaki ayrıntılar hiç açıklanmadı. Ama artık öğrenme imkânımız da yok.</p>
<p class="block5">Volkmann tereddüt etti.</p>
<p class="block5">- Son bir şey daha, Hanah.</p>
<p class="block5">- Evet?</p>
<p class="block5">- Geli Raubal... hastaneye yattığını söylemiştiniz. Ne zaman?</p>
<p class="block5">- 1931 temmuzunun sonuna doğru. Garmisch-Partenkirchen'deki özel bir klinikte birkaç gün geçirdi.</p>
<p class="block5">- Ne tedavisi gördü?</p>
<p class="block5">- Bazıları depresyon dediler, Hitler artık onu aldatıyor ve gizlice yeni metresi Eva Braun'la görüşüyordu. Bazıları da önemsiz bir cerrahî müdahale dedi. Bilmek mümkün değil. Hastane kayıtlarında da bulamazsınız. Kayıtlar çoktan yok edilmiştir. Neden sordunuz?</p>
<p class="block5">Volkmann gölün üzerinden gelen rüzgârın tenini ısın hissetti. Arabasında bekleyen, parmaklarını sabırsızlıkla direksiyon simidine vuran şoföre bir göz attı Arkasına döndü, Erica'nın rüzgârdan korunmak için yakasını kaldırdığını, Hanah Richter'in de sorunun cevap beklerken titrediğini gördü. [544]</p>
<p class="block5">Volkmann uzun bir tereddüt geçirdi, sonra:</p>
<p class="block5">- Söylediklerim size saçma gelebilir, Hanah. Geli Raubal hamile kalmış olamaz mı?</p>
<p class="block5">Hanah Richter kaşlarını kaldırıp Volkmann'a baktı.</p>
<p class="block5">- Aslında, kızın Hitler ya da adamları tarafından öldürüldüğünü iddia edenler, bunu da söylediler. Ama kanıtlanmadı. O dönemin gazetecilerinden biri, Fritz Gerlich diye biri, kızın hamile kaldığını, Hitler'in de onu bu nedenle öldürttüğünü düşündü. Ama bu hiç yayımlanmadı.</p>
<p class="block5">- Gerlich'e ne oldu?</p>
<p class="block5">- Tutuklandı, sonra da Dachau'da öldürüldü. Ama iddiası hiç kanıtlanamadı. Nazilerin Gerlich'in ölmesini istemeleri için başka nedenler de vardı.</p>
<p class="block5">- Hangi nedenler, Hanah?</p>
<p class="block5">- Gerlich yazdığı gazetenin sahibiydi. Gazete tümüyle Nazi karşıtıydı. Yazılardan, makalelerden çoğunda, Hitler'i daha iktidara gelmeden mahkûm etmişti. Hanah Richter durakladı:</p>
<p class="block5">- Neden sordunuz?</p>
<p class="block5">Volkmann tereddüt etti,</p>
<p class="block5">- Ya gerçekten Geli Raubal'in bir çocuğu olmuşsa?</p>
<p class="block5">- Yani Hitler'den mi?</p>
<p class="block5">- Evet. Volkmann kadının bakışlarının değiştiğini gördü. Kapının eşiğinde, ağzı açık duruyor, beklemediği bu soru karşısında sarsıldığı belli oluyordu. Erica da aynı durumdaydı, yüzündeki solgunluk onu hasta gibi gösteriyordu. Hanah Richter Volkmann'a bakıp şaşkınlıkla konuştu,</p>
<p class="block5">- Bakın Herr Volkmann, böyle bir şey kesinlikle tarih kitaplarının gözünden kaçmazdı.</p>
<p class="block5">Kadının yüzündeki şaşkınlığın inanmamaya dönüştüğünü gördü. Sonra, soğuk kemiklerine işleyince, inançsızlık kayboldu, yerini rahatsızlığa bıraktı.</p>
<p class="block5">- Gerçekten, ciddi olamazsınız? Volkmann sakin bir sesle cevap verdi,</p>
<p class="block5">- Tabiî ki hayır, Hanah. Çok naziksiniz. Yardımlarınız için teşekkür ederiz.</p>
<p class="block5"><br class="calibre1" id="calibre_pb_58"/>
</p>
</body></html>
