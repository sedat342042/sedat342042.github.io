<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Elli üçüncü kısım</p>
<p class="block5">Berlin.</p>
<p class="block5">20.15</p>
<p class="whitespace"> </p>
<p class="block5">Kerim Özçelik Wannsee'deki kalabalık tren istasyonundan çıktı. Elinde evrak çantası, üzerinde paltosu, atkısı ve yün eldivenleriyle göle doğru gitti, iki sokak lambası arasındaki gölgeye girince durdu. Durduğu yerden karanlık iskeleleri, kışı geçirmek için bağlanmış turist teknelerini gördü. Kabarmış dalgaları yalayarak geçen rüzgâr buz gibiydi, üstelik de ısınıyordu. Damarlarındaki adrenalin o kadar artmıştı ki, soğuğa aldırmadı bile. İstasyondan çıkarken izlenmediğinden emin olmak istemişti; şimdi de arkasını bir kez daha kolaçan etti, sigara yakmak için uzunca bir süre bekledi, soluğu buharlaşarak havaya karışırken önce göl yönündeki karanlığa, sonra da arkasına baktı. Peşinde kimseyi göremedi, etrafta sadece istasyondan çıkan işçiler ya da kente alışverişe gidip de geç dönen insanlar vardı. Hiçbiri de ona en ufak bir ilgi göstermemiş, yarımdan geçip gitmişlerdi. Birkaç saniye daha bekledi, sonra göl kenarına giden dar yola saptı. Eve varması on dakika sürdü.</p>
<p class="block5">Alt katın ışıklarının yandığını, pencerenin önünde de büyük bir Noel ağacı olduğunu gördü. Evin önünden geçerken kapının üzerindeki ışığın yanmadığını fark etti; tam beklediği gibi. Evin arkasına dolanan dar patikaya saptı, daha önceden belirlediği küçük kapıyı buldu. [606] Kapının tahta mandalını kaldırarak içeri sızdı, gözleri dikkatle çevresini tarıyordu. Çevredeki evlerin etrafı yüksek ağaçlarla çevriliydi, komşuların gizlenme merakı, onun görülmesini de engelleyecekti. Evin arkasında ışık yoktu, ama açık bodrum penceresini gördü, hızla çimenlerin üzerinden geçip pencerenin yanında diz çöktü. Pencerenin genişliği ancak onun geçebileceği kadardı. Birkaç saniye sonra bodrumda durmuş, soluğunu düzenlemeye çalışıyordu.</p>
<p class="block5">Pencereyi kapatıp, sürgüsünü itti, sonra kalem tipi fenerini çıkararak çevresinde gezdirdi. Duvarları limon yeşiline boyanmış odanın penceresinin karşısındaki duvarın dibine beş tahta sandık dizilmişti. Pencerenin altında, sağda kırmızı kadife kaplı, dar ve sandıklı bir kanepe, daha ötede de yukarıya çıkan ahşap basamakları gördü. Çantasını yere bırakıp sessizce merdivenleri tırmandı, basamakların gıcırdamaması için mümkün olduğunca kenara basmaya özen gösterdi. Tepeye vardığında, kapının tokmağını tuttu. Kapıyı biraz araladı, evde bir yerlerden gelen hafif bir müzik sesi duydu. Yüzüne tatlı bir sıcaklık çarparken, yukarıya, yatak odalarına çıkan merdivenlere baktı.</p>
<p class="block5">Kızı göremedi, ama koridordaki belli belirsiz parfüm kokusu, onun evde olduğunu kanıtlıyordu. Kapıyı kapattı, merdivenlerden tekrar bodruma indi, dar kanepenin yanına yaklaştı. Kapağı kaldırıp feneri tuttu, naftalin kokusu sinmiş, eski kadın kıyafetlerine baktı: kazaklar, renkli kayak pantolonları, işlemeli ve buruşuk iç çamaşırları. Kapağı kapattı, kanepenin üzerine oturarak çantasını kucağına aldı, açtı içinden Beretta tabancayı, susturucuyu, iki dolu şarjörü çıkardıktan sonra, çantayı tekrar çıkarttı, yanına, yere bıraktı. Fransız yapımı Unique susturucuyu vidalamak, dolu şarjörlerden birini tabancanın kabzasına yerleştirmek yirmi saniyesini aldı. Tıkırtıdan şarjörün yerine oturduğunu anlayınca, yedeğini sol cebine kaydırdı. Beretta'nın emniyetini açmadı, ama tabancayı bacaklarının biraz üzerinde tuttu. O sabah, Witzleben'deki küçük otelde bir oda tuttu sonra trene binip Wannsee'ye gelmiş, iki kere evin önü geçmiş, sonra da arazinin arkasına dolanan dar patikaya sapmıştı. [607]</p>
<p class="block5">Bütün bunları yaparken de evi ve bahçeleri dikkatle incelemiş, gördükleriyle, Alman'ın Stockholm'de verdiği haritayı karşılaştırmıştı. Gölün çevresindeki patikaları, dar sokakları arşınlayarak bir saat geçirmiş, çevresini iyice tanımaya çalışmıştı. Daha sonra tekrar trene binip Witzleben'e dönmüş, otele gidip odasına çıkmıştı. Oda kapısı birkaç dakika sonra vuruldu. Kapının eşiğinde duran sarışın genç, bir süre onu süzdükten sonra kahverengi kâğıda sanlı paketi uzatmıştı. Özçelik adam gittikten sonra paketi açmış, plastik bir torbada yeni yağlanmış Beretta'yla susturucuyu, dokuz milimetrelik mermi dolu iki şarjörü görmüştü.</p>
<p class="block5">Stockholm dışındaki ormanda on saat boyunca kullanmak için eğitim gördüğü tabanca. Sert cisimlere on adımdan ateş etmek. Usta bir nişancı olarak görülmesine, en çok kendisi şaşırmıştı. Ama Özçelik bunun ustalıktan çok geri dönülmez amacına bağlı olduğunu düşünüyordu. Mavi menevişli tabancanın mekanizmasını, susturucuyu ve şarjörleri inceleyip denedikten sonra çantasının içindeki süngerlerin arasındaki yuvalara yerleştirmişti. Sonra yatağına uzanıp peş peşe dört sigara içmişti. Gözlerini kapatıp biraz uyumaya çalıştığında damarlarındaki adrenalin onu uyanık kalmaya zorladığından, yataktan kalkmış, banyoya girerek tıraş olmuş, küveti sıcak suyla doldurmuştu.</p>
<p class="block5">Buharlar çıkaran kaynar suyun içinde neredeyse bir saate yakın kalmış, planını sonunda başı ağrıyana kadar yeniden düşünmüştü. Sonra da kurulanmış ve temiz çamaşırlar, yeni bir elbise giymişti. Bavulunu bırakacaktı. Mavi seccadesini yanında getirmemişti, ama yatağın yanında küçük bir kırmızı kilim vardı. Kilimi özenle doğu yönünde serdi, sonra da üzerinde namaz kıldı. Elleriyle yüzünü sıvazlayıp ayağa kalkmadan önce Leyla için son bir dua okudu. Beş dakika sonra odanın kapısını kilitlemiş, sokağa çıkıp tren istasyonuna yönelmişti. Şimdiyse soğuk bodrumda oturuyordu. Saatine baktı: sekiz kırk beş. Dört saat daha.</p>
<p class="block5">Dört saat sonra Dollman ölmüş olacak, Leyla'nın intikamı alınacaktı. Feneri söndürdü, karanlıkta sabırla beklemeye hazırlandı. Duyduğu tek ses, kendi soluklarıyla yukarıdan bir yer den gelen hafif müzikti.</p>
<p class="whitespace"> </p>
<p class="block5">Münih</p>
<p class="block5">Volkmann Starnberg'deki evin önünde durduğunda, saat tam on kırk beşti. Ford evin önünde dururken, İvan Molke kapının önüne, hafifçe yağan karın altına çıktı. Hiç zaman kaybetmeden, Volkmann'ı güçlü bir ateşin yandığı, lambri kaplı çalışma odasına götürdü. İkisi de oturduktan sonra:</p>
<p class="block5">- Telefonda çok kısa konuştun, Joe, dedi Molke ciddi bir sesle. Anlattıklarının Strasbourg'da olanlarla bir ilgisi var mı? Biraz önce haberlerde duydum.</p>
<p class="block5">Volkmann bir süre bir şey söylemeden Molke'ye baktı. Sonunda konuşmaya başladığında, sesi duygu doluydu. Bütün olanları anlatması beş dakikasını aldı, anlatırken Molke'nin yüzüne baktı: önce inanamama, sonra inanamamayla karışık korku. Volkmann sözlerini bitirince, Molke şaşkın ve inanmaz gözlerle bakıyordu.</p>
<p class="block5">- Bu yeni bir şaka falan mı?</p>
<p class="block5">- Şaka maka değil, İvan. Beni tanırsın.</p>
<p class="block5">Molke başını iki yana salladı, Volkmann'ın yüzünde ciddiyeti görmüştü. Çalışma masasına uzanıp sigara paketini aldı, içinden bir sigara çıkarıp titreyen ellerle yaktı.</p>
<p class="block5">- Tanrım... dedi soluk soluğa.</p>
<p class="block5">Yüzü kireç gibi oldu, konuşmaya başladığında sesi kesiliyordu.</p>
<p class="block5">- Fotoğraftaki kız hakkında söylediklerinden eminsin, değil mi?</p>
<p class="block5">- Hanah Richter hiç kuşku duymadan kim olduğu söyledi. Gerisi tahmin, ama saçma değil. Bütün olanları düşünürsen, parçaları bir araya getirmek kolaylaşıyor,</p>
<p class="block5">- Karl Schmeltz, Adolf Hitler'in oğlu mu yani?</p>
<p class="block5">Molke başını sallayarak ayağa kalktı.</p>
<p class="block5">- Bu çılgınca bir fikir, Joe. Yüzü ölü gibi, bembeyazdı. Neonazi bir darbe, tamam, buna inanırım. [609] Ama Hitler'e asla, Joe. Asla. Olamaz.</p>
<p class="block5">İvan Molke başını sallayıp dururken, Volkmann cebinden Asuncion'dan gelen mesajı çıkardı, çalışma masasının üzerine bıraktı. Molke kâğıttakileri okudu. Bir süre sonra sanki düş görüyormuş gibi başını kaldırdı, sallanarak ateşin yanına gitti, dönüp Volkmann'a baktı.</p>
<p class="block5">- Bunun gerçek olmadığını söyle, Joe. Söyle, hadi. Bana düş gördüğümü, bunun da bir kâbus olduğunu söyle.</p>
<p class="block5">- Keşke söyleyebilsem.</p>
<p class="block5">- Adamlarımı izleyenler sence Kesser'inkiler miydi?</p>
<p class="block5">- Bilmiyorum, İvan. Ama mümkündür. Son görüşmemizden beri, evini gözleyen ya da peşine takılan kimse gördün mü?</p>
<p class="block5">Molke başını salladı.</p>
<p class="block5">- Sanırım, hayır. Üstelik dikkat de ettim Joe, inan bana. Adamlarımın başına gelenlerden sonra, her zamankinden daha dikkatli davrandım.</p>
<p class="block5">Molke sağ elini pantolonunun cebine sokup, küçük bir otomatik Browning çıkardı, avucunda tartar gibi yaptı.</p>
<p class="block5">- Tehlikeye atılmamak için ne gerekiyorsa yaptım. Bunu yanımdan ayırmıyorum.</p>
<p class="block5">Molke güçlükle yutkunarak tabancayı masanın üzerine koydu.</p>
<p class="block5">- Kızın nerede olduğuna dair bir fikrin var mı?</p>
<p class="block5">- Hâlâ hayattaysa, Kesser'in adamlarının yanında bir yerde.</p>
<p class="block5">- Ya Schmeltz, nerede olduğunu biliyor musun?</p>
<p class="block5">Volkmann başını salladı.</p>
<p class="block5">- Mexico City'de olanlardan sonra, çoktan Almanya'ya geldiğini düşünüyorum. Eğer gelmediyse de, yakında gelecektir.</p>
<p class="block5">Molke uzun süre boş gözlerle Volkmann'a baktı, sonra,</p>
<p class="block5">- Benden ne istiyorsun? dedi.</p>
<p class="block5">- İçişleri Bakanlığı'nda yetkili birini tanıyor musun? Canını emanet edebileceğin birini?</p>
<p class="block5">Molke soluk bir yüzle:</p>
<p class="block5">- O heriflere o kadar güvenebileceğimi sanmıyorum, dedi. Hepsi de yükselme peşinde. Ama Senato'da, birbirimize senli benli hitap ettiğimiz Grinzing diye biri var. Şu anda ondan başka beni dinleyecek birini düşünemiyorum.</p>
<p class="block5">- O zaman senden ona bu akşam elden bir mektup götürmeni istiyorum. Okuduğundan emin olmak gerek. Mektupta sana anlattığım her şeyi, şüphelerimi yazacağım. Karl Schmeltz dışında her şeyi. Eminim Grinzing sana benim hakkımda bazı sorular sormak isteyecektir.</p>
<p class="block5">Volkmann durakladı.</p>
<p class="block5">- Deli olup olmadığımı, falan. Mektubun bir şaka olup olmadığını. Mektubun içeriğini kendi başına değerlendirmek zorunda. Benimle ilgili sorularına gelince, elinden geldiğince dürüst olmanı istiyorum. Ona sadece geçmişimi, neler yaptığımı anlat. Bana güvenebileceğine inandır onu.</p>
<p class="block5">Gözlerini Molke'ye dikti.</p>
<p class="block5">- Seninle Berlin'de dört yıl birlikte çalıştık, İvan. Beni iyi tanırsın, bana güvenilebileceğini bilirsin. Bunu ona sadece sorarsa söyle. Ama her şeyden önce, mektup konusunda harekete geçmesinin çok önemli olduğunu anlat. Asuncion'dan gelen mesajı Strasbourg'dan araştırabileceğini söyle. Kendi devlet güvenlik uzmanları Strasbourg'la istedikleri an bağlantı kurabilir.</p>
<p class="block5">- Ona Schmeltz'den bahsetmemi neden istemiyorsun?</p>
<p class="block5">Volkmann başını salladı.</p>
<p class="block5">- Hiç inanmayacaktır, İvan. Bunu sen de anlıyorsun. Bunu açıklamak, sadece zaman kaybı olur. Bu insanlar harekete geçmeden önce ne kadar zamanımız olduğunu bilmiyorum, ama bugün olanlardan sonra, çok beklemeyeceklerini düşünüyorum.</p>
<p class="block5">- Ya Grinzing bana inanmazsa, o zaman ne olacak?</p>
<p class="block5">- Berlin'de tanıdığın başkaları da var. Onlarla konuş. Aynı şey buradaki Landesamt için de geçerli. Onlara da neler olacağını söyle, Grinzing'e anlattıklarımı anlat.</p>
<p class="block5">- Gerçekten de bana inanacaklarını düşünüyor musun?</p>
<p class="block5">Volkmann başını salladı.</p>
<p class="block5">- Bilemiyorum, İvan. Ama senden başka bir çarem yok.</p>
<p class="block5">- Peki, sen ne yapacaksın?</p>
<p class="block5">- Kesser'in evine gideceğim. Eğer evde değilse, belki de kız arkadaşını bulurum. İkisinden biri bir şeyler biliyor olmalı. Eğer ikisini de evde bulamazsam, Kaalberg'e giderim.</p>
<p class="block5">- Ne yapmak için? [610]</p>
<p class="block5">- Kesser'i bulmak için. Neler olacağını, onları kimin desteklediğini biliyordur.</p>
<p class="block5">Molke başını şiddetle salladı.</p>
<p class="block5">- Joe, kapının önündeki silahlı adamları gördün. Çok tehlikeli olacak. Adamlarımdan ikisini çağırıp yanına katmama izin ver.</p>
<p class="block5">- Kaybedecek zamanımız yok, İvan. Üstelik bu dediğin, işleri daha da karıştırır. Sen sadece mektubun yerine ulaşmasını sağla.</p>
<p class="block5">Molke içini çekti. Bir süre bir şey demeden Volkmann'a baktı. Alnı ter içindeydi. Sonra başını salladı.</p>
<p class="block5">- Biliyor musun? dedi. Bir daha Almanya'da böyle bir şeyin olacağına inanmazdım. Hiç inanmazdım. Biliyorum, hâlâ göçmenlerin evlerini yakan, karışıklık çıkaran çılgın, aşırı gruplar var. Hitler'in doğum günlerinde Brandenburg Kapısının önüne gelip gamalı haçlar altında Nazi selamı veren dazlaklar bunlar. Molke yeniden başını salladı, sigarasını tablaya nefretle bastırdı.</p>
<p class="block5">-Ama bu, hayır. Bu, asla.</p>
<p class="block5">Kızı düşünmemeye çalıştı, ama kızın yüzü gözlerinin önünden gitmiyordu. Yirmi dakika sonra Kesser'in Leopoldstrasse'deki evinin önüne vardığında, aklı hâlâ kızla meşguldü. Kar dinmişti. Arabadan inerken öfkesini dizginlemeye, Kesser ile kız arkadaşına nasıl davranacağını düşünmeye çalıştı.</p>
<p class="block5">Çevredeki apartmanlarda ve evlerin pencerelerinde yanan mumlar görünüyordu, şurada burada ışıkları göz kırpan Noel ağaçları vardı. Kesser'in dairesinin ışıkları sönüktü, girişe yaklaşırken, otoparkta gri Volkswagen'i de göremedi. Kesser ve kız arkadaşının evde olmadıklarını düşününce, kalbi hızla çarpmaya başladı. Beretta'yı cebine sokmuş, emniyet mandalını kapatmıştı. Bu kez İvan Molke'nin verdiği yedek anahtarları kullandı, ön kapıdan girip ikinci kata tırmandı.</p>
<p class="block5">Evin kapısına vurmadan önce tereddüt etti, ama üç kere çalıp da cevap alamayınca, cebindeki yedek anahtarla kapıyı kolayca açtı, içeri süzüldü. [611] Apartman zifiri karanlıktı, elektrik düğmesini çevirdiğinde ışık yanmadı, sonra birden güçlü bir ışığın yandığını gördü. Çılgın gibi cebindeki Beretta'yı çıkarmaya uğraşırken, ensesinin kökünde keskin bir darbe hissetti. Bir an sadece kör edici bir acı hissedip kocaman bir beyazlık gördü, sonra uzaktan uzağa sesler işitti, vücuduna yumruk yağdı, sol koluna sivri bir şey battı. Kendinden geçmek üzereyken merdivenlerden aşağıya taşındığını, dışarıya, soğuk havaya çıkarıldığını hissetti, sonra uzaktan uzağa açılıp kapanan otomobil kapıları duydu, sonunda da dar bir yere tıkıldığını anladı. Sonra o kör edici beyazlık her yeri sardı.</p>
<p class="block5">Kendine geldiğinde, arabanın farlarının ışığında ön cama düşen, sileceklerin kenara ittiği kar taneciklerini gördü. Gözlerinin arkasında kusturacak kadar yoğun bir acı hissediyordu, başını oynatmaya çalıştığında, tekrar bayılacağını hissetti. Çok aşağıdaki kentin ışıklarını belli belirsiz görüyordu, araba dik bir yamaca tırmanmaya çakşırken motorun zorlandığını duydu. Gözlerini bir yere dikip görmeye çalıştığında da kafatasının kopacak gibi ağrıdığını hissetti. Bayılmadan önce son gördüğü şey, yanında oturan adamın elindeki tabancaydı.</p>
<p class="block5"><br class="calibre1" id="calibre_pb_67"/>
</p>
</body></html>
