<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Kırk birinci kısım</p>
<p class="whitespace"> </p>
<p class="block5">Ertesi sabah sekizde uyandı, kahvaltıdan sonra hesabını ödeyip otelden ayrıldı, Yeniden Wilhelm Busch'un evinin önünden geçti.</p>
<p class="block5">İhtiyar adamın bu kadar erken dönmeyeceğinden emindi, ama yine de gidip bir bakmak istemişti. Beyaz Volkswagen kapının önünde değildi, kapıyı çaldığında da cevap veren olmadı. Kente dönüp neredeyse bir saat boyunca sokakları arşınladı. içindeki huzursuzluk duygusu giderek büyüyordu. istasyon dışındaki parkta, Frankfurter Zeitung okuyarak can sıkıcı bir saat geçirdi. Yirmi dört saat içinde kar yağacağı bildiriliyordu, Busch'un öğleden sonraya kadar dönmemesi durumunda, kar yağmadan önce Salzburg yolundaki eski manastıra gitmeye, sonra tekrar Dachau'ya dönmeye karar verdi. Beklemekten başka yapacak bir şey yoktu, rahatsızlığı iyice artmıştı. Arabasına doğru yürüdü, kentin ucundaki tepeyi tırmandı, öteki taraftan inip Amper Nehri'nin üzerinden geçtiğinde, Niebelungenstrasse işaretini gördü.</p>
<p class="block5">Beş dakika kadar sonra kampın kapışma vardığında, turist otobüslerine ayrılmış otoparkın bomboş olduğunu gördü. Ford'u yeni girişin önüne park edip kapıya yürüdü. Görünürde tren rayı yoktu, ama kampın çevresini kuşatan çukur, yer yer çalılıklar ve dallarla kaplı olmasına rağmen hâlâ belliydi, çukurun kenarındaki nöbetçi kulelerini gördü. [486]</p>
<p class="block5">Kapı açıktı, ama tellerin üzerine asılmış bir yazı kampın ziyaretçilere kapatıldığını belirtiyordu. İçeride inşaat malzemesi yüklü bir kamyonun durduğunu gördü, ortalıkta kimse olmadığı için kampa girmeye karar verdi.</p>
<p class="block5">Kamp savaş sırasındaki durumundan farklı değildi, belki biraz temizlenmiş, güzelleştirilmişti, o kadar. U biçimindeki Blockhaus ya da idare ve depo binası olarak kullanılan bina şimdi artık müze ve sinema olarak görev yapıyordu. Sağ taraftaysa, SS'ler tarafından tecrit edilmiş, en tehlikeli tutukluların kapatıldığı hücreler vardı.</p>
<p class="block5">Kampın çevresi hâlâ beton duvarlar ve dikenli tellerle de çevrilmiş olsa, bir zamanlar tutuklu barakalarının olduğu yerde şimdi sonradan yapılmış ve kamp tutuklularının yaşadıkları hayatı göstermek için kullanılan iki ahşap kulübe vardı. Blockhaus’un karşısında da, tutukluların her sabah toplandıkları İçtima Alanı ya da Appellplatz görünüyordu. Meydandan dik bir açıyla çıkan Lagerstrasse'nin iki yanı da bir zamanlar baraka doluydu. Üzerinde hâlâ "<i class="calibre3">Arbeit Macht Frei</i>"<sup class="calibre4">1</sup> yazılı levhanın asılı olduğu esas giriş kapısı solda, Dachau'ya girişi denetleyen nöbetçi kulübesinin karşısındaydı. [<sup class="calibre4">1</sup> Almanca "Çalışmak özgür kılar, (ç.n.)] Volkmann eski fırının olduğu yerde, uzaktaki ağaçların arasından yükselen kırmızı tuğla bacayı gördü. Blockhaus'un solundaki modern kanadın duvarındaki levhada "<i class="calibre3">Verwaltungsgebäude</i>", Yönetim Binası, yazılıydı. Volkmann kapıyı açtı, kendini geniş ve boş bir büroda buldu. Duvarda kitap dolu madenî raflar, rafların üzerinde de, "Başvuru Kitaplığı" yazılı bir levha vardı; daha ilerideki kapımın üzerinde de "Müze" yazılıydı. Kapıyı açtı. Blockhaus müzesi uzun ve genişti. Birisi tepedeki lambaları açık unutmuştu, kalın duvarlarda ikişer metre arayla açılmış pencerelerden soluk bir kış ışığı giriyor, havadaki toz parçacıklarını aydınlatıyordu. Tavandan sarkan büyütülmüş fotoğrafların yanı sıra, cam vitrinlerin içleri de doluydu. Birinde tepeleme yığılmış gözlükler, ötekinde, koluna "Altı Köşeli Yıldız" dikilmiş, yıpranmış bir tutuklu üniforması. Uzun salonun ortasında, kampta uygulanan işkencelerin acı bir anısı duruyordu: SS nöbetçilerinin kullandığı, tahtadan yapılmış kırbaç kütüğü.</p>
<p class="block5">Soldaki duvarda bir dizi fotoğraf asılıydı: kamptaki deneylerin kurbanları, ceset dolu bir hayvan vagonu, dışarıya, güneşin altına atılmış, bir zamanlar erkek, kadın, çocuk olan et tepecikleri. Resimlerden birinde, gözleri korkuyla açılmış genç ve çok zayıf ölü bir kadın, kucağında çöp bacaklı ölü kızıyla duvara dayanmış, elleri kalçasında bir SS subayı da sırıtarak cesetlere bakıyor. Buraya neden geldiğini bilmiyordu; uzunca bir süre, acımasızlık ve işkenceden midesi bulanana kadar fotoğraflara baktı. Arkasında bir ses duyunca, Volkmann döndü. Kapının eşiğinde, elinde bir deste kâğıtla, bir kadın duruyordu. Volkmann kadının yönetim binasında çalışanlardan biri olduğunu, burada bulunmasına da şaşırdığını düşündü.</p>
<p class="block5">- İnşaat onarım ekibiyle mi geldiniz?</p>
<p class="block5">Volkmann başını sallayınca:</p>
<p class="block5">- Kamp şu anda ziyarete kapalı, dedi kadın. Dışarıda, kapıdaki işareti görmediniz mi?</p>
<p class="block5">Kadının yanından geçti, bir şey söylemeden dışarı çıktı. Birkaç dakika sonra arabasını parktan çıkardığında, kafası babasıyla o denli meşguldü ki, yüz metre kadar gerisinde hareket eden yeşil Volkswagen'i görmedi. Busch'un evinin önünden geçtiğinde, kaldırımın kenarına park etmiş bir araba görmemesine rağmen, şansını denemeye karar verdi. Kapıyı ikinci kez çaldığında, buzlu camın ardından bir gölge gördü, sonra yaşlı bir adam kapıyı açtı. Oldukça yaşlı olduğu açıkça görünmesine rağmen, iri yan ve yapılıydı, yüzü de güneşten yanmış gibi koyuydu. Koyu renkli, kalın camlı gözlükler takmış, kalın bir hırka giymişti, uzun beyaz saçları da kırışık yüzünden geriye taranmıştı. Gözlerini Volkmann'a dikti.</p>
<p class="block5">- Evet? Ses keskin ve saldırgandı, Volkmann yakından bakınca, adamın cildindeki koyuluğun güneş yanığı değil, kötü sağlığın kirli sarısı olduğunu anladı. [488]</p>
<p class="block5">- Herr Walter Busch?</p>
<p class="block5">- Evet, ben Walter Busch'um. Ne istiyorsunuz?</p>
<p class="block5">- Herr Busch, acaba sizinle bir iki şey konuşabilir miyim?</p>
<p class="block5">- Ne konuda? Hem siz kimsiniz?</p>
<p class="block5">Volkmann kimliğini çıkardı. Yaşlı adam kırışık sarı elini uzatıp kartı aldı, uzunca bir süre inceledikten sonra Volkmann'a baktı.</p>
<p class="block5">- Dün gelen adam olmalısınız. Torunum anlattı. Ne istiyorsunuz?</p>
<p class="block5">Kimlik kartını Volkmann'a iade eden adamın sesinde meydan okuma vardı.</p>
<p class="block5">- Bana yardım edebileceğinizi ummuştum, Herr Busch Size bir iki soru sormak istiyordum da.</p>
<p class="block5">- Ne konuda sorular?</p>
<p class="block5">- İçeride konuşabilir miyiz?</p>
<p class="block5">Busch cevap vermek için ağzını açtığında, bir öksü nöbetine yakalandı. Cebinden çıkardığı mendilini ağzına kapadı. Volkmann ihtiyarın ıslık ıslık solumasını duy Busch öksürüğünü yatıştırdıktan sonra mendiliyle ağ sildi, kabaca:</p>
<p class="block5">- İçeri girseniz iyi olur, dedi.</p>
<p class="block5">Yaşlı adam Volkmann'ı hole doğru götürdü. Hole girer girmez, Busch yeni bir öksürük krizine yakalandı. Yine mendilini çıkardı, sağdaki bir kapıyı gösterdi:</p>
<p class="block5">- Orada, serada bekleyin, dedi sertçe.</p>
<p class="block5">İhtiyar yanından ayrılıp başka bir kapıdan çıkarken Volkmann söyleneni yaptı Girdiği oturma odası uzun ve genişti, odanın karşı tarafındaki iki basamak da seranın bir bölümünü oluşturan çak odaya iniyordu. Camlarından kuvvetli kış güneşini alan oda çok sıcaktı. Çevredeki bambu mobilyalar, renkli mineli ler rahat görünüyordu. Seradaki yarı açık bir kapıdan bahçeye geçiliyordu, çimenlerin ortasına da bir piknik masanın çevresine yerleştirilmiş rahat görünüşlü dört büyük koltuk yerleştirilmişti. Bahçenin öteki ucundaki sundurman altında da sebze kasaları ve meyve ağaçları vardı. Duvarlardan Busch'un geniş ailesine ait olduğunu sandığı fotoğraflar sarkıyordu. Volkmann onların arasında Busch'u üniformalı gösteren siyah beyaz bir resim gördü. Bambu koltuklardan birine oturdu. Busch biraz sonra döndü. Yaşına bakılırsa, ayaklarının üzerinde duruyordu ve hâlâ oldukça hareketliydi, ama Volkmann'ın karşısına oturup ona baktığında, elini göğsünün üzerine bastırmak zorunda kaldı.</p>
<p class="block5">- Yaşlılığın ve çok sigara içmenin sonuçları, Herr Volkmann. İlaçlar ancak bir süre işe yarıyor. Pekâlâ, nedir konu?</p>
<p class="block5">Adamın sesinde hâlâ Volkmann'ı sinirlendiren, adamın emir vermeye alışık olduğunu gösteren o kabalık, o saldırganlık vardı. Kamp müzesinde gördüğü resimler hâlâ belleğinde capcanlı, tazeydi. Busch'un üniformalı fotoğrafına baktığında içini bir öfkenin kapladığını hissetti. Busch'a dönüp ciddi bir sesle sordu: - DSE hakkında bilginiz var mı, Herr Busch?</p>
<p class="block5">- Duyduğum kadarıyla.</p>
<p class="block5">- Savaştan sonra Gehlen örgütünde çalıştınız. Haberalma subayı olarak.</p>
<p class="block5">- Bu doğru. Ama bütün bunların ne ilgisi...</p>
<p class="block5">- Savaş sırasında da Abwehr'de subaydınız...</p>
<p class="block5">Busch'un ıslak mavi gözleri birden canlandı.</p>
<p class="block5">- Bütün bunlar uzun yıllar önceydi. Artık bana geliş nedeninizi anlatsanız?</p>
<p class="block5">- Üzerinde çalıştığım bir konu var da... Belki yardımcı olabilirsiniz, diye düşündüm.</p>
<p class="block5">Busch tereddüt etti. Sesi biraz da olsa yumuşamıştı. Belli belirsiz gülümsedi:</p>
<p class="block5">- Herr Volkmann, dedi, haberalma görevinden çok uzun yıllar önce ayrıldım. Artık bu konularla hiç ilgim yok, dolaylı yoldan da yok. Onun için, size nasıl yardım edebileceğimi anlamıyorum.</p>
<p class="block5">Volkmann Hernandez'in öldürülmesini, gazetecinin üzerinde çalıştığı konuyu anlattı. Busch'a Chaco'daki evden ve evin sahibinden söz ettiğinde, yaşlı adamın yüzündeki kararsızlığı görüp ekledi.</p>
<p class="block5">- Herr Busch, evin sahibi Nazi Partisi'ne 1927 yılında, Münih'te üye oldu. Parti numarası altı sekiz dokuz altı dört. Sizinkinden on iki numara önce. Busch'un yüzündeki ifade, şaşkınlıktan anlayışa dönüştü. Yaşlı adam: [490]</p>
<p class="block5">- Anlıyorum, dedi.</p>
<p class="block5">Uzunca bir süre uzaklara daldı, sonra Volkmann'a dönüp sordu:</p>
<p class="block5">- Beni nasıl buldunuz, Herr Volkmann?</p>
<p class="block5">- Berlin Bilgi Merkezi'ni hiç duymuş muydunuz?</p>
<p class="block5">- Tabiî.</p>
<p class="block5">- Nazi Parti kayıtlarından bulduğum isimleri emeklilik aylığına hak kazanmak için başvurduğunuz WASt'la karşılaştırıp son adresleri buldum. Adını belirttiğim adamınkine yakın parti üyelik numarası taşıyan ve hâlâ Almanya'da yaşayan sadece iki kişi var. Siz de onlardan birisiniz.</p>
<p class="block5">Volkmann Otto Klagen'dan bahsedince, Busch bir şey söylemeden başını salladı. Yaşlı adam bir süre dışarıya, bahçeye baktı. Seradaki sıcak dayanılmaz ölçüde artmıştı, Busch oturduğu koltukta rahatsızca kımıldandı.</p>
<p class="block5">- Paraguay'daki adamın öldüğünü söylediniz. Anlamadığım bir şey var. Onun öldürülen gazeteciyle ne ilgisi olabilir?</p>
<p class="block5">- Aslında, hiç yok gibi görünüyor Herr Busch, ama fotoğrafı bulduğumuz arazinin ve evin ilk sahibiydi, üstelik geçmişi de karanlık. O evde onunla ilgisi olan biri yaşamış ve bir şekilde cinayete karışmış olabilir. Numarası sizinkine yakın olan bu adam hakkında ne kadar çok bilgi toplarsak, işimiz o denli kolaylaşır. Sizin anlatacaklarınız, soruşturmadaki bazı delikleri tıkayabilir.</p>
<p class="block5">Volkmann durakladı:</p>
<p class="block5">- Bu adamın Paraguay'da yaşamasına rağmen, hem savaştan önce hem de savaş sırasında Almanya'dan önemli miktarda para aldığını da öğrendim. Neden, bilmiyorum. Sizin parti numaranız onunkine çok yakındı. Onu hatırlayabileceğiniz!, konuyu hiç olmazsa biraz aydınlatabileceğinizi ummuştum.</p>
<p class="block5">Volkmann yeniden duraklayıp Busch'a baktı.</p>
<p class="block5">- Pek inanılır gibi değil Herr Busch, ama siz elimdeki tek bağsınız.</p>
<p class="block5">Busch belli belirsiz gülümseyip başını salladı.</p>
<p class="block5">- Herr Volkmann, uzun, çok uzun zaman önce geçen olaylardan söz ediyoruz.</p>
<p class="block5">- Bunun farkındayım. Sizden tek istediğim fotoğrafa bakmanız, bana adamı tanıyıp tanımadığınızı söylemeniz.</p>
<p class="softbreak"> </p>
<p class="block5">Busch cevap verme fırsatı bulamadan cüzdanından Erhard Schmeltz'in fotoğrafını çıkarıp uzattı. İhtiyar adam iç çekti, sonra fotoğrafı usulca aldı. Önce fotoğrafa. Sonra Volkmann'a bakıp başını salladı.</p>
<p class="block5">- Yüzü... özür dilerim, hatırlayamıyorum. Üstelik gözlerim de artık eskisi gibi değil. Zamanınızı harcadığım için üzgünüm.</p>
<p class="block5">Volkmann'a fotoğrafı iade edecekmiş gibi baktı.</p>
<p class="block5">- Adam, dedi, adamın adı ne?</p>
<p class="block5">- Erhard Schmeltz. Hamburglu. Ama dediğim gibi, partiye Münih'te başvurdu.</p>
<p class="block5">Yaşlı adamın sulanmış gözlerinde bir hareket oldu, elindeki fotoğrafa bir daha baktı. Sonunda başını kaldırdığında, Volkmann adamın yüzündeki inanmaz ifadeyi gördü. Usulca sordu:</p>
<p class="block5">- Tanıyor muydunuz?</p>
<p class="block5">Busch ağır ağır cevap verdi:</p>
<p class="block5">- Evet, tanıyordum.</p>
<p class="block5">- Emin misiniz? Busch'un sarı cildi soldu.</p>
<p class="block5">- Onunla birçok kez karşılaştık. Bir an durakladı:</p>
<p class="block5">- Adı da... evet, hatırladım, Erhard Schmeltz, Hamburg'dan.</p>
<p class="block5">- Bana ondan söz eder misiniz? dedi Volkmann.</p>
<p class="block5">Busch tereddüt etti, sonra dışarıya, bahçeye baktı, birden çok rahatsız olmuş gibiydi. Volkmann'a döndüğünde, sesi yumuşaktı.</p>
<p class="block5">- Bahçeye çıkmamızın bir sakıncası var mı, Herr Volkmann?.. Bu sıcak... Biraz hava almak istiyorum.</p>
<p class="block5">Volkmann başıyla onaylayınca, yaşlı adam titrek bacaklarının üzerine kalktı, öne düşüp kapıya gitti. Piknik masasının çevresindeki tahta koltuklara oturdular. Busch hâlâ elinde tuttuğu Erhard Schmeltz fotoğrafına bakıyordu. Sesi titrekti, başını kaldırdığında Volkmann'a değil, çimenlerin dibindeki dökük yapraklı meyve ağaçlarına baktı.</p>
<p class="block5">- Erhard Schmeltz, Hamburglu. Herr Volkmann, onu tanırdım. [493]</p>
<p class="block5">- Onun hakkında ne söyleyebilirsiniz?</p>
<p class="block5">- Ne söylememi istiyorsunuz?</p>
<p class="block5">- Nasıl bir adam olduğunu, onunla nasıl tanıştığınızı. Söyleyeceğiniz her şey işime yarayabilir.</p>
<p class="block5">Busch hâlâ bir düşteymiş gibi baktı.</p>
<p class="block5">- Babamı tanırdı. Erhard Schmeltz'le ilk o nedenle tanıştım. Birinci Dünya Savaşı'nda bulunmuştu, yani benden oldukça büyüktü. Bir ara babamla birlikte çalıştılar. Schmeltz'in nasıl biri olduğuna gelince; fizik olarak, iri yan biriydi. Sert ve güvenilir. Ama bir köylüydü, entelektüel değil. Emir vermekten çok, emir almaya alışkın biri.</p>
<p class="block5">- Onunla nasıl tanıştınız?</p>
<p class="block5">Busch tereddüt etti.</p>
<p class="block5">- 1927 kışıydı, partiye katılmamdan hemen önce. O günlerde Nazi hareketi gelişiyordu. Almanya savaştan çıktığında, elinde hiçbir şeyi kalmamıştı.</p>
<p class="block5">Busch Volkmann'a baktı.</p>
<p class="block5">- İnsanlar şimdi durumun kötü olduğunu söylüyorlar,] ama o günler çok daha beterdi, inanın. Bir somun ekmek almak için banknotla dolu bir el arabasıyla fırına giden bir adamı görmenin nasıl bir duygu olduğunu düşünebilir misiniz, Herr Volkmann? Çılgınlık. Ama yirmili yıllar böyleydi işte. Her gün ayaklanmalar, protesto yürüyüşleri olurdu, sokaklarda silahlı çeteler dolaşırdı. Almanya tam bir kargaşanın (!) içindeydi. Kimse doğru dürüst bir iş bulamıyordu. Üniversite profesörlerinin sokak köşelerinde kibrit sattığını görünce, insanlar her şeyin bir daha gelmemek üzere kaybolduğunu (?) anladılar.</p>
<p class="block5">Busch gözlüklerini çıkardı, gözlerini sildi.</p>
<p class="block5">- Babam da, Schmeltz gibi Birinci Dünya Savaşı'na katılmıştı Savaştan döndüğünde, düşük ücretli ağır işler dışında yapacak bir şey bulamamıştı. Bir yurttan diğerine taşındık, aileye yetecek kadar ekmek bile bulamadan sadece hayatta kalmaya çalışıyorduk. Sonra, Naziler geldi. Bize refah vaat ettiler. İş vaat ettiler. Almanya'yı yeniden güçlü kılacaklarını söylediler. Boğulmakta olan insan en küçük saman sapına bile sarılır, Almanlar da boğuluyorlardı işte. Bunun bir karşılığı vardı elbette, ama karşılık çok sonraları ortaya çıktı. [494]</p>
<p class="block5">Busch gözlerini ovuşturmayı kesip Volkmann'a baktı.</p>
<p class="block5">- Bütün bunların Erhard Schmeltz'le ne ilgisi var, diyebilirsiniz. Yok. Sadece olayların perde arkasını, nasıl tanıştığımızı anlamanızı istedim.</p>
<p class="block5">- Bana onu anlatın, dedi Volkmann sakince.</p>
<p class="block5">- Schmeltz Münih'te, babamla aynı fabrikada çalışıyordu. 1927 kışının başlarında bir gün fabrika kapandı. O akşam babam ve iş arkadaşları kederlerini boğmak için içmeye gittiler, sonra babam arkadaşlarından bazılarını ailesiyle tanıştırmak için eve getirdi.</p>
<p class="block5">Busch sustu.</p>
<p class="block5">- Babam ile arkadaşları sarhoş ve umutsuzdu. Gelenlerden biri de Erhard Schmeltz'di. Mutfaktaki masanın çevresine oturup çorba içtiler, ekmek yediler. Almanya'nın umutsuzluğundan söz ettiler. Ben de onların yarımdaydım. Hatırlıyorum, Schmeltz fazla konuşmadı. Bir fabrikada ustabaşı olarak çalışmıştı. Çalışkan ve güvenilir biri. İşini kaybetmek onu yıkmıştı. Masadayken, Nazi konusunu açtı Masadakilerin çoğu komünist ya da Sosyalist Parti taraftarıydı. Babamınsa siyasi bir görüşü yoktu. Ama Schmeltz Nazileri destekleyeceğini, partiye üye olacağını söyledi. Nazilerin Almanya'nın tek umudu olduğunu söyledi, babam ile arkadaşlarının da öyle yapmalarını önerdi. Ötekiler reddedince, Schmeltz benim aklımı çelmeye çalıştı. Ben daha gençtim, Schmeltz'in heyecanına kapılmıştım. Bir de, beni etkileyen Schmeltz'in Hitler'i tanıdığını, Birinci Dünya Savaşı'nda o ve diğer Nazi ileri gelenleriyle omuz omuza savaştığını söylemesi oldu. Bir hafta sonra üyelik için başvurdum ve kabul edildim.</p>
<p class="block5">- Schmeltz'le sık mı buluşuyordunuz?</p>
<p class="block5">Busch başını salladı.</p>
<p class="block5">- O geceden sonra, Erhard Schmeltz'i yaklaşık bir yıl görmedim. Partiye katılırken Schmeltz'in desteği ya da tavsiyesi olmadı. Onunla yakın arkadaş falan değildik; o benden çok daha büyüktü, ama zamanla onu daha yakından tanıdım.</p>
<p class="block5">- Nazi ileri gelenlerini tanıdığını anlattığını söylediniz. Kimi tanıyordu?</p>
<p class="block5">Busch bir an durakladı, çıplak meyve ağaçlarına baktı.</p>
<p class="block5">- Himmler, Göring, Bormann. Hitler'le de eski bir arkadaşlıkları vardı. Aynı birlikte askerlik yapmışlar. Çok sonraları, Nazi Partisi'ne üyeliğini Heinrich Himmler'in de desteklediğini öğrendim. Ama bütün bildiğim bunlar. O geceden sonra, Schmeltz'in dostluklarından söz ettiğini duymadım. Aslında çok içine dönük biriydi. Ama tanışıklıktan ona Parti’de belirli bir statü sağladı tabiî.</p>
<p class="block5">- Schmeltz'in partideki görevi neydi?</p>
<p class="block5">Busch omuz silkti.</p>
<p class="block5">- Önemli bir görevi yoktu. Sade bir parti üyesiydi, o kadar. Seçimlerde yardım etti, korumalık yaptı. Onu çok kere parti toplantılarında ya da Münih birahanelerinde kodaman Nazilerle birlikte gördüm. Özellikle de Bormann ve Himmler'le. Ama Schmeltz tepeye tırmanacak insanlardan değildi. Basit bir köylü ailesinden geliyordu. Weimar buhranı nedeniyle iflasa sürüklenene kadar çiftçilik yapmış, daha sonra ablasıyla birlikte güneye, Münih'e gelmişti. Beyninden çok kaslarıyla tanınırdı, ama sadık ve güvenilir bir parti üyesiydi.</p>
<p class="block5">- Schmeltz üniforma giyiyor muydu?</p>
<p class="block5">Busch başıyla onayladı:</p>
<p class="block5">- Evet, üniforma giyiyordu. Siyah binici çizmeleri, kep ve kahverengi gömlek. Standart SA üniforması.</p>
<p class="block5">- Schmeltz'in Güney Amerika'ya göç ettiğini biliyor muydunuz, Herr Busch?</p>
<p class="block5">- Hayır, Güney Amerika'ya gittiğinden haberim yoktu. Bunu anlatarak eski bir sırrı da çözdünüz.</p>
<p class="block5">- Nasıl?</p>
<p class="block5">- 1931 yılında, Erhard Schmeltz kayboldu. Kimse, nereye gittiğini bilmiyordu. Ama dediğiniz gibiyse, nereye gittiğini artık biliyorum demektir.</p>
<p class="block5">Volkmann durakladı, önce bahçeye, sonra da karşısındaki yaşlı adama baktı.</p>
<p class="block5">- Schmeltz'in neden Paraguay'a gittiği konusunda bir bilginiz var mı? Eğer dediğiniz gibi sadık bir parti üyesiyse, Almanya’yı neden terk etti?</p>
<p class="block5">Busch Volkmann'a gururla baktı.</p>
<p class="block5">- Bu neden bu kadar önemli olsun ki, Herr Volkmann Bütün bu dedikleriniz altmış yıl önce oldu. Yaşadığımız zaman için ne önemi olabilir?</p>
<p class="block5">- Ne olduğunu tam açıklayamam, ama bir ilgisi biliyorum. Schmeltz'in neden Paraguay'a gittiğini biliyor musunuz, Herr Busch? Busch durakladı, sonra başını yavaşça salladı.</p>
<p class="block5">- Hayır. Bilmiyorum. Ama o kaybolduktan sonra söylentiler çıktığını hatırlıyorum.</p>
<p class="block5">- Ne söylentisi?</p>
<p class="block5">- Parti yöneticilerinden birinin yoluna çıktığı, bu nedenle de öldürüldüğü.</p>
<p class="block5">Busch omuz silkti.</p>
<p class="block5">- Ama o dönemde o kadar çok söylenti çıkıyordu ki. Ona bir görev verildiği. Birisini kızdırdığı için, ülkeyi terk etmek zorunda kaldığı. Bunlardan hangisi doğru, bilmiyorum. Tek bildiğim, bir gün buradaydı, ertesi gün kaybolmuştu. O dönemde partide o kadar çok şey oluyordu ki, Schmeltz gibi biri hemen unutuluverdi. Busch tereddüt etti.</p>
<p class="block5">- Bir de... bir kadın fotoğrafı mı var demiştiniz?</p>
<p class="block5">- Evet.</p>
<p class="block5">- Görebilir miyim?</p>
<p class="block5">Volkmann cebindeki fotoğrafı çıkarıp uzattı. Busch gözlerini kıstı, elindeki resme baktı.</p>
<p class="block5">- Bu kadını daha önce hiç görmüş müydünüz, Herr Busch? diye sordu Volkmann.</p>
<p class="block5">Yaşlı adam bakışlarını kaldırdı.</p>
<p class="block5">- Herr Volkmann, benim yaşımda, yüzleri hatırlamak zordur. Bu kız herhangi biri olabilir. Gözlerim de... artık eskisi gibi değil, maalesef. Bu kadının adını biliyor musunuz?</p>
<p class="block5">Volkmann başını salladı.</p>
<p class="block5">- Hayır. Fotoğrafın aslının arkasında bir tarih vardı sadece. Temmuz 1931.</p>
<p class="block5">- Hepsi bu mu?</p>
<p class="block5">- Evet, hepsi bu.</p>
<p class="block5">Busch bir kez daha elindeki resme dikkatle baktı, sonra başını salladı.</p>
<p class="block5">- Bu kız... maalesef tanıdık biri değil.</p>
<p class="block5">- Erhard Schmeltz'in bir yakını olabilir mi?</p>
<p class="block5">- Belki. Mümkün. Belki de ablasıdır, diye düşündüm. Onu birkaç kez görmüştüm, ama bu o değil.</p>
<p class="block5">- Ya karısı ya da kız arkadaşı? [498]</p>
<p class="block5">Busch başını kararlılıkla sallayarak gülümsedi.</p>
<p class="block5">- Hayır, kesinlikle hayır. Olamaz. Schmeltz'in kadınlarla pek ilgisi yoktu. Çevrede bir kadın olduğunda kendini huzursuz hisseden dev köylülerden biriydi.</p>
<p class="block5">Busch durakladı. Bir ara bir şey söyleyecek gibi oldu, sonra fikrini değiştirdi. Sonra, Volkmann fotoğrafı cebine yerleştirirken:</p>
<p class="block5">- Bana her şeyi arılatmadınız, değil mi, Herr Volkmann? dedi Busch.</p>
<p class="block5">Hava kararmaya başlamış, güneş bulutların ardına çekilmişti. Rüzgâr bahçenin ucundaki kuru yaprakları hışırdatmaya başladığında, hava belirgin biçimde soğumuştu.</p>
<p class="block5">Volkmann cevap verdi.</p>
<p class="block5">- Erhard Schmeltz kasım 1931'de Paraguay'a göç etti. Asuncion'daki kayıtlara göre yanında karısı İnge, bir de Karl adlı oğlu vardı. Ayrıca, Schmeltz'in cebinde beş bin dolar bulunuyordu. Ondan sonra, her altı ayda bir, beş bin dolarlık havaleler gelmeye başladı. Başlangıçta para özel yollardan gönderiliyordu. Ama Naziler iktidara geldikten sonra, Reichsbank aracılığıyla gizli olarak gönderilmeye başlandı, Schmeltz 1943 yılında Asuncion'da öldüğü güne kadar da sürdü. Sonra da karısı, 1945 şubat ayma kadar parayı almaya devam etti. Ondan sonra paranın ardı arkası kesildi.</p>
<p class="block5">Volkmann durdu.</p>
<p class="block5">- Benim öğrenmek istediğim, Herr Busch, Schmeltz'e bu paranın neden gönderildiği. Üzerinde çalıştığım dosyayla bir ilgisi olabilir; olmayabilir de, ama bunu öğrenmem gerek. Bu da bulmacanın bir parçası. Azalan aydınlıkta bile, yaşlı adamın yüzünün solduğu, Volkmann'a bakmaya devam ettiği görülüyordu. Konuşmak için ağzını açtı, sonra yeniden kapadı.</p>
<p class="block5">- Bir şey mi söyleyecektiniz? diye sordu Volkmann.</p>
<p class="block5">Busch usulca başını salladı:</p>
<p class="block5">- Hayır.</p>
<p class="block5">- Söylediklerimin içinde bir şeye şaşırdınız sanki.</p>
<p class="block5">Busch bir süre cevap vermedi, sonra,</p>
<p class="block5">- Şu ana kadar Erhard Schmeltz hakkında söyledi" her şey beni şaşırttı.</p>
<p class="block5">Busch uzaklara, kararan havaya baktı, sonra Volkmann'a döndü. Yüzü hâlâ kireç gibiydi. [499]</p>
<p class="block5">- Schmeltz'e parayı Almanya'dan kimin gönderdiğini biliyor musunuz?</p>
<p class="block5">- En ufak bir fikrim yok. Ama yetkili birisi olduğu kesin. İşe Reichsbank karıştığına göre, yetkili biri olduğu kesin.</p>
<p class="block5">- Size bir soru sorabilir miyim, Herr Volkmann?</p>
<p class="block5">- Tabiî.</p>
<p class="block5">- O para sizce neden gönderildi? Volkmann başını salladı.</p>
<p class="block5">- Bilmiyorum. Busch'a baktı,</p>
<p class="block5">- Erhard Schmeltz'in bu kadar önemli paralar almasına siz de şaşırdınız, değil mi?</p>
<p class="block5">- Elbette. Varlıklı biri değildi. Hiç olmazsa, ben tanıdığım dönemde, değildi. Bu kadar büyük meblağlar almasının nedenini anlayamıyorum.</p>
<p class="block5">- Schmeltz'in birisi adına aracılık yapmış olması, parayı gizlice bir yere yatırması mümkün mü? Partinin ileri gelenlerinden biri adına?</p>
<p class="block5">Busch bir an düşündü, sonra omuzlarını silkti.</p>
<p class="block5">- Mümkün. Savaştan sonra Gehlen örgütü için çakşırken, buna benzer bilgiler gün ışığına çıkmıştı. Dışarıda yaşayan Almanlar, Nazilere gizli banka hesapları konusunda yardım ettiler. Ama bu dediğim genellikle savaşın sonuna doğru, yenilginin kaçınılmaz olduğu anlaşılınca gerçekleşti. Daha önce değil. Üstelik bu hesapların büyük çoğunluğu da İsviçre'deydi.</p>
<p class="block5">- Erhard Schmeltz'in adının bu konuda geçtiğini hiç duydunuz mu?</p>
<p class="block5">- Hayır, Herr Volkmann, duymadım. Volkmann ihtiyara baktı. Onu rahatsız eden bir şey olduğundan emindi, ama adam kaşlarını çattı, konuşmadı. Sonunda:</p>
<p class="block5">- Son bir soru, Herr Busch, dedi Volkmann.</p>
<p class="block5">Busch dalgın gözlerini ona çevirince, sordu.</p>
<p class="block5">- Siz Abwehr adına haberalma subayı olarak çakşırken, Leibstandarte SS Tümeni'nden subaylar tanır mıydınız?</p>
<p class="block5">- Bazılarını, tabiî.</p>
<p class="block5">- Heinrich Reimer ya da Lothar Kesser isimleri size bir anlam ifade ediyor mu? [500]</p>
<p class="block5">- Leibstandarte subayları mıydı bu saydıklarınız?</p>
<p class="block5">- İkisi de. Birincisi 1944'te binbaşıydı. İkincisi de general.</p>
<p class="block5">Busch bir an düşündü.</p>
<p class="block5">- Heinrich Reimer adı tanıdık gelmiyor. O adda bir Leibstandarte subayı hatırlamıyorum. Ama Lothar Kesser, böyle bir isim duydum galiba. Ama öylesine. Öyle biriyle tanıştığımı sanmıyorum.</p>
<p class="block5">- Brandenburg Vasiyetnamesi diye bir şey duydunuz mu?</p>
<p class="block5">Busch'un kırışık yüzü birden Volkmann'a döndü.</p>
<p class="block5">- Bunun konuştuklarımızla bir ilgisi var mı?</p>
<p class="block5">- Bir konuşmada geçti, diyelim. Neden, daha önce hiç duymuş muydunuz?</p>
<p class="block5">- Tabiî, duydum.</p>
<p class="block5">- Neydi, söyler misiniz?</p>
<p class="block5">- Sadece eski bir Nazi propagandası, Herr Volkmann.</p>
<p class="block5">- Ne demek istiyorsunuz?</p>
<p class="block5">- Şubat 1945'te, savaşın sona ermesinden iki ay kadar önce, Brandenburg Kapısı yakınındaki Reich kançılaryasında, Hitler'in sığınağında bir toplantı yapıldığı söylenir. Aslında çok gizli olması gereken bir toplantıydı, ama sonraları Abwehr'de bu toplantıdan söz edildiğini duyduk. Toplantıya Hitler'e en sadık SS'lerin de katıldığı anlatılır. Çoğunlukla Leibstandarte SS, yani özel korumaları. En fazla güvenebileceği insanlar. Onlar bile artık yenilginin kaçınılmaz olduğuna inanmışlardı, yine de kimse bunu açıkça kabul etmeye cesaret edemiyordu. Onun yerine, savaşı sürdürmek için yeniden yapılanmak gereğinden söz ediyorlardı. Vasiyetname Himmler'in önerdiği, Hitler'in de onayladığı bir miras belgesiydi.</p>
<p class="block5">- Nasıl bir miras?</p>
<p class="block5">- Herr Volkmann, bu tam bir propaganda saçmasıydı inanın bana.</p>
<p class="block5">- Siz yine de anlatın.</p>
<p class="block5">- Reich'ın yenilgiye uğraması durumunda, Reichsbank ve SS'lerin elindeki altın ve para, ya Güney Amerika'ya kaçırılacak ya da Almanya'da belli yerlerde gizlenecekti. Onların (!) inancına göre parti, zamanı gelince yeniden canlanacaktı Brandenburg Vasiyetnamesine Nazi Partisinin yeniden canlandırılması planı da diyebilirsiniz.</p>
<p class="block5">Busch durakladı.</p>
<p class="block5">- Biz Abwehr'de bu planı duyunca güldük. Bunun savaşın sonunda işittiğimiz boş vaatlerden biri olduğuna inandık. Umutsuz adamların çılgınca bir planı, Herr Volkmann. Tıpkı Göbbels'in Almanya'yı işgal eden Müttefikleri bozguna uğratacak olan yeraltı ordusu, Kurtlar gibi.</p>
<p class="block5">Busch Volkmann'a baktı.</p>
<p class="block5">- Vasiyetnameye gelince, bir işe yaramadı. Altın ve paraların savaştan sonra bir yolunu bulup Güney Amerika'ya gittiği doğru. Ama altının ve paraların büyük bir bölümü bazı seçilmişlerin hayatlarının sonuna kadar rahat ve güven içinde yaşamalarına harcandı. Schmeltz'in aldığı paraların miktarını ve aldığı tarihleri düşünürsek, onun böyle bir bağlantısı olmadığı ortaya çıkıyor, öyle değil mi?</p>
<p class="block5">Volkmann başıyla onayladı.</p>
<p class="block5">Busch uzunca bir süre sessiz kaldı. Bahçede hava soğumaya başlamıştı, sonunda saatine bakıp ayağa kalktı.</p>
<p class="block5">- Özür dilerim, ama yapacak işlerim var, Herr Volkmann. Volkmann da ayağa kalktı:</p>
<p class="block5">- Bana yardım ettiğiniz için teşekkürler, dedi.</p>
<p class="block5">Busch Volkmann'ı yeniden eve soktu, ön kapıya vardıklarında da:</p>
<p class="block5">- O bahsettiğiniz kaçakçılık, Herr Volkmann, dedi, altın olduğunu mu düşünüyordunuz?</p>
<p class="block5">- Gerçekten bilmiyorum, Herr Busch.</p>
<p class="block5">Busch belli belirsiz gülümsedi, mavi gözlerini Volkmann'a dikti.</p>
<p class="block5">- Sizin yerinizde olsam, o sorduğunuz vasiyetnameye hiç önem vermezdim, Herr Volkmann, dedi. İnanın, vermezdim.</p>
<p class="block5">Volkmann başıyla onayladı. Busch yine ağzını açtı, sonra tereddüt edip vazgeçti.</p>
<p class="block5">- Bir şey daha var. Bilmeniz gereken bir şey. Önemli olup olmadığını bilmiyorum, daha önce de söylemeyi düşündüm, ama o arada konu değişti.</p>
<p class="block5">Volkmann başını kaldırınca, yaşlı adam durakladı.</p>
<p class="block5">- Erhard Schmeltz, dedi, Güney Amerika'ya karısı ve oğluyla gittiğini söylemiştiniz.</p>
<p class="block5">- Asuncion'daki kayıtlara göre, öyle.</p>
<p class="block5">- Oğlanın adı? [503]</p>
<p class="block5">- Karl.</p>
<p class="block5">- Ne zaman doğmuş?</p>
<p class="block5">- Kayıtlara göre, Schmeltz Paraguay'a varmadan dört ay önce.</p>
<p class="block5">Busch başını sertçe salladı.</p>
<p class="block5">- Herr Volkmann, bahsettiğiniz kişiler Erhard Schmeltz'in karısı ve oğlu olamaz.</p>
<p class="block5">Volkmann şaşkınlık içinde yaşlı adama baktı.</p>
<p class="block5">- Neden?</p>
<p class="block5">- Çünkü Erhard Schmeltz hiç evlenmedi, Herr Volkmann. En azından, Almanya'da. Bildiğim kadarıyla da, hiç çocuğu olmadı. Onunla Güney Amerika'ya giden kadın, büyük ihtimalle ablasıdır. Bana gösterdiğiniz fotoğrafın ona ait olduğunu düşünmüştüm, ama değildi. Adı İnge'ydi, yanlış hatırlamıyorsam. Hiç evlenmemiş, çocuk doğurmamış, sevimsiz ve kaba bir köylü karısıydı. Kardeşinin evini çekip çevirirdi, Erhard Schmeltz'le aynı zamanda kayboldu.</p>
<p class="block5">Busch durakladı, ağarmış başını salladı.</p>
<p class="block5">- Yani Paraguay'a getirdiğini söylediğiniz çocuk her kimse, onların çocuğu değildi.</p>
<p class="block5"><br class="calibre1" id="calibre_pb_53"/>
</p>
</body></html>
