<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Yirminci kısım</p>
<p class="block5">Rüdesheim.</p>
<p class="block5">10 aralık, 15.00</p>
<p class="whitespace"> </p>
<p class="block5">Köy, küçük restoran ve barları, sıcak otelleri, parke taş kaplı sokaklarıyla Ren kıyısına hâkimdi. Yaz geldiğinde, şaraplarıyla ünlü köy turiste boğulur, Ren Nehrinin kıyıları yüzer oteller ve nehir tekneleriyle dolardı. Kışınsa, yakındaki kentlerden gelen bir avuç tiryakiden başka ziyaretçisi olmazdı. Önce postaya bakmak, birkaç parça giyecek almak için Erica'nın evine uğramışlar, sonra Mainz otoyoluna çıkıp, Ren Vadisi'ndeki uyuşuk köylerin arasından Rüdesheim'a sapmışlar, saat üçü biraz geçe köye varmışlardı.</p>
<p class="block5">Volkmann köyü tanıyabilmek için önce sokaklardan birkaç kez geçmiş, sonra da Ford'u tren istasyonunun yakınında bir yere park etmişti. Beretta ile DSE kimliğini şoför koltuğunun altına saklamış, DSE'nin hazırladığı gazeteci kimliğini almıştı. Kışı geçirmek için kıyıdaki iskeleye bağlanmış iki turist gemisi vardı. Daha Noel gelmemişti, ama dükkân vitrinleri süslenmiş, kentin meydanına da dev bir çam ağacı dikilmişti. Parke taşı döşeli sokaklardan tırmanarak eski köyün merkezine doğru, ilerlediler.</p>
<p class="block5"><i class="calibre3">Weinstube</i>'lerden<sup class="calibre4">1</sup> [<sup class="calibre4">1</sup> Almanca, "şarap mahzeni." (ç.n.)] çoğu kapalıydı, ama açık bir kahvehane bulup kahve ve çörek ısmarladılar. [238] Kız bir blucin, spor ayakkabılar ve parlak yağmurluğunun altına da bol bir kazak giymişti. Sarı saçlarını ensesinde toplamış, hemen hemen hiç makyaj yapmamıştı; yüzü yine nefes kesecek kadar güzeldi. Kahvelerini içerlerken: - Bana Lubsch'u biraz anlatsan, iyi olur, dedi Volkmann.</p>
<p class="block5">Kız omuzlarını silkti.</p>
<p class="block5">- Kadınların çekici bulacağı erkeklerden değildi. Kısa boylu. Zayıf. Gözlük takıyordu. Kızıl saçlı. Hem savunmasız hem de saldırgan görünürdü, anlıyorsun, değil mi? Hayalci. Ama zeki, çok zeki.</p>
<p class="block5">Durakladı:</p>
<p class="block5">- İşe yaradı mı?</p>
<p class="block5">Volkmann gülümsedi.</p>
<p class="block5">- Bu kadarı yeter. Arkadaşın Karen'in hâlâ Lubsch'la bir ilgisi var mı?</p>
<p class="block5">Kız cevap vermeden önce tereddüt etti.</p>
<p class="block5">- Bana kalırsa, onunla hâlâ görüşüyor. Ona haber verebildiğine göre, görüşüyor olması lazım.</p>
<p class="block5">Gülümsedi:</p>
<p class="block5">- Karen hep zeki erkeklerle yatmak isterdi. Heidelberg'de, yeterli sayıda zeki öğrenciyle yatarak öğrenmesi gerekenlerin kanına geçeceğini düşünüyordu herhalde. Belki öğrendi, ama bu arada adam yiyici olarak ün kazandı. Karen'i tanıdığım kadarıyla, evlenmesine rağmen hâlâ Lubsch'la yattığını sanıyorum.</p>
<p class="block5">- Bana Karenden söz etsene.</p>
<p class="block5">- Kocasıyla birlikte çalışıyor. Mainz'ın merkezinde. Soyadı artık Holfeld değil, Gries.</p>
<p class="block5">- Ne iş yapıyorlar?</p>
<p class="block5">Erica gülümsedi:</p>
<p class="block5">- Deri giyim. Seks şovlarına ve sanatçılara sahne elbiseleri sağlıyorlar. Bazıları oldukça iddialı, ama Karen'e sorarsan, işler iyiymiş.</p>
<p class="block5">- Hangi fakültedeydi?</p>
<p class="block5">- Siyasal'da, Lubsch da öyle.</p>
<p class="block5">- Anlaşılan arkadaşın yanlış fakülte seçmiş. Erica gülümsedi.</p>
<p class="block5">- Pek değil. Karen hep siyasetle ilgilenirdi. [239] Ama aslında seks meselelerine çok takılırdı. Üniversitedeki çocukların çoğu birlikte yatmak karşılığında derslerinde yardımcı olmaya razıydı.</p>
<p class="block5">- Bana kendi üniversite dönemini anlatsana. Rudi'nin seni ziyarete geldiği sırada Winter'in söylediklerini destekleyenler olduğunu söylemiştin.</p>
<p class="block5">- Göçmenler hakkında söylediklerini mi?</p>
<p class="block5">Önceden hazırlanmış bir şey değildi. Bildiğim kadarıyla, değildi. Barlarda buluşup tartışan sağcılar işte.</p>
<p class="block5">- Nelerden konuşurlardı? Erica omuzlarını silkti.</p>
<p class="block5">- Daha çok. ülkenin içinde bulunduğu durum. Beş milyon göçmen yüzünden Almanya'nın nasıl karışık ırklı bir ülke haline geldiği. İçkili olduklarında, göçmen soyundan gelme öğrenciler hakkında kaba şakalar yaparlardı.</p>
<p class="block5">- Başka neler hatırlıyorsun? Kız uzaklara bakıp düşündü.</p>
<p class="block5">- Sarhoş olduklarında kullandıkları bir slogan vardı, "Almanya Almanlarındır" gibi bir şey. Bir iki kere de ellerini kaldırıp Nazi selamı verdiklerini görmüştüm. Ama onları önemseyen olmazdı. Öğrencilerden çoğu, bunların yaptıklarının aptalca, çocukça olduğunu, bunların Cumhuriyetçi Partiyi destekleyen dazlaklara yakışacak şeyler olduğunu düşünürlerdi.</p>
<p class="block5">- Bu sadece Heidelberg'e özgü müydü?</p>
<p class="block5">- Hayır, sanırım bütün üniversitelerde buna benzer hareketler oluyordu. Ama çok açıkça değil. Daha kapalı, neredeyse gizli.</p>
<p class="block5">- Üniversite yetkilileri ne yapardı?</p>
<p class="block5">- Şikâyetler artınca bu çocuklarla konuşmuş olmalılar, diye düşünüyorum, çünkü birden hareketler kesildi. Bu insanları hemen hemen kimse desteklemiyordu. Üstelik son yıla geldiğimizde aldıkları tüm destek de kesildi.</p>
<p class="block5">- Ya sonra?</p>
<p class="block5">- Ne demek istiyorsun?</p>
<p class="block5">- Mezun olduktan sonra? Onlara sonra rastladın mı? Aynı şeyleri mi düşünüyorlardı?</p>
<p class="block5">Erica başını salladı.</p>
<p class="block5">- Bizim fakültede tanıdığım hiç kimse bu harekete katılmadı. [240]</p>
<p class="block5">Hafifçe gülümsedi.</p>
<p class="block5">- Çoğu uyuşturucuyla, rock müzikle, seksle ilgileniyorlardı. Ötekiler hakkında fazla bilgim yok.</p>
<p class="block5">Tekrar gülümsedi, iki eliyle tuttuğu fincana baktı.</p>
<p class="block5">- İlginç olan ne, biliyor musun?</p>
<p class="block5">- Ne?</p>
<p class="block5">- Sorularına cevap vererek sessizliği bozmamı istiyorsun. Sana açılmamı, hatta. Gazeteci olan, benim. Bu benim yöntemim. Ama senin karşında, yöntem falan işlemiyor. Üstelik saçma da geliyor.</p>
<p class="block5">- Saçma görünen ne?</p>
<p class="block5">- Geceyi hiç tanımadığım bir erkeğin evinde geçirmem. Bu öyle alışık olduğum bir şey değil, Joe.</p>
<p class="block5">- Ya alışık olduğun şey, o ne?</p>
<p class="block5">Kız gülümsedi.</p>
<p class="block5">- Pek fazla bir şey yok, emin ol. İşim var.</p>
<p class="block5">Müzik dinliyorum. Arkadaşlarımla buluşuyorum. Pek öyle <i class="calibre3">hausfrau</i><sup class="calibre4">2</sup> malzemesi yok bende. [<sup class="calibre4">2</sup> Almanca "ev kadını." (ç.n.)]</p>
<p class="block5">- Erkek arkadaşın var mı, Erica?</p>
<p class="block5">Başını salladı.</p>
<p class="block5">- Şu anda özel biri yok. Masanın üzerinden baktı.</p>
<p class="block5">- Kişisel sorular sormak için sıra bana da gelecek mi?</p>
<p class="block5">Volkmann gülümsedi:</p>
<p class="block5">- Ne soracaksın ki?</p>
<p class="block5">- Yaptığın işi seviyor musun, Joe?</p>
<p class="block5">- Bunu yapmak için eğitildim.</p>
<p class="block5">- Sivil biri tarafından sorulan aynı soruya cevap veren eğitimli bir asker gibi cevap verdin.</p>
<p class="block5">Gülümsedi:</p>
<p class="block5">- İşini gerçekten seviyor musun?</p>
<p class="block5">- Evet.</p>
<p class="block5">Volkmann gülümsedi, sonraki sorulara engel olmak istermiş gibi başını çevirdi, pencereden dışarı bakmaya başladı. Hava kararıyordu. Dışarıda, parke taşı kaplı sokağın iki yanında ışıklar yanmaya başlamıştı. Başını çevirdiğinde: [241]</p>
<p class="block5">- Lubsch'le buluşmadan önce, dedi, öğrenmeni istediğim bir şey var.</p>
<p class="block5">- Ne?</p>
<p class="block5">- Bana tarif ettiğin masum küçük çocuk değil artık. <i class="calibre3">Bundespolizei</i>'ın arananlar listesinde. Ünlü bir terörist.</p>
<p class="block5">Kızın şaşkınlığı gözlerinden belliydi.</p>
<p class="block5">- Neden söz ediyorsun?</p>
<p class="block5">- Gelmeden önce, Lubsch'un geçmişini araştırmalarını istedim. İsviçre sınırından Frankfurt'a kadar olan bölgede faaliyet gösteren bir grubun üyesi. Terör örgütü RAF'ın, yani Kızıl Ordu Fraksiyonu'nun bir yan kuruluşu. Heidelberg'de tanıdığın genç adam, arada önlüğünü epey kirletmiş anlaşılan. En az iki adam kaçırmaktan, Freiburg'da da bir sanayiciyi öldürmekten aranıyor. Bir de Alman bankalarından para çekmekten hoşlanıyormuş, hesabı olmadan tabiî.</p>
<p class="block5">Kızın yüzünde korkunç bir şaşkınlık vardı, gözlerini Volkmann'dan ayıramıyordu.</p>
<p class="block5">- Anlamıyorum. Benden onu tarif etmemi istedin...</p>
<p class="block5">- Bu bilgileri telefonda aldım. <i class="calibre3">Bundespolizei</i>'dan gelecek fotoğrafı bekleyecek vaktimiz yoktu.</p>
<p class="block5">Kızın güzel yüzü öfkeyle kızardı.</p>
<p class="block5">- Daha önce neden söylemedin? Eğer Lubsch hakkında anlattıkların doğruysa, ikimiz de tehlikedeyiz demektir.</p>
<p class="block5">- Eğer söyleseydim, buraya gelmek istemeyebilirdin. Şu anda Lubsch elimizdeki tek yol.</p>
<p class="block5">Kız tereddüt etti, yüzündeki öfke kızarıklığı geldiği gibi kayboldu.</p>
<p class="block5">- Eğer Rudi'yi öldürenlerle karşılaşacaksak, onlardan korkmuyorum.</p>
<p class="block5">- Öyleyse Lubsch benim DSE olduğumu bilemez, tabiî, eğer sen söylemezsen.</p>
<p class="block5">Volkmann gazeteci kimliğini gösterdi.</p>
<p class="block5">- Bu gerçek bir kimlik. Yani Karen'e anlattıklarını destekliyor. Ne olursa olsun, hikâyeyi değiştirme. Anladın mı? Eğer Lubsch kim olduğumu öğrenirse, işler sarpa sarabilir.</p>
<p class="block5">- Ne kadar sarpa sarabilir? Volkmann gülümsedi.</p>
<p class="block5">- Herhalde beni öldürmeyi dener.</p>
<p class="block5">Kızın yüzünün solduğunu gördü. [242] Erica bir süre camdan dışarı baktı, sonra yine Volkmann döndü.</p>
<p class="block5">- İyi misin? diye sordu Volkmann.</p>
<p class="block5">- Evet, iyiyim.</p>
<p class="block5">- Bu dediğin olmayacak, Erica. Eğer dediklerimi yaparsan. Ama eğer bunu beceremeyeceğini düşünüyorsan, şimdi söyle. Yoksa ikimizden birinin yolu Ren Nehri'nde sona erer. Yanımda silah getirmedim. Eğer Lubsch bizimle buluşacaksa, önce silahlı olup olmadığımı kontrol edecektir. Bundan emin olabilirsin. Yani, ikimiz de tehlikeye atılıyoruz. Ama eğer Rudi'yi öldürenleri bulmama yardım etmek istiyorsan, bu tehlikeyi göze almak zorundasın.</p>
<p class="block5">- Peki, ya Lubsch'a Winter'i sorduğunda, ne olacak?</p>
<p class="block5">- Bakalım, gelişmeler ne gösterecek. Yine de anlattığın hikâyeden sakın sapma.</p>
<p class="block5">Kızın önce tereddüt ettiğini, sonra da başını sallayıp kabul ettiğini gördü.</p>
<p class="block5">- Peki.</p>
<p class="block5">- Becerebileceğinden emin misin?</p>
<p class="block5">- Evet.</p>
<p class="block5">Uzunca bir süre kızı inceledi, gözlerinin içine baktı, ama korku belirtisi göremedi. Volkmann saatine baktı, başını kaldırdığında kızın mavi gözlerini kendisine diktiğini gördü. Bir iki dakika sonra hesabı ödedi, garsona Weisses Rossl'a nasıl gidileceğini sordu. Beş dakika kadar sonra küçük barın önündeydiler. Nehir kıyısının gerisinde, kararmış putrellerle yapılmış, tütsülenmiş sosis ve mum kokan, eski bir <i class="calibre3">Bierkeller</i>.<sup class="calibre4">3</sup> [<sup class="calibre4">3</sup> Almanca "lokal" (ç.n.)] Birahanenin tek müşterisiydiler, arkalarda bir masa seçtiler, Volkmann iki şnaps ısmarladı. Garson kız içkilerini getirmiş uzaklaşıyordu ki, sinekkaydı tıraşlı, koyu renk saçlı, gri plastik rüzgârlık giymiş bir adam geldi, bar taburelerinden birine tüneyerek cebinden bir gazete çıkarıp açtı, bira ısmarladı. Beş dakika sonra, Volkmann bardaki adamın onları gözlediğine emin olmuştu. Arada bir de sokağa doğru bakıyordu. Volkmann Erica'nın Lubsch tarifini hatırlamaya çalıştı.</p>
<p class="block5">Barın başında oturan adamın teröriste benzer bir hali yoktu, Volkmann onun Lubsch'un adamlarından biri olduğunu, yeni gelenleri kontrol etmek için gönderildiğini tahmin etti. Barın arkasındaki garson kız mutfağa geçince, genç adam ayağa kalktı, masaya yaklaştı. Bir eli cebindeydi. Keskin gözlerini Erica'ya dikti: - Adın Erica Kranz mı?</p>
<p class="block5">- Evet. Volkmann adamın kahverengi gözlerini kendine çevirdiğini gördü.</p>
<p class="block5">- Sen de Volkmann olmalısın?</p>
<p class="block5">Volkmann başıyla onayladı, genç adam kısa bir tereddüt geçirdikten sonra Erica'ya baktı.</p>
<p class="block5">- Wolfgang ikinizin de üzerini aramamı istedi.</p>
<p class="block5">Belli belirsiz gülümsedi.</p>
<p class="block5">- Anlıyorsunuz Tabiî, sadece bir önlem.</p>
<p class="block5">Adamın gözleri bir an garson kızın girdiği mutfak kapısına gidip geldi.</p>
<p class="block5">- Arkada, hemen solda bir aralık var. İçkilerinizi bitirin, iki dakika sonra beni orada bulun. Yanıma gelirken ellerinizi cebinizden çıkarıp yanınıza sallandırın. Tek görmek istediğim, elleriniz ve kimlikleriniz. Eğer yaklaşan birini görürseniz, beni tanıyormuş gibi yapın, konuşmak için durun. Ama sakın ellerinizi cebinize sokmaya ya da çılgınca bir şeye kalkışmayın. Anlaşıldı mı?</p>
<p class="block5">Erica konuşmaya hazırlanırken, adam elini kaldırdı.</p>
<p class="block5">- Sadece söylediğimi yapın. Yoksa toplantı falan olmaz.</p>
<p class="block5">Adam bara döndü, içkisini bitirdi, gazetesini katladı, mutfaktan çıkan kızla vedalaştı. Volkmann adamın kapıdan çıkıp sağa döndüğünü gördü. Kıza baktı. Kızın gözlerinde ne korku, ne de endişe belirtisi vardı.</p>
<p class="block5">- Peki, öyleyse, içkini bitir, adamın dediği gibi yapalım. Kimliğin yanında mı? Erica başını salladı, çantasını açıp aradı, ehliyetini çıkardı.</p>
<p class="block5">- Ellerini dediği gibi yanında tut.</p>
<p class="block5">İçkilerini bitirdiler, Volkmann öne düştü. Bierkeller'in arkasındaki aralık dar, uzun ve karanlıktı. parke taş kaplı, yukarıdan bir yerden gelen ışıkla aydınlanmış bir avluya çıktılar. [244] Volkmann beş metre kadar ötede, sokağa açılan başka bir aralık gördü. Genç adam ikinci aralığın ağzında, elleri rüzgârlığının ceplerinde, bekliyordu. Yanına yaklaştıklarında, alçak sesle: - Sağa doğru, lütfen, dedi. Çabuk. Ellerinizi duvara dayayın. Konuşmak yok.</p>
<p class="block5">Erica'ya döndü.</p>
<p class="block5">- Seni de aramak zorundayım.</p>
<p class="block5">Adamın elleri ustaca üzerlerinde gezindi, saklanmış silah aradı. Aramasını bitirince, dönmelerini söyledi.</p>
<p class="block5">- Kimlikleriniz.</p>
<p class="block5">Kimliklerini uzattılar, adam elindeki kâğıtları ışığa tutarak inceledi, fotoğraflarla karşısındaki yüzleri karşılaştırdı. Kimlikleri geri verip Volkmann'a döndü.</p>
<p class="block5">- Arabayla mı geldiniz?</p>
<p class="block5">- Evet.</p>
<p class="block5">- Sizi izleyen oldu mu?</p>
<p class="block5">- Hayır.</p>
<p class="block5">- Emin misin?</p>
<p class="block5">- Sanırım.</p>
<p class="block5">- "Emin misin" diye sordum, Volkmann.</p>
<p class="block5">- Görebildiğim kadarıyla, kimse bizi izlemedi.</p>
<p class="block5">Adam tereddüt etti, sonra:</p>
<p class="block5">- Peki, o halde, dedi, peşimden gelin. Soru sormak yok.</p>
<p class="block5">Sabırsızca döndü, arkasındaki aralığa girdi. Dar ve ıssız sokağa vardıklarında, adam sağı solu kolaçan etti. Sonra elini kaldırdı, bir motor gürültüsü sessizliği bozdu. Nereden çıktığı belirsiz gri bir Mercedes minibüs önlerinde durdu. Yeşil tulum giymiş, suratı çiçek bozuğu lekeleriyle dolu bir adam direksiyonun arkasında, motorun devrini yükseltip duruyordu.</p>
<p class="block5">Minibüsün yan kapıları gürültüyle açıldı, iki genç yere atladı. Birinin elinde bir Walther tabanca vardı, Volkmann ile Erica'ya arabaya girmelerini işaret etti. Adamlar Volkmann ile Erica’yı arkalarından itip Mercedes'e soktular, yere çömelmeye zorladılar. Sonra kapılar yine gürültüyle kapandı.</p>
<p class="block5">- Bunları başınıza geçirin.</p>
<p class="block5">Adamlardan birinin elinde siyah kayakçı kukuletaları vardı. [245] Göz yerleri bile dikilmiş, sadece ağız hizasında küçük bir yarık bırakılmış uzun başlıklar. Volkmann tereddüt edince, adamlardan birinin sabrı taştı, çizmesini Volkmann'ın baldırına indirdi.</p>
<p class="block5">- Dediğimi yap! Şimdi!</p>
<p class="block5">Volkmann kukuletayı başına geçirmeden önce Erica'nın da aynı şeyi yaptığını gördü, sonra her yer kapkara oldu, genç adamın sesi duyuldu.</p>
<p class="block5">- İkinizden biri hareket etmeye kalkarsa, ölür.</p>
<p class="block5">Güçlü dizel motor kükredi, Mercedes ileri atıldı.</p>
<p class="block5"><br class="calibre1" id="calibre_pb_28"/>
</p>
</body></html>
