<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Otuzuncu kısım</p>
<p class="whitespace"> </p>
<p class="block5">Volkmann Amsterdam'a kalkan ilk uçağa bindi, Schipol Havaalanı'na indiğinde, valizini emanete bıraktı. Terminaldeyken, Berlin Cinayet Masası'ndan Jakob Fischer'i aradı, telefona cevap veren polis memuru Fischer'in bürosunda olmadığını, ancak öğleden sonra geleceğini söyledi. Volkmann mesaj bıraktı, tekrar arayacağını belirtti. Schipol'de terminalden ayrılırken çevresine bakındı, izlenip izlenmediğini kontrol etti. Kimsenin onunla ilgilenmediğini anlayınca bir taksi çevirip Raadhuisstraat'ta indi. Herengracht'taki adresi bulana kadar, parke taşı kaplı dar sokaklardan kanala doğru yürüdü. Bir sex shop ile küçük bir otel arasında sıkışmış, antikacı dükkânı, dört katlı Hollanda evlerinden birinin alt katındaydı. Kapının üzerinde "Klasik Antikalar" yazılıydı. Volkmann kapıyı ittiğinde bir çanın çaldığını duydu. En çok yirmisinde gösteren sarışın bir kız köşedeki kırmızı divanın üzerine kıvrılmış, kucağına da gri bir İran kedisi almıştı.</p>
<p class="block5">Volkmann bir gün önce telefonda konuştuğu kızın bu olduğunu düşündü. Kızın dar blucinin üzerinde kırmızı bir eşofman üstü, ayaklarında da spor ayakkabılar vardı, ayağa kalkarken kahverengi gözlerini Volkmann'a dikti. Kedi Volkmann'ın bacaklarına sürtündü, kız yaklaştı, kediyi yeniden kucağına aldı, doğrulurken gözlerini jöne Volkmann'a dikti. [354]</p>
<p class="block5">- Selam.</p>
<p class="block5">Küçük dükkân elden geçirilmiş antika eşyalarla doluydu. Tezgâh olarak kullanılan büyük cam vitrinin içinde gümüş çerçeveli sepya fotoğraflar, bir sürü ıvır zıvır duruyordu. Volkmann kapıdan sarkan yeşil perdeye bakıp, buradan dükkânın arkasına geçildiğini düşündü. Kız Volkmann'a baktı:</p>
<p class="block5">- Eğer bakmak için geldinizse, buyrun. Yoksa yardım mı istersiniz?</p>
<p class="block5">Kızın İngilizcesinden kendisini turist sandığını anladı. Volkmann gülümsedi:</p>
<p class="block5">- Cole Erdberg'i arıyordum.</p>
<p class="block5">- Aynasız mısınız?</p>
<p class="block5">Volkmann yine gülümsedi:</p>
<p class="block5">- Bunu da nereden çıkardınız?</p>
<p class="block5">- Çünkü aynasıza benziyorsunuz.</p>
<p class="block5">Kız gülümsemedi, İran kedisinin yeşil gözleri de Volkmann'a çevriliydi.</p>
<p class="block5">- Cole burada mı?</p>
<p class="block5">Kız durakladı.</p>
<p class="block5">- Cole'u neden görmek istiyorsunuz?</p>
<p class="block5">Kızın konuşmasında küçücük bir farklılık vardı, Volkmann onun Hollandalı olamayacağını düşündü. Kediye daha sıkı sarıldı, kahverengi gözlerini Volkmann'dan ayırmamıştı.</p>
<p class="block5">- Ted Birken'in bir dostunun onunla görüşmek istediğini söyleyin.</p>
<p class="block5">- Kim?</p>
<p class="block5">- Ted Birken.</p>
<p class="block5">- Ya sizin adınız ne?</p>
<p class="block5">- Volkmann. Joe Volkmann. Genç kız yine tereddüt etti, karar vermeye çalışırken dudakları büzüldü.</p>
<p class="block5">- Burada bekleyin.</p>
<p class="block5">Sonra gri İran kedisini omzuna oturttu, arkasını dönüp yeşil perdeli kapıdan çıktı. Güzel bir kızdı, güzel bir vücudu vardı, dar blucin kalçalarının yuvarlaklığını ortaya çıkarıyordu. Volkmann perdenin arkasında da bir kapının açılıp kapandığını duydu. Çevresine, darmadağınık dükkâna baktı. Camlı giriş kapısının yarımdaki duvarda ağızdan dolma çakmaklı bir tüfek, altında da iki çakmaklı tabanca asılıydı. [355] Karşı duvarda da bazı orijinal on sekizinci yüzyıl Hollanda manzara resimleri gördü. Dükkân küf, kedi ve marihuana kokuyordu. Volkmann arkasındaki kapının açılıp kapandığını duydu. Perdenin önünde bir adam duruyordu. Uzun boylu ve zayıftı. Ağarmış sakalının birkaç gündür tıraş edilmediği belliydi. Neredeyse keldi, ensesindeki bir tutam saçı siyaha boyamış, lastikle tutturarak atkuyruğu yapmıştı. Elinde tel çerçeveli bir gözlük vardı. Gözlükleri taktı, Volkmann'a baktı. Ellilerinin ortalarında ya da sonlarında görünüyor, diye düşündü Volkmann, üzerinde haki renkli bol ve uzun bir şort, çorapsız ayaklarında da spor pabuçlar vardı. Siyah pamuklu gömleğinin açık yakasından, göğsündeki ağarmış kılların üzerine sarkan altın madalyon görünüyordu. Volkmann'a bakıp, Amerika'nın güney eyaletlerinden geldiğini belli eder bir şiveyle konuştu: - Seni tanıyor muyum?</p>
<p class="block5">- Cole Erdberg?</p>
<p class="block5">- Benim.</p>
<p class="block5">- Benim adım Volkmann. Joe Volkmann.</p>
<p class="block5">- Misha, Ted Birken'in arkadaşı olduğunu söyledi. Benden ne istiyorsun?</p>
<p class="block5">- Ted bana yardımcı olabileceğini söyledi.</p>
<p class="block5">- Şirketten misin? Volkmann gülümsedi:</p>
<p class="block5">- Hayır, CIA'da değilim, Mr. Erdberg.</p>
<p class="block5">- Nerede çalışıyorsun?</p>
<p class="block5">Volkmann'ın uzattığı kimlik kartını uzun uzun inceledi. Gözlerini Volkmann'a kaldırıp gülümsedi.</p>
<p class="block5">- İhtiyar Ted nasıl? Hâlâ tek başına Alplerde yaşayıp o boktan İsviçre peynirlerini mi yiyor?</p>
<p class="block5">Volkmann'ın gülümsediğini görünce, devam etti.</p>
<p class="block5">- Aslında kendine güzel bir kız bulup, kalan birkaç yılının kıymetini bilmesi gerek.</p>
<p class="block5">Erdberg'in gözleri, sanki hâlâ uyuşturucunun etkisindeymiş gibi, donuktu.</p>
<p class="block5">- Pekâlâ, Joe, ne istiyorsun?</p>
<p class="block5">- Ted, SS konusunda uzman olduğunuzu ve elimde fotoğrafı olan birinin kimliğini belirlemede bana yardımcı olabileceğinizi söyledi. [356]</p>
<p class="block5">Erdberg'in arkasındaki yeşil perde kıpırdadı. Kucağında kediyle sarışın kız göründü. Erdberg başını çevirip kıza baktı.</p>
<p class="block5">- Misha, bana ve Joe'ya birer kahve yapsan, nasıl olur? Kahve içer misin, Joe?</p>
<p class="block5">- Lütfen.</p>
<p class="block5">- İki kahve, Misha. Ben çalışırken de şu boktan gri hayvanı yanımdan uzak tut. Tamam mı, sevgilim?</p>
<p class="block5">Kız döndü, yüzünü buruşturup dilini çıkardı, Erdberg gülerek kızın kıçına vurdu.</p>
<p class="block5">- Ben de seni seviyorum, dedi.</p>
<p class="block5">Volkmann'a bakıp:</p>
<p class="block5">- Buraya geçelim, Joe, dedi.</p>
<p class="block5">Yeşil perdeyi kaldırıp geçtiler. Girdikleri yer hem depo hem de tamirhane görevi görüyordu. Etraf, çeşitli onarım aşamalarında küflü mobilyalarla doluydu. Burada da aynı koku vardı, ama bu kez gomalak ve ahşap cilasıyla birleşmişti.</p>
<p class="block5">Masanın üzerinde, bir koltuğun parçalarının çevresinde, çeşitli aletler görünüyordu. Beyaza boyalı duvarlardan birine asılmış posterde, başında kovboy şapkası, ayağında kovboy çizmesi olan bir adam tuvalete oturmuş, "El Pasolu bir kıç deliği olmaktan onur duyuyorum" diyordu. Erdberg önden yürüdü, odanın öteki ucundaki kapıya yaklaşıp açtı, ışıkları yaktı. Amsterdam'daki odaların büyük bir çoğunluğu gibi geniş olmayan, uzun bir odaya girdiler. Volkmann yirmi metre derinliğindeki odaya baktı, minyatür bir müzeye benzediğini gördü. Her iki duvarda da tavana kadar yükselen cam vitrinler vardı. Vitrinlerin içinde de Üçüncü Reich'tan kalma üniformalar, madalyalar, aksesuar. Nazi tören kılıçları, tören meçleri, silahlar, on on iki tüfek ve otomatik tabanca namlusu kesik bir MP40.</p>
<p class="block5">Odanın dibinde duran ceviz ağacından yapılma, cilalı ve büyük bir masanın üzerinde, görkemli gümüş bir lamba duruyordu. Lambanın dört köşe tabanı, pençeleri arasında gamalı haç tutan bir Nazi kartalı kabartmasıyla süslüydü. Oda soğuktu. Erdberg ürperdi, bir sigara yaktı.</p>
<p class="block5">- Anlat bakalım, istediğin nedir, Joe?</p>
<p class="block5">Volkmann’ın çevresine bakındığını görünce, gülümsedi.</p>
<p class="block5">- Etkileyici, değil mi? [357]</p>
<p class="block5">Volkmann bir dizi Nazi kılıcı ve meçi dolu vitrinlerden birine yaklaştı, Nazi Feldgendarmerie'nin gümüş işaretine baktı, sonra döndü:</p>
<p class="block5">- Bütün bunlarla ne yaptığınızı sorsam, kızar mısınız Mr. Erdberg?</p>
<p class="block5">- Bana Cole de. Ne mi yapıyorum? Satıyorum. Bir de topluyorum.</p>
<p class="block5">- Kime satıyorsunuz?</p>
<p class="block5">- Koleksiyonculara. Nazi eşyası tutkunlarına. İlgilenen herkese. Sandığından çok kişi ilgileniyor bunlarla. Özenli çalışmak isteyen sinema yapımcılarına kiralıyorum. Arkada bir depo var. Üniformalar, kokartlar, madalyalar. Bir çeşit danışman olarak çalıştığımı da söyleyebiliriz.</p>
<p class="block5">Volkmann cam vitrinlere baktı:</p>
<p class="block5">- Bütün bunlar... sizi rahatsız etmiyor mu?</p>
<p class="block5">- Rahatsız etmek mi? Sadece, eğer kimse ilgilenmezse rahatsız olurum. Bu da hiç olmayacak. İşler iyi. Öndeki dükkân kirayı karşılıyor. Burası da içkiyi, kanları, bir erkeğin hayatta kalabilmek için ihtiyacı olan her şeyi karşılıyor.</p>
<p class="block5">Kapı açıldı, elinde iki kahve fincanıyla kız göründü.</p>
<p class="block5">- Bunlar seni rahatsız ediyor mu, Misha? dedi Erdberg cam vitrinleri göstererek.</p>
<p class="block5">Kız fincanları uzatıp güldü.</p>
<p class="block5">- Hayır.</p>
<p class="block5">- Misha, Joe Volkmann'la tanış, dedi Erdberg, Joe, Misha.</p>
<p class="block5">Erdberg gülümsedi:</p>
<p class="block5">- Misha Yahudi'dir.</p>
<p class="block5">Kız Volkmann'a bakıp gülümsedi. Açık renk saçları, kahverengi gözleri, güzel vücuduyla kibutzda göreceğiniz herhangi bir İsrailliden farksızdı.</p>
<p class="block5">Erdberg Volkmann'a dönüp açıkladı:</p>
<p class="block5">- Merak ediyorsan, söyleyeyim. Neonazi falan değilim. Ama Üçüncü Reich'la ilgili her şey beni büyülüyor. Ya seni, Joe?</p>
<p class="block5">- Aynı şeyi söyleyemem.</p>
<p class="block5">Kız odadan çıktı, Volkmann elini ceviz masanın üzerinde gezdirdi. Erdberg Volkmann'a bakıyordu.</p>
<p class="block5">- Bu çalışma masasının kime ait olduğunu biliyor musun?</p>
<p class="block5">- Hayır, ama sen söyleyeceksin.</p>
<p class="block5">- Ernst Kaltenbrunner'e. [358] Heidrich Çekoslovakya'da direnişçilerin eline düştükten sonra, SS'in ikinci adamı oldu Kaltenbrunner. SS içindeki en büyük manyaklardan biri. Bu masanın arkasına oturup, küçük beyni sulanıncaya kadar içmekten, sonra da ölüm emirleri imzalamaktan hoşlanırdı. Yahudilerin, direnişçilerin ya da o an aklına kim gelirse, onun ölüm fermanını.</p>
<p class="block5">Erdberg masaya yaklaştı, gülümsedi, sevdiği kadının kalçasını okşuyormuş gibi, elini cilalı tahtanın üzerinde gezdirdi.</p>
<p class="block5">- İnsanın tüylerini diken diken ediyor, değil mi?</p>
<p class="block5">- Leibstandarte SS Tümeni'nin bilirsiniz, değil mi? diye sordu Volkmann.</p>
<p class="block5">- Kıçımdaki her kılı bildiğim gibi. SS'lerin kreması. Resmen, en büyük Nazi Sepp Dietrich tarafından kuruldu, 1934 yılında. Daha çok Hitler'in yakın korumaları olarak tanınırlar. Başlangıçta her biri teker teker seçilmiş yüz yirmi kişiden oluşuyordu, daha sonra büyüdü, tümen oldu. Her adam Hitler'e bağlılık andı içiyordu. Motorize birlik olarak 39'da Polonya'da savaştı 41'den 44'e kadar Yunan ve Rus cephelerinde bulundu. 44'te Belçika'da Malmedy Katliamı'nı gerçekleştirdi, Rusya'da da birçok katliama karıştı, sana anlatmaya kalksam, bütün bir gece sürer. En son 45'te Macaristan ve Avusturya'da dövüştü. Daha fazla anlatayım mı? Yeni yeni ısınıyorum. Buraya bunun için mi geldin? Leibstandarte SS için mi?</p>
<p class="block5">- Üst rütbelilerin çoğunu tanır mısın?</p>
<p class="block5">- Sanırım.</p>
<p class="block5">- Ya karıları, sevgilileri, metresleri?</p>
<p class="block5">- Bazılarını, neden sordun?</p>
<p class="block5">Volkmann cebinden sarışın kadının resminin kopyasını çıkarıp uzattı.</p>
<p class="block5">- Bu kadını tanıyor musun, Cole?</p>
<p class="block5">Erdberg resmi aldı. Tereddüt etti, sonra gözlüğünü çıkardı, yandaki masanın çekmecesinden bir pertavsız aradı. Merceği resmin üzerine tuttu. Uzun bir süre sonra, gözlerini kaldırdı.</p>
<p class="block5">- Kimdi bu?</p>
<p class="block5">- Ben de bunu öğrenmek istiyorum. Bana yardım edebileceğinizi ummuştum.</p>
<p class="block5">Erdberg başını salladı.</p>
<p class="block5">- Tanıdık görünmüyor. Tanıyamadım. [359]</p>
<p class="block5">- Emin misiniz?</p>
<p class="block5">- Kesinlikle.</p>
<p class="block5">- Resimde gördüğünüz Nazi pazıbendi. Özelliği var mı?</p>
<p class="block5">Erdberg fotoğrafı yeniden inceldi, sonra gözlerini kaldırdı.</p>
<p class="block5">- Hayır, görebildiğim kadarıyla yok. Standart Nazi gamalı haçı. Neden?</p>
<p class="block5">- Ya üniformanın kolu?</p>
<p class="block5">Erdberg fotoğrafa bakıp omuzlarını silkti.</p>
<p class="block5">- Söylemesi zor. Fotoğraf çok bulanık. Üstelik görünen bölüm de öyle pek büyük değil.</p>
<p class="block5">- Leibstandarte SS mi?</p>
<p class="block5">- Tabiî, onlar da sol kollarında buna benzer pazıbentler taşırlardı, ama aynı banttan SS'ler ve Nazilerin çoğunda vardı. Leibstandarte'de sol kolda, Adolf Hitler yazılı gümüşî gri bir kokart daha vardır. Leibstandarte oldukları o kokarttan anlaşılırdı. Bu resimdeki SS olabilir, ama soruna cevap verebilmem için fotoğraftaki üniformanın daha büyük bir bölümünü görmem gerekir.</p>
<p class="block5">Erdberg gülümsedi.</p>
<p class="block5">- Ama bunun mümkün olduğunu sanmıyorum?</p>
<p class="block5">Volkmann başını sallayınca, Erdberg fotoğrafı elinde tutup salladı.</p>
<p class="block5">- Bunu nerede buldun?</p>
<p class="block5">- Güney Amerika.</p>
<p class="block5">Erdberg gülümsedi:</p>
<p class="block5">- Peki, nedir hikâye? Eski Nazilerin mi peşindesin? Artık uğraşmaya değer bir Nazi kaldığını sanmam.</p>
<p class="block5">Volkmann başını salladı.</p>
<p class="block5">- Hayır, bir adamı bulmaya çalışıyorum. Babası savaştan önce Paraguay'a göç etmiş. Bu fotoğrafın bir ipucu verebileceğini umuyordum.</p>
<p class="block5">- Hangi yıldan söz ediyoruz?</p>
<p class="block5">- 1931.</p>
<p class="block5">Amerikalı kaşlarını çattı.</p>
<p class="block5">- Öyleyse Leibstandarte SS'in bununla ne ilgisi var?</p>
<p class="block5">- Adamın babası, kahverengi gömlekli SA'ydı. Ted Birken bana kahverengi gömleklilerden bazılarının daha sonra Leibstandarte SS'e geçtiğini söylemişti.</p>
<p class="block5">- Doğru söylemiş. [360]</p>
<p class="block5">Erdberg duraklayıp omuzlarını silkti.</p>
<p class="block5">- Üzgünüm, ama sana yardım edemeyeceğim.</p>
<p class="block5">- Edebilecek birisini tanıyor musun?</p>
<p class="block5">- Bu fotoğrafla mı? Hey, o resimdeki herhangi biri olabilir.</p>
<p class="block5">Yeniden omuz silkti.</p>
<p class="block5">- Eğer resimdeki kadının üst rütbeli bir subayın karısı ya da sevgilisi olduğunu düşünüyorsan, o zaman iyi bir tarihçiye git. Otuzlu yılların savaş öncesi döneminde uzmanlaşmış birine. Öyle birini tanımıyorum, ama tanısaydım bile sana yardımcı olabileceklerini sanmazdım. Oradaki kız, demek istiyorum ki, önemli birisi olması mümkün değil. Kaldı ki, Eva Braun ile Magda Goebbels dışında, hatırlanan tek bir Nazi kadın var mı? Elindeki fotoğraftaki kadının da bu ikisinden birisi olması imkânsız.</p>
<p class="block5">- Bir şey daha, Cole. Hiç Brandenburg Vasiyetnamesi diye bir şey duydun mu?</p>
<p class="block5">Amerikalı bir an düşündü, sonra omuz silkti.</p>
<p class="block5">- Duyduğumu iddia edemem. Nedir?</p>
<p class="block5">Volkmann gülümsedi:</p>
<p class="block5">- Muhtemelen önemsiz bir şey. Bana zaman ayırdığın için teşekkür ederim.</p>
<p class="block5">- Dert etme.</p>
<p class="block5">Volkmann fotoğrafı Erdberg'in elinden alıp cüzdanına yerleştirdi, sonra çevredeki cam vitrinlere son bir kez baktı.</p>
<p class="block5">- Burada çok önemli parçalar var, dedi Erdberg. Üzerleri elmas ve meşe yaprağıyla süslü çelik haçlar. Himmler'in tören kılıcı. Martin Bormann'ın parti kimliği. İşte sana Güney Amerika'ya gitmiş olabilecek birisi. Eğer zamanın varsa, sana bazılarını göstereyim.</p>
<p class="block5">- Uçağa yetişmek zorundayım. Yine de teşekkür ederim.</p>
<p class="block5">- Ted'i görürsen, ona genç ve güzel bir kız gerektiğini düşündüğümü söyle. Büyük memeli. Kocaman kıçlı. Fazla gecikmeden. Volkmann gülümsedi.</p>
<p class="block5">- Söylerim... Kapının yolunu kendim bulurum.</p>
<p class="block5">Kapıya geldiğinde, Volkmann tereddüt etti:</p>
<p class="block5">- Sana özel bir soru sormamın sakıncası var mı, Cole?</p>
<p class="block5">- Sor. [361]</p>
<p class="block5">- Ted CIA'da çalıştığını söylemişti.</p>
<p class="block5">- On iki yıl.</p>
<p class="block5">- Peki, neden attılar?</p>
<p class="block5">- Alay mı ediyorsun? Sen atmaz mıydın?</p>
<p class="block5">Saat ikideki Berlin uçağında yer bulmayı başardı. Son iki saatini Schipol Havaalanı'nda geçirmiş, ama kendisini izleyen hiç kimseyi görmemişti. Tegel Havaalanı'na indiğinde saat dört olmuş, hava da kararmıştı. Turist masasına giderek Schweizerhof Oteli'nde bir oda ayırttı.</p>
<p class="block5">Schipol'deki önlemleri tekrarladı, sonra bir taksi çevirip Budapesterstrasse'deki otele gitti. Yarım saat sonra da Jakob Fischer'e telefon etti. Fischer'in telefona cevap vermesi beş dakika sürdü, yaşlı polis dedektifi Volkmann'ı beklettiği için özür diledi.</p>
<p class="block5">- Uzun zamandır sesin soluğun çıkmıyordu, Joe. Nerelerdeydin, dostum?</p>
<p class="block5">- Hep aynı işler, ya sen?</p>
<p class="block5">- Emekliliğime altı ay kaldı, şu yuları atacağım günü iple çekiyorum. Senin için yapabileceğim bir şey var mı, Joe?</p>
<p class="block5">- Mesajımı aldın mı?</p>
<p class="block5">- Evet, bu sabah.</p>
<p class="block5">- Senden bir şey isteyeceğim, Jakob.</p>
<p class="block5">Volkmann Herbert Rauscher'le ilgili öyküyü anlattı, sözünü bitirdiğinde, Fischer sordu.</p>
<p class="block5">- Bu resmî bir istek mi, Joe?</p>
<p class="block5">Volkmann konuyu şimdi fazla dillendirmek istemediğini, bu nedenle resmî kanallardan geçmemeye çalıştığını anlattı; Fischer yeniden sordu.</p>
<p class="block5">- Öyleyse benden ne istediğini anlat.</p>
<p class="block5">- Seninkilerin Rauscher cinayetiyle ilgili olarak neler öğrendiklerini bilmek istiyorum. Bir de onun hakkında toplayabildikleri bilgileri.</p>
<p class="block5">- Rauscher dediğin adamın Doğu'da oturduğunu söylüyorsun. Orası benim bölgemin dışında, Joe. Tabiî, bizimkiler şimdi kentin doğu bölgesini de kontrol ediyor, ama ben Cinayet Masası'yım. Şimdi gidip dosyaya burnumu sokarsam kuşkulanırlar. Bu Rauscher'in herhangi bir suça katılıp katılmadığı konusunda bilgin var mı?</p>
<p class="block5">- Bilmiyorum, Jakob. [362]</p>
<p class="block5">- Peki. Dosyaya bir göz atmaya çalışacağım. Bakalım neler çıkacak. Çoğu bilgiyi bilgisayarda tutuyoruz, belki de doğrudan erişirim.</p>
<p class="block5">- Çok makbule geçer, Jakob.</p>
<p class="block5">- Hazırlıklı olmam için bana bazı ayrıntıları anlatsan, iyi olur.</p>
<p class="block5">Volkmann Rauscher hakkında gazete kupürlerinden öğrendiklerini anlattı. Yaşlı dedektif:</p>
<p class="block5">- Nerede kalıyorsun? diye sordu.</p>
<p class="block5">- Budapesterstrasse'de, Schweizerhofta.</p>
<p class="block5">- Tamam, bana bir saat ver, seni ararım.</p>
<p class="block5">- Teşekkürler, Jakob.</p>
<p class="block5">Jakob Fischer'in telefon etmesi için iki saat beklemesi gerekti.</p>
<p class="block5">- Bilgisayardaki dosyanın sadece belirli bölümlerine ulaşabildim, ulaşabildiklerim de pek önemli değil. Konuyu araştıran adamı aramaya karar verdim, ama o da izinde. İstasyondaki öteki memurlardan biriyle konuştum, bana bilebildiği kadarını anlattı. Çok fazla değil, ama belki işine yarar.</p>
<p class="block5">- Telefonda mı anlatacaksın?</p>
<p class="block5">- Buluşmamız daha doğru olur, Joe.</p>
<p class="block5">- Sen söyle, nerede?</p>
<p class="block5">- Otelinde buluşsak? Birer bira içerken sana anlatırım.</p>
<p class="block5">- Ne zaman?</p>
<p class="block5">- Bir saat sonra, barda. Bu arada kontrol etmek istediğim bir iki nokta var.</p>
<p class="block5">- Bir saat sonra, öyleyse.</p>
<p class="block5">- Görüşürüz.</p>
<p class="block5">Schweizerhofun barı, barın başına tünemiş, konuşan iki işadamı dışında, boştu. Volkmann bir saat kadar sonra bara gelip kapının yanında bir yere oturmuştu ki, Jakob Fischer'i gördü. Dostu aradan geçen zaman süresince gözle görülür biçimde yaşlanmış, kamburu çıkmıştı. Yine de neşeli, canlıydı. Mavi gözleri yorgundu, her zaman övündüğü koyu renk saçları yer yer ağarmaya yüz tutmuştu. Volkmann’ın elini sıktı, sonra karşısındaki koltuğa yığılır gibi çöktü. Volkmann yemek yiyip yemediğini sordu. [363]</p>
<p class="block5">Fischer bir kulüp sandviçle, bir şişe Weizenbier ısmarladı. Fischer sandviçini bitirip ağzını peçeteye silene kadar beş dakika eski günlerden söz ettiler. Sonra konuya giren yaşlı Alman dedektif oldu.</p>
<p class="block5">- Bu dava nedir Joe, yoksa bana bile söyleyemez misin?</p>
<p class="block5">Volkmann konuyu sadece ana hatlarıyla anlattı:</p>
<p class="block5">- Baştan sona derde benziyor, dedi Fischer. Peki, öyleyse, bununla neden bizimkiler değil de, sizinkiler uğraşıyor? Volkmann nedenini anlatınca, başını sallayarak sordu:</p>
<p class="block5">- Pekâlâ, neler toparladığımı duymak ister misin?</p>
<p class="block5">- Anlat lütfen.</p>
<p class="block5">- Önce adamın geçmişiyle ilgili bilgiler.</p>
<p class="block5">Herbert Rauscher, Leipzig'de doğmuş. Geçen sene kırk dokuz yaşına girmiş. Yirmi sekiz yıl önce Berlin'e taşınmış. Bekâr, hiç evlenmemiş. Küçük bir şirkette yayıncı olarak çalışmış. Savaş çıktığında işini kaybetmiş. Kendi işini kuramadan önce, üç ay boyunca işsiz olarak yazdırmış kendini. Stasi Ağır Suçlar Masası onun hakkında dosya tutmuş. O dosyada ne vardı, tam olarak bilemiyorum çünkü Duvar yıkıldıktan sonra dosyalardan çoğu kayboldu ya da boşaltıldı. Rauscher'in dosyası da kaybolmuş. Rauscher öldürüldükten sonra, bizimkiler eski Stasi yöneticilerinden adam hakkında bilgi edinmeyi başarmış, ama fazla bir şey öğrenememiş. Anlaşılan Rauscher öyle sanıldığı gibi düzgün bir Doğu Alman vatandaşı değilmiş.</p>
<p class="block5">- Ne demek bu?</p>
<p class="block5">- Küçük bir yayıncılık işine girişmiş. Pornografi. Parlak genç kız dergileri, ama oldukça sıcak şeyler, işini kaybettikten sonra başladığı çalışmanın devamı gibi bir şey. Birleşmeden sonra yayınlar üzerindeki yasaklar kalkınca da, işleri iyice artmış. Duvar yıkıldıktan sonra uyuşturucu işine de soyunmuş, ama hep ufak çaplı bir dağıtıcı olarak kalmış. Elden düşme bir Mercedes alıp daha büyük bir eve taşınmış, hep Doğu Berlin'de. Altı ay önce de biri tarafından vurulmuş. Gece olmuş, on birde, falan. Kafadan iki kurşun. Konuştuğum dedektif, kafasında yanık izleri bulunduğunu, silahın çok yakından ateşlenmiş olması gerektiğini söyledi.</p>
<p class="block5">- Adlî tıp silah ya da kurşunlar hakkında ne demiş?</p>
<p class="block5">- Bir Beretta kullanıldığını düşünüyorlar. Susturucu takılmış bir Beretta. Dokuz milimetre olması dışında, mermi konusunda bir şey bilmiyorum. [364]</p>
<p class="block5">- Nerede vuruldu?</p>
<p class="block5">- Evinde. Pergamon Müzesi'nin yanında. Kız arkadaşı eve geldiğinde, cesedi bulmuş. Dosyada kızın hakkında araştırma yapıldığı, ama temiz çıktığı belirtiliyor.</p>
<p class="block5">- Kız şimdi nerede, bilen var mı?</p>
<p class="block5">- Ben de kızla görüşmek isteyebileceğini düşünüp kızın adresini araştırdım Joe, ama şimdiye kadar dişe dokunur bir şey çıkmadı. Adı Monika Worch. Bütün bildiğim bu.</p>
<p class="block5">Fischer gülümsedi.</p>
<p class="block5">- Bir de Rauscher'in dergilerinden birine poz verdiğini biliyorum.</p>
<p class="block5">- Ya cinayet? Sizinkiler bir şey çıkarabilmiş mi?</p>
<p class="block5">Dedektif başını salladı.</p>
<p class="block5">- Hiçbir şey bulamadılar, Joe. Bilinen bütün yolları denediler. Konuştuğum dedektif, hiçbir yere varamadıklarını anlattı. Bilinen tek şey, Rauscher'in katilini tanıyor olması çünkü eve zorla girildiğini gösteren bir belirti yok, cinayet de ön odada işlenmiş. O gece nöbetçi olan yönetici hiçbir şey görmediğini, hiçbir ses duymadığını söylüyor. Komşular da öyle. Polise göre, belki de Rauscher birinin yolunun üzerine çıktı. Çarçabuk büyümeye çalışırken, birilerinin ayağına bastı. Duvarın yıkılmasından bu yana, Doğu'daki suç oranı çok hızlı yükseliyor. Herkes kendi başına bir iş kurmak, kısa sürede para kazanıp kapitalist olmak peşinde. Belki de Rauscher birisini kızdırdı. Bütün ihtimaller içinde en akla yakın olan bu. Yine de bizimkiler bu konuda bile bir yere varamamışlar.</p>
<p class="block5">- Rauscher'in siyasal bir yanı var mı?</p>
<p class="block5">Fischer kaşlarını çattı, başını salladı.</p>
<p class="block5">- Bizimkilerin bilebildiği kadarıyla, yok.</p>
<p class="block5">Rauscher'in resmini gördükten sonra, ben de yok derim. Para kazanmaya o kadar önem vermiş ki, politikaya bakmamış bile. Neden, Rauscher'in ölümünün siyasal bir yanı olduğunu mu düşünüyorsun?</p>
<p class="block5">Volkmann tereddüt etti.</p>
<p class="block5">- Tam olarak bilemiyorum, Jakob.</p>
<p class="block5">Dönüp camdan dışarı baktı. Akşamüstü trafiği yoğunlaşmış, soğuktan korunmak için paltolarının yakalarını kaldırmış insanlar hızlı adımlarla camın önünden geçmeye başlamışlardı. [365] Volkmann bakışlarını dedektife çevirdi.</p>
<p class="block5">- Rauscher'in kız arkadaşı hakkında ne söyleyeceksin?</p>
<p class="block5">- Ne olmuş kıza?</p>
<p class="block5">- Onu bulabilir misin?</p>
<p class="block5">Jakob Fischer omuzlarını silkti.</p>
<p class="block5">- Tabiî bulurum; eğer hâlâ Berlin'deyse. Ama zaman alacak. Benim tahminim, hâlâ modellik yaptığı. Sağa sola sorduracağım.</p>
<p class="block5">- Rauscher'in evi hâlâ boş mu?</p>
<p class="block5">- Sanırım boş.</p>
<p class="block5">- Bir göz atabilir miyim?</p>
<p class="block5">Fischer gülümsedi.</p>
<p class="block5">- Bunu isteyeceğini tahmin ettim. Arabam dışarda. Biranı bitir de, götüreyim seni. Bakalım benim kimliğim kapıyı açabilecek mi?</p>
<p class="block5">Pergamon Müzesinin yarımdaki siteye vardıklarında, saat akşamın dokuzunu geçiyordu.</p>
<p class="block5">Site, Sovyetlerin Doğu Berlin'deki yurttaşları için yaklaşık otuz yıl önce diktiği lüks sitelerden biriydi. Hâlâ bakımlı görünüyor, girişin iki yarımdaki düzenli bahçeleriyle dikkat çekiyordu. Bina sekiz katlıydı, Jakob Fischer'e göre Rauscher'in dairesi sekizinci kattaydı. Girişte büyük bir lamba, çifte kanatlı cam bir kapı vardı. Fischer dâhilî telefon sistemine aldırmadı, gerçek bir polis yetkilisi gibi cam kapıya vurmaya başladı. Bir iki dakika sonra, yıpranmış lacivert takım elbiseleri içinde, orta yaşlı, geniş omuzlu bir adam kapıyı açtı. Apartmanın gece bekçisiydi. Fischer kimliğini gösterdi, yarımdaki kişinin Herbert Rauscher'in evini görmek istediğini anlattı. Yaşlı adam Fischer'in kimliği kadar sesindeki kararlılıktan da etkilenmişti, acele hareketlerle anahtarları almaya seğirtti.</p>
<p class="block5">Beş dakika sonra geri döndüğünde, Fischer asansörle çıkacaklarını, ona ihtiyaçları olmadığını söyledi. Adam anahtarları uzattı, Fischer ile Volkmann zangırdayan asansöre binerek binanın tepesindeki çatı katına çıktılar.</p>
<p class="block5">Kapının üzerinde Berlin Cinayet Masası'nın daireye girilmesini yasakladığını belirten bir işaret vardı. Cinayet Masası [366] kapıya üçüncü bir kilit taktırmıştı. Fischer asansöre binip aşağıya inmek, arabadaki maymuncukları almak zorunda kaldı. Maymuncukların yardımıyla üçüncü kilidi açmaları yarım saatlerini aldı. İçeri girdiklerinde, Volkmann evdeki gösteriş karşısında hayrete düştü. Pergamon Müzesi'nin granit cephesi ayaklar altındaydı, uzaktaysa Brandenburg Kapısının ışıklı tepesini, kentin doğu bölgesinin dar sokaklarındaki sarı ışıkları görüyorlardı.</p>
<p class="block5">Ev kuru hava ve küf kokuyordu. Neredeyse her yer siyah deri kaplıydı. Bir köşede Sony bir televizyon ve video, pencerenin yanında da pahalı bir Bang and Olufsen müzik seti vardı, setin hemen yanında da bir dizi rock ve caz diskleri, kasetleri duruyordu. Camekânlı vitrinlerden birinde yirmi, yirmi beş kadar porno kaset, vitrinin üzerindeki rafta da bazı kitaplar vardı.</p>
<p class="block5">Cam kahve sehpasının üzerinde, parçaları gümüşten, mermer bir satranç tahtası vardı. Halılar krem renginde ve kaimdi. Volkmann pencereye yaklaştığında, kahve sehpasının yanındaki kırmızı kan lekesini gördü. Sanki birisi kırmızı şarap dökmüş gibi, büyük ve koyu bir leke. Polis evi fazla dağıtmamıştı, Volkmann iki yatak odası ile evin diğer bölümlerine göz attı.</p>
<p class="block5">Dolaplar pahalı elbiselerle doluydu, ama hiç kadın eşyası göremediler; Volkmann Rauscher'in kız arkadaşının evi boşalttığını düşündü. Yatak odalarından birinde birkaç porno dergi vardı, dedektiflerin karıştırdığı sayfalar açık kalmıştı. Evin her yeri sonradan yeniden toplanıp temizlenmiş gibiydi.</p>
<p class="block5">Ceplerine baş harfler işlenmiş birkaç ipek gömlek dışında, çekmecelerde hiçbir özel eşya yoktu. Evde Rauscher'in siyasetle ilgilendiğini gösteren en ufak belirti yoktu, raflardaki kitaplar sadece gösteriş için alınıp ciltlenmiş kitaplardı.</p>
<p class="block5">Jakob Fischer Volkmann'ı oteline bıraktığında, saat on bir olmuştu bile. Alman dedektif, Rauscher'in kız arkadaşı hakkında bilgi alır almaz Volkmann'la temasa geçeceğini söyledi. Volkmann kendisini bulamazsa nereye mesaj bırakması gerektiğini anlattı, Fischer söylenenleri not edip gitti.</p>
<p class="block5"><br class="calibre1" id="calibre_pb_40"/>
</p>
</body></html>
