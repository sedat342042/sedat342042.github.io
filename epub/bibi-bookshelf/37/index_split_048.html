<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Otuz yedinci kısım</p>
<p class="block5">Münih</p>
<p class="whitespace"> </p>
<p class="block5">Victualan Markt'a yayan gitmek bir saatini, Bierkeller'i bulmak da on dakikasını aldı. Pencerenin önündeki masa ve iskemleler doluydu. Sıcak bara girdiğinde, bir köşede şarkı söyleyen bir grup genç gördü; Noel'e bir haftadan az kaldığını neredeyse unutmuştu. Sonra barın ucunda oturan, önündeki biranın üzerine eğilmiş İvan Molke'yi fark etti. Şakaklarında ağarmaya başlayan saçlarıyla daha yaşlı görünüyor, her zaman tercih ettiği rahat elbiselerin yerine giydiği gri takım ona gereğinden fazla ciddi bir hava veriyordu. Volkmann'ı daha kapıdan girer girmez tanıdı, elini sallayıp yanına çağırdı.</p>
<p class="block5">- Seni yeniden görmek çok güzel, Joe, dedi Volkmann’ın elini güçlü bir şekilde sıkarken.</p>
<p class="block5">Gülümseyince, gençleşti.</p>
<p class="block5">- Arkada konuşabileceğimiz bir oda var.</p>
<p class="block5">Volkmann için bir bira ısmarladı, bardak gelince ayağa kalktı, öne geçip yol gösterdi. Odanın içinde uç uca yerleştirilmiş iki hasır masa, masaların iki tarafında ağır çam sıralar, bir de çevreye geleneksel görünüm veren kalın ağaç putreller vardı. Duvarlarından birine bir Bavyera turizm afişi yapıştırılmış oda küf ve ağır hava kokuyordu. Molke birahanenin sahibinin arkadaşı olduğunu, bu odada daha rahat konuşabileceklerini düşündüğünü söyledi. [444] Masanın iki yanına, karşılıklı oturdular, Molke Volkmann'a bakıp: - Babanın ölümünü duydum, Joe, dedi. Çok üzüldüm.</p>
<p class="block5">Volkmann başını sallarken kısa bir sessizlik oldu, sonra Molke ekledi:</p>
<p class="block5">- Sen telefon edince, bunun basit bir sohbet olmayacağını düşündüm. Bence artık konuya girsen, iyi olur.</p>
<p class="block5">- Yardımına ihtiyacım var, İvan.</p>
<p class="block5">- Neyle ilgili? DSE mi?</p>
<p class="block5">Volkmann başıyla onaylayıp:</p>
<p class="block5">- Hâlâ çalışıyor musun? dedi.</p>
<p class="block5">Molke belli belirsiz gülümsedi.</p>
<p class="block5">- Ne derler, bilirsin; işe bir giren, bir daha çıkamaz, iki yıl önce resmen istifa ettim, güneye yerleştim. Ama herhalde sen de duymuşsundur.</p>
<p class="block5">Durakladı, birasından bir yudum aldı:</p>
<p class="block5">- Kentteki bir ajansla işbirliği yapıyorum. Sanayi casusluğuna karşı önlem alma işi.</p>
<p class="block5">Gülümsedi:</p>
<p class="block5">- Berlin'deki eski günler kadar heyecan verici değil, ama hiç olmazsa faturaları ödememe yardımcı oluyor.</p>
<p class="block5">- Yani hâlâ işin içindesin?</p>
<p class="block5">- Buradaki eyalet içişleri bakanı beni yılda bir ya da iki kere danışman olarak görevlendiriyor.</p>
<p class="block5">Molke durakladı:</p>
<p class="block5">- Numaramı nereden aldın?</p>
<p class="block5">- Werner Bargel'den.</p>
<p class="block5">Molke başını salladı, sonra:</p>
<p class="block5">- Şimdi bana ne istediğini anlat, Joe, dedi.</p>
<p class="block5">Volkmann'ın Molke'ye konuyu anlatması on beş dakika aldı. Sözünü bitirip Chaco'da bulduğu siyah beyaz fotoğraftaki kadını da gösterdiğinde, Molke uzunca bir süre kaşlarını çatarak resmi inceledi, sonra iade etti.</p>
<p class="block5">- İlginç. Ama geçmişle arasındaki bağlantı ne? Ya da Güney Amerika ile Almanya arasındaki?</p>
<p class="block5">- Ben de bunu araştırıyorum, İvan. Bunun için de yardımına ihtiyacım var.</p>
<p class="block5">- Fotoğraftaki genç kadının kim olduğu konusunda hiç bilgin yok mu? [445]</p>
<p class="block5">Volkmann başını salladı.</p>
<p class="block5">- Hiç şansım olmadı, İvan. Üstelik resim o kadar uzun zaman öncesine ait ki. Belki de kız hiç de önemli biri değildir, hatta Schmeltz'le ilgisi bile yoktur. Ama resimdeki adam, işte o bir ipucu olabilir.</p>
<p class="block5">Molke bir süre düşündü.</p>
<p class="block5">- Yirmi yıl kadar önce, Willy Brandt Almanya'da eski Nazileri avlayan kuruluşların işini güçleştirmeye çalıştığında, bizler fotoğraflardan kimlik belirlemek için bazı uzmanların hizmetinden yararlanmaya başladık. Kullanılanlar ya Nazi dönemi konusunda uzmanlaşmış bilim adamları ya da eski Nazilerdi. İstersen, bir soruşturayım? Eğer resimdeki bu kız çok önemliyse, belki onu tanıyan biri çıkar.</p>
<p class="block5">- Teşekkürler, İvan.</p>
<p class="block5">Molke gülümsedi.</p>
<p class="block5">- Hemen sonuç alacağımızı söylemiyorum, ama denemeye değer. Evini aradığın şu Kesser. O konuda ne yapmayı düşünüyorsun?</p>
<p class="block5">- Onu birkaç gün izlemek niyetindeyim. Bakarsın, bir şeyler çıkar. Bu konuda bana yardım edersen, sana danışmanlık ücreti vermelerini sağlarım.</p>
<p class="block5">Molke gülümsedi, elini söylenenleri bir kenara itmek istermiş gibi salladı.</p>
<p class="block5">- Biz eski dostuz, Joe. Buna sadece bir yardım diyelim. Ne zaman başlamak istiyorsun?</p>
<p class="block5">- Bu gece. Eğer sence bir sakıncası yoksa.</p>
<p class="block5">Molke saatine baktı.</p>
<p class="block5">- Tamam, ama önce bir yemek davetini iptal etmem gerekecek. Özel bir şey değil, eski bir arkadaş. Eğer iş uzarsa, yarın sabah büroya da telefon ederim.</p>
<p class="block5">Ayağa kalktı.</p>
<p class="block5">- Tamam, arkadaşımı arasam iyi olacak. Nerede kalıyorsun?</p>
<p class="block5">- Penta'da. Yüz yirmi sekiz numara.</p>
<p class="block5">- Bir saat içinde otelde buluşuruz.</p>
<p class="block5">- Sağ ol, İvan.</p>
<p class="block5">- Aldırma, Joe. Bir araba mı, iki mi?</p>
<p class="block5">- İki.</p>
<p class="block5">- İki walkie-talkie getireceğim, belki işe yarar. [446] Böylece bağlantıyı kaybetmeyiz. Uzun menzilli, en son modellerden.</p>
<p class="block5">Volkmann başıyla onayladı. Molke ayaklandı:</p>
<p class="block5">- Şu telefonu edeyim, dedi.</p>
<p class="block5">Arabalarını Kesser'in evinin köşesine park ettiler. Geriye doğru yürümeye başladıklarında saat sekiz buçuk olmuştu. Yağmur dinmişti, Kesser'in oturma odasının ışığı yanıyor, Volkswagen de otoparkta duruyordu. Geri döndüler, Molke'nin yeşil BMW’sini alıp sokağın karşı kaldıranına, Kesser'in evini görecek şekilde park ettiler. Molke Volkmann'a walkie-talkie'lerden birini verdi, Volkmann da arkadaşına Kesser'in fotoğrafını gösterdi. Gece yansından sonraya, Kesser'in evindeki ışıklar sönene kadar BMW’de beklediler. Saat birden biraz sonra da bu gecelik bu kadarıyla yetinmeye, ertesi sabah beş buçukta otoparkta buluşmaya karar verdiler. Volkmann saat beşe kadar uyudu, sonra da duş alıp tıraş oldu. Yarım saat kadar sonra otoparkın önüne geldiğinde, hava hâlâ zifirî karanlıktı, ama Molke'nin BMW'si oraya varmıştı bile. Kesser'in oturma odasındaki ışık yanmıştı, Volkmann odanın içinde oraya buraya giden gölgeyi görüyordu. BMW’ye girerken Molke: - Işık ben buraya gelir gelmez yandı, dedi.</p>
<p class="block5">Yaklaşık on dakika önce. Sanki harekete geçmeye hazırlanıyor. Peşine önce sen mi takılacaksın?</p>
<p class="block5">- Evet.</p>
<p class="block5">- Telsizi açık tutmayı unutma. Her on dakikada bir değişiriz. Bu saatte trafik fazla yoğun olmaz.</p>
<p class="block5">- Tamam, İvan.</p>
<p class="block5">Volkmann BMW’den inerken, Molke sırıttı:</p>
<p class="block5">- Umarım Kesser parkta sabah koşusuna çıkmak niyetinde değildir. Sabahın bu saatinde kalkıp, boşuna uykusuzluk çektiğimi görmek istemem.</p>
<p class="block5">Volkmann gülümsedi, arabasına döndü. Kesser yarım saat sonra üzerinde su geçirmez bir anorak, elinde de bir evrak çantasıyla apartman kapısında gözüktü. Yağmur şiddetini artırmıştı; Kesser'in Volkswagen'i otoparktan çıkınca, Volkmann elli metre kadar ilerlemesini bekledi, sonra izlemeye başladığında da dikiz aynasında Molke'nin ışıklarını gördü. On beş dakika kadar sonra Volkswagen Münih çevre yolunda bir benzinciye girdi, Kesser kahvaltı etmek, gazete okumak, benzin almak için yarım saat geçirdi, sonra da direksiyona geçip güneye, Bad Tolz'a doğru yöneldi. Saat yedi buçuğa doğru trafik iyice yoğunlaştı; yaklaşık bir saat sonra da Kesser Tergensee yolundan ayrıldı. Volkswagen'in burnunu dağlara çevirdi. Görünürde çok az araba vardı. Molke ve Volkmann birkaç kez dikkat çekmemek için geride kalmaya çalıştılar. Sonunda gri Volkswagen sağa döndü, dar ve dik bir dağ patikasına girdi. Volkmann Opel'i patikanın yüz metre ötesinde durdurdu. Kesser'in girdiği yol üzerinde herhangi bir trafik işareti yoktu, ama kenardaki bir levha buradan ötesinin özel mülk olduğunu, araziye girenler hakkında yasal işlem yapılacağını belirtiyordu. Volkmann başını kaldırıp baktı, yağmur bulutlarıyla kaplı tepenin altında, derin bir çam ormanı, onun önünde de yer yer karla kaplı kayalık bir alan gördü. Bir iki dakika sonra Molke'nin BMW’si yaklaştı, Opel'in yarımda durdu. Molke arabasından inerek Volkmann’ın yanına oturdu. Arabanın buğulanmış camını sildi, karşıdaki ağaçlık yamaçlara baktı.</p>
<p class="block5">- Ne diyorsun, Joe? Tehlikeyi göze alıp peşinden gitmek mi istiyorsun?</p>
<p class="block5">Volkmann tereddüt etti.</p>
<p class="block5">- Bu dağ, dedi, adı ne, biliyor musun?</p>
<p class="block5">- Bir kilometre kadar önce gördüğüm işaret Kaalberg'in bu yönde olduğunu gösteriyordu.</p>
<p class="block5">Molke gülümsedi.</p>
<p class="block5">- Kesser'in bu kadar yolu tepmesi için bu dağda bir şeyler olması lazım. Kayıp turist numarası oynamaya ne dersin? Biraz önceki köyde bir av malzemesi dükkânı vardı. Oraya gidip birer baston, birer de su geçirmez anorak alabilirim. Biraz yürüyüş ikimize de iyi gelir. [448]</p>
<p class="block5">- Tabiî, neden olmasın?</p>
<p class="block5">Molke gülümsedi, Opel'den inip yağmurun altına girmek üzereyken:</p>
<p class="block5">- Eğer Kesser görünürse, dedi, telsizin düğmesine bas. Olabildiğince çabuk yetişmeye çalışırım.</p>
<p class="block5">Volkmann Opel'i elli metre kadar ötedeki bir girintiye soktu. Bulunduğu yerin üstünde, dağa kadar yükselen çam ağacı kaplı bir yamaç, ayaklarının altında da ağaçlıklı derin bir vadi görüyordu. Yağmurun ince perdesinin arasından uzaktaki Tirol köyünün ahşap evleri hayal meyal görünüyordu. Yaklaşık bir saat sonra, oturmuş sigara içerek, radyo dinlerken, yeşil BMW’nin geldiğini gördü. İvan Molke arabadan elinde iki kaba baston ve zeytin yeşili iki muşamba ceketle indi. Volkmann’ın yanına gelmeden önce, arabasının bagajından güçlü bir Zeiss dürbün çıkardı. Kesser'in kullandığı patikadan gitmemeye, ağaçların altından ilerlemeye karar verdiler. Ağaçların arasındaki açıklıklarda kar birikintileri vardı, yağmur da hafiflemeye yüz tutmuştu. Patikayla iki kez karşılaştılar, yolun yüzeyi mıcır kaplanmıştı. Patikanın üzerinden geçip ormanın içinde yüz metre kadar ilerlemişlerdi ki, İvan Molke Volkmann'ın koluna dokundu, ağaçların arasında bir şey gösterdi. Volkmann elindeki güçlü dürbünü ayarladı, ağaçların arasında, küçük bir bekçi kulübesiyle, kulübenin önünde duran iki adamı gördü. Bekçi kulübesinin hemen sağındaki yeşil demir bariyerin bir bölümü indirilmişti. Nöbetçilerin ikisi de sivil giyimliydi, ama göğüslerinin üzerine birer Heckler und Koch asmışlardı, biri sigarasını tüttürüyordu. Volkmann bariyerin ötesinde, tepeye doğru çıkan bir yol gördü. Ağaçların ardında kalarak, gri çatılı, büyük beyaz dağ evine baktılar, ama tepedeki yağmur bulutları, evin bütününü görmelerini engelledi. Volkmann evin arkasında alçak bir balkon gördüğünü sandı, ama emin değildi. Evin gerisinde de belki yirmi metrekarelik, beton ve demir karışımı bir binanın tepesine benzeyen bir şey görünüyordu, ama uzaklık emin olmalarını engelliyordu. Evin sağında da eğik damlı, iki geleneksel ahşap samanlık vardı. [449] On beş dakika kadar sonra ormanın içinden geçerek geriye dönmüşler, İvan Molke'nin BMW’sine oturmuşlardı. Molke her ikisi için de birer sigara yaktı, Volkmann'ınkini uzatırken: - Bütün bunlardan ne çıkarıyorsun, Joe? dedi.</p>
<p class="block5">Volkmann başını salladı.</p>
<p class="block5">- Alman hükümeti Almanya'nın bu bölümünde gizli bir araştırma yürütüyor mu? diye sordu.</p>
<p class="block5">- Bunu nereden çıkardın?</p>
<p class="block5">- Kesser iki yıl kadar önce bir Alman araştırma kurumu hesabına çalıştı. Nöbetçi kulübesinin önündekilerin üzerinde üniforma yoktu, ama ellerindekiler Heckler und Koch'tu.</p>
<p class="block5">- Bavyera'da bir iki gizli yer olduğundan eminim. Ama nerede, bilemiyorum. Bunu araştırıp öğrenmemi ister misin?</p>
<p class="block5">Volkmann cevap vermeden önce bir süre düşündü.</p>
<p class="block5">- Bunu hiç belli etmeden başarmak gerek, İvan. Londra ya da Berlin'in Ferguson'un tepesine binmelerini, onu yetkilerini aşmakla suçlamalarını istemem.</p>
<p class="block5">- Tamam, bir bakarım. Eğer insanların dikkatini çektiğimi anlarsam, geri çekilirim. Bugünlük bu kadar, diyor muyuz?</p>
<p class="block5">Volkmann başıyla onayladı.</p>
<p class="block5">- Yine de Kesser'in önümüzdeki iki gün izlenmesini istiyorum. Hareketlerinin de not edilmesini. Kiminle konuştuğunu, kimleri ziyaret ettiğini, falan.</p>
<p class="block5">- Benim yapmamı mı istiyorsun?</p>
<p class="block5">- Doğrusu, sevinirim İvan. Bu işi fazla büyütmemek niyetindeyim. Yoksa bizimkileri çağırmam gerekir, bu da Alman Masası'yla aramızda bir sürü sürtüşme çıkarır. Onlara anlatana kadar, kim bilir kaç gün kaybederiz.</p>
<p class="block5">Molke başıyla onayladı.</p>
<p class="block5">- Bizim ajanstan iki adam alırım, sorun değil.</p>
<p class="block5">Durakladı.</p>
<p class="block5">- Peki, Kesser'in telefonunun dinlenmesi?</p>
<p class="block5">- Yapabilir misin?</p>
<p class="block5">Molke omuz silkti.</p>
<p class="block5">- Eğer kız evden yeterince uzaklaşırsa, olmayacak şey değil.</p>
<p class="block5">- Adamlarını uyarsan iyi olur. Bakarsın Kesser silahlıdır. [450] Seni evinden arayabilir miyim?</p>
<p class="block5">- Tabiî. Eğer evde bulamazsan, mesaj bırak. Ben izlemeye bu geceden başlayacağım.</p>
<p class="block5">Volkmann otelden ayrılmış, arabayı iade etmişti, Briener Strasse'den sağa, havaalanı yönüne saptığında iki saat daha geçmişti. Dachauer Strasse'yi belirten levhanın önünden geçerken, toplama kampına doğru dönen yeşil-beyaz tur otobüsünü gördü. Yaklaşık iki kilometre kuzeydeki eski Dachau Kampı savaştan sonra da korunmuş, Üçüncü Reich'ın geleceğe bırakılan mirasını görmeye gelen meraklıların ve turistlerin ziyaretine açılmıştı. Burayı daha önce bir kez, Cambridge'deki son yılında gezmiş, babasının saat beş yoklaması için soğuk kış sabahlarında dikilmek zorunda bırakıldığı korkunç Appellplatz'da durmuş, babasının kâbusunu oluşturan dikenli tellere, nöbetçi kulelerine, gaz odalarına, fırınlara, o korkunç günlerden kalma siyah anılara bakmıştı. Turist otobüsünün yağmurdan yol yol olmuş camlarının ardındaki yolcuların yüzünü görebiliyordu. Islak cama yapışmış genç, ama ciddi yüzler. Volkmann yolculardan çoğunun Yahudi takkesi taktığını gördü; otobüsün ön camındaki karton, ziyaretçilerin Tel Aviv Üniversitesi öğrencileri olduğunu gösteriyordu. Otobüsün yanından geçerlerken, Volkmann İvan Molke'nin yüzündeki üzüntüyü gördü, ikisi de ağızlarını açmadı. Strasbourg'a geldiğinde saat yedi olmuştu. Yine de önce büroya uğrayıp masasına baktı. Masanın üzerinde mesaj olmadığı gibi, ne Ferguson ne de Peters bürodaydı. Hâlâ iş başında olan İtalyan yetkililer, kahve makinesinin yanında, Jan De Vries'le sohbet ediyorlardı. Volkmann Erica'ya telefon etmeden önce on dakika kadar onlarla gevezelik etti, sonra da arabasına binip eve döndü. Erica, Volkmann'ı yeniden gördüğüne memnun olmuş gibiydi; Volkmann da son kırk sekiz saat boyunca genç kızı ne kadar özlediğini anladı. Petite France'da küçük bir restoranda yer ayırttı. Erica yemek sırasında Volkmann'ın son iki günde neler yaptığımı sordu. [450] Volkmann fazla ayrıntıya girmedi, Kesser'le olanlara hiç değinmedi, sadece onun ve Winter'in hakkında biraz daha fazla bilgi edindiğini, ama bilgilerin gizli olduğunu söylemekle yetindi. Erica daha fazla sormadı, öğrendiği bilgilerin hangileri olduğunu öğrenmek istemedi, oysa Volkmann kızın gözlerindeki merakı görüyordu. Yemekten sonra, Petite France'dan yürüyerek döndüler. Güzel küçük evleri, parke taşlı dar sokakları ve gürül gürül akan nehriyle eski kent ıssızdı. Köprülerden birinin üzerinden geçerlerken, Volkmann durdu, aşağıda köpürerek akan sulara baktı. Kızın ona baktığını hissediyordu, döndüğünde, mavi gözlerin yüzüne dikili olduğunu gördü. Daha ağzını açamadan, kızın yaklaştığını, dudaklarını yanaklarına değdirdiğini gördü. Kokusu burnunu dolduruyordu.</p>
<p class="block5">Erica'nın koluna girdi, ıssız taş sokaklarda yürümeye başladılar. Volkmann iki kez arkasına baktı, peşlerinde kimseyi göremedi. <br class="calibre1" id="calibre_pb_49"/>
</p>
</body></html>
