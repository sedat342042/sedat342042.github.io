<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block7">Sonsöz</p>
<p class="whitespace"> </p>
<p class="block5">Volkmann iki gün sonra, sabah saat onu biraz geçe, Münih Hastanesi'nde kendine geldi. Bir yerlerden, kapalı kapının ardından bir yerden radyonun sesini duydu. <i class="calibre3">Tannenbaum</i>.<sup class="calibre4">1</sup> [<sup class="calibre4">1</sup> Almanca "çam ağacı, Noel ağacı" (ç.n.)] Her duyduğunda, babasını ağlatan müzik. Şimdi ağlamak istiyordu, müzikten dolayı değil, hâlâ hayatta olduğu, nefes aldığı için. Vücuduna tüpler bağlanmıştı. Kollarından, göğsünden çıkan kablolar bir makineye giriyordu. Yüreği yeşil ekrandaki beyaz biplerle eşzamanlı çarpıyordu. Başının çevresinde hâlâ bir sıkılık vardı. Çelik bir bant değil, yumuşak bir şey. Pamuklu sargı bezine dokundu. Duyarsız sağ elinde de bir sargı. Sağ kolunda da sert beyaz alçı. Werner Bargel yatağın ayakucunda oturuyordu. Nereden çıktığını anlamadığı hemşire yaklaştı, birden her yer hareketlendi. Bargel'in sesini duydu.</p>
<p class="block5">- Nasılsın?</p>
<p class="block5">Dudakları birbirine yapışmıştı, ayırmak için gayret etti.</p>
<p class="block5">- Bitik.</p>
<p class="block5">Bargel ağzını ikinci kez yirmi dakika sonra açtı, bütün doktorlar gelip Volkmann'ı muayene ettikten, hemşire çatlamış, kuru dudaklarına soğuk su damlattıktan sonra. [676]</p>
<p class="block5">Yutulacak iki sarı hap. Yüzüne ve ensesine ıslak bir bez. Serinletici. Rahat. Bargel'in doktorlarla ne konuştuğunu duymadı, sonra oda boşaldı, kapı kapandı. İçeride sadece Bargel kalmıştı. Bargel yatağın yanına bir iskemle çekip oturdu.</p>
<p class="block5">- Doktorlar hızla iyileşeceğinden emin. Ama bir ara gidip geldin.</p>
<p class="block5">Volkmann doğrulmaya çalıştı, acıdan beceremedi, kendini sırtüstü bıraktı Sağ şakağındaki sancı, gözlerini köreltecek kadar arttı.</p>
<p class="block5">- Yavaş ol, Joe. Sana bir ağrı kesici verdiler, birazdan etkisini gösterir. Aslında, hayatta kaldığın için, son derece talihlisin. Öteki yaraların bir kenara, kurşun kafatasından bir kemik parçası koparmış. Ağır bir beyin sarsıntısı geçirdin.</p>
<p class="block5">Bargel iskemlesinde öne eğilip yaklaştı.</p>
<p class="block5">- Tanrılar seni koruyor anlaşılan, dostum. O kurşun kafatasına bir milimetre daha girseydi, cennette bir lir çalgıcısı daha olacaktı şimdi. Şimdilik en iyisi, gevşemeye, dinlenmeye çalışmak. Buradan bir yere gitmiyorsun.</p>
<p class="block5">- Erica?.. diye sordu Volkmann.</p>
<p class="block5">Bargel eğildi.</p>
<p class="block5">- Üstümüzdeki katta, özel bir odada. Sağlık ekibi zamanında hastaneye yetiştirmiş. Endişelenme Joe, iyileşecek.</p>
<p class="block5">Bargel'in hafifçe tebessüm ettiğini görünce başını çevirdi, odaya bakmaya çalıştı, ama her şey bulanıktı. Yavaşça Bargel'e döndü.</p>
<p class="block5">- Dağda Schmeltz'in karşısına çıktığında, çıldırdığını sanmış, dedi Bargel.</p>
<p class="block5">Tereddüt etti:</p>
<p class="block5">- Ama o odaya girdiğinde, hâlâ ona güvenip güvenemeyeceğini bilmiyordun, değil mi Joe?</p>
<p class="block5">Volkmann usulca başını salladı:</p>
<p class="block5">- Ne düşüneceğimi bilemiyordum.</p>
<p class="block5">Bargel onayladı.</p>
<p class="block5">- Çok kan kaybetmiştin. Sonuna kadar ayakta kalmayı başarabilmene şaştım. Kız da epey şeyden geçti. Gırtlağına kadar skopolamin, hani o konuşturan ilaçtan tıkmışlar, konuşturmaya çalışmışlar. Bargel başını kararlılıkla salladı. [677]</p>
<p class="block5">- Ama hiç onlardan olmadı.</p>
<p class="block5">- Sana Schmeltz'den söz etti mi?</p>
<p class="block5">Bargel onayladı, yüzü solgun ve ciddiydi.</p>
<p class="block5">- Bize bildiği her şeyi anlattı Gerisini kendimiz bir araya getirdik.</p>
<p class="block5">- Ne kadar baygın kaldım?</p>
<p class="block5">- İki gün.</p>
<p class="block5">- Neler oldu, anlat.</p>
<p class="block5">Bargel'in konuşması on dakika sürdü. Weber dışında Dollman ve bütün bakanlar ölmüştü; Weber ise Moabit Hapishanesi'nin yüksek güvenlikli hücrelerinden birindeydi. Cumhurbaşkanı şansölyenin görevlerini de üstlenmiş, geçici bir hükümet kurmuştu. Grinzing'in odasındaki kasada, komploya karışanların tam listesini bulmuşlardı. Listedekiler de Moabit'te Weber'e arkadaşlık ediyorlardı. Bilinen tüm aşırı Neonaziler ile destekçileri tutuklanmıştı. Saldırı sırasında Lubsch'un adamlarından biri ölmüş, geri kalanlar helikopterler gelmeden önce dağlara kaçıp saklanmışlardı. İvan Molke'den söz ederken, Bargel, Volkmann'ın yüzünün kederlendiğini gördü.</p>
<p class="block5">- İvan iyi bir adamdı, Joe. Üstelik çok iyi bir Alman.</p>
<p class="block5">Volkmann başını öteye, beyaz duvara çevirdi. Bargel'in sesi onu gerçeklere döndürdü.</p>
<p class="block5">- Lubsch ve adamlarının yapmaya çalıştıkları, dikkat çekici bir şeydi. Bu da benim ülkenin geleceğine umuda bakmama neden oluyor.</p>
<p class="block5">Bargel öne eğildi.</p>
<p class="block5">- Kız bana Schmeltz'den söz edince, başta ona inanmadım. Çok çılgınca bir şey gibi geldi. Bütün çektiklerinden sonra, çıldırdığını düşündüm. O kadar imkânsız, o kadar inanılmaz şeyler anlatıyordu ki.</p>
<p class="block5">- Sonra neden inandın?</p>
<p class="block5">- Grinzing'in listesindekilerden biri öttü. Braun adlı bir subay. Vardığın her kanı, kızın söylediği her şey doğru. Geli Raubal'in bir oğlu oldu. Schmeltz çifti, 1931'de çocuğu Güney Amerika'ya götürdü. Die Spinne çocuğun korumasını üstlenene kadar, onların oğlu olarak yaşadı.</p>
<p class="block5">- Cesedi ne oldu?</p>
<p class="block5">- Gizlice gömüldü. [678]</p>
<p class="block5">- Nereye?</p>
<p class="block5">Bargel başını salladı.</p>
<p class="block5">- Bunu sana ben bile söyleyemem, Joe.</p>
<p class="block5">Bargel durakladı.</p>
<p class="block5">- Ordu sokaklarda, düzeni sağlıyor. İnsanların çoğu, neler olduğunu bile bilmiyor. Her şey kontrol altına alınana kadar gazetelere sansür getirildi. Bu ülke elli yıl geriye gitmenin eşiğinden döndü. Önlemler belki aşırı görülebilir, ama geçmişte olanların tekrar yaşanmaması için elimizden geleni yapmak zorundayız. Volkmann pencereden dışarıya baktı, sonra gözlerini yeniden Bargel'e çevirdi.</p>
<p class="block5">- Anlamadığım bir şey var. Erica'nın babası da Leibstandarte SS'ti. Onu da diğerleri gibi kandırmaya çalışmamışlar mı?</p>
<p class="block5">Bargel onayladı.</p>
<p class="block5">- Kız tabiî ki, listedeydi. Ama liste oldukça uzun, o da sadece listedekilerden birisiydi. Anladığımız kadarıyla ona yaklaşma görevi Winter'e verilmişti. Ama Winter görevini fazla ciddiye almadı. Belki de kızın yeterince önemli olmadığını düşündü. Ya da onu Heidelberg'den tanıdığı için, kızın onlara yardımcı olmayacağını anladı. Kaldı ki, Winter arkadaşları ondan kurtulmaya karar vermeden çok önce, hareketten ayrılmayı düşünüyordu. Kızla temas edip de ondan ret cevabı alırsa, kızın öldürüleceğini biliyor olmalıydı. Bargel omuz silkti.</p>
<p class="block5">- Winter'in nedenleri ne olursa olsun, açık olan bir şey var; o da kızın hayatını kurtardığı.</p>
<p class="block5">Bargel Volkmann'ın yüzündeki yorgunluğu görüp ayağa kalktı.</p>
<p class="block5">- Yine konuşuruz, Joe. Sen şimdilik dinlenmeye bak. Sana teşekkür borçluyum. Sadece ben değil, bütün ülke. Bunu bilmeni istiyorum.</p>
<p class="block5">Bargel kapıya yaklaştı, dönüp Volkmann'a baktı, gülümsedi.</p>
<p class="block5">- Kıza kendine geldiğini söylerim. Seninle konuşmaya can atıyor.</p>
<p class="block5">Heathrow'dan taksiye bindiklerinde kar yağıyordu; oysa Victorian evlerin çevrelediği küçük meydana vardıklarında, kar dindi. [679] Her yer bembeyaz, her yer ıssız. Yılbaşı gecesi.</p>
<p class="block5">Frankfurt'ta uçağın gecikeceğini Öğrenince havaalanından yaşlı kadını aramış, geleceğini bildirmişti. Annesinin şaşkın, sevinçli sesini duymuş, onu tekrar görmekten ne kadar mutlu olacağına ilişkin sözlerini dinlemişti.</p>
<p class="block5">Kız da birkaç gün kalacağını söylediğinde, annesinin sesindeki heyecan ona Cornwall kıyısında gördüğü, saçlarını ensesinde toplamış, çevresine mutluluk, babasının onunla evlenmek istemesine neden olan mutluluğu saçan kadını hatırlatmıştı. Karanlıkla savaşıp yenmiş güçlü, mutlu kadın. Taksi meydanın ucunda durduğunda, saat dörttü. Karanlık parkın açık kapılarının üzerine çöküyor, karın ağırlığı altında eğilen dalları, bir çocuğun ve peşinden koşmuş annesinin pürüzsüz karda bıraktıkları ayak izlerini yavaş yavaş gözlerden saklıyordu. Parkta kimse yoktu. Park bomboştu. Erica'yı parka soktu, iki valizi banklardan birinin üzerine bıraktı, bankın üzerindeki karları temizledi. Erica yanına otururken, Volkmann parkın boşluğuyla, ağaçların ötesindeki evini, penceredeki ışıkları, bacadan kıvrılarak yükselen dumanı görüyordu.</p>
<p class="block5">Öteki evlerde de ışık vardı. Buharlanmış camların ardında, alacakaranlıkta göz kırpan Noel ağaçları, bitmekte olan tatilin kalıntılarıydı. Sekiz saat sonra yeni yıl. Üstlerindeki dallardan birinde bir güvercin guruldadı. Bir kayın ağacı usulca çıtırdadı. Kanat sesleri.</p>
<p class="block5">Erica:</p>
<p class="block5">- Ev, dedi, bana hangisi olduğunu söylemedin.</p>
<p class="block5">Volkmann'ın gösterdiği kırmızı tuğlalı eve uzun bir süre baktı.</p>
<p class="block5">- Tam sana göre.</p>
<p class="block5">- Neden?</p>
<p class="block5">Kız gülümsedi.</p>
<p class="block5">- Sağlam. Biraz eski tip. Ama güvenilir.</p>
<p class="block5">Volkmann gülümsedi. Kız parka, çevresine baktı.</p>
<p class="block5">- Çocukken oynadığın yer burası mıydı?</p>
<p class="block5">- Evet.</p>
<p class="block5">Erica gözlerini yumup:</p>
<p class="block5">- Biliyor musun? dedi, Seni burada oynarken gözümün önüne getirebiliyorum. Evinde gördüğüm fotoğraftan.</p>
<p class="block5">- Ne gördüğünü anlat bana.</p>
<p class="block5">- Sakin ve çok ciddi bir çocuk. Yalnız biri, ama meraklı. Babasını ve annesini çok seven bir çocuk.</p>
<p class="block5">- Bütün bunları mı görüyorsun?</p>
<p class="block5">Erica yine gülümsedi:</p>
<p class="block5">- Gözümde canlandırdığım, bu.</p>
<p class="block5">Gözlerini açtı, yüzündeki perçemi geriye itti, dönüp adama baktı. Karlı görüntüye bakan bu yakışıklı yüze dokunmak istedi. Sanki düşünceleri okuyormuşçasına:</p>
<p class="block5">- Burası senin için özel bir yer, değil mi Joe? dedi.</p>
<p class="block5">- Buraya babamla gelirdik.</p>
<p class="block5">Kızın elini hissetti; kendi parmaklarına kenetlenen parmakların ipeksi, sıcak yumuşaklığını. Rahatlatıcı. Ondan nasıl şüphelenebildiğini düşündü.</p>
<p class="block5">- Babanın çektiği acıların karşılığı ödendi. Bütün diğerlerinin acıları da.</p>
<p class="block5">- Buna inanıyor musun?</p>
<p class="block5">- Evet, inanıyorum. Çünkü sen bütün bunların yeniden yaşanmasını önledin. Artık babanın acılarını gömebilirsin.</p>
<p class="block5">Kızın yüzüne baktı. Elini ellerine aldı, dudaklarına götürüp parmaklarının üşümüş uçlarını öptü. Sonra yavaşça kalktı, parka baktı.</p>
<p class="block5">- Buna inanmak isterdim.</p>
<p class="block5">Ağaçların arasından evi görebiliyordu. Annesi bekliyor olmalıydı.</p>
<p class="block5">- Gel. Bizi bekliyor. Onunla tanışmanı çok istiyorum.</p>
<p class="block5">Kız ayağa kalkınca, Volkmann valizleri aldı, parkın karşısındaki kırmızı tuğlalı evlere doğru yürüdüler.</p>
<p class="softbreak"> </p>
<p class="block5">Hilton Otelinin en üst katındaki süit, kentin ötesindeki dağlara bakıyordu. İki adam pencerenin yanında oturuyor, Madrid'de yeni yılın ilk ve soğuk gününe bakıyordu. Otelin bu tarafında hiç yüksek bina yoktu, adamlar gelmeden önce gerekli bütün önlemleri almışlardı. Genç olanı otuzlarının başlarında, ince, yakışıklıydı. Açık evrak çantasından çıkardığı kâğıtları önündeki kahve sehpasının üzerine yaymıştı. [681]</p>
<p class="block5">İkinci adam ellilerinde gösteriyordu. Güneş yanığı yüzünde uykusuz geçen iki günün yorgunluğu görülüyordu. Otel kayıtlarında adı Federico Ramirez olarak görünüyordu, ama Asuncion'dan beri iki gün boyunca iki kez pasaport ve bilet değiştirmişti. Nezaket konuşmalarıyla vakit kaybetmedi, genç adama bir içki bile önermedi.</p>
<p class="block5">- Tutuklama ve hapis kararlarıyla ilgili son bilgiler elinde mi?</p>
<p class="block5">Genç adam konuşmadan önce notlarına göz attı.</p>
<p class="block5">- Dün gece, gece yarısına kadar otuz üç bin tahmin ediyoruz.</p>
<p class="block5">Yaşlı olanın yüzünde duyduğu sayılar karşısında bir tepki belirmeyince, genç olanı devam etti:</p>
<p class="block5">- Durum hâlâ yatışmadı, bu verdiğim sayılar daha da artabilir. Ne kadar artacağını bilemiyoruz. Listede olanların dışında, yetkililer hareketi geçmişte desteklediği bilinenleri de tutukluyorlar, yani getirdikleri suçlamalar kanıtlanamazsa, çoğu serbest bırakılabilir.</p>
<p class="block5">Kır saçlı olan sabırsızlıkla sordu:</p>
<p class="block5">- Peki ya hücreler? Onların durumu nasıl?</p>
<p class="block5">- Doğu bölgesindekiler fazla zarar görmedi. Diğer üç bölgedekilerse darbe yedi. Ama kayıplar sanıldığı kadar büyük değil. Şanslı olduğumuz söylenebilir.</p>
<p class="block5">Kır saçlı adam ayağa kalktı, sert bir tavırla:</p>
<p class="block5">- Şanslı mı? dedi. Neler oldu, Raul? Bu kadar yanlışı nasıl yaptık? Bu kadar yaklaşmışken?</p>
<p class="block5">Elini kaldırmış, başparmağıyla işaret parmağını birbirlerine değecek kadar yaklaştırmıştı.</p>
<p class="block5">Genç adam içini çekip ötekine baktı.</p>
<p class="block5">- Asuncion'dayken ilk raporu aldınız. Maalesef şu anda daha fazlasını yapamayacağız. Önümüzdeki günlerde, dalgalar durulunca daha kesin bir değerlendirme yapabiliriz. Ama herhalde bunun en büyük sorumluları o adam ile kadın, Volkmann ve Kranz.</p>
<p class="block5">Genç adam durakladı, sonra öne doğru eğildi.</p>
<p class="block5">- Ama yine de bütün bu olanların olumlu bir yanı var. Raporunuzda olmayan bir yan. Size özel olarak söylemek istedim. [682]</p>
<p class="block5">- Tanrı aşkına, nedir?</p>
<p class="block5">- Destekleyicilerimizden çoğu yaptıklarımıza cesaret dahi edemeyeceğimize inanıyordu. Şimdi yapılabileceğini gördükten sonra, her zamankinden daha kararlılar.</p>
<p class="block5">Heyecanla öne eğildi.</p>
<p class="block5">- Bu kez başarısız olduk, ama gelecek sefer çok daha iyi hazırlanacağız. Yanlışlarımızdan çok şey öğrendik. Batılı demokrasilerin sorunlarıyla başa çıkamadıklarını öğrendik. Göçmenler. İşsizlik. Ekonomik duraklama. Çökmek üzereler. Bir daha denememiz sadece bir zaman meselesi.</p>
<p class="block5">- Ne kadar zaman, sence?</p>
<p class="block5">Genç olanı başını salladı.</p>
<p class="block5">- Bu konuda size kesin bir cevap veremem. Şimdi veremem. Ama arada çalışmaya, durumumuzu güçlendirmeye devam edeceğiz.</p>
<p class="block5">- Bunu Asuncion'da da tekrarlayabilir miyim?</p>
<p class="block5">- Kesinlikle. Dayanacak kaynaklarınız olduğunu biliyoruz. Dediğim gibi, sadece zaman meselesi.</p>
<p class="block5">Kır saçlı adam oturdu, bir sigara yaktı.</p>
<p class="block5">- Schmeltz'in cesedini ne yaptıklarını biliyor muyuz?</p>
<p class="block5">- Beş gün önce yakıldı. Külleri de Polonya sınırı yakınında, ormana gömüldü.</p>
<p class="block5">Kır saçlı adam iç çekti, başını salladı.</p>
<p class="block5">- Kız ile adam, Volkmann ile Kranz demek istiyorum, bütün bunları nasıl öğrendi?</p>
<p class="block5">- Chaco'daki evde buldukları Geli Raubal fotoğrafından. Onları harekete geçiren ipucu buydu. Bir de gazetecinin ölümü.</p>
<p class="block5">Genç adam üst rütbeliye baktı.</p>
<p class="block5">- Onlarla ilgilenmemizi ister misiniz?</p>
<p class="block5">Kır saçlısı bir an düşündü, sonra başını salladı.</p>
<p class="block5">- Şimdi olmaz, Raul. Ama söz veriyorum, daha sonra yaptıklarını ödeyecekler.</p>
<p class="block5">Gri saçlı adam önce saatine, sonra konuğuna baktı.</p>
<p class="block5">- Bu öğleden sonra Almanya'ya mı dönüyorsun?</p>
<p class="block5">Genç olan başını salladı.</p>
<p class="block5">- Önce Paris'teki arkadaşlarımızla bir toplantı yapacağız. Göçmen sorunları giderek ciddileşiyor. Zararlarımızı bilmek, bundan sonrası için işbirliği önerilerimizi öğrenmek istiyorlar. [683]</p>
<p class="block5">Aynı şeyi Roma'dakilerle de yapacağım. Hans oraya gitti bile. Ya siz?</p>
<p class="block5">- Bu gece Londra. Sonra da Rio üzerinden Asuncion.</p>
<p class="block5">Genç adam karşısındakine baktı.</p>
<p class="block5">- İlk raporu onlara da gönderdim, ama planlarımızı uygulamaya devam edeceğimizi söyleyerek onları etkileyebilirsiniz. Kararlılığımızdan kuşkulanmamalarını sağlayın, efendim.</p>
<p class="block5">Yaşlı adam elini gencin omzuna koydu.</p>
<p class="block5">- Endişelenme, onlara anlatırım, Raul. Geldiğin için teşekkürler.</p>
<p class="block5">Genç adam evrak çantasını aldı, içine kâğıtlarını yerleştirdi, kilidi kapatıp şifreyi kurdu. Paltosunu aldı. Kır saçlı olan ona kapıya kadar eşlik etti. Güçlü bir el sıkışmadan sonra, genç olanı koridoru kolaçan etti, odadan çıktı. Asansör gelmiş, kapılar açılmıştı ki, kır saçlı olanı seslendi.</p>
<p class="block5">- Raul...</p>
<p class="block5">- Evet?</p>
<p class="block5">- Neredeyse unutuyordum. Mutlu yıllar.</p>
<p class="block5">- Size de efendim.</p>
<p class="block5"><br class="calibre1" id="calibre_pb_72"/>
</p>
</body></html>
