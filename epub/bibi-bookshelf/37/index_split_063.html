<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Elli birinci kısım</p>
<p class="block5">Cenova. 17.30</p>
<p class="whitespace"> </p>
<p class="block5">Volkmann emniyet müdürünün Plaza di Fortunesca'daki bürosunda oturmuş, konuşma sırasının kendisine gelmesini bekliyordu. Odadaki hava gri bir bulut gibi tavana yükselen sigara dumanı kadar yoğundu. İyice aydınlatılmış odanın ortasında, Müfettiş Orsati oturuyordu. Yüzünde, sol gözünün hemen altından yanağının ortasına kadar uzanan ten rengi bir plaster vardı. Kafasında, kurşunun sekip ete değdiği yerde de, beyaz bir sargı.</p>
<p class="block5">Doktor ile hemşire rıhtımın üzerinde yaralarını sararken Volkmann'a bakıp asabi asabi gülümsemiş, yaralarının temizlenmesini izleyip verdikleri ağrı kesiciyi almış, ama onlarla birlikte ambulansa binme önerisini reddetmişti.</p>
<p class="block5">- Sadece yara. Önemli bir şey yok, demişti Volkmann'a bıyıklarının altındaki düzgün beyaz dişlerini gösteren bir tebessümle, ama adamın gerçekten çok sarsıldığı belliydi.</p>
<p class="block5">Şimdiyse, konuşmanın bitmesini bekleyen Orsati'nin alnında ter damlaları birikmiş, yüzü de gerginleşmiş, solmuştu. Odada Volkmann ve Orsati dışında iki kişi daha vardı. Biri, Cenova emniyet müdürü; sivil elbiseli, gözlüklü ve yakışıklı bir adam. Gri renkli zarif bir takım elbise, soluk mavi gömlek ve mendil. Belki biraz gösterişli, ama adam duruma kesinlikle hâkimdi, metal çerçeveli gözlüklerin arkasındaki kahverengi gözleri cin gibi bakıyordu. [585]</p>
<p class="block5">Dördüncü adam polis müdürüydü. Uzun boylu, bembeyaz tenli, gaga burunlu, akıllı bakışlı, kır saçlı biri. Üzerinde rahat elbiseler vardı: siyah bir deri ceket, gri pantolon, beyaz kazak. Kıyafetinden amirinin bürosuna aceleyle geldiği, Via Piaggio'daki otelde verilen Noel öncesi yemekten apar topar ayrılmak zorunda kaldığı belliydi. Orsati kurşunlar yağmaya başlamadan önce Scali'nin konuşma fırsatı bulabildiğini anlatmıştı. Son sevkiyat küçük bir kutuydu. Küçük, ama ağır, konteynerin yan tarafına yapılmış gizli bölmeden çıkan bir kutu.</p>
<p class="block5">"Silah" diye düşünmüştü Scali, "Hatta belki de altın." Son sevkiyat, ağır bir kutu. Ama emin değildi, bütün sevkiyatların ne olduğunu hiç öğrenememişti. Orsati adlî tıbbın araştırmalarına devam ettiğini de söylemişti. Emniyet müdürü koltuğunun arkasına yaslanmış, yanmamış bir puroyu çiğneyerek ağzında döndürmeye koyulmuş, anlatılanları dinlemişti. Şimdi konuşan, polis müdürüydü. Hızlı konuşuyor, sigaraları birbiri ardına yakıyordu. Acı kokulu, sert sigaralar.</p>
<p class="block5">Volkmann adamı izledi, dinlemeye çalıştı, ama tek tük kelimeler dışında bir şey anlayamadı, adamın konuşmasını bitirmesini, sonra da emniyet müdürüne söylediklerini çevirmesini bekledi. Polis müdürünün İngilizcesi iyiydi, emniyet müdürününkiyse, şöyle böyle.</p>
<p class="block5">Adam soluk almadan neredeyse beş dakikadır konuşuyordu. Volkmann hikâyesini İngilizce anlatmış, Orsati de anlatılanları doğrulamıştı. Emniyet müdürü için bütün olay dört ölü ve Santo Giorgio Hastanesindeki acilde yatan iki ağır yaralıdan ibaretti. Kendi adamları olaydan hafif yaralarla kurtulmuşlardı. Ölülerden birisi İtalyan Gümrük İdaresinden Paulo Bonefacio. Öteki Scali, diğer ikisi de rıhtımdaki silahlı saldırganlardı.</p>
<p class="block5">Katillerin elbiseleri Alman malıydı. Ama üstlerinde ne bir kimlik ne de herhangi bir kâğıt bulunamamıştı. "İntihar timi gibi" demişti Orsati, adamların saldırısını anlatırken. Çılgınca bir şey. Polis müdürü konuşmasını bitirdiğinde, Volkmann başını kaldırdı. Polis müdürü Volkmann'a döndü: [586]</p>
<p class="block5">- Emniyet müdürüne her şeyi anlattım, dedi. Sizin ve Müfettiş Orsati'nin söylediklerini. Yine de açıklanması gereken bazı noktalar var. Rıhtımdaki iki adamın Franco Scali'yi neden öldürmek istediklerine ilişkin bilginiz var mı?</p>
<p class="block5">Volkmann başını çevirdi, pencereye, dışarıdaki karanlığa, yıldızsız, kapkara gökyüzüne baktı. Bakışlarını tekrar odanın içine çevirip:</p>
<p class="block5">- Size sadece bildiğiniz şeyleri anlatabilirim. Bize Güney Amerika'dan gelecek, büyük bir ihtimalle de Cenova'da indirilecek bir yük hakkında bilgi geldi. Bu bilgiyi DSE'deki İtalyanlara ilettik. Güney Amerika'dan gelen bütün gemilere dikkat edilmesini istedik, özellikle de Montevideo ve Sao Paolo'dan gelen gemilere.</p>
<p class="block5">Volkmann adama baktı.</p>
<p class="block5">- Size Strasbourg'daki adamın adını ve telefon numarasını verdim. Bu nedenle emniyet müdürünün vakit geçirmeden Ferguson'la temasa geçmesini, olanları anlatmasını istiyorum.</p>
<p class="block5">Adam iç çekti.</p>
<p class="block5">- Sinyore Volkmann, şu anda üstünüzle bağlantı kurmaya çalışıyoruz. Ama bu arada bu konuda yapacağınız her yardım bizim için çok önemli. Size karşı herhangi bir suçlamada bulunulacağını sanmıyorum, tabiî. Siz kendinizi korudunuz. Ama işbirliğinizin bizim için çok önemli olduğunun altını çizmek istiyorum. Anlıyorsunuz, değil mi?</p>
<p class="block5">Adam durakladı, gözlerini Volkmann'a dikti.</p>
<p class="block5">- Bize söyleyebileceğiniz başka bir şey yok mu?</p>
<p class="block5">- Yok.</p>
<p class="block5">Adam yeniden iç geçirdi, sabırsız görünüyordu.</p>
<p class="block5">- İçinde bulunduğumuz durumu anlamaya çalışın.</p>
<p class="block5">Dönüp Orsati'ye baktı, sonra gözlerini yeniden Volkmann'a çevirdi.</p>
<p class="block5">- İşbirliğinde üzerimize düşeni fazlasıyla yaptığımızı düşünüyorum. Dört kişi öldürüldü, neden öldürüldüklerini bilmiyoruz. Öğrenmek istiyorum.</p>
<p class="block5">Volkmann adamın sesindeki umutsuzluğu, öfkeyi duydu. Ama daha fazlasını anlatmadan önce, Ferguson'dan izin alması gerekiyordu. İşbirliği yapmaktan kaçınıyordu, sadece izin almak zorundaydı. Ferguson ya da Peters İtalyanlara ne kadarını açıklayacağını kararlaştırırlardı.</p>
<p class="block5">- İzin almam gerek, dedi Volkmann.</p>
<p class="block5">Adamın öfkesi yüzünden okunuyordu.</p>
<p class="block5">- Demek ki bu olanların kökü çok daha derinlerde?</p>
<p class="block5">Volkmann başıyla onayladı.</p>
<p class="block5">Polis müdürü gözlerini Volkmann'a dikti.</p>
<p class="block5">- Merkezinizle bağlantı kurmaya çalıştık, ama başarıl olamadık. Operatör hatta bir sorun olduğunu düşünüyor, ama santralın hiçbir bilgisi yok.</p>
<p class="block5">Kapı vuruldu, içeriye bir polis memuru girdi. Polis müdürüne baktı, özel olarak konuşmak istediğini belirtti. İki adam dışarıya, koridora çıktılar, fısıldaşarak konuştular.</p>
<p class="block5">Polis müdürü birkaç dakika sonra odaya döndüğünde, yüzü kül gibiydi. Önce Orsati'ye, sonra emniyet müdürüne baktı, konuşmak için ağzını açtı, tereddüt etti, Volkmann'a döndü.</p>
<p class="block5">- Strasbourg'daki adamlarımızdan birini evinden aradık...</p>
<p class="block5">Durakladı.</p>
<p class="block5">- Bize DSE merkezinde bir patlama olduğunu söyledi. Adamımız ölü ya da yaralılar konusunda hiçbir şey bilmiyor, tek bildiği kendi astları arasında bir kaybın olmadığı.</p>
<p class="block5">Durakladı, ötekilere bir baktı, döndüğünde Volkmann'ın yüzündeki bütün kanın çekilmiş olduğunu gördü.</p>
<p class="block5">- Bir şey daha var, Sinyore Volkmann. Önemli olduğuna inandığım bir şey. Limandaki adlî tıp uzmanları, konteynere uyguladıkları testlerden birinde... Geiger sayacı kullandılar. Yüksek değerler ölçmüşler.</p>
<p class="block5">Durdu.</p>
<p class="block5">- Belki de Scali'nin çıkardığı kutuda radyoaktif madde vardı.</p>
<p class="whitespace"> </p>
<p class="block5">Wannsee, Berlin.</p>
<p class="block5">23 aralık</p>
<p class="block5">Siyah Mercedes limuzin, saat altıyı biraz geçe Wannsee'deki evin geniş bahçesine girdi. Göl kıyısındaki yolun yirmi metre arkasında, yüksek çınar ağaçlarının ortasında kurulu evin, gölü çevreleyen sav öncesinde yapılan villalardan görülmesi mümkün değildi. [589]</p>
<p class="block5">Ritter arabadan inip ön kapıya kadar Dollman'ın yanında yürüdü, Mercedes'teki öbür iki koruma yerlerinden kalkmadılar. Kapıyı açan muhteşem kadın Dollman'a bakıp gülümsedi, Ritter'i görmezlikten geldi. İçeri girdikten sonra, Ritter her zamanki gibi zemin kattaki rahat çalışma odasına yerleşti. Dollman'la genç kadın evin arkasındaki oturma odasında nezaketen beş dakika geçirdikten sonra merdivenleri tırmanarak üst kata çıktılar.</p>
<p class="block5">On beş dakika sonra, Şansölye Franz Dollman büyük yatak odasındaki pembe saten çarşafların üzerinde, çırılçıplak yatıyordu. Kadın müzik setine bir CD yerleştirmiş, tüm odayı Wagner doldurmuştu: Dollman'ın gevşemek için en çok dinlediği besteci. Bir elinde şampanya kadehini tutarken tavandaki aynaya baktı. Kızın, bel kemiğine zevk dolu titreşimler yayan çıplak ve dolgun vücuduna bakan gözlerinde katıksız bir haz okunuyordu. Kızın sarı saçları Dollman'ın karnına yayılmıştı, baldırlarında gezinen uzun tırnakları kasıklarında elektrik akımları yaratıyordu. Farklı bir insandı gerçekten şu Lisl; yüksek sorumluluğun yarattığı bütün gerginlikleri dağıtmaya bire birdi. Bu gerginlikler de son günlerde çok artmıştı. Lisl'la hemen hemen bir yıl önce tanışıncaya kadar, hayatının fiziksel bölümünde kocaman bir boşluk vardı: karısıyla arasında neredeyse hiçbir şey kalmamıştı. Halka karşı, sevgi ve yakınlık gösterileri yapıyorlardı tabiî, ya da televizyon kameralarına, gazetelerin sözünü edeceği tiyatrolara gittiklerinde, ama Karin hiç de cinsellikle ilgili bir kadın değildi, biraz kuru, fazlaca ciddi bir kadındı. Yine de ideal bir başbakan karısıydı: sadık, ahlaklı, tutucu. Ya Lisl? Yirmi üç yaşında, zevk için yaratılmış. İki pembe tırnağını adamın göğsünde gezdirdi, kusursuz dudaklarını büzdü. Birkaç saniye sonra elini adamın penisine götürdü, acele etmeksizin okşamaya başladı.</p>
<p class="block5">- Nasıl?</p>
<p class="block5">- Harika. [590]</p>
<p class="block5">Küçücük, cinsellik yüklü bir iç çekiş. Sonra, "Senin için giyinmemi ister misin?" diye sordu Lisl.</p>
<p class="block5">- Güzel bir şey giy.</p>
<p class="block5">- Ya Charlottenburg'a geç kalırsan?</p>
<p class="block5">- Canları cehenneme.</p>
<p class="block5">Kız gülümsedi, adamla oynaşmayı bıraktı, yavaşça elleri ve dizlerinin üzerinde doğrulup kalktı, komodine doğru kırıtarak yürüdü. En üstteki çekmeceyi açtı, mercan pembesi bir çift ipek çorap çıkardı, parmaklarını çorabın kumaşında gezdirdi. Sonra da bir jartiyer. Yine pembe. Jartiyeri kalçalarına geçirirken Dollman kızın yavaş yavaş giyinmesini, aklını başından alan uzun, düzgün bacaklarını ipek çoraplara sokmasını izledi. Elini uzatıp kızı yanına çekmek, ona sahip olmak isteğini güçlükle bastırdı, haz anını daha da uzattı. Kız iğne topuklu, mercan pembesi ayakkabılarını giyip Dollman'a döndü. Sabırsızlıkla söylendi adam: - Gel, yanıma gel.</p>
<p class="block5">- Hayır, önce seninle oynayacağım.</p>
<p class="block5">Şimdi adamla oynuyordu, ara sıra, hayvansal içgüdülerine uyduğu zamanlarda yapmaktan hoşlandığı gibi. Dollman kendini kontrol etmekte güçlük çekiyordu. Gelip yatağa, yanına uzandı. Pembe tırnaklar bacaklarının üzerinde gezindi, bel kemiğini ürpertti. Yanında sevdiği, bayıldığı bir kadınla yatmak varken, Noel'i sıkıcı bir evde, sıkıcı bir aileyle geçirmek!.. Başka bir kadın olsa, önemli günlerde dırdır eder, başının etini yerdi. Lisl ise asla. Yine şikâyet etmemişti.</p>
<p class="block5">- Anlıyorum tabiî, <i class="calibre3">liebchen</i>. Noel'de orada olman gerekir.</p>
<p class="block5">Kedi gibi mırıldanıyordu şimdi, adamın penisini yeniden eline alıp okşadı, Dollman kendini bıraktı, erotik zevki sonuna kadar yaşamaya koyuldu. Kızın varlığını gizlemek için fazla çabalaması gerekmemişti. Üstelik kabine üyeleri arasında da, konuşulmadan uygulanan bir kural vardı; özel hayat, adından da anlaşıldığı gibi, özeldi. Basın işe karışıncaya kadar, tabiî. O durumda inkâra girişir, sonunda da ihtişamla batarsın. Her şey yanındaki kadına, onun davranışlarına bağlı. [591]</p>
<p class="block5">Lisl’ın gizlilik isteği, en az kendisininki kadar güçlüydü. Sanki duaları kabul olunmuş gibi.</p>
<p class="block5">- Bana toplantını anlat.</p>
<p class="block5">Penisini okşayan eli birden yavaşladı. "Devam et!" diye bağırmak geldi içinden, "Durma." Kasıklarındaki zonklama artık dayanılır gibi değildi.</p>
<p class="block5">- Weber her zamanki gibi her yatağın altında aşırı uçları arıyor. Yarın sabaha olağanüstü bir güvenlik toplantısı koydu.</p>
<p class="block5">- Bonn'da mı?</p>
<p class="block5">Dollman gülümsedi, başını salladı:</p>
<p class="block5">- Reichstag'da.</p>
<p class="block5">Kız kaşlarını çattı:</p>
<p class="block5">- Önemli mi?</p>
<p class="block5">- Weber öyle diyor.</p>
<p class="block5">Dollman ayrıntıya girmedi. Federal Güvenlik, insanın metresiyle tartışacağı bir konu değildi. Üstelik böyle bir konu, kızın ilgisini de çekmezdi. Weber’in o sırada aşırı uçlar sorununa bir son verecek acil bir yasaya son şeklini vermekte olduğunu, bunun için de tüm bakanların desteğini istediğini anlatmadı.</p>
<p class="block5">Weber'in tüm aşırıları tutuklama planı yasanın en can alıcı yanı olacaktı. Reichstag'daki toplantı, gizli odada, 4-Kuzey'de yapılacaktı. Çok az Almanın bildiği bu oda Dollman'ı hep büyülemişti. Gizlice dinleme, mikrofon yerleştirme çabalarını boşa çıkarmak için özel olarak yapılmış oda her köşesinden çelik halatlarla tavana tutturulmuş, böylelikle herhangi bir noktasının bir yere değmesi önlenmişti. Baldırlarındaki tırnakları hissetti, kızın gülümsediğini gördü.</p>
<p class="block5">- Öyleyse bu akşam burada kalmamak için hiçbir bahanen yok.</p>
<p class="block5">Dollman gülümsedi. Charlottenburg'daki davet en geç gece yarısı bitecekti. Sonra Lisl'ın yanına gelebilir, Noel'den ve sıkıcı aileyle geçireceği saatlerden önce onunla bir gece geçirebilirdi. Muhteşem göğüslerini adama çevirip bir kedi gibi mırıldandı. Kız konuşurken, adam göğüslerden birini avuçlarına aldı.</p>
<p class="block5">- Yemek hazırlarım. Sadece ikimiz için.</p>
<p class="block5">Dollman perdesi kapalı pencereye baktı. [592]</p>
<p class="block5">Şu anda bile, aşağıdaki bahçede stratejik noktalara yerleştirilmiş iki arabada üç silahlı adam bulunduğunu, sokaktaki sivil bir arabada da üç kişinin daha beklediğini biliyordu. Bir de Ritter, her zamanki gibi aşağıdaki çalışma odasındaydı. Adamın kafasında birkaç eksik tahta bazı eksiklikler olabilirdi, ama sadakati ve suskunluğundan şüphe edilemezdi.</p>
<p class="block5">Dollman’ın her yere taşıdığı minik alıcı yatağın başucundaki komodinin üstündeydi. Yanında taşıması istenen dokuz milimetrelik tabancayı Mercedes'te bırakmıştı. Tabanca onu rahatsız ediyordu, şiddeti ve ölümü hatırlatıyordu. Oysa gerekli bir önlemdi tabanca, sık sık göz ardı ettiği bir önlem. Dolgun göğüslerini sallandırarak adamın penisini okşamaya devam etti.</p>
<p class="block5">- Aman Tanrım, ne vücut!</p>
<p class="block5">Kıza sahip olma arzusu neredeyse canını acıtıyordu. Kız gülümsedi:</p>
<p class="block5">- Saraya geç kalacaksın.</p>
<p class="block5">Dollman da gülümsedi, sırtüstü yatarken altmış yaşındaki vücuduna baktı, bacaklarında ve karnındaki kırışıl göğsündeki beyaz kılları gördü, tüm vücudunun yaşlanmakta olduğunu düşündü. Oysa hâlâ adaleliydi, kendi ve arasında onun kadar uzun süre sıkı kalabilecek fazla olamayacağını düşündü. Tabiî, kendi yaşıtları arasında bir kadınla birlikte olma talihine erişen çok kişi de olabilirdi.</p>
<p class="block5">Bununla karşılaştırıldığında, Berlin belediye başkanına dokunmanın bir önemi kalır mıydı? Gözlerini kızın krem rengi kasıklarında, dik göğüsleri cildinin baş döndürücü parlaklığında gezdirdi, pembe ipi çoraplar aklını başından alıyordu.</p>
<p class="block5">- Lisl, buraya gel...</p>
<p class="block5">Kız okşamayı bıraktı. Dollman uzandı, göğüslerinden memelerini tuttu.</p>
<p class="block5">- Kaçta döneceksin? diye sordu Lisl.</p>
<p class="block5">- Gece yarısından az sonra. Daha geç kalmam.</p>
<p class="block5">- Söz mü?</p>
<p class="block5">Dollman kusursuz vücuda, bacakların arasındaki üçgene baktı. Şu anda ona şansölye yardımcılığını önermeye hazırdı.</p>
<p class="block5">- Söz.</p>
<p class="block5">Aşağıdaki çalışma odasının karanlığında, Ritter ayaklarını kanepenin kollarına dayayıp uzandı. Telefonu cebindeydi, önündeki kahve sehpasının üzerine bıraktığı walkie-talkie'nin de sesini kısmıştı. Dokuz milimetrelik Sig und Sauer P6 tabancayı, kılıfıyla birlikte kanepenin kenarına asmıştı. Yukarıdaki odadan gelen, Wagner müziğini de bastıran iniltileri duydu, kendi kendine gülümsedi.</p>
<p class="block5"><br class="calibre1" id="calibre_pb_64"/>
</p>
</body></html>
