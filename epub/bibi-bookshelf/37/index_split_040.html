<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Otuz birinci kısım</p>
<p class="whitespace"> </p>
<p class="block5">Ertesi sabah bir taksi tuttu, Walter Massow'un Kreutzberg'deki bürosuna gitti. Kentin güneydoğusunda, Blüeherstrasse'nin hemen arkasında, savaştan önceki dönemden kalmakla birlikte hâlâ savaşın izlerini taşıyan, Türk ve Asyalı göçmenlerle dolu bakımsız apartman bloklarının arasına sıkışıp kalmış, sade ve gösterişsiz bir bina. Binanın ön cephesi birilerinin üst üste, defalarca yazdığı sloganlarla kaplıydı. İlk iki katın pencereleri de kalın parmaklıklarla örtülmüştü.</p>
<p class="block5">Volkmann büroya geldiğinde saat on olmuştu, alt kattaki danışma bölümünde genç bir adam gördü. Volkmann’ın içeri girdiğini görünce endişeyle başını kaldırdı. Volkmann'ın kimliğini uzun uzun inceledi, sonra oturduğu yerden bir düğmeye basarak üst katlara çıkan kapıyı açtı.</p>
<p class="block5">Dört kat yukarıda, merdivene yakın bir odada daktilo yazan genç sekreter Volkmann'a beklemesini, kendisinin gidip Massow'u çağıracağını söyledi. Birkaç dakika sonra, peşinde ellilerinde gösteren bir adamla döndü. Uzun, yapılı, görünüşü yumuşak davranışları ve sesiyle bağdaşmayan biri.</p>
<p class="block5">- Herr Volkmann, ben Walter Massow'um.</p>
<p class="block5">Volkmann’ın elini iyice kavrayarak sıktı sonra öne düşüp koridordan geçirdi, harap bir odaya soktu. Geniş pencerelerden giren parlak kış güneşi, boyaları yer yer dökülen duvarlara dayanmış dosya dolaplarını aydınlatıyordu. [368] Pencerenin yanındaki çalışma masasının üzerinde kâğıda sarılmış, yarısı yenmiş bir sandviç vardı. Büro aşağıdaki parka bakıyor, harap bloklar göz alabildiğine uzanıyordu. Şurada burada balkonlardan çamaşırlar sallanıyor, uzak ülkelerden gelmiş yabancı kadınlar pencerelerinden sarkmış gevezelik ediyordu. Genç sekreter kahve getirip çıktıktan sonra, Massow iskemlesine oturdu. Masasının üzerindeki tepsiden bir kürdan alıp, ağzına yerleştirdi.</p>
<p class="block5">- Ziyaretinizin nedenini öğrenebilir miyim, Herr Volkmann?</p>
<p class="block5">Volkmann'ın ziyaret nedenini açıklaması birkaç dakika sürdü. Elinden geldiğince az bilgi verdi. Massow'a Dieter Winter adlı birinin ölümünü araştırdığını, soruşturma sırasında da Massow'un adının öldürülecek insanlar listesinde olduğunu öğrendiğini anlattı. Volkmann Winter'in geçmişi ile ölümü hakkında bildiklerini anlattı, ama ayrıntıya girmedi. Massow şaşırmış ya da rahatsız olmuş gibi görünmüyordu, sadece sakince oturup dinledi. Volkmann sözünü bitirince, kahvesinden bir yudum alıp arkasına dayandı, koltuğundan çatırtılar çıkmasına neden oldu.</p>
<p class="block5">- Bu konuyu neden bir İngiliz DSE görevlisinin soruşturduğunu sorabilir miyim? Konu Alman polisinin bir iç görevi değil mi, Herr Volkmann?</p>
<p class="block5">Volkmann Winter'in öldürülmesinde kullanılan silahın daha önce Hamburg'da bir İngiliz vatandaşının cinayetinde de ortaya çıktığını anlattı. Massow konuyu anladığını belli edince de Volkmann sordu,</p>
<p class="block5">- Daha önce hiç Dieter Winter adını duymuş muydunuz, Herr Massow?</p>
<p class="block5">Dev adam başını kararlılıkla salladı.</p>
<p class="block5">- Hayır, duymadım.</p>
<p class="block5">Volkmann politikacıya bakıp,</p>
<p class="block5">- Winter adlı bu adamın neden ölmenizi isteyebileceği konusunda bir fikriniz var mı?</p>
<p class="block5">Massow gülümsedi, ağzındaki kürdanı çiğnemeyi sürdürdü.</p>
<p class="block5">- Winter'in aşırı sağcı biri olduğunu söylemiştiniz.</p>
<p class="block5">- Öyle anlaşılıyor. [369]</p>
<p class="block5">Massow başını sallayıp gülümsedi.</p>
<p class="block5">- Herr Volkmann şimdiye kadar aldığım her tehdit ya da nefret mektubu için bir mark kazansaydım, çoktan zengin olurdum.</p>
<p class="block5">Birden ayağa kalktı:</p>
<p class="block5">- Bakın, size bir şey göstereceğim.</p>
<p class="block5">Dosya dolabına yaklaşıp bir dosya çıkardı. Kaim destenin yapraklarını çevire çevire, masasına dönüp, oturdu. Yarım sandviçi bir kenara itip kâğıtları masanın üzerine yaydı.</p>
<p class="block5">- Mektuplar, diye açıkladı, genellikle hoş olmayan mektuplar. Bunlar kopyaları; orijinallerini polis aldı, bir işe yarayacağını sanmam ya. Mektupları yazanları hiç bulamıyorlar.</p>
<p class="block5">Bir kâğıdın tepesindeki tek satırda: "YAHUDİ DOSTU! GÖZÜMÜZÜ SENDEN AYIRMIYORUZ!" yazılıydı. Volkmann'a bir başka kâğıt uzattı. Bu kez de tek bir sayfa, ama harfler kaim ve tehditkâr: "YABANCILAR DIŞARI! MASSOW SEN ÖLDÜN!"</p>
<p class="block5">- Bazen daha yumuşak tehditler de geliyor, dedi Massow. Bazılarıysa bunlardan da beter.</p>
<p class="block5">Gülümsedi:</p>
<p class="block5">- Topraktan geliyor, herhalde. Arkasına dayandı, pencereyi gösterdi.</p>
<p class="block5">- Temsil ettiğim bölge, Herr Volkmann, sizin de bildiğiniz gibi, yabancı kökenlilerle dolu. Türkler, Polonyalılar, Slavlar. Asyalılar. Yunanlılar. Afrika ülkelerinden gelenler. Onlar için elimden geleni yapıyorum. Ama bir de öyleleri var ki, benim bölgemde bulunanların kovulmasını, anneleri ile babalarının geldikleri ülkelere geri gönderilmesini istiyorlar. Böylelerinden sadece Almanya'da değil, her yerde var. Göçmenlerin burada doğmuş olmaları, örnek birer vatandaş gibi davranmalarının hiçbir önemi yok...</p>
<p class="block5">Başını salladı:</p>
<p class="block5">- Aklınıza gelebilecek her ülkede bütün bunların bir eşi yaşanıyor, Herr Volkmann. Fransa'da, Almanya'da, İngiltere ve İtalya'da. Tabiî, aşırıların elinde fırsat olsa, göçmenlerle birlikte benim gibileri de gönderirlerdi.</p>
<p class="block5">Geniş omuzlarını silkti.</p>
<p class="block5">- Kendini Alman olarak adlandıran aşırılar arada sırada binaya Molotof kokteyli atıp, cepheyi sizin de gördüğünüz [370] hale sokuyorlar. Ama artık alıştık. Yanımda çalışanlar da inanmış, kararlı kişiler. Bütün bunların bizi korkutmadığını söylemiyorum, ama yine de görevimizi yapmaya çalışıyoruz.</p>
<p class="block5">Volkmann mektupları gösterip:</p>
<p class="block5">- Size bu mektupları gönderenler kimlerdir? diye sordu.</p>
<p class="block5">- Arkadaşınız Winter gibileri, herhalde. aşırılar, Neonaziler. Göçmen düşmanları, insan düşmanları, manyaklar.</p>
<p class="block5">Massow omuzlarını silkip gülümsedi:</p>
<p class="block5">- Galiba kimseyi unutmadım, dedi.</p>
<p class="block5">- Wolfgang Lubsch diye birisini duydunuz mu? diye sordu Volkmann.</p>
<p class="block5">Massow kaşlarını çattı:</p>
<p class="block5">- Terörist mi?</p>
<p class="block5">- Evet.</p>
<p class="block5">- Evet, duydum.</p>
<p class="block5">- Onu tanıyor musunuz?</p>
<p class="block5">Massow kaşlarını kaldırdı, gülümseyip dikkatli bir biçimde:</p>
<p class="block5">- Herr Volkmann, dedi, o adam aranan bir terörist. Yıllar önce, o daha öğrenciyken onunla Hamburg'da bir siyasal toplantıda tanışmıştık. Arkadaşlarım arasında değil, eğer öğrenmek istediğiniz buysa. Bu konuda daha fazla konuşmak istemiyorum.</p>
<p class="block5">- Ya daha önce sözünü ettiğim ölüm tehdidi?</p>
<p class="block5">- Ne olmuş?</p>
<p class="block5">- Onun arkasında kimler olabilir sizce?</p>
<p class="block5">- Bilmiyorum, Herr Volkmann, bilmiyorum. Ya da sadece biraz önce saydığım manyak marjinallerdir. Size söylediğim gibi, o kadar çok tehdit mektubu alıyorum ki.</p>
<p class="block5">Massow gülümsedi:</p>
<p class="block5">- Eğer bir gün bu mektuplar kesilirse, işte o gün korkmaya başlayacağım. Irkçılar ile aşırıların beni sevmeye başladıklarını düşünüp gerçekten endişeleneceğim.</p>
<p class="block5">- Bu adamlar neden ölmenizi istiyor?</p>
<p class="block5">- Çünkü benim gibiler aşırılar ile ırkçıların ayağına batan diken gibidir.</p>
<p class="block5">- Ne demek istiyorsunuz?</p>
<p class="block5">Massow ayağa kalktı, pencereye yaklaştı. Camdan gelen parlak kış güneşi gözlerini kamaştırdı, yüzünü aydınlattı. [371] Volkmann'a baktı. Çiğ güneş ışığının altında elbiseleri yıpranmış ve eski, yüzü de kırış kırış ve endişeli görünüyordu.</p>
<p class="block5">- Göçmenlere bu ülkede nasıl davranıldığından haberiniz var mı, Herr Volkmann? Almanya'da göçmen asıllı beş milyon insan var. Fransa ve İtalya da buna benzer sorunlar yaşıyor, ama beni asıl ilgilendiren, Almanya. Göçmenlerin büyük çoğunluğu savaştan hemen sonra, işçi sıkıntısı çektiğimiz, Almanların da el işlerini yapmak istemeyecek kadar zenginleştikleri dönemlerde geldi. Göçmenler vasıfsız işçi olarak geldi, Almanların yapmayı kabul etmediği pis işlerle ilgilendi. Buraya yerleştiler, ailelerini getirdiler, bu ülkede kendilerine yer edinmeye başladılar. Şimdi nüfusun neredeyse yüzde yedisi göçmen asıllı, bu oran savaştan önceki Yahudilerin oranından daha yüksek. Ama o dönem Yahudilerinin tersine, göçmenlerin büyük bir çoğunluğu yoksulluk sınırında. Bir zamanlar bu insanlara ihtiyaç duyuluyordu. Şimdiyse, eski Doğu Bloku ülkelerinden gelip onların yerini almaya hazır Alman asıllılar var. Alman İş Kanunu her işçinin eşit haklardan yararlanmasını şart koşar, ama gerçekler bundan biraz faklıdır. Göçmenlerin ücretleri ortalamanın altındadır, işsizlik de yüzde yirmi beşe yaklaşmıştır. Gettolarda, göçmen sığınma evlerinde yaşarlar. Bu gerçek, rahatsız edici bir sorun olmaya başladı. Ama bundan daha da rahatsızlık verici olanı, Almanya'nın tepkisi. Irkçılar ve Neonaziler şiddet hareketlerini başlattıklarında, sadece itirazlar değil, ülkeye giren yabancıların sayılarının kısıtlanması gerektiğini söyleyenlerin de sesi duyulmaya başlandı. Sanki kabahat kurbanlardaymış gibi.</p>
<p class="block5">Massow kaşlarını çattı.</p>
<p class="block5">- Şimdi, terör hareketleri olduğunda, politikacı yeterli polis olmadığını söylüyor. Ama aynı terörist ülke çapında harekete geçtiğinde, politikacı ülkenin bütün önemli işadamlarını, bütün yöneticilerini korumak için yeterli polis bulabiliyor.</p>
<p class="block5">Bir süre güneş ışığına baktı, sonra yeniden Volkmann'a döndü.</p>
<p class="block5">- Buradan ayrıldığınızda, sokaklardan şöyle bir geçin, Herr Volkmann. İnsanların yaşam koşullarına bir bakın. Bu çevrede yaşayan insanların yüzlerine bakın. Gerçekten bakın. [372] Korkmuş olduklarını göreceksiniz. Evlerine saldıracak dazlaklardan korkuyorlar. Gelecekten korkuyorlar. Dışarıda görecekleriniz, Herr Volkmann, patlamak için bir kıvılcım bekleyen barut fıçısıdır. Çünkü bu insanlar bir gün gelecek seslerini yükseltecek, bir düzen oluşturup kendilerini koruyacaklardır. İşte asıl büyük sorun o gün başlayacak. Bütün ülke ateşe verilecek.</p>
<p class="block5">Başını üzüntüyle salladı.</p>
<p class="block5">- Bazen elli yıl içinde bu ülkede gerçekten de bir şeylerin değişip değişmediğini merak ederim.</p>
<p class="block5">- Anlamadım, Herr Massow?</p>
<p class="block5">Massow yeni bir kürdan aldı, ağzına götürmeden önce bir süre tereddüt etti.</p>
<p class="block5">- Savaştan önce Nazilerin sloganı "Judenfrei'dı, yani Yahudi'den arınmış. Bugünse "Auslanderfrei": yabancıdan arınmış. Bugün Almanya'da artık Yahudi yok. Ama göçmenler içinde ülkenin yeni kurbanı olabilecekler var. Üstelik aynı duygular yine canlanıyor. Gizliden gizliye, alttan alta da olsa. Bu insanlar ari ırktan olanlar gibi sarışın, mavi gözlü olmadıkları için, gerçek Alman görülmüyorlar.</p>
<p class="block5">Öne eğildi:</p>
<p class="block5">- Size bir örnek vereyim. Sadece aşırı sağcı Deutsche Volksunion Partisi geçen seçimde Bremen eyaletinde basit, ama çarpıcı, göçmen karşıtı bir slogan kullandı, "Gemi doldu" dediler. Sadece bu slogan onlara Eyalet Parlamentosu'nda fazladan altı sandalye kazandırdı.</p>
<p class="block5">Massow yeniden arkasına yaslanıp:</p>
<p class="block5">- Beni bağışlayın, Herr Volkmann, dedi. Buraya bunları konuşmaya gelmediğinizi biliyorum. Bana Winter'le ilgili bir soru sordunuz, bense size Almanya'nın sorunları konusunda konferans vermeye kalktım.</p>
<p class="block5">Volkmann yeniden sordu:</p>
<p class="block5">- Herr Massow, Winter'in adını daha önce duymadığınızdan eminsiniz, değil mi?</p>
<p class="block5">Massow başını salladı.</p>
<p class="block5">- Hiç duymadım.</p>
<p class="block5">Volkmann ayağa kalkarken Massow elini uzattı:</p>
<p class="block5">- Araştırmalarınızda başarılar dilerim, dedi, iyi günler, Herr Volkmann. [373]</p>
<p class="block5">Sokaklarda dolaştı, metro istasyonuna geldi. Hava, kış güneşinin altında berrak ve soğuktu. Bulunduğu mahalle karmakarışık bir labirent gibiydi, yürürken, Massow'un öğüdünü tuttu. Massow'un iddiaları, her siyasetçide kolaylıkla görüleceği gibi, biraz abartılıydı, ama Kreutzberg ikinci Dünya Savaşı'ndan önceki dönemlerden bu yana hep göçmenleri barındırmıştı. Önünden geçtiği binalar yıkık dökük, haraptı. istasyona yaklaşırken bir Türk satıcıdan sosis aldı. Metroyu beklerken istasyon duvarlarının ırkçı sloganlar, aceleyle çizilmiş gamalı haçlarla dolu olduğunu gördü. Platformdaki insanların büyük çoğunluğunda, babasının korku dolu kahverengi gözlerini gördü. Bir an kendini Varşova ve Krakow gettolarında çekilmiş siyah beyaz korku filmlerinden birini izliyor sandı. Trenin istasyona girdiğini görünce, kafasındaki düşünceleri kovmaya çalıştı, kayarak açılan kapıdan vagona bindi. Otele döndüğünde bir mesaj buldu; Jakob Fischer on dakika önce aramış, nerede bulunabileceğine ilişkin bir not bırakmıştı. Volkmann telefon etti, Fischer'in sesini tamdı.</p>
<p class="block5">- Kızı buldum, Joe.</p>
<p class="block5">- Nerede?</p>
<p class="block5">- Hâlâ Berlin'de, ama artık Batılı olmuş.</p>
<p class="block5">Ahlak Masasındaki dedektiflerden birinden adresini buldum. Mike filmleri çeken bir yönetmenle birlikteymiş.</p>
<p class="block5">- Telefon numarası var mı, Jakob?</p>
<p class="block5">- Tabiî. Biraz önce aradım. Bana Rauscher'in cinayetiyle ilgili konuşmak istemediğini söyledi. Ben de karakola getirilmesini, bütün bu işlemlerden yeniden geçmesini istemediğimi, fazla zamanını almayacağımı anlattım. Sadece kısa bir sohbet.</p>
<p class="block5">- Ne dedi?</p>
<p class="block5">- Bizimle konuşacak. Bu akşam sekizde evinde olacak, arkadaşı da şehir dışındaymış. Seni sekiz buçukta alsam?</p>
<p class="block5">- Tamam, lobide olurum.</p>
<p class="block5">Ev kentin güneyinde, Friedenau'daydı. Üçüncü katta asansörden indiler, Fischer zile bastı. Otuzuna yakın, uzun sarı saçlarıyla çok güzel bir kadındı. [374] Dar bir kayak pantolonu ile altı düz ayakkabılar giymiş, göğüslerinin yuvarlaklığını ortaya çıkarmak için de tişörtünü pantolonun içine sokmuştu. Uzun boyluydu, onları içeri alıp kapıyı kaparken, Volkmann gözlerini kızdan ayıramadı. Evin içi modern döşenmiş, aydınlatma yumuşak tutulmuştu. Duvarlarda çerçevelenmiş çağdaş tablolar ve karakalem nüler vardı. Jakob Fischer'in gösterdiği kimlikle ilgilenmedi, Volkmann'a neredeyse hiç bakmadı.</p>
<p class="block5">- Size telefonda da söyledim. Bütün bildiklerimi adamlarınıza anlattım.</p>
<p class="block5">- Bunları anlıyorum Frau Worch, ama arkadaşım size bir iki soru sormak istiyor. Zamanınızı almayacağız.</p>
<p class="block5">Volkmann kıza döndü, sarışının gözlerinde kesin bir ilgisizlik vardı.</p>
<p class="block5">- Herbert Rauscher'i ne zamandan beri tanıyordunuz, Frau Worch?</p>
<p class="block5">- İki yıl.</p>
<p class="block5">Volkmann kızın gözlerinin içine baktı:</p>
<p class="block5">- Hiç Dieter Winter adlı birinden söz edildiğini duydunuz mu?</p>
<p class="block5">- Hayır.</p>
<p class="block5">- Herbert Rauscher'in bu adda birini tanımadığından emin misiniz?</p>
<p class="block5">Kız omuz silkti:</p>
<p class="block5">- Bilmiyorum.</p>
<p class="block5">Volkmann bütün öteki isimleri de teker teker saydı, kız ilgisizce kafasını salladı.</p>
<p class="block5">- Birlikte iş yaptığı insanları ya da arkadaşlarını tanımazdım. Onun iyi ilişki içinde olduğu, benim de tanıdığım insanlar, birlikte çalıştığı iki fotoğrafçıydı.</p>
<p class="block5">- Yani bu isimleri hiç duymadınız?</p>
<p class="block5">- Hayır.</p>
<p class="block5">- Lütfen düşünün, Frau Worch.</p>
<p class="block5">- Düşündüm. O isimleri hiç duymadım.</p>
<p class="block5">Kız gözlerini indirmeden bakıyordu, doğruyu söylediğini düşündü.</p>
<p class="block5">- Rauscher herhangi bir siyasal gruba ilgi duyar mıydı?</p>
<p class="block5">Kızın gözleri biraz açıldı:</p>
<p class="block5">- Ne demek istiyorsunuz? [375]</p>
<p class="block5">- Sizinle birlikteyken, siyasal görüşlerinden söz eder miydi?</p>
<p class="block5">Kız kaşlarını çattı, sonra omuz silkti.</p>
<p class="block5">- Sadece Sovyetler'in emri altında yaşamanın ne kadar boktan bir şey olduğunu söylerdi. Sorduğunuz bu muydu?</p>
<p class="block5">- Başka?</p>
<p class="block5">Kız gülümser gibi yaptı, tebessümü çabucak kayboldu.</p>
<p class="block5">- Genellikle cinsellikten konuşurdu. Ya da ne kadar para kazanacağından. Bundan sonra alacağı arabanın modelinden. Hepsi bu.</p>
<p class="block5">- Konuşurken, hiç ırkçı kelimeler kullanır mıydı?</p>
<p class="block5">- Anlamıyorum.</p>
<p class="block5">- Bu ülkedeki göçmenler hakkında neler hissettiğini anlatır mıydı?</p>
<p class="block5">Kız Fischer'e döndü:</p>
<p class="block5">- Bu da ne demek oluyor?</p>
<p class="block5">- Lütfen soruya cevap verin, Frau Worch.</p>
<p class="block5">Kız başını Volkmann'a çevirdi:</p>
<p class="block5">- Hayır.</p>
<p class="block5">- Sağcı ya da solcu dostları, tanıdıkları ya da düşmanları var mıydı?</p>
<p class="block5">- Ne demek istiyorsunuz?</p>
<p class="block5">- Aşırılar, Neonaziler. Teröristler. Kız gülmeye başladı, ince tişörtünün altında göğüsleri kalkıp iniyordu.</p>
<p class="block5">- Bu bir şaka mı?</p>
<p class="block5">- Lütfen soruya cevap verin, dedi Jakob Fischer.</p>
<p class="block5">- Herbert Rauscher o söylediklerinizin yanından bile geçmezdi.</p>
<p class="block5">- Ya geçmişi?</p>
<p class="block5">- Ne olmuş?</p>
<p class="block5">- Hiç geçmişinden söz etti mi? Anne babasından? Ailesinden?</p>
<p class="block5">Kız omuz silkti.</p>
<p class="block5">- Bir kere, söz etmiştir herhalde. Ama fazla bir şey anlatmadı.</p>
<p class="block5">- Neler söyledi?</p>
<p class="block5">- Annesi kendisi yirmi yaşındayken ölmüş.</p>
<p class="block5">Babasını hiç tanımamış.</p>
<p class="block5">- Neden? [376]</p>
<p class="block5">Kız yeniden omuz silkti.</p>
<p class="block5">- Bir kampta ölmüş.</p>
<p class="block5">- Toplama kampı mı?</p>
<p class="block5">Kız sırıttı.</p>
<p class="block5">- Hayır. Rusların savaştan sonra askerleri gönderdikleri o Sibirya kamplarından birinde.</p>
<p class="block5">- Rauscher'in babasını neden Sibirya'ya göndermişler?</p>
<p class="block5">- Babası Nazi subayıymış. Ya da subay gibi bir şey. Tam olarak bilemiyorum. Herbert bundan sadece bir kere söz etti. Çok sarhoştu.</p>
<p class="block5">- Ne dedi?</p>
<p class="block5">- Babasının savaşın sonuna doğru Berlin'de yargılandığını, Ruslar tarafından tutsak edilip Sibirya'da bir kampa gönderildiğini. Babasının bir Nazi subayı olduğunu.</p>
<p class="block5">- Babası hakkında söylediği başka bir şey hatırlıyor musunuz?</p>
<p class="block5">- Hayır. Sadece size anlattıklarımı. Geçmişinden söz etmezdi.</p>
<p class="block5">- Ama babasının Nazi subayı olduğundan eminsiniz, değil mi?</p>
<p class="block5">- Herbert öyle demişti.</p>
<p class="block5">Kız sabırsızlıkla içini çekip Volkmann'a baktı:</p>
<p class="block5">- Bakın, bu iş daha ne kadar sürer?</p>
<p class="block5">- Son bir soru. Erkek arkadaşınızın neden öldürüldüğü konusunda bir fikriniz var mı?</p>
<p class="block5">Kız başını salladı, sabırsız bir sesle:</p>
<p class="block5">- Hayır, yok, dedi. Bunu adamlarınıza en az yüz kere söyledim.</p>
<p class="block5">Volkmann Jakob Fischer'e bakıp başını salladı. Fischer ayağa kalktı, kıza dönüp,</p>
<p class="block5">- Bize zaman ayırdığınız için teşekkür ediyoruz, Frau Worch, dedi.</p>
<p class="block5">Jakob Fischer'le birlikte Schweizerhof un barında birer içki içtiler. İçkilerini bitirdikten sonra yaşlı dedektife yardımları ve ayırdığı zaman için teşekkür etti; onunla kapıya kadar yürüdü.</p>
<p class="block5">- Ya Rauscher'in babası, Joe? Onu da araştıracak mısın?</p>
<p class="block5">- Fazla bir anlamı olamaz, Jakob. Ruslara başvurabilirim, ama pek yardımları olacağını sanmam. Tabiî, elimde Bilgi Merkezi'ne sorabilecek bir rütbe ya da ayrıntı da yok. [377] En azından bir doğum tarihi ya da bir ön isim gerekir. Soyadları Rauscher olan yüzlerce subay olduğundan eminim.</p>
<p class="block5">- Her neyse, gelişmelerden beni haberdar edersen sevinirim.</p>
<p class="block5">- Tabiî. Seni ararım. Yeniden teşekkürler, Jakob.</p>
<p class="block5">- Seni yeniden görmek güzeldi, Joe. Allahaısmarladık.</p>
<p class="block5">Fischer'in arabasına binmesini bekledi, sonra odasına çıkıp bir viski doldurdu. Balkon kapısını açarak dışarıya, soğuğa çıktı. Bütün bunlardan bir anlam çıkaramıyordu. Eğer Monika Worch'un söylediği doğruysa, yani Rauscher'in babası Nazi'yse, Rauscher'in Winter'in adamlarının vurmak isteyecekleri son kişi olması gerekirdi. Rauscher'in geçmişinde sağ ya da sol gruplarla birlikte olduğunu gösteren en ufak bir belirti de yoktu. Kaldı ki, babası tutuklandığında Rauscher küçük bir çocuktu, babasını neredeyse hiç tanımamıştı. Rauscher'in babasının Nazi subayı olmasının sadece bir rastlantı olup olmadığını düşündü. Rauscher'in yaşıtı babası savaşta, Alman ordusunda savaşmıştı. Rauscher'in babasının Nazi subayı olmasının önemsiz olduğunu, duruma başka bir açıdan bakması gerektiğini düşündü. Yatmak için soyunmadan önce evini, kızı aradı. Walter Massow'la yaptığı konuşmayı, Rauscher hakkında öğrendiklerini anlattı. Kızın umutsuzca içini çektiğini, sonra da sorusunu duydu, - Ya o kadından, Hedda Pohl'dan ne haber?</p>
<p class="block5">- Konstanz Gölü'ne gidip bir bakabiliriz.</p>
<p class="block5">- Ne zaman döneceksin, Joe?</p>
<p class="block5">- Yarınki ilk uçakla.</p>
<p class="block5">Bir sessizlik oldu, sonra Erica'nın sesini yeniden duydu:</p>
<p class="block5">- Joe?..</p>
<p class="block5">- Evet?</p>
<p class="block5">- Seni özledim.</p>
<p class="block5">- Ben de seni özledim.</p>
<p class="block5"><br class="calibre1" id="calibre_pb_41"/>
</p>
</body></html>
