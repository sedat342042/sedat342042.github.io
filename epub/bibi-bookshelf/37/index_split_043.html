<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Otuz dördüncü kısım</p>
<p class="block5">17.14</p>
<p class="whitespace"> </p>
<p class="block5">Lieber karmakarışık trafiğin içinde kendine yol bulmaya çalışan beyaz Volkswagen'in ön koltuğunda oturuyordu. Salak Meksikalı şoförler, biber kokusu, bir de hiç kaybolmayan, iç karartan terli vücut varlığı. Her yerde. Milyonlarca Dago piçi. Başı ağrıyordu. Gömleği hâlâ terden sırılsıklamdı. Oysa telefonu kapatır kapatmaz, odadan çıkarken temiz bir gömlek giymişti. Kruger'e göre çevre temizdi. Halder'in iki adamı iki saat boyunca oteli ve lobiyi kontrol etmişti. Bekleyip bakmışlardı. Anlayabildikleri kadarıyla ortalıkta sivil <i class="calibre3">policia</i> yoktu. Ya da vardı, ama işlerinin uzmanıydılar. Lieber'in buna inanması güçtü. Çok hızlı, aynı zamanda da çok dikkatli hareket etmişti. Kaldı ki, Dagolar verimsizlikleriyle tanınırdı. Kadınları hariç. Zevk için yaratılmış, kum saati gibi vücutlar. çıtır çıtır etler. Bir de o aynasız, Sanchez, tehlikeliye benziyordu. Ama hâlâ Dago'ydu. Aslında Dagoların hepsi salaktı ya, neyse.</p>
<p class="block5">Sarsılıp duran Volkswagen'de oturuyor olmak, sonuna kadar indirilmiş camlara rağmen iç karartıcıydı. Direksiyondaki, Halder'in adamlarından biriydi. Üzerinde tenis şortu ve tişört vardı. Trafikte kendine yol ararken dikkatten alnı kırışmıştı. Küçük Volkswagen'in dışında karanlık çöktü, trafik daha da yoğunlaştı - sanki daha da yoğunlaşması mümkünmüş gibi - kesin bir kargaşaya dönüştü. Ama şoför kenti avucunun içi gibi biliyordu, yan sokaklara, aralıklara saptı, arabalarını çarpıp devirdiği sokak satıcılarının küfürlerine, çığlıklarına aldırmadan ilerledi. Sonunda beyaz Volkswagen tepelere tırmanmaya, sokaklar daha boş, daha sakin görünmeye, hava serinlemeye, nefes alınır olmaya başladı. Küçük Volkswagen tepelere doğru vınlayarak tırmanırken, Lieber'in başındaki ağrı artıyordu. Oysa araba iyi bir seçimdi. Mexico City'de Volkswagen'den bol bir şey yoktu. Şimdi beyaz badanalı adobe ve colonia'ların yerini orta halli evler almış, onlar da yerlerini duvarların ve bahçelerin çevrelediği nefis villalara bırakmıştı.</p>
<p class="block5">Kapıların ardında silahlı, elleri köpekli nöbetçiler bekliyor, endişeli gözlerini yoldan ayırmıyorlardı. Lieber, Mexico City'ye daha önce birçok kez gelmişti. Chapultepec ve çevresinin lav dolu yarıkları, dik kayalık yamaçları tanıdıktı. Çiçekli yollar, camelote süslü küçük göller. Gizledikleri malikâneleri belli etmeyen, gözden uzak, korumalı girişler. Çok zenginlerin, seçilmiş insanların dünyası. Volkswagen birden sakin bir yola saptı, dövme demir kapının önünde durdu.</p>
<p class="block5">Alacakaranlıkta kapının arkasından çıkan adam arabanın içine baktı, sonra kapıyı açmaya gitti. Volkswagen çakıl taşı kaplı yokuşa sardı. Uzakta, bakımlı bahçenin ortasında beyaz bir villa görünüyordu. Çevresinde jacaranda ağaçları, zempoazuchitl çiçekleri. Ölüm çiçeği, demişti yaşlı Halder. Palmiye ağaçlarıyla kaplı çimenler sarı lambalarla aydınlatılmıştı, evin pencerelerinde de ışık vardı. Villa sanki bir lüks ve konfor adacığıydı. Dışarıda her yer aydınlık. Büyük bir yer. Etkileyici. Özel. Güvenli. Çakıl taşı kaplı yolu döndüler, Lieber çevreye mavi ışıklar saçan böbrek biçimindeki yüzme havuzunu gördü. Evin yan tarafındaki kameriyeye, bahçeye açılan cam kapılara baktı. Sonra da nöbetçileri tanıdı, Werner ve Rotman. Bahçede, ellerinde Heckler ve MP 5K otomatik tabancalarıyla devriye gezerlerken şort ve spor ayakkabılar giymişler, üzerlerine de su geçirmez koşu eşofmanları almışlardı. İki adamın az ötesinde, dev Schmidt'i gördü, göğsündeki kılıfa tabancasını asmıştı, ama komando bıçağı görünmüyordu. [401] Lieber gülümsedi, sarışın devin bıçağından fazla uzaklaşmadığını iyi biliyordu. Pencerelerin içinden taşan ışıkların aydınlığında, onu bekleyenleri fark etti. Dört kişi. Uzun boylu, gümüş saçlı adam ile Kruger yan yana, ayakta; yaşlı Halder rahat deri koltuğa gömülmüş, ellerinden birinde soluk alma aleti. Buruşuk suratlı, soluk almakta zorlanan Halder, kurumuş erik gibi kırışık; dudakları ince, kemikleri fırlamış, yaşlı bir eşekarısına benziyor. Eski günlerde çıplak elleriyle birçok kişiyi öldürdüğü söylenirdi; boğmuş, gözlerini çıkarmış, ırana geçmiş. Ama şimdi bakıldığında, yolun sonuna varmış, yumuşak, iyi yürekli bir dedeye benziyor. Ama hâlâ önemli, hâlâ ağın önemli bir parçası.</p>
<p class="block5">Dördüncü adamı da tanıyordu Lieber, Ernesto Brandt. Bir mischling. Alman baba, Brezilyalı anne. Seyrelmeye başlamış kahverengi saçlar, kahverengi gözler, güneş yanığı ten, kalın camlı metal çerçeveli gözlük, adama çılgın bir profesör görüntüsü veren yüksek bir alın. Genç görünmesine rağmen, ellisinde. Kolay rastlanmayacak bir karışım. Ama önemli biriydi, planın temel anahtarlarından biri. Volkswagen kapının önünde durduğunda, dönüp baktı. Oradaydılar.</p>
<p class="whitespace"> </p>
<p class="block5">17.20</p>
<p class="block5">Alacakaranlıkta, tampon tampona gidiyorlardı. Sanchez'in vücudundan ter akmıyor sanki fışkırıyordu. Gerginlik, sıcaklık ve yükseklik hastalığından. İşaretsiz polis arabası trafiğin içinde ilerlemeye çalışırken, önde, sağ koltukta oturan Gonzales,</p>
<p class="block5">- Canın cehenneme, amigo, dedi.</p>
<p class="block5">Elindeki siren lambasını camdan çıkararak arabanın tavanına yerleştirdi, mıknatısın iyice tuttuğundan emin olduktan sonra da radyonun yanındaki düğmeyi çevirdi. Mavi ışıkla birlikte sirenin yırtıcı sesi tüm caddeye yayıldı. Önlerindeki arabalar açılıp yol verdi, kornalar çaldı, sonunda kurtulmuşlardı.</p>
<p class="block5">- İlk sokaktan sola, dedi Gonzales. [402]</p>
<p class="block5">Juales arabayı çift şeritli, tek yönlü sokağa soktu. Bir tekerleği kaldırıma çıkarırken içini çekti. Çocukların ve yayaların şaşkın bakışları arasında otuz metre kadar bir tekerleği kaldırımda ilerledi. Sonra başka bir sokağa girdiler. Hızları artarken sirenin sesi yükseldi, önlerindeki arabalar yol vermek için açıldı.</p>
<p class="block5">- Seyahat etmenin tek yolu, dedi Gonzales gülerek. Beş dakika önce polis arabalarından birinden haber almışlar, Juales yüzünde bir zafer sevinciyle duyduklarını yüksek sesle tekrar etmişti.</p>
<p class="block5">- Volkswagen'i Chapultepec Tepeleri'ne doğru giderken görmüşler. Şansımız var.</p>
<p class="block5">- Oraya varınca, ne olacak? diye sordu Sanchez.</p>
<p class="block5">Gonzales ona ve Cavales'e bakmak için koltuğunda geri döndü.</p>
<p class="block5">- Bakacağız ve izleyeceğiz.</p>
<p class="block5">Biraz bekledi.</p>
<p class="block5">- Eğer ihtiyacımız olursa, bagajda iki Browning var. Onlarla nasıl ateş edildiğini biliyorsunuz, değil mi? Kıçımın delik deşik edilmesini istemiyorum.</p>
<p class="block5">Sanchez ve Cavales gülümsedi, Browning kullanmayı bildiklerini söylediler. Trafik giderek seyrekleşti, araba tırmanmaya başladı, evler düzelmeye, hava iyileşmeye yüz tutmuştu. Gonzales sireni kapattı, siren lambasını yeniden arabanın içine aldı. Juales çalan cep telefonunu aldı. Bir süre dinledikten sonra: - Tamam, dedi, orada bekleyin, on dakika sonra yanınızdayız.</p>
<p class="block5">Ardından arabadakilere dönerek:</p>
<p class="block5">- Volkswagen az önce Chapultepec'teki adrese varmış, dedi. Kapıda nöbetçi var. Fark ettirmeden geçmek imkânsız. Adamlarım yüz metre geride, bizi bekliyor.</p>
<p class="block5">Gonzales gülümsedi. Sanchez'e dönüp:</p>
<p class="block5">- Aradıkların, dedi, orada, Lieber'i mi bekliyorlar sence?</p>
<p class="block5">- Umarım öyledir.</p>
<p class="block5">- Anlıyorsun değil mi, Vellares? Oraya elimde tutuklama emri olmadan giremem. Üstelik orası zengin adam kaynıyor. Zenginler kendilerini korumayı bilir. İnan bana, Halder gibilerinin bir sürü güçlü dostu vardır. Onun için kuralları uygulamamızda yarar var.</p>
<p class="block5">- Yani ne öneriyorsun?</p>
<p class="block5">- Kıçımı kurtarmam için bir arama emrine ihtiyacım var. Gonzales tereddüt etti.</p>
<p class="block5">- Manza diye bir yargıç var. Bana hep yardım etmiştir. Düzen ve yasa meraklısı, doğru biri. Tek şansımın o olduğuna inanıyorum.</p>
<p class="block5">- Ya malikânenin çevresi?</p>
<p class="block5">- Bütün bölge tepelik, dar ve dolambaçlı sokaklarla dolu. Bir malikânenin nerede bitip diğerinin nerede başladığını belirlemek güç. Ama arabalardan birini çevreyi kolaçan etmeye göndereceğim. Arkada çıkış var mı, bir baksınlar, belki evi gözetleyebileceğimiz bir yer de bulurlar. Ama önce yargıçla konuşalım.</p>
<p class="block5">Gonzales telsizi aldı:</p>
<p class="block5">- Kontrol, ben Başmüfettiş Gonzales. Beni Yargıç Ricardo Manza'ya bağlayın...</p>
<p class="block5">Cadde aydınlıktı, Juales arabayı villaya hâkim tepede, iki sokak lambasının arasına, tatlı kokulu birkaç okaliptüsün altına park etti. Ay ışığının da yardımıyla, villayı rahatça görebiliyorlardı. Bahçesi, hemen hemen iki yüz metre aşağıdaydı, onun ötesinde duvarlar, giriş kapısı, villaya giden araba yolu gözlerinin önündeydi. Arabaların camlarını indirmiş, serin havayı içeriye dolduruyorlardı. Okaliptüs kokusu. Çevredeki büyük evler. Sanchez, Gonzales'in yargıçla beş dakika boyunca konuşmasını, ikna etmeye çalışmasını dinlemişti. Konuşma hararetli olmuş, sonunda yargıç, Gonzales'in isteğini kabul etmişti. Arama emri imzalamaya yanaşmıştı, yani.</p>
<p class="block5">- Beni tehlikeye atma, Gonzi, başını belaya sokma, dediğini duymuştu Sanchez yargıcın.</p>
<p class="block5">- Söz veriyorum, demişti Gonzales cevap olarak, sonra da nazik bir şekilde vedalaşmış, ikinci bir konuşma yazdırmadan önce ötekilere dönüp gülümsemişti.</p>
<p class="block5">- Adamlarımdan biri gidip arama emrini alacak. On dakikada gelir.</p>
<p class="block5">- Sonra ne yapacağız, Eduardo? [404]</p>
<p class="block5">Gonzales Sanchez'e baktı.</p>
<p class="block5">- Eğer elimizde arama emriyle kapıya dayanırsak, nöbetçi bizi oyalar, villadakiler de geldiğimizi öğrenir. Onun için Juales kapıdaki herife emri göstermeden önce adamlarımdan birinin duvarı aşıp bahçeye girmesi daha uygun olur. Adamlarımızdan biri içerideyken, nöbetçinin villadakileri uyaramayacağından emin oluruz. Tehlikeli, biliyorum. Silahlı devriyeleri olduğundan eminim, bir karışıklık çıktığında da ateşe başlamayacaklarından emin olamayız. Ama onları şaşırtmak için aklıma başka bir şey gelmiyor. Dua edelim de serbest gezen köpekleri ya da duvar dibinde yüksek gerilim hatları olmasın. Duvarın üzerinden atlayanın parçalanmasını ya da yanmasını istemem.</p>
<p class="block5">- Sonra?</p>
<p class="block5">- Adamımız bize kapıyı açar, biz de villaya gideriz, mümkün olduğunca çabuk tabiî. Juales'in yerini başkası alır, hızla hareket ederiz. Son anda sireni, siren lambasını çalıştırırız, bir karışıklık olmasın diye. Polis olduğumuzu anladıklarında, düşünecek vakitleri olmaz. Eğer kaçmaya kalkarlarsa, çılgın tavşanlardan farkları kalmaz.</p>
<p class="block5">Durakladı.</p>
<p class="block5">- Ama içeri girdiğimizde, bırak konuşmayı ben yapayım, tamam mı? Ben girizgâhımı yapayım, sonra sen Lieber'i ya da kimi istiyorsan onu sorguya çekersin.</p>
<p class="block5">- İçeridekiler silahlı olabilir, dedi Cavales.</p>
<p class="block5">Gonzales omuz silkti.</p>
<p class="block5">- Burada, Chapultepec'te herkes silahlıdır, amigo. Hepsi de yasal silahtır. Ama bizim polis olduğumuzu anladıklarında, ateş açmaları için çıldırmış olmaları gerekir. Tabiî, ne pahasına olursa olsun, kaçıp kurtulmak istemiyorlarsa.</p>
<p class="block5">Juales'in tarafında, arabanın tavanında bir ses duyunca yerlerinden sıçradılar. Dışarıda biri duruyordu, Juales sivil giyinmiş polisi tanıdı.</p>
<p class="block5">- Ne var? dedi Juales.</p>
<p class="block5">- Villanın yanında hareket var. Bir grup adam biraz önce evden çıktı. Havuzun yanındaki bir masanın çevresinde oturuyorlar. Sanki bir toplantı yapıyor gibiler.</p>
<p class="block5">Adam durdu, elindeki gece dürbününü işaret etti.</p>
<p class="block5">- Bir göz atmak ister miydiniz, efendim? [405]</p>
<p class="block5">Tepeye çıkarsanız, çok iyi görürsünüz.</p>
<p class="block5">Juales gece dürbününü alıp Gonzales'e uzattı. Başmüfettiş sivil polise döndü.</p>
<p class="block5">- Arka girişi buldunuz mu?</p>
<p class="block5">- Galiba bulduk, efendim. Oraya, içinde üç adam ile bir araba gönderdik.</p>
<p class="block5">- Güzel. Başka gece dürbününüz var mı?</p>
<p class="block5">- Evet, efendim. Barca'da var.</p>
<p class="block5">- Öyleyse bu bizde kalsın. Teşekkürler, Madera.</p>
<p class="block5">Adam döndü, gölgelere dalıp kayboldu. Juales Gonzales'e baktı.</p>
<p class="block5">- Havuzun yanındakileri görmek istiyor musunuz?</p>
<p class="block5">Gonzales başıyla evet işareti yapınca, Juales arabayı çalıştırdı, birinci vitese aldı. Yirmi metre kadar tırmanıp durdu. Bulundukları yerden villanın yan tarafını görüyorlardı. Uzaktan göze çarpan mavimsi renk, yüzme havuzuydu. Gonzales arabadan çıkıp gece dürbününü dar vadiye çevirdi, sonra Sanchez'e uzattı.</p>
<p class="block5">- Tam görünmüyor, Vellares. Sadece bir grup insan. Yüzleri seçilmiyor, yeşil birer ışık görünüyor.</p>
<p class="block5">Sanchez arabadan inip gece dürbününü kaldırdı. Yüzme havuzu parlak yeşildi, dürbünü biraz çevirdiğinde, havuzun yanındaki masanın çevresinde parlak noktalar gördü. İyice tanınamayacak kadar uzaktı, yüzler bulanık görünüyordu. Birkaç dakika sonra arkalarından bir çıtırtı duyuldu, gece dürbününü veren memur bu kez elinde bir kâğıtla gelerek arama emrini aldıklarını söyledi. Gonzales kâğıdı aldı, açtı, arabanın iç ışığında inceledi. Başını kaldırıp bir an düşündü sonra sivil memura: - Evin yarımdaki havuz, dedi, araba yolundan gidilince, oraya varılabiliyor mu?</p>
<p class="block5">Adam başını salladı.</p>
<p class="block5">- Araba yolu sola dönüyor, havuzun yanından. Ama çimenlerin üzerinden geçerek varabilirsiniz. Yolunuza ağaçlar çıkacak, ama çevrelerinden dolaşabilir, oradan da doğruca havuzun yanına varabilirsiniz.</p>
<p class="block5">- Teşekkürler, Madera. [406]</p>
<p class="block5">Gonzales adamı göndermeden önce, Juales kapıdaki nöbetçiye arama emrini gösterirken, onun duvarı aşıp içeride olması gerektiğini anlattı. Adam duyduklarından memnun olmamışa benziyordu, yine de ağzını açmadı.</p>
<p class="block5">- Arabada kalın eldiven var mı?</p>
<p class="block5">- Yok, efendim.</p>
<p class="block5">- Öyleyse, ötekilerden al. Çabuk ol. Birinde eldiven vardır. Olmazsa üniformalardan birini kullan duvara tırmanmadan önce. Yoksa eğer duvar elektrikliyse, yanarsın. Ötekilere de harekete hazır beklemelerini söyle, ama işaretimi almadan kıpırdamasınlar.</p>
<p class="block5">Madera koşarak uzaklaştı. Karanlıkta oturup beklerlerken:</p>
<p class="block5">- Tamam, beş arabamız var, dedi Gonzales. Bu arabanın dışında, her birinde üçer adam. Toplam on altı kişi, altısı üniformalı.</p>
<p class="block5">Durdu, bir sigara yaktı, dumanı üfledi.</p>
<p class="block5">- Üç araba dışarıda kalacak, ikisi ön kapıda, üçüncüsü arka çıkışta. Böylece elimizde kapıdan geçmek için bir araba daha var, demektir. Gitmeden önce, sorunuz var mı?</p>
<p class="block5">Kimseden ses çıkmadı. Gonzales döndü, gece dürbününü doğrultup baktı, sonra aleti Sanchez'e uzattı. Mercekte beliren görüntü bulanık, ışık göz alıcıydı, ama Sanchez yine de havuz kenarında oturanları seçebiliyordu. Hareket yoktu; başını sallayan bir gölge, öne eğilen bir diğeri. Gece dürbününü indirdi. Gonzales Juales'e döndü.</p>
<p class="block5">- Tüfekleri dağıtmayacak mısın?</p>
<p class="block5">Juales arabanın arkasına geçip, bagajı açtı, iki Browning tüfek ve iki kutu mermiyle döndü. Tüfekleri Sanchez ve Cavales'e verdi, her birine birer kutu cephane uzattı. Arabadan inip tüfeklerini doldurdular, sonra yine arka koltuğa geçtiler. Gonzales gece dürbününü aldı, havuz başındakileri son kez kontrol etti, sonra koltuğunda döndü.</p>
<p class="block5">Sanchez'e baktı.</p>
<p class="block5">- Çimenlerin üzerinde gezinen iki kişi var, dedi. Açıkça göremiyorum.</p>
<p class="block5">- Silahlı mı görünüyorlar?</p>
<p class="block5">Gonzales omuzlarını silkti: [407]</p>
<p class="block5">- Anlayamadım, Vellares. Bu riski almamız şart. Herkes hazır mı?</p>
<p class="block5">Başlarını salladılar. Gonzales Smith and Wesson tabancasını kılıfından çıkarıp kucağına bıraktı, telsizin mikrofonuna uzanıp verici düğmeye bastı:</p>
<p class="block5">- Bir'den Gece Nöbetçilerine...</p>
<p class="whitespace"> </p>
<p class="block5">18.02</p>
<p class="block5">Gonzales'in emriyle Juales arabadan fırladı, tabancasını kılıfından çıkardı, koşar adım tepeden aşağı indi. Sanchez Juales'in koşarken tabancasını kalça hizasına kaldırdığını gördü. Öteki polisin, Madera'nın gölgelerin arasındaki arabadan çıktığını gördüler. Adamın elinde eldiven vardı, Gonzales onu görüp gülümsedi: - Aman Tanrım, şuna bak, diye mırıldandı.</p>
<p class="block5">Gonzales direksiyonun arkasına kayarken, Sanchez gözlerini Juales'e dikti. Sokakta, kapının on metre gerisinde olduğunu, yavaşlayıp tabancasını yanına sarkıttığını, öteki elinde de arama emrini tuttuğunu gördü. Kapıya varmaya iki metre kala durdu, duvara dayanıp bekledi. Madera birkaç saniye sonra yanındaydı. Juales tabancasını ve kâğıdı yere bıraktı, ellerini kenetleyip Madera'nın ayağını koyması için bir basamak oluşturdu. Madera Juales'in ellerine bastı. Juales ellerini kaldırmaya başladı. Madera'nın duvarın tepesine ulaşması için bunu üç kez denemeleri gerekti. Güçlükle kendini yukarıya çekti. Bir an tereddüt ettiğini, sonra duvarın öteki yanında gözden kaybolduğunu gördüler.</p>
<p class="block5">Juales tabancasıyla, arama emrini yerden aldı, kapıya doğru ilerledi. Sanchez yüz metre kadar ötede, gölgelerden çıkarak yavaşça ilerlemeye başlayan sokaktaki polis arabasının, Gonzales'in arabasını izlemeye hazırlandığını gördü. Gözler sırtını duvara dayamış bekleyen Juales'e çevrildi. Birden bir patlama duyuldu, bir tüfek sesi, sonra bir ikincisi. [408]</p>
<p class="block5">- Allah kahretsin! diye bağırdı Gonzales. Arabadakiler Juales'in kapıya koştuğunu görüp yay gibi gerildi, tabancasını iki eliyle kaldırmıştı. Sonra kapı açıldı, Madera göründü. Gonzales Juales'in içeri girdiğini görünce derin bir nefes aldı. Sağ elinde tabancasını tutarken arama emrini tutan elini kaldırmış çılgın gibi sallıyor, arkasına bakmadan ilerliyordu.</p>
<p class="block5">- Tamam, amigos, dedi Gonzales, gidiyoruz.</p>
<p class="block5">Gaza bastı, işaretsiz polis arabası tepeden aşağı uçar gibi inerek kapıya yöneldi. Beş adam havuz başındaki masanın çevresinde oturuyordu. Işıklar altında, havuzun suyu mavi mavi parıldıyordu. İki uşak içki servisi yapmışlar, sonra da çekilmişlerdi. Villanın rutubetli olduğunu söyleyen Halder'in isteğiyle dışarı çıkmışlar, ihtiyar adamın soluklarının düzelmesini beklemişlerdi. Ötekiler sessizce dinlerken, Lieber başından geçenleri aktardı. Hikâyeyi anlatıp tepkilerini bekledi. İhtiyar Halder öksürdü, soluk alma cihazını ağzına götürüp uzun uzun emdi. Masanın çevresindekiler onu izliyordu. Yavaşça koltuğunda doğruldu. Ufak tefek bir adamdı, yılların çökük omuzlarına yüklediği ağırlığın altında, daha da küçülmüş gibiydi. Lieber'e dönüp konuşmaya başladığında, dudaklarının kenarında tükürük damlacıkları vardı.</p>
<p class="block5">- Nasıl olur, Franz? Nasıl olur da ikinci bir banttan söz ederler?</p>
<p class="block5">Halder'in sesi derinden gelen bir ölüm fısıltısı gibiydi.</p>
<p class="block5">Lieber derin bir nefes aldı.</p>
<p class="block5">- Ya biz yanlış bandı yok ettik ya da iki bant vardı. Bunun başka bir açıklaması yok.</p>
<p class="block5">Masada uzun bir sessizlik oldu. Halder'in kıskaca benzeyen kırışık eli alnına gitti, oradaki etleri ovuşturdu. Düşünüyordu. İyice düşünmeye çalışıyordu.</p>
<p class="block5">- Senin şu seguridad, kaynağın verdiği bilgiden emin mi?</p>
<p class="block5">- Kesinlikle.</p>
<p class="block5">Uzun bir sessizlikten sonra:</p>
<p class="block5">- Baştan düşünelim, olmaz mı? dedi Halder. [409]</p>
<p class="block5">Çabucak gümüş saçlı adama baktı, onay verir gibi başını salladığını görüp devam etti. Halder yavaşça başını çevirdi, sulanan gözlerini masanın çevresindekilerin üzerinde gezdirdi, sonra Kruger'e baktı.</p>
<p class="block5">- Brandenburg... Oteldeki konuşmanız sırasında ayrıntılarıyla görüşülmüş müydü?</p>
<p class="block5">Planın bütün sonuçları tartışılmış mıydı?</p>
<p class="block5">Kruger başını salladı:</p>
<p class="block5">- Sonraki aşamaları gözden geçirdik. Ama...</p>
<p class="block5">- Ayrıntılar, Hans. Ayrıntıları istiyorum. Bana neyi konuştuğunuzu eksiksiz anlat, dedi Halder kısık sesle.</p>
<p class="block5">Kruger anlatınca:</p>
<p class="block5">- Kızla temasa geçilebilir mi? diye sordu Halder.</p>
<p class="block5">- Meyer'i görevlendirebilirim.</p>
<p class="block5">Halder durakladı, umutla bekleşen yüzlere baktı:</p>
<p class="block5">- Halledilemeyecek bir durum yok. Kruger Meyer'le görüşüp ne yapılması gerektiğini kararlaştırabilir. Dört gün kaldı. Önümüzde ne olduğunu biliyoruz.</p>
<p class="block5">İhtiyar tereddüt etti. Önce masanın öteki tarafındaki Ernesto Brandt'a, sonra da gümüş saçlı adama baktı. Halder sözüne devam etmek üzere ağzını açmaya hazırlanırken, uzaktan bir tüfek sesi duydular, sonra da ikincisini.</p>
<p class="block5">Kruger fırlayıp kalktı, gözlerini Halder'in arkasındaki bir yere dikti. Halder döndü, nöbetçilerden birinin elinde otomatik tabancasıyla çimenin üzerinden koşarak yaklaştığını gördü.</p>
<p class="block5">Kruger adama doğru koşmaya başlamıştı bile, on metre ötede karşılaştılar. Adam hızla konuştu. Kruger döndü, koşmaya başlarken masanın çevresindekiler uzaktan gelen motor seslerini duydu. Kruger yanlarına geldi, yüzü ölü gibi bembeyazdı; bağırdı.</p>
<p class="block5">- Ziyaretçimiz var. Şimdi kapıdan iki araba girdi.</p>
<p class="block5">Hızla arkasını döndü, nöbetçilere seslendi.</p>
<p class="block5">- Rotman... Werner... Bizi koruyun!</p>
<p class="block5">Kruger omzundaki kılıftan Walther'i çıkarmaya çalışırken, sirenler duyuldu, ağaçların arasından mavi ışıklar göründü, çakıl taşı kaplı yoldan tırmanıp çimenlere dalan arabanın sesini işittiler. Altmış metre ötede, tüm farlarını yakmış, doğruca havuza doğru gelen bir araba.</p>
<p class="block5">- Herkes!.. Herkes içeri! diye bağırdı</p>
<p class="block5">Kruger var gücüyle. [410]</p>
<p class="block5">Adamlar eve doğru ilerlerken Kruger döndü, ilk arabayı gördü, ardından da karanlıklardan fırlayan ikincisini. Mavi ışıkları tepede dönüyor, sirenleri çalıyordu. Nöbetçiler işe koyulmuştu bile. Werner otomatik tabancasını doğrultmuş, namlu ateş kusmaya başlamıştı.</p>
<p class="block5">Kruger öndeki arabanın camının parçalandığını gördü, demiri yırtan kurşunların sesini duydu. Araba çimenlerin üzerinde yalpalayıp ağaca çarptı, mavi ışık zayıfladı, siren ölmekte olan bir adamın soluğu gibi söndü.</p>
<p class="block5">İkinci araba otuz metre ötedeydi, camlarından silahlar görünüyordu. Arabadan ateş sesleri yükseldi, Werner göğsünden vuruldu, havaya uçup sırtüstü düştü. Kruger bir küfür salladı, bir dizi mermi sağındaki duvarı döverken evin kapısına ulaştı. Cam kapıdan içeri girenlerin yüzündeki ölüm korkusunu gördü, gümüş saçlı adam Kruger'e seslenirken yüzü bembeyazdı: - Arka kapı, Hans. Hemen!</p>
<p class="block5">Schmidt Magnum'u kılıfından çıkarmıştı, arabaya nişan alıp tetiğe bastı.</p>
<p class="block5">Patlamalar çimenlerde yankılandı, evin çevresini sarstı.</p>
<p class="block5">Kruger kükredi:</p>
<p class="block5">- İçeri!</p>
<p class="block5">Ötekileri iterek içeri soktu, Rotman'ın ikinci arabaya ateş edişini izleyecek kadar bekledi; mermiler arabada delikler açtı, gecenin karanlığında çığlıklar duyuldu, ön cam parçalandı. Göğsünden vurulan şoför direksiyonun üzerine yığılırken, arabanın içindekiler yüzlerini korumaya çalıştı.</p>
<p class="block5">Araba çimenlerin üzerinde gitti, havuzun yanına gelince burun üstü mavi sulara daldı. Nöbetçi tabancasına yeni bir şarjör takarken, Kruger haykırdı:</p>
<p class="block5">- Arkamızı kolla, Rotman!</p>
<p class="block5">Nöbetçi arkasına bakmadı bile; elini kaldırıp Heckler and Kohl tabancasına yeni bir şarjör yerleştirdi, sipere girdi.</p>
<p class="block5">Kruger aniden birinci arabanın solunda bir hareket hissetti; bu araba enkazından sürünerek çıkmaya çalışan bir gölgeydi.</p>
<p class="block5">Walther'i doğrulttu, art arda üç kere tetiğe bastı, sonra arkasını dönüp, villaya girdi.</p>
<p class="block5"><br class="calibre1" id="calibre_pb_44"/>
</p>
</body></html>
