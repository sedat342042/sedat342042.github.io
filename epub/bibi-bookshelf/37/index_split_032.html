<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Yirmi dördüncü kısım</p>
<p class="whitespace"> </p>
<p class="block5">Yarım saat sonra, Bad Schwalbach kasabasına yöneldiler, Volkmann Lubsch'a Taunus Doğa Müzesi sapağından girmesini söyledi. Karşılarından gelen bir arabanın farları Opel'in içini aydınlattığında, Lubsch'un yanındaki adam kendine gelmeye başladı. Volkmann başparmağını adamın sol kulağının arkasına, çenesinin kafatasıyla birleştirdiği noktaya bastırdı, öteki dört parmağıyla adamın ensesini kavrayıp sıktı. Adamdan cılız bir çığlık yükseldi. Lubsch Beretta'yı kendine doğrultmaya devam eden Volkmann'a öfkeyle baktı, Volkmann’ın sesi sertti, "Gözlerini yoldan ayırma."</p>
<p class="block5">Kulağın arkasına ne kadar basınç uygulaması gerektiğini çok iyi biliyordu, bir iki saniye sonra adamın vücudunun boşaldığını hissetti. Daha fazla baskı, adamı bir iki dakikada öldürürdü, ama Volkmann'ın parmakları adamı sadece bir iki saat daha baygın tutacak kadar sıkmıştı enseyi. Adamın vücudu koltuğa yığılırken önce hızlı hızlı soluduğunu sonra soluklarının düzeldiğini duydular. Volkmann parmaklarını adamın hareketsiz bileğinde gezdirdi, nabzını tuttu. Nabız yavaş atıyordu, ama Volkmann adamın hayatının tehlikede olmadığına karar verdi. Adamın ağzından ve çenesinden kan sızmıştı, şimdi de kanın durduğunu, kurumaya başladığını gördü. Volkmann adamın burnunu ya da çenesini kırdığını anladı. [286]</p>
<p class="block5">- Sen kimsin, Volkmann? diye sordu Lubsch.</p>
<p class="block5">- Çeneni kapat, arabayı kullan.</p>
<p class="block5">On dakika kadar sonra orman yoluna geldiklerinde, Volkmann teröriste göle doğru giden dar patikaya sapmasını söyledi. Gökte yarımay vardı, ama parça parça koyu bulutlar da görünüyordu. Göle yirmi metre kadar kala Volkmann Lubsch'a durmasını, motoru kapatıp arabadan inmesini söyledi. Araba durunca, Volkmann uzandı, kontak anahtarını çekip aldı. Ormandaki ağaçlar rüzgârla eğilip kalkıyorlardı. Volkmann fenerini yaktı, Lubsch'a tahta iskeleye yürümesini söyledi.</p>
<p class="block5">Yarımay gölün kabarık sularında gümüşümsü çizgiler çiziyordu, Volkmann teröristin peşinden yürüyor, bir elindeki fenerle yolu aydınlatıyordu. İskeleye bir iki metre kala Lubsch kaçmaya davrandı. Birden sağa döndü, bir ağaç kümesine doğru hızla koşmaya başladı. Volkmann adamın peşinden koştu, yetiştiğinde elindeki feneri attı, adamın omzuna yapıştı. Lubsch vücudunu yana attı, bütün gücüyle Volkmann'a çarptı, yumrukları yağmur gibi yağmaya başladı.</p>
<p class="block5">Terörist Volkmann'ın tabancasına sarıldı, elinden koparmaya çalıştı. Lubsch güçlüydü kuşkusuz, ama Volkmann daha üstündü, serbest elini adamın boynuna dolayıp sıktı. Volkmann adamın soluk almak için çırpındığını, boğazından hırıltılar yükseldiğini duydu, ama baskısını azaltmadı. Bir iki saniye sonra Lubsch'un vücudunun boşaldığını, yere kaymak üzere olduğunu hissetti.</p>
<p class="block5">Volkmann gidip fenerini attığı yerden aldı, adamın suratına tuttu. Bayılmamıştı, ama oksijensizlikten gözleri şişmişti, ensesini sıvazlıyordu. Biraz sonra şiddetle öksürmeye başladı. Soluk almaya çabalarken başını kaldırıp Volkmann'a baktı.</p>
<p class="block5">- Bu iş bittiğinde, Volkmann, sen ölü bir adam olacaksın... Ölü bir adam.</p>
<p class="block5">Teröristin sesi, çektiği acıyı yansıtır gibi kesik kesikti, Volkmann Beretta'yı oynattı.</p>
<p class="block5">- Kalk ayağa Lubsch. İskeleye doğru yürü. [287]</p>
<p class="block5">Lubsch debelenerek kalktı, suyun kenarına vardıklarında,</p>
<p class="block5">- Ayakkabılarının bağcıklarını birbirine bağla, dedi Volkmann.</p>
<p class="block5">- Ne?</p>
<p class="block5">- Dediğimi duydun. Hadi.</p>
<p class="block5">Volkmann tabancayı doğrultup Lubsch'un bağcıklarını birbirine bağlamasını izledi. İşini bitirdiğini anlayınca, feneri tuttu, bağcıklara baktı. Sonra Lubsch'a kemerini çıkarmasını, yüzüstü yere uzanmasını söyledi. Lubsch'un tereddüt ettiğini görünce, sırtından itti. Lubsch'un çıkardığı kemeri kullanarak adamın ellerini arkadan bağladı. Sonra Lubsch'u kaldırdı, oturttu. Hava buz gibiydi, gölün üzerinden esen rüzgâr yüzlerini yakıyordu.</p>
<p class="block5">- Bu işi kolay yoldan da halledebiliriz, Lubsch, dedi Volkmann, zor yoldan da. Kolay yolu, bana öğrenmek istediklerimi anlatman. Zor yoluysa, seni ve arkadaşını en yakın polis karakoluna teslim etmem.</p>
<p class="block5">Lubsch'un fenerin çiğ ışığına bakan gözleri öfke doluydu.</p>
<p class="block5">- Bununla kurtulacağını mı sanıyorsun, Volkmann? Adamlarım seni arayacak, nereye saklanırsan saklan, bulacak. Kimsin sen, Volkmann, <i class="calibre3">Polizei</i>?</p>
<p class="block5">Volkmann soruyu duymazdan geldi:</p>
<p class="block5">- Düşün, dedi, belki de yirmi beş yıl boyunca, iyi korunan bir zindan. Tabiî, eğer o gün yargıcın keyfi yerindeyse. Her hareketini izleyen gardiyanlar. Ziyaret falan yok, bir tek şansın, olur da avukat bulabilirsen, onunla görüşme.</p>
<p class="block5">Volkmann Beretta'yı cebine koydu, naylon ipi çıkarıp Lubsch'un gözlerinin önüne tuttu.</p>
<p class="block5">- Sen seç. Seni ve arkadaşını paketleyip Noel hediyesi gibi karakol kapısına mı bırakayım, yoksa konuşur musun?</p>
<p class="block5">Volkmann feneri Lubsch'un gözüne tuttu, terörist gözlerini kırpıştırıp başını çevirdi. Duydukları tek ses, dalgaların kıyıya vuruşu ve çılgınca esen buz gibi rüzgârın ağaçların arasında çıkardığı uğultuydu. Lubsch donmuş iskelenin üzerinde hareket edemeden oturuyor, sanki kaderini düşünüyordu. Volkmann'a baktığında ürperdi, yüzü soğuktan kıpkırmızıydı.</p>
<p class="block5">- Eğer konuşursam, ne olacak?</p>
<p class="block5">- Seni ve arkadaşını serbest bırakırım.</p>
<p class="block5">- Ne öğrenmek istiyorsun, Volkmann?</p>
<p class="block5">- Geçen sefer buluştuğumuzda sorduklarımın cevabını. Dieter Winter ve arkadaşları.</p>
<p class="block5">- Sözünü tutup bizi bırakacağına nasıl inanacağım?</p>
<p class="block5">- Bana güvenmekten başka çaren yok, Lubsch. Ama bana gerçeği anlatmazsan ya da yalan söylediğini, bütün bildiklerini anlatmadığını öğrenirsem, arkadaşın Karen polisin ziyaretiyle karşı karşıya kalır.</p>
<p class="block5">Lubsch fenerin beyaz ışığına bakıp küçük mavi gözlerini kırpıştırdı, yüzünü buruşturdu; sesi öfkeden yapış yapıştı.</p>
<p class="block5">- Gerçekten de çılgın pezevengin birisin Volkmann, öyle değil mi? Karen'in söylediği gibisin. Eğer bunun yanına kâr kalacağını sanıyorsan...</p>
<p class="block5">Terörist cümlesini bitirmeye fırsat bulamadan Volkmann uzanıp adamın yakasına yapıştı, sürükleyerek iskelenin kenarına getirdi. Lubsch'un saçından tuttu, kafasını buz gibi suya bastırdı. Lubsch kurtulmaya uğraştı, vücudu kasıldı, bacakları havayı dövdü. Volkmann çıkan hava kabarcıklarına bakıp ona kadar saydı. Sonra Lubsch'un başını geri çekti. Terörist yanan ciğerlerine hava doldurmak için kocaman bir soluk aldı.</p>
<p class="block5">- Son fırsat, Lubsch. Konuşacak mısın? Lubsch cevap vermeyince, Volkmann yeniden yakasını kavradı, başını suya bastırmaya hazırlandı.</p>
<p class="block5">Lubsch öksürerek diklendi:</p>
<p class="block5">- Tanrı aşkına Volkmann... Tamam, tamam, anlatacağım.</p>
<p class="block5">Volkmann adamı sürükleyerek iskelenin ortasına çekti, soluğunu toplamasını bekledi. Saçı alnına yapışmıştı. Yüzünden sular akıyor, tir tir titriyordu.</p>
<p class="block5">- Başından itibaren anlatmanı istiyorum, Lubsch, dedi Volkmann, Winter'le nasıl tanıştığından başla. Hiçbir şeyi unutmadan. Hiçbir şeyi. Anladın mı?</p>
<p class="block5">Lubsch öksürdü, iskeleye tükürdü. Birkaç saniye boyunca öyle kaldı, göğsü inip inip kalkıyordu. Nefesi düzelince bir süre Volkmann'a baktı, konuşmadan önce başını çevirdi.</p>
<p class="block5">- Winter'le ilk Heidelberg'de tanıştım. Tarih bölümündeydi.</p>
<p class="block5">- Arkadaş mıydınız?</p>
<p class="block5">- Hayır, Volkmann, arkadaş değildik. Sadece tanışıyorduk. Bazen öğrenci barlarında buluşup bir şeyler yiyip içiyorduk. [288]</p>
<p class="block5">- Bana Winter'i anlat.</p>
<p class="block5">Lubsch burnunu çekti, sonra suya tükürdü.</p>
<p class="block5">- Ne öğrenmek istiyorsun?</p>
<p class="block5">- Söyledim. Her şeyi.</p>
<p class="block5">- Winter'le ben, çizginin ayrı uçlarındaydık, siyasal bakımdan. O sağcıydı, bense sola yakınlık duyuyordum. Ama Winter hep inandırıcı bir konuşmacı olmuştur. Bir ara ortak amaçlarımız olduğuna beni bile inandırmıştı.</p>
<p class="block5">- Devam et.</p>
<p class="block5">Lubsch Volkmann'a baktı, sonra gözlerini çevirdi.</p>
<p class="block5">- Almanya'nın geleceği.</p>
<p class="block5">- Ne demek istiyorsun?</p>
<p class="block5">- Winter'in en sevdiği konuydu. O ve arkadaşları bu ülkeyi değiştirebileceklerini düşünüyorlardı.</p>
<p class="block5">- Kimdi o arkadaşları?</p>
<p class="block5">- Öğrenciler. Görüşlerini paylaşanlar.</p>
<p class="block5">- Bana Winter'in arkadaşlarından söz et, Lubsch.</p>
<p class="block5">Lubsch tereddüt etti, sonra:</p>
<p class="block5">- Bütün bunların seninle ne ilgisi var, Volkmann? diye sordu, bahsettiğin cinayetler mi, yoksa başka bir şey mi var?</p>
<p class="block5">- Sana susmanı söyleyene kadar devam et. Arkadaşları, demiştim.</p>
<p class="block5">Lubsch tereddüt etti, gözlerini soğuk göle çevirdi. Ensesi ıslak müflonlu rüzgârlığına gömülmüştü, zayıf vücudu oturduğu yerde tir tir titriyordu. Gözlerini bir süre kapattı, sonra yeniden açtı</p>
<p class="block5">- Üniversitedeki ikinci yılımızın altıncı ayma doğru Winter'i iyice tanımıştım. Ne zaman birlikte bira içsek, siyaset tartışıyorduk. Winter hem içer hem konuşurdu, ama tartışmalarımızda hiç şiddet olmadı, ikimiz de karşıt görüşlü olduğumuzdan hararetli tartışırdık, o kadar. Sonra bir gün benden Lüneburg Heath'te bir hafta sonunu arkadaşlarıyla geçirmemi istedi. Yedi kişi olacaktık. Bazıları öğrenciydi, ama Heidelberg'den sadece biz ikimiz vardık. Ötekiler Almanya'nın değişik bölgelerinden geliyordu, değişik toplumsal gruplardan, çoğu işçiydi. İkisi oldukça sertti, entelektüel olarak fazla bir derinlikleri yoktu, ama Winter gelmelerini istemişti. Ormanda kiraladığımız bir evde kaldık, çevredeki tavernalara gidip içtik. [290] Gece gündüz konuştuk, konuştuk. Siyaset hakkında. Felsefe. Tarih.</p>
<p class="block5">- Ötekiler, hepsi Winter'i tanıyor muydu?</p>
<p class="block5">Lubsch bir an bakışlarını kaldırdı.</p>
<p class="block5">- Tabiî. Bir aile gibi. Sanki birbirlerini çok iyi tanıyor gibiydiler.</p>
<p class="block5">Lubsch susunca:</p>
<p class="block5">- Winter'in bu arkadaşları, kimdi? diye sordu Volkmann.</p>
<p class="block5">- Sana söyledim, Volkmann, gelmelerini Winter istemişti. Onları daha önce hiç görmedim.</p>
<p class="block5">- İsimlerini istiyorum, Lubsch.</p>
<p class="block5">Lubsch tereddüt etti.</p>
<p class="block5">- Sadece birinin adını hatırlıyorum. Bir fen öğrencisi. Adı Kesser'di, Lothar Kesser. Benim yaşımdaydı, Bavyeralı.</p>
<p class="block5">- Bavyera'nın neresinden?</p>
<p class="block5">Lubsch başını salladı:</p>
<p class="block5">- Boktan bir köyünden, hatırlamıyorum.</p>
<p class="block5">- Grup bir aile gibiydi, dedin. Bu ne demek? Lubsch omuzlarını silkti.</p>
<p class="block5">- Sanki aralarında bir bağ vardı. Biraz acayipti tabiî. Gizli bir dernek gibi. Açıklamamı isteme Volkmann çünkü anlatamam. Ben oraya sadece Winter istediği için gittim.</p>
<p class="block5">- Devam et.</p>
<p class="block5">- Bir gece, herkes yattıktan sonra, bu Kesser biraz ormanda yürümeyi önerdi. Sadece o ve ben. Dışarısı soğuk ve karanlıktı, biz de birkaç kadeh içmiştik. Kabul ettim çünkü Kesser'in benimle özel konuşmak istediğini anlamıştım. Birlikte bir saate yakın yürüdük. Kesser durmadan Almanya'nın geçmişinden söz etti. Kötü yanlarından değil, iyi yanlarından. Almanya'nın tarih boyunca büyük buhranlardan, zor dönemlerden nasıl hep güçlenerek çıktığı. Engelleri nasıl aştığı. Kargaşadan düzen yarattığı. Bunun gibi boktan şeyler. Almanya'nın yeni bir düzensizlik dönemine gireceğini söyledi. Gelecekte kesin olarak yeni sorunlar yaşanacağını. Sadece Almanya'da değil, bütün Avrupa'da. Siyasal açıdan. Ekonomik ve toplumsal açılardan. Ama yeni fırsatlar doğacağını. Bizim Almanlar olarak birleşmemiz gerektiğini, doğacak fırsatlardan yararlanarak daha iyi bir anavatan yaratmamızı. [291] Epey sarhoştum, ama yine de Kesser'in söylediklerinin çılgınlık olduğunu düşündüm. Anlattıklarının genç üniversite öğrencilerinin idealist konuşmalarına benzediğini söyledim ona.</p>
<p class="block5">- Kesser ne dedi?</p>
<p class="block5">- Canı sıkıldı. Zamanı geldiğinde, o ve onun gibi düşünenlerin davalarını ilerletmek için maddî yardım alacaklarını söyledi. Açıklamasını istedim, ama ayrıntıya girmedi. Ama benim Kızıl Ordu'nun devamı bir grupla ilişkide bulunduğumu bildiğini söyledi. Kesser ne kendisinin ne de Winter'in beni ve arkadaşlarımı terörist olarak görmediğini, sadece daha iyi bir Almanya isteyen mutsuzlar olarak değerlendirdiğini anlattı. İstersek, onlara katılabilirmişiz.</p>
<p class="block5">- Sen ne dedin?</p>
<p class="block5">- Çok nazik olduğunu, ama yanıldığını. Hiçbir grupla ilişkim yoktu. Sarhoştum, ama dikkatliydim Volkmann. Ayrıca Kesser'in bir oyun oynadığını düşündüm. Belki de Kesser ve Winter <i class="calibre3">Bundespolizei</i> köstebekleriydi. Hep oluyor, biliyorsun. En iyi polis adaylarını üniversitelere kaydettirip aşırı öğrencilerin arasına sokarlar. Sonra onları yönlendirip tuzağa düşürürler.</p>
<p class="block5">- Sen reddedince, Kesser'in tepkisi ne oldu? Lubsch omuzlarını silkti.</p>
<p class="block5">- Büyük bir yanlışlık yaptığımı söyledi. Daha fazla konuşmadı, orada da kestik. Ama ondan sonra, Winter üniversitede hep bana uzak durdu. Benimle neredeyse hiç konuşmadı, yan yana geldiğimizde de, hep mesafeliydi.</p>
<p class="block5">Gölün üzerinden geçen sağanak Lubsch'u titretti.</p>
<p class="block5">- Kesser'le bir daha karşılaştın mı?</p>
<p class="block5">Lubsch uzunca bir süre cevap vermedi. Karanlık sulara bakıyordu. Sonra:</p>
<p class="block5">- Bundan iki yıl önceydi, dedi, onunla tekrar görüştüm.</p>
<p class="block5">- Anlat.</p>
<p class="block5">- Arkadaşlarımdan birini aramışlar bir gece. Kim olduğunu söylememiş. Bana bir mesaj iletmek istiyormuş. Lothar Kesser benimle görüşmek istiyormuş. Beni ilgilendireceğini sandığı önemli bir önerisi olacakmış. Aramam için bir numara, bir de saat vermiş, arkadaşımdan bu mesajı bana iletmesini istemiş. Numarayı aradım. Cevap veren Winter'di. [292] Çok dostçaydı, ne istediğini sorduğumda da, Kesser'le birlikte beni görmek istediklerini, söyleyeceklerinin telefonda anlatılmayacak kadar önemli olduğunu anlattı. Ama çok önemli olduğunu tekrar etti. Eğer ona güvenmiyorsam, adamlarımdan ikisini yanımda getirebileceğimi söyledi. Nerede buluşacağımıza da ben karar verecektim.</p>
<p class="block5">- Ne oldu?</p>
<p class="block5">- Meraklandım, Karaormanlar'da küçük bir kasabanın dışında buluşmayı kararlaştırdık. Yeri daha önce kontrol etmek için yanıma iki adam alıp gittim. Kesser ile Winter yalnız gelmişlerdi. Dağlara gittik, sonra üçümüz yürümeye başladık. Ne istediklerini sorduğumda, konuşan sadece Kesser oldu. Bir önerisi olduğunu söyledi. Bana ve grubuma.</p>
<p class="block5">- Nasıl bir öneri?</p>
<p class="block5">- Rusların geçmişte sağladıkları her şeyin eşini verebilecek durumda olduklarını anlattı.</p>
<p class="block5">- Ne demek bu?</p>
<p class="block5">- Silah, patlayıcı. İhtiyacımız olacak hemen her şey.</p>
<p class="block5">Volkmann durakladı:</p>
<p class="block5">- Kesser bunları nereden sağlayacaklarını söyledi mi?</p>
<p class="block5">- Hayır, söylemedi.</p>
<p class="block5">- Sormadın mı?</p>
<p class="block5">- Tabiî, sordum. Bana bununla ilgilenmememi söyledi. Önerisinde samimî olduğunu, kabul edip etmemenin bana kaldığını. Kararı bana ve adamlarıma bıraktığını.</p>
<p class="block5">- Peki, sen bu öneriyi nasıl karşıladın?</p>
<p class="block5">Lubsch acı acı güldü.</p>
<p class="block5">- Çılgınca bir öneri olduğunu düşündüm, Volkmann. Radikal bir sağcının, solcu teröristlere silah sağlaması. Saçma.</p>
<p class="block5">- Yani kabul etmedin?</p>
<p class="block5">Lubsch belli belirsiz gülümsedi.</p>
<p class="block5">- Tabiî, kabul ettim, sonunda yani. Kesser'in çılgın olduğunu düşünüyordum, öyle çıkmadı. Silah stoklarımız acınacak durumdaydı. Sovyetler'den de bir şey gelmiyordu artık. Duvar yıkıldıktan sonra da, avucumuzu yalamaya başlamıştık.</p>
<p class="block5">- Kesser'in adamlarının sağladıkları silahlar nelerdi?</p>
<p class="block5">Lubsch tereddüt edince, sesini yükseltti:</p>
<p class="block5">- Silahları sordum, Lubsch! [293]</p>
<p class="block5">- Genellikle küçük silahlarla patlayıcılar.</p>
<p class="block5">Makinalı tabancalar, saldırı tüfekleri, tabancalar. El bombası ve <i class="calibre3">Semtex</i>.<sup class="calibre4">1</sup> [<sup class="calibre4">1</sup> Bir çeşit patlayıcı, (ç.n.)] Bir keresinde de bir siyasetçinin arabasını havaya uçurmamız için bazuka.</p>
<p class="block5">Volkmann yerdeki teröriste baktı, bir an tereddüt etti.</p>
<p class="block5">- Ya koşullar, Kesser'in öne sürdüğü koşul yok muydu?</p>
<p class="block5">- Bizimkiler silahların bedelini ödemek zorundaydı. Ama sembolik bir ödeme. Sadece masrafları karşılayacak kadar.</p>
<p class="block5">- Seninkiler Winter'in amaçlarını sorgulamadı mı?</p>
<p class="block5">Lubsch başını salladı, sessizce güldü.</p>
<p class="block5">- Volkmann, silahların güvenilir olduğunu, hedefi vurduğunu bildiğimizi sürece, şeytandan bile alırdık. İhtiyaçlarımız karşılandığı için teşekkür ediyorduk.</p>
<p class="block5">- Winter ile adamları size ne kadar süre silah sağladı?</p>
<p class="block5">- On sekiz ay kadar.</p>
<p class="block5">- Neden? Sonra ne oldu?</p>
<p class="block5">Lubsch başını kaldırıp bakınca, Volkmann feneri adamın yüzünden uzaklaştırdı.</p>
<p class="block5">- Kesser'in bir şartı daha vardı.</p>
<p class="block5">- Ne?</p>
<p class="block5">- Her silah teslimatında, bizden bir isteği olacaktı. Silah karşılığı bir iyilik. Kimi zaman bazı hedefleri vurmamızı istiyorlardı.</p>
<p class="block5">- Nasıl hedefler?</p>
<p class="block5">- Bankalar. Malî kuruluşlar. Hazine varlıkları. Hâlâ Alman toprağında kalmış Müttefik üsleri. Hedeflerden bazıları amaçlarımıza uygundu. O hedefleri vurmak bize de yabancı gelmediğinden, Kesser'in isteklerini memnuniyetle yerine getiriyorduk. Hedefler konusunda anlaşamadığımız zamanlarda da, silah teslimatını sürdürebilmek için, sesimizi çıkarmıyorduk.</p>
<p class="block5">- Peki, öyleyse Winter ve Kesser silah teslimatını neden durdurdu?</p>
<p class="block5">Lubsch durakladı:</p>
<p class="block5">- Altı ay kadar önceydi, Kesser'in istekleri gittikçe çılgınlaşmaya başladı. Bizden yabancı işçilerin kaldığı yerleri bombalamamızı istiyordu. Bu da bizim düşüncemize uymuyordu. [294]</p>
<p class="block5">Bir de bazı insanları vurmamızı istedi. Bize öldürülmesini istediği üç kişinin adını verdi.</p>
<p class="block5">- Kesser bu adamların öldürülmelerini neden istediğini de söyledi mi?</p>
<p class="block5">- Hayır. Söylemedi. Sadece silah almaya devam etmek için bunların öldürülmesinin şart olduğunu anlattı.</p>
<p class="block5">- Kimdi o adamlar?</p>
<p class="block5">- İkisinin adını daha önce hiç duymamıştım. Ama listedeki üçüncü adı gördüğümde, bunu yapamayacağımızı anladım.</p>
<p class="block5">- Devam et.</p>
<p class="block5">- Berlinli, liberal görüşlü bir siyasetçi. Kesser'e bunun bizim işimiz olmadığını söyledim. Biz sadece düşman bildiğimiz işadamları ile siyasetçileri vururduk. Bir ay sonra yeni bir parti silah göndereceklerdi, cima hiç gelmedi. Kesser ile Winter de benimle bir daha hiç ilişki kurmaya çalışmadı.</p>
<p class="block5">- Kesser'in öldürülmesini istedikleri kimlerdi?</p>
<p class="block5">Lubsch durakladı.</p>
<p class="block5">- Doğu Berlin'de biri. Adı Rauscher, Herbert Rauscher. Öteki de Friedrichshafen'da, İsviçre sınırı yakınlarında oturan bir kadın.</p>
<p class="block5">- Adı?</p>
<p class="block5">- Hatırlamıyorum.</p>
<p class="block5">- Düşün, Lubsch.</p>
<p class="block5">- Hedda bir şey. Pohl ya da Puhl, emin değilim.</p>
<p class="block5">- Kim bu?</p>
<p class="block5">- Önemsiz biri. Bir işadamının dul karısı.</p>
<p class="block5">- Ya Doğu Berlin'deki? Rauscher?</p>
<p class="block5">- Önemsiz bir işadamı. O da öyle.</p>
<p class="block5">- Sizinkiler onları araştırmadı mı?</p>
<p class="block5">- Tabiî ki araştırdık. Öldürmek için öldürecek değildik, Volkmann. Böylesi düşüncelerimize uymaz. Biz sadece vurulmayı hak ettiklerini düşündüğümüz seçme hedefleri vururuz. Ülkeyi çamura sürükleyen büyük işadamları. Onları destekleyen siyasetçiler. Polis ve ordu.</p>
<p class="block5">- Winter ve Kesser bu adamların neden ölmeleri gerektiğini söylemediler mi?</p>
<p class="block5">- Hayır. Söyledim sana, Volkmann. Bu sadece anlaşmanın bir parçasıydı.</p>
<p class="block5">- Berlin'deki siyasetçi kimdi? [295]</p>
<p class="block5">- Adı Walter Massow.</p>
<p class="block5">Lubsch soğuk göle bakıp şiddetle titredi, dişleri takırdıyordu.</p>
<p class="block5">- O makinenin bir dişlisi değil, bu ülkenin zavallıları için bir şeyler yapmaya çalışan iyi niyetli bir adam. Kesser'e de böyle dedim, imkânsız olduğunu söyledim. Bizler ırkçı değildik, onun faşist planlarını da izlemeyecektik. Eğer Massow vurulursa, bunu bana karşı yapılmış bir hareket olarak göreceğimi de söyledim.</p>
<p class="block5">Volkmann'a baktı.</p>
<p class="block5">- Ondan sonra da, demin söylediğim gibi, silah teslimatı durdu.</p>
<p class="block5">Volkmann bir süre düşündü, sonra:</p>
<p class="block5">- Winter ve Kesser'e neden göçmenlere saldırmak istediklerini sormadın mı? dedi.</p>
<p class="block5">- Tabiî sordum. Kesser Almanya'daki göçmenlerden bazılarının kendi terör gruplarını oluşturduğunu, sağcılara darbe indirmeye başladıklarını anlattı. Onlara cevap verme zamanının geldiğini düşünüyordu. Ama dediğim gibi, Kesser sağcı bir salaktı. Tam onun gibi birinden bekleyeceğin bir hareket.</p>
<p class="block5">- Ne demek istiyorsun?</p>
<p class="block5">- Lüneburg Heath'te, babasıyla konuşmasını duydum. Babası savaşta önemli bir SS subayıydı. Babasının Brandenburg Vasiyetnamesi'nin hazırlanması konusunda Adolf Hitler'e yardım ettiğini söylüyordu, ne demekse artık? Ama Kesser bunu övünmek için söylüyordu, sanki soyağacını kanıtlamak istiyormuş gibi.</p>
<p class="block5">Volkmann bir ara göle baktı, sonra yeniden Lubsch'a döndü.</p>
<p class="block5">- O politikacı, Massow. Ne oldu ona? Lubsch başını salladı.</p>
<p class="block5">- Hiç. Rahat bıraktılar.</p>
<p class="block5">- Ya ötekiler?</p>
<p class="block5">- Bilmiyorum, sanırım öldüler.</p>
<p class="block5">Lubsch gölün üzerinden gelen rüzgârı hissedip ürperdi.</p>
<p class="block5">- Massow sence neden öldürülmedi? dedi</p>
<p class="block5">Volkmann. Lubsch omuzlarını silkti.</p>
<p class="block5">- Belki de Winter benim düşüncemi öğrendikten sonra Massow'un hayatta kalmasının daha doğru olacağını düşündü. [296] Bilmiyorum, Volkmann. Her neyse, Kesser ve Winter bir daha bizimle temas kurmadı. Üstelik pis işlerini yapacak başkalarını buldular.</p>
<p class="block5">- Ne demek bu? Kimleri?</p>
<p class="block5">- Kesser ve Winter'in sadece bize değil, başka gruplara da silah sağladıklarını öğrendik.</p>
<p class="block5">- Terörist gruplar mı demek istiyorsun?</p>
<p class="block5">Lubsch belli belirsiz gülümsedi, dudakları titriyordu.</p>
<p class="block5">- Bu nereden baktığına bağlı, öyle değil mi, Volkmann? Ama yine de sizin deyiminizle terörist diyelim.</p>
<p class="block5">- Hangileri?</p>
<p class="block5">- Aklına gelebileceklerin hemen hepsi. Yani belirli bir önemi olanlar. Onlarla da aynı anlaşmayı yaptı. Belirledikleri hedeflerin vurulması karşılığında silah. Sana anlattığım gibi.</p>
<p class="block5">Volkmann kısa bir tereddüt geçirdi. İskelenin kenarına kadar yürüdü, buz gibi rüzgârın yüzünü dağladığını hissetti. Gözlerini Lubsch'a çevirip sordu:</p>
<p class="block5">- Bana anlattıklarından hiçbir anlam çıkmıyor, Lubsch. Winter'in bakış açısı neydi? Onun ve arkadaşlarının amaçları neydi? Winter o insanları öldürmeni neden istiyordu? Bunu neden kendileri yapmadı? Silahları vardı.</p>
<p class="block5">Lubsch acı acı gülümsedi.</p>
<p class="block5">- Bilmiyorum, Volkmann. Hiçbirimiz anlamadık bunu. Benim bir teorim vardı. Kısmen tutarlı, kısmen saçma bir teori.</p>
<p class="block5">- Anlat bakalım.</p>
<p class="block5">- Belki de anarşinin yaygınlaşmasını istiyorlardı. Winter ve adamları silah sağladı. Bu silahların ortadan kaldırılmasını istedikleri insanlara karşı kullanılmasını istediler. İş adamları. Özel kuruluşlar. Kamu kuruluşları. Ilımlı askerler. Ama insanlar bu ölümlerden kızıl teröristleri sorumlu tutunca, sağcılar halkın gözünde önem kazanmaya başlıyor.</p>
<p class="block5">Volkmann bir şey söylemeyince, ona döndü.</p>
<p class="block5">- Çıldırdığımı düşünüyorsun değil mi, Volkmann?</p>
<p class="block5">- Teorinin bir bölümünün saçma olduğunu söyledin. Hangi bölümü?</p>
<p class="block5">Lubsch omuzlarını silkti.</p>
<p class="block5">- Massow dışında, Kesser'in öldürülmesini istediği insanlar. Bir şey daha var. Winter'in arkasında kimler varsa, bu kadar çok silah alıp sevk edebilmeleri için çok paraları olması gerekir. [298] Belki de polis ya da ordu içinde bir sağcı grup. Ya da zengin işadamları. Ucunda bir çıkan olan kişiler.</p>
<p class="block5">- Winter ile Kesser'in sağladığı silahlar nereden geliyordu?</p>
<p class="block5">Lubsch omuzlarını silkti:</p>
<p class="block5">- Bilmiyorum.</p>
<p class="block5">- Winter'in öldürülmesi. Sizinkiler mi?</p>
<p class="block5">- Hayır.</p>
<p class="block5">- Kim?</p>
<p class="block5">- Bilmiyorum, Volkmann. Winter bıçak sırtında yaşıyordu. Benimki gibi gruplarla iş yaptı. Bir de çenesi çok düşüktü. İçtiği zaman, çok konuşuyordu.</p>
<p class="block5">Lubsch omuz silkti:</p>
<p class="block5">- Ateşle oynarsan, yanarsın. Belki de biri onu yaktı.</p>
<p class="block5">- Onu en son ne zaman gördün?</p>
<p class="block5">- Altı ay önce, Kesser'le buluştuğumda.</p>
<p class="block5">- Kesser'i nasıl bulurum?</p>
<p class="block5">Teröristin Volkmann'a bakan yüzü soğuktan mosmordu.</p>
<p class="block5">- Bilmiyorum, Volkmann. Ama sana bir öğüt, daha önce de verdiğim öğüt gibi: eğer aklın varsa ondan ve arkadaşlarından uzak durursun. Tabiî senin ve kızın ölmesini istemiyorsan.</p>
<p class="block5">- Karl Schmeltz ve Nicolas Tsarkin. Winter ya da Kesser'in bu isimlerden söz ettiğini duydun mu?</p>
<p class="block5">- Hayır.</p>
<p class="block5">- Emin misin?</p>
<p class="block5">- Kesser ya da Winter hiç ad vermezdi. Hiç.</p>
<p class="block5">Sana anlattığım listedekilerin dışında. Lubsch'un dişleri takırdıyordu, başını kaldırdı.</p>
<p class="block5">- Artık beni çözmeyecek misin, Volkmann? Yoksa bütün gece burada bırakıp bokumun donmasını mı istiyorsun? Sana bildiğim her şeyi anlattım.</p>
<p class="block5">Volkmann teröristin gözlerini kamaştırmamak için elindeki fenerin ışığını biraz sağa tuttu; adamın tepkilerini hâlâ rahatça görebiliyordu.</p>
<p class="block5">- Son bir soru. Erica Kranz.</p>
<p class="block5">- Ne olmuş?</p>
<p class="block5">- Heidelberg'deyken Winter'le samimi miydi?</p>
<p class="block5">- Bunu bana neden soruyorsun Volkmann?</p>
<p class="block5">Gidip ona sorsana.</p>
<p class="block5">- Sen soruma cevap ver, Lubsch.</p>
<p class="block5">Lubsch omuzlarını silkti.</p>
<p class="block5">- Bazı partilerde, onları konuşurken gördüm.</p>
<p class="block5">Mosmor yüzünü kaldırıp Volkmann'a baktı.</p>
<p class="block5">- Arkadaşın olduğunu sanıyordum?</p>
<p class="block5">Volkmann soruyu duymazlıktan gelip ayağa kalktı.</p>
<p class="block5">- Seninle konuşmak bir zevkti.</p>
<p class="block5">- Siktir git!</p>
<p class="block5">Lubsch'un gözlerindeki nefreti gördü. Uzaklaşırken tereddüt etti, döndü, fenerin ışığını adamın gözüne tuttu.</p>
<p class="block5">- Bu gece sana bir iyilik yaptım, Lubsch. Yasaya göre, hayatının sonuna kadar parmaklıkların arkasında kalman gerekir. Ben sözümü tutuyorum. Ama eğer bana yalan söylediğini öğrenir ya da peşime düştüğünü anlarsam, polis arkadaşın Karen'i ziyaret edecek. Bir şey daha. Erica Kranz'dan uzak dur.</p>
<p class="block5">Volkmann feneri söndürdü, iskele karanlığa gömüldü.</p>
<p class="block5">- Arabayı yarın Karen'in dükkânının yakınında bulursun. Arabadaki herifi de sana arkadaşlık etmesi için burada bırakacağım.</p>
<p class="block5">Opel'e doğru yürürken, buzlu karanlıkta gölün üzerinden geçen rüzgârın ıslığını, iskelede kemerden kurtulmaya çalışan Lubsch'un homurtusunu duydu.</p>
<p class="block5"><br class="calibre1" id="calibre_pb_33"/>
</p>
</body></html>
