<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Brandenburg</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block5">
</p>
<p class="block4">Yirmi sekizinci kısım</p>
<p class="block5">Asuncion.</p>
<p class="block5">18 aralık, pazar, 14.45</p>
<p class="whitespace"> </p>
<p class="block5">Güneş ışınları bahçeyi yıkıyor, kömür ızgarasının üstünde kalın, sulu biftekler ile şişman, yağlı sosisler cızırdıyordu. Vellares Sanchez önündeki et parçalarından birine ızgara çatalını saplayıp kanlı, pembe tarafını çevirirken, gözlerinde iştah belirtisi yoktu. Aklında bir sürü şey vardı. Tek bir noktada toplanan bir sürü düşünce. Rudi Hernandez'in yüzü gözünün önünden gitmiyordu. Morgun soğuk mermerlerindeki hali... Beyaz örtü çekilince, ortaya çıkan yaralar... Sanchez yüzünü buruşturdu, bakışlarını iştah kesici et parçasından ayırarak güneşin aydınlattığı bahçeye çevirdi. Bir grup komşu ve dost bir araya gelmiş, ellerinde içkileri, gevezelik ediyordu.</p>
<p class="block5">Tören bittiğinden beri sıkıldıkları belli olan vaftiz kıyafetleri içinde masum kızlar ile üzerlerinde iğreti duran takım elbiseler giymiş oğlanlar çikolatalı pasta yiyip limonata içiyor, bahçenin çimleri üzerinde hopluyordu. Aile görevi, aile görevidir. Maria'nın bakışlarını yakaladığını, kızın el salladığını gördü. Elini kaldırıp gülümsedi. Kız güzeldi. Hem de çok güzel. Annesine çekmiş. Günü gelecek, erkekler kızın bir bakışı için birbirlerini yiyeceklerdi... Ama daha değil. Hâlâ masumiyetin tadının çıkarılacağı dönemde. [336]</p>
<p class="block5">Kız yaklaştı, beyaz elbiseleriyle bir kuğuyu andırıyordu.</p>
<p class="block5">- Yemek hazır değil mi, Baba? Acıktım.</p>
<p class="block5">Sanchez kapkara, kıvırcık saçları okşadı.</p>
<p class="block5">- Daha değil, tatlım...</p>
<p class="block5">Karısı Rosario'nun evden çıktığını, yarıma geldiğini gördü. Biraz önce eve girmişti, Sanchez tuvalete gittiğini düşünmüştü, ama kadının yüzü asıktı. Kızının omzuna dokundu.</p>
<p class="block5">- Hadi Baba'ya bir iyilik yap, meleğim. Git bir bak, herkes içkisinden memnun mu?</p>
<p class="block5">Kız başını sallayıp kayboldu. Rosario yaklaştı, yüzü hâlâ asıktı.</p>
<p class="block5">- Bugün izinli olduğunu sanmıştım.</p>
<p class="block5">- Öyleyim.</p>
<p class="block5">- Her şey yolunda mı?</p>
<p class="block5">Sanchez başını salladı.</p>
<p class="block5">- Etler neredeyse hazır.</p>
<p class="block5">- Yemekten söz etmiyordum.</p>
<p class="block5">Karısının uykulu, meraklı gözlerini gördü:</p>
<p class="block5">- İçeride Dedektif Cavales var. Geçerken uğradığını söylüyor. Bize katılmasını söyledim, istemedi. Seninle yalnız konuşmak istiyor.</p>
<p class="block5">- Nerede şimdi?</p>
<p class="block5">- Çalışma odanda.</p>
<p class="block5">- O zaman gidip bir göreyim. Bana bir iyilik yap, ızgarayla ilgilen.</p>
<p class="block5">Arkasını dönerken, karısının sesini duydu:</p>
<p class="block5">- Hiç olmazsa bugün izinli olacağını ummuştum.</p>
<p class="block5">Omuzlarını silkti.</p>
<p class="block5">- Ben de.</p>
<p class="block5">Kaşları çatık kadını yanağından öptü.</p>
<p class="block5">- Bir polisin kaderinde mutluluk yoktur.</p>
<p class="block5">- Ne de karısının. Ama bunu evlenme teklif etmeden önce söylemeliydin.</p>
<p class="block5">Sanchez gülümsedi.</p>
<p class="block5">- Söyleyip de böyle bir kadını kaybetme tehlikesini mi göze alsaydım?</p>
<p class="block5">Alaycı bir ifadeyle yüzünü buruşturdu, sonra kocasına bakıp gülümsedi, masadan iki kutu bira alıp adama uzattı. [337]</p>
<p class="block5">- Birini Cavales'e ver. Soğuk bir içkiyi reddedemeyecek gibi görünüyor.</p>
<p class="block5">- O kadar mı kötü?</p>
<p class="block5">- Hayır, susamış.</p>
<p class="block5">Biraları aldı, bahçeyi geçip eve girdi. Bahçeden sonra, ev serindi. Her yerde çiçekler, bitkiler. "Kadınlar bitkilere neden bu kadar düşkündür?" diye düşündü. Hiçbir zaman çözemeyeceği bir sır. Cavales'i çalışma odasında, bodur ve kavruk bir avizeağacını incelerken buldu. Bodur ve kavruktu, çünkü Sanchez'in filtresiz sigaralarının dumanına dayanamadığı için gelişememişti. Sanchez kapıyı kapattı, dedektifin yanına giderek birayı uzattı.</p>
<p class="block5">- Rosario'dan sevgilerle. Bir biraya ihtiyacın olduğunu düşünüyor.</p>
<p class="block5">Cavales başıyla onayladı.</p>
<p class="block5">- Çok sıcak.</p>
<p class="block5">Bahçeye, konuklara baktı.</p>
<p class="block5">- Izgara için güzel bir gün.</p>
<p class="block5">- Maria'nın vaftizi, diye açıkladı; Sanchez.</p>
<p class="block5">Cavales bekârdı. Bağ yok, sorumluluk yok. Ama iyi bir polis. Hırslı, ama sessiz. Disiplinli.</p>
<p class="block5">- Pekâlâ, dedi Sanchez sonunda,, tek tatil günümde seni buralara sürükleyen nedir? Ziyarete gelmedin herhalde?</p>
<p class="block5">Cavales başını salladı. Yorgun görünüyordu. Sanchez gibi o da ömrünü çalışarak geçiliyordun çok çalışarak bu dosyaya da günlerini, gecelerini vermişti. Sadece bu dosya olsa... Elde çalıştıracak adam yoktu. İnsanlar yaz tatilindeydi. Sanchez camdan dışarı bakarken birasından bir yudum aldı.</p>
<p class="block5">- Anlat bakalım.</p>
<p class="block5">- Yeniden Tsarkin'in evine gittim.</p>
<p class="block5">Sanchez arkadaşının yüzüne baktı:</p>
<p class="block5">- Devam et.</p>
<p class="block5">- Evi üç, belki de dört kere aradığınızı, bir şey bulamadığınızı biliyorum.</p>
<p class="block5">Sanchez gülümsedi:</p>
<p class="block5">- Gidip kemikleri toplayayım, dedin, değil mi?</p>
<p class="block5">Cavales başıyla onayladı.</p>
<p class="block5">- Öyle gibi. [338]</p>
<p class="block5">- Peki, bizlerin bulamayıp da senin gözünden kaçmayan neymiş?</p>
<p class="block5">- Bir şey bulduğumu nereden çıkarıyorsunuz?</p>
<p class="block5">- Bürodayken, yüzümü görmekten gına getirdiğini biliyorum. O kadar çekici bir adam olmadığımı da.</p>
<p class="block5">Cavales sırıttı.</p>
<p class="block5">- Haklısınız.</p>
<p class="block5">- Bir şey bulduğunu tahmin ettiğim konusunda mı, yoksa çekici bir adam olmadığımı söylerken mi?</p>
<p class="block5">- Birincisi.</p>
<p class="block5">- İyi. Bir an, duygularımla oynadığını sanmıştım.</p>
<p class="block5">Belli belirsiz gülümsedi, birasını yudumladı, gözlerini kırpıştırdı.</p>
<p class="block5">- Ee, ne bekliyorsun?</p>
<p class="block5">- Bütün odaları yeniden elden geçirdim. Tepeden tırnağa. Bir şeyi atlamış mıyız, diye.</p>
<p class="block5">Durakladı:</p>
<p class="block5">- Atlamışız.</p>
<p class="block5">Sanchez gözlerini kaldırdı.</p>
<p class="block5">- Neyi atlamışız?</p>
<p class="block5">- Fotoğrafları.</p>
<p class="block5">Sanchez gözlerini kırpıştırdı:</p>
<p class="block5">- Anlat.</p>
<p class="block5">- Fotoğraflar. Herkes fotoğraf saklar. Albümler. Arkadaşların resimleri. Tanıdıklar. Akrabalar.</p>
<p class="block5">Sanchez başını salladı.</p>
<p class="block5">- Yoktu. Hiç fotoğraf yoktu. Hatırlıyorum. Sadece bir tane. Tsarkin'in kendi resmi. Yatak odasında, başucundaki etajerin üzerinde.</p>
<p class="block5">- Benim de anlatmak istediğim bu. Yatak odasınınkinin dışında, başka fotoğraf yoktu, dedi Cavales sessizce. İhtiyarlar bütün resimleri saklarlar.</p>
<p class="block5">Sanchez gülümsedi, adamın kafası çalışıyordu.</p>
<p class="block5">- Devam et.</p>
<p class="block5">- Tsarkin'in uşağıyla konuştum. Fotoğraflardan bahsedince, çok rahatsız oldu. Daha önce hiç görmediğim kadar rahatsız. Sanki bir şeyler saklamak ister gibi.</p>
<p class="block5">- Saklıyor muymuş?</p>
<p class="block5">Cavales başıyla onayladı. [339] Birasından bir yudum aldı, bir sigara yaktı, bir tane de Sanchez'e uzatıp yaktı.</p>
<p class="block5">- Emin olabilirsiniz.</p>
<p class="block5">Cavales pencerenin ötesindeki insanlara baktı, sonra bakışlarını yeniden Sanchez'e çevirdi.</p>
<p class="block5">- Ona anlattım, bilip de bize söylemediği bir şey çıkarsa, başının büyük belaya gireceğini anlattım. Onu karakola götürmeye geldiğimi söyledim. Adam kötü oldu. Hiçbir kabahati olmadığını söyledi.</p>
<p class="block5">- Ama ne kabahat işlemişti?</p>
<p class="block5">- Tsarkin'in intihar ettiği günün ertesinde, biz daha evi iyice arayamadan, birinin geldiğini söyledi. Bir işadamı sanmış. Polisin neler yaptığını sormuş. Tsarkin'in geride kâğıt bırakıp bırakmadığını öğrenmek istemiş. Uşak bırakmadığını söyleyince, eve bir göz atmak istemiş. Uşak kabul etmeyince de adam işbirliği yapmasının kendi yararına olacağını anlatmış.</p>
<p class="block5">- Tehdit mi etmiş?</p>
<p class="block5">Cavales omuzlarını silkti:</p>
<p class="block5">- İma etmiş.</p>
<p class="block5">- Devam et.</p>
<p class="block5">- Adam evi sıkı sıkı aramış. Tsarkin'in fotoğraf albümlerinden bazılarını almış.</p>
<p class="block5">- Ve?</p>
<p class="block5">- Hepsi bu. Bir de tabiî uşağa buraya geldiğini, bir şeyler götürdüğünü kimseye anlatmamasını tembihlemiş.</p>
<p class="block5">Sanchez içini çekti, dumanı üfledi. Pencerenin yanındaki koltukta oturuyordu.</p>
<p class="block5">- O ziyaretçi, dedi, adını öğrenebildin mi?</p>
<p class="block5">Cavales gülümseyip başını salladı:</p>
<p class="block5">- Dostça bir tartışmadan sonra.</p>
<p class="block5">- Kimmiş?</p>
<p class="block5">- Franz Lieber.</p>
<p class="block5">- O da kim?</p>
<p class="block5">- Şimdilik tek bildiğim, Tsarkin'in tanıdığı olduğu. Ama ismin Alman ismi olduğu açık.</p>
<p class="block5">Sanchez pencereden dışarıya, güneşli bahçeye, neşeli insanlara baktı. Maria başka bir kızla elbisesini karşılaştırıyordu. Karısı bir grup kadının ortasında durmuş gülüyordu. O kadını seviyordu, hem de çok. [340] Birçok kez, polislik yerine başka meslek seçmiş olmayı, böylelikle karısına, Maria'ya daha çok zaman ayırabilmeyi istemişti.</p>
<p class="block5">Cavales'e döndü.</p>
<p class="block5">- Bana bir saat ver. Seninle büroda buluşalım. Lieber'in adresini istiyorum. Geçmişiyle ilgili bilgileri de.</p>
<p class="block5">- İstettim bile, Gündüz vardiyasından iki kişiyi bu işle görevlendirdim.</p>
<p class="block5">Sanchez başını salladı.</p>
<p class="block5">- Öyleyse bir saat sonra.</p>
<p class="block5">Cavales birasını bitirmeden gidince, Sanchez pencereye yaklaştı. Güneş çimenleri aydınlatıyordu. Kahkahaları duydu. Neşelenilecek bir gün. Rosario gitmesinden hoşlanmayacaktı, ama yapması gereken şeyler vardı. Saatine baktı, yarım saat daha, sonra büroya gidecekti. Sigarasını söndürdü, konuklarının yanına gitti.</p>
<p class="whitespace"> </p>
<p class="block5">16.35</p>
<p class="block5">Randevuevi Plaza Uruguaya'da, tren istasyonunun yanındaydı. Dıştan yıkık dökük görünmesine rağmen, içi görkemliydi: kartonpiyerler, pahalı duvar kaplamaları, ipek çarşaflı yataklar, müşterilerin terli ve yorgun vücutlarını temizleyebilmeleri için saunalar, duşlar, seçici müşteriler için özel olarak döşenmiş gösterişli odalar. Kızlar da öyle. Asuncion'un en iyileri aynı zamanda da en pahalıları olarak bilinirlerdi. Lieber en çok on beşinde bir kız seçmişti. Arkadaşıysa daha olgun bir kadını tercih etmişti; büyük göğüslü, geniş kalçalı, otuzunda bir kadını. İki şişe şampanya getirilmiş, buz kovasına yerleştirilmişti. İyice sarhoş olup seviştikten sonra, Lieber cüzdanını aldı, incecik sabahlıklarını giymeye çalışan kızlara doğru bir deste banknot fırlattı. İkinci adam hâlâ yatıyordu, elinde şampanya bardağı, yüzünde bir tebessüm.</p>
<p class="block5">- Alın, dedi Lieber kızlara, ödülünüz.</p>
<p class="block5">Kızlar çıkmaya hazırlanırken, Lieber büyük olanına döndü,</p>
<p class="block5">- Arkadaşımla bir iş konuşacağız, dedi. [341]</p>
<p class="block5">Rosa'ya rahatsız edilmek istemediğimi söyle. Kız başını salladı, arkadaşının kolunu dürttü, kapıya yöneldiler. Lieber incecik sabahlığın altından görünen kalçaların yuvarlaklığını giderek azalan bir istekle seyretti. Masanın üzerinden iki bardak ile yarısı dolu şampanya şişesini aldı, yatakta oturan çıplak adama döndü.</p>
<p class="block5">- Ee, Pablo... Nasıl, memnun musun?</p>
<p class="block5">Lieber'in karşısındaki, ufak tefek biriydi. Adı Pablo Arcades. Otuz beş yıllık hayatının on yılını seguridad subayı olarak geçirmişti. Lieber'in değeri biçilmez tanıdıklarından biriydi, özellikle de iki önemli zaafı olduğu anlaşıldıktan sonra: para ve kadın. Üzerinde oynanacak, kullanılacak zaaflar. Adam pantolonunu çekerken sırıttı.</p>
<p class="block5">- Beni bilirsin. Bütün gün düzüşebilirim.</p>
<p class="block5">Fermuarını çekti, gömleğinin düğmelerini ilikledi.</p>
<p class="block5">- Parayı getirdin mi?</p>
<p class="block5">- Sonra. Önce, konuşalım.</p>
<p class="whitespace"> </p>
<p class="block5">18.02</p>
<p class="block5">Lieber karanlığın gölgelendirmeye başladığı Asuncion sokaklarında araba kullanıyordu. On dakika önce arabasından telefon etmiş, listedeki isimlerden, ağdaki isimlerden kızın adını doğru hatırlayıp hatırlamadığını öğrenmek istemişti. Kızın acilen durumdan haberdar edilmesi gerekiyordu, Lieber bu kadarından emindi. Olan biten kıza anlatılmalı, bunların doğurabileceği sonuçlar gözlerinin önüne serilmeliydi. Arcades'ten aldığı öteki bilgileri ilgili yerlere iletecekti. Onlarla ilgili olarak da harekete geçmek gerekecekti, hem de hemen. O adamlarla ilgilenmek gerekecekti. Volkmann ve Sanchez. Volkmann’ın rolünü hâlâ kavrayamıyordu. DSE'de bir İngiliz görevlisi. Alman bile değil. Oysa Alman olması gerekirdi. Lieber başını salladı, anlayamıyordu; kız açıklayabilirdi belki. Kızla daha önce neden temasa geçilmediğini de anlayamıyordu. Orospunun niyeti neydi acaba?</p>
<p class="block5">Yapacaklarını teker teker düşündü. Önce güvenliği, sonra da Mexico City'de Kruger'i aramalı. Kırk sekiz saat daha orada olacaklardı. İhtiyar Halder'le ve bir de Brezilyalıyla, Ernesto'yla iş görüşülecek. Bir de ziyaretçiler gelecekti Tabiî, saygılarını sunmak için, gelecek günlerle ilgili öğütlerini, önerilerini iletmek için.</p>
<p class="block5">Arcades'in verdiği bilgiler tartışılacak, kararlar alınacaktı. Kızın durumu da açıklığa kavuşturulmalıydı; ya ağın dışına alınacak ya da olduğu yerde kalacaktı. Lieber, Mercedes'i evin kapısından içeri hızla soktu, lastikler çakıl taşlı yolun üzerinde yanık kokusu çıkarıyordu. Gözünün ucuyla, açık kapıların arkasında duran iki adamı gördü. Gördüğüne de şaşırdı. Onları geçeli on beş metre olmuştu, frene basmak üzereydi ki, ikinci bir olağandışılık gördü.</p>
<p class="block5">Evin giriş kapısının üzerindeki ışık yanmıştı ve altında duran iki kişiyi aydınlatıyordu. Kapının önünde de şimdiye kadar hiç görmediği beyaz bir araba vardı. Bütün vücudunu korku kapladı ama zaman kalmamıştı. Çakıl taşı kaplı yolun tepesine varmış, beyaz arabanın önünde durmuştu. İki adam yaklaşırken arabadan indi.</p>
<p class="block5">- Neler oluyor?.. Kimsiniz siz?., diye sordu Lieber.</p>
<p class="block5">Adamlardan biri konuştu. Kısa boylu, şişman ve solgun yüzlüydü. Ütüsüz elbisesi şişman vücudunun üzerinde bir torba gibi duruyordu.</p>
<p class="block5">- Senyor Lieber, değil mi?</p>
<p class="block5">Lieber cevap vermedi. Şişman adam belli belirsiz gülümseyip başını kaldırdı.</p>
<p class="block5">- Adım Sanchez. Yüzbaşı Vellares Sanchez.</p>
<p class="block5"><br class="calibre1" id="calibre_pb_38"/>
</p>
</body></html>
