<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>Yedi<br /></b><br />
  <br /></h3>

  <p>Bir kuşun gagasının ucuyla telaffuz edilmiş gibi küçük bir “evet”ti, ama bana cesur bir hücum gibi gelmişti. Pembe bir heyecana kapıldım, tik-tak seslerim, parmaklarına dolanan inci bir kolyeninkine benziyordu. Önüne geçilemez biçimde mutluydum.<br />
  “Birbirine dolanmış gözlük demetini kabul etti mi?” diye sordu Melies. “Senden hoşlanıyor! Emimin ki senden hoşlanıyor! En ufak bir şey hissetmiyor olsa böylesine acıklı bir hediyeyi kabul etmezdi!” diye ekledi neşeli.<br />
  Melies’e doğaçlama gerçekleşen ilk randevumuzun her detayını anlattıktan ve biraz coşkum azaldıktan sonra, ondan saatimi ayarlamasını istedim çünkü o ana kadar hiç böylesine derin duygular hissetmemiştim. Ah Madeleine, çok kızacaksın... Melies’in kocaman gülümseyişi bıyığına yayıldı, sonra yavaşça dişlilerimi düzeltti.<br />
  “Bir yerin ağrıyor mu?”<br />
  “Hayır, sanmıyorum.”<br />
  “Dişlilerin biraz sıcak ama anormal bir durum yok, hepsi çok iyi çalışıyor. Hadi, şimdi gidiyoruz. Hepsi bu kadarla bitmiyor, bir banyoya ve yatacak bir yere ihtiyacımız var!”<br />
  Sıradışılık Diyarı’nı aradıktan sonra, şimdi de geceyi geçirmek için terk edilmiş bir kulübe arıyorduk. Mekânların eskiliğine ve midemizin kazınmasına yol açan açlığa rağmen, bebekler gibi uyuduk.<br />
  Şafakta kararımı vermiştim, bu çevrede bir iş bulmaya uğraşacaktım.<br />
  <br />
  Sıradışılık Diyarı’nda hiç iş yoktu. Hepsi doluydu, biri hariç: yolculuk boyunca yolcuları korkutacak birine ihtiyacı olan korku tüneli. Azimle uğraştıktan sonra nihayet mekânın sahibinden ertesi gün akşam için bir randevu aldım.<br />
  Beklerken, Melies girişte eski sahte oyun kartlarıyla birkaç hile yaptı. Çok başarılı oldu, özellikle kadınlarla. Onun deyimiyle “güzeller,” oyun masasının etrafında toplanıp her hareketini hayranlıkla izlediler. Onlara hareketli bir hikâye, bir çeşit hareketlendirilmiş fotoroman yaratacağından bahsediyordu. “Güzeller”i nasıl büyüleyeceğini biliyordu.<br />
  O sabah onu, kartonları toplamış füze yaparken gördüm. Sanırım hâlâ nişanlısını geri kazanmayı düşünüyordu; yeniden aya yolculuktan bahsetmeye başladı. Rüya makinesi yeniden yavaşça çalışmaya koyuldu.<br />
  <br />
  Korku tünelinin taş kulübesinin önünde hazır bulunduğumda saat on sekizdi. Brigitte Heim adında, buruşuk yaşlı bir kadın olan patron beni içeri aldı.<br />
  Yüz çizgileri, dişlerinin arasında bir bıçak tutuyormuş gibi gergindi. Kocaman perişan ayakkabıları vardı -rahibe ayakkabıları- hayalleri ezmek için idealdiler.<br />
  “Korku tünelinde çalışmak istiyorsun, öyle mi bücür?”<br />
  Sesi bir devekuşunun ötüşünü anımsatıyordu, bayağı kötü bir ruh halindeki bir devekuşunu. Anında kaygı uyandırma kabiliyeti vardı.<br />
  “Korkutmak için ne yapmayı biliyorsun?”<br />
  Karmdeşen Jack’in son sözleri kafamda yankılandı: “Yaşamak için korkutmayı çabuk öğreneceksin.”<br />
  Gömleğimin düğmelerini açtım ve guguk kuşumun ötmesi için anahtarımı bir tur çevirdim. Patron, Parisli saatçinin bakışlarındaki küçümsemenin aynıyla beni inceledi.<br />
  “Bununla milyonlar kazanamayız! Ama elimde kimse yok, o yüzden seni işe alacağım.”<br />
  Gururumu susturdum çünkü bu işe gerçekten ihtiyacım vardı.<br />
  Patron bana etrafı gezdirirken anlattı:<br />
  “Mezarlıkla bir anlaşmam var, mezar kiralarım artık ödeyemeyen ailelerin ölülerinin kafatasları ve kemiklerini alıyorum,” dedi bana gururla parkuru gezdirirken. “Bir korku tüneli için iyi bir dekorasyon, değil mi? Her halükârda, onları almasam çöpe gidecekler! Ah ah ah!” dedi, bu kez histerik ve kuru bir sesle.<br />
  Kafatasları ve örümcek ağları, şamdanların ışığını filtre-lemek için özenle yerleştirilmişti. Dışarıda, bir toz lekesi bile yoktu, hiçbir şey dışarı çıkmıyordu. Kendime hangi yıldız boşluğunun, hayatım yeraltı mezarlarını temizleyerek geçirsin diye bu kadını barındırabileceğini soruyordum.<br />
  Ona döndüm:<br />
  “Çocuğunuz var mı?”<br />
  “Ne biçim soru bu! Hayır, bir köpeğim var, köpeğimle gayet mutluyum.”<br />
  Bir gün büyümeyi başarırsam ve çocuk sahibi olma şansım olursa neden küçük çocuklarım olmasın ki; sanırım bir sürü kovalamaca, kahkaha ve çığlık dolu evler inşa etmek isterdim. Ama onlara sahip olmazsam, bomboş evler, bensiz olacak.<br />
  “Dekora dokunmak yasak. Bir kurukafaya basarsan ve kırılırsa bunu ödersin!”<br />
  “Ödemek” en hoşlandığı kelimeydi.<br />
  Granada’ya gelme sebebimi öğrenmek istiyordu. Ona hızlıca hikâyemi anlattım. Daha ziyade anlatmaya çalıştım diyelim çünkü durmadan sözümü kesiyordu.<br />
  “Ne mekanik kalp hikâyene, ne de kısa gönül macerana inanıyorum. Sana bu saçmalıkları kim yutturmuş olabilir merak ediyorum. Ne sanıyorsun, çekiciliğinle mucizeler yaratacağını mı? Sen, küçük bedenine rağmen oldukça yüksekten düşeceksin! İnsanlar kendilerinden çok farklı şeyleri sevmezler. Gösteriyi alkışlasalar bile bu bir röntgen zevkidir. Onlar için iki kafası olan bir kadını görmeye gitmek, bir kazayı beklemek gibidir. Bir sürü adamın alkışladığını gördüm ama hiçbiri âşık olmadı. Senin için de aynısı olacak. Belki de kalp yaralarına bakarak eğlenecekler, ama seni asla olduğun şey için sevmeyecekler. Bana anlattığın gibi güzel bir kızın, kalbinin yerinde protez olan biriyle flört etmek isteyeceğini düşünüyor musun gerçekten? Ben olsam, bunu iğrenç bulurdum... Sonuç olarak, müşterilerimi korkutabildiğin müddetçe herkes memnun olur!” Korkunç Brigitte Heim, soğuk fırlatıcılarınm ekibine katılmıştı. Ama küçüklüğümden beri ürettiğim rüyaların kabuklarının ne kadar kalın olduğunu bilmiyordu. Tüm dünyanın en sert kaplumbağasıydım! Ben Bayan Akasya’yı düşünürken, ayı fosforlu bir krep gibi yalayıp yutarım. Her zaman ölü-diri sırıtışınızı etrafımda taşıyabilirsiniz, ama benden bir şey çakmazsınız.</p>

  <p>Saat 22. İlk iş akşamım için geldim. Tren yarı yarıya doluydu. Yarım saat içinde sahneye çıktım. Onları dehşete düşürme zamanim gelmişti. Çok az sahne heyecanım vardı, çünkü bu işe girmemin tek sebebi küçük şarkıcıyla resmen komşu olmaktı.<br />
  Kalbimi, korkutucu bir enstrümana dönüşmeye hazırladım. Tepenin başında, her çeşit şeyi kalbimin içine doldurarak eğlenirdim: çakıl taşları, gazete kâğıdı, bilyeler vs. Dişliler tiz bir ses çıkarır, tik-taklar düzensiz hale gelir ve guguk, akciğerlerimin arasında gezinen minyatür bir buldozer gibi ses çıkarırdı. Madeleine bundan çok korkardı...<br />
  22:30. Posta arabasına saldırmaya hazırlanan bir Kızılderili gibi son vagonun duvarına asıldım. Brigitte Heim beni gaddar gözlerinin ucuyla inceliyordu. Bayan Akasya’nm korku treninin ufak vagonlarından birinde oturduğunu fark edince inanılmaz şaşırdım! Bir nebze daha artan sahne heyecanım tik-taklarımı çatırdattı.<br />
  Tren hareket etti, vagondan vagona atladım ve işte âşık batı fethim. Harika olmam gerekti. Şu anda hayatımı oynuyordum! Kendimi vagonların duvarlarına fırlattım, guguk mısır patlatma makinesi gibi öttü. Saatimin ibrelerinin buz gibi yüzeyini müşterilerin sırtına yapıştırdım, Oh When the Saints'i söyledim, Arthur’u düşünerek. Birkaç çığlık aldım. Korkutmak için ne yapmayı biliyorsun? Ama ben, bedenimin kabuğundan çıkmak, duvarlara güneş yansıtmak istiyordum ve onun bunu görmesini, yeniden kanının kaynamasını, kollarımı arzulamasını. Bunun yerin e., final olarak, beyaz ışığın altında birkaç saniye göğsümü aşın derecede şişirerek durdum. Gömleğimi açtım, her vuruşta derimin altında hareket eden dişliler görülebiliyordu. Performansımı yarı yaşlı birinden gelen şaşırtıcı bir keçi bağırması ve gülüşmelerin eşlik ettiği üç yapmacık alkış karşıladı.<br />
  Onu bir şekilde, başka bir şekilde memnun ettiğimi umarak, Bayan Akasya’yı inceledim.<br />
  Bir şeker hırsızının muzipliğiyle gülüyordu:<br />
  “Bitti mi?”<br />
  “Anlamadım?”<br />
  “Ah, çok iyi, hiçbir şey görmedim, ama eğlenceliye benziyordu, tebrikler! Sizin olduğunuzu bilmiyordum, ama kutlarım!” “Teşekkürler... Ya gözlükler, onları denediniz mi?”<br />
  “Evet, ama ya bükülmüş ya da kırılmışlar...”<br />
  “Evet, onları bu yüzden seçtim, böylece onları eskimesinden korkmadan takabilirsiniz!”<br />
  “Ah, olamaz...”<br />
  Küçük bir gülüşü vardı, bir ksilofona* hafifçe dökülen bir inci şelalesi gibi.<br />
  <br />
  *(Değişik sayıda akortlu tahta veya metal çubukların gam sırasıyla dizilmesinden oluşan, iki değnekle vurularak çalınan bir çalgı, (ç.n.))</p>

  <p><br />
  “Bitti, herkes insin!” diye bağırdı şef devekuşu tam o anda. Küçük şarkıcı kalktı ve bana gizli bir el işareti yaptı. Kıvrılmış gölgesinden kıvırcık saçları uçuşuyordu. Dikkatini birazcık da olsa çekmiş olmayı çok istesem de, kalbimin neye benzediğini görmediği için üzgün değildim. Gece güneşi hayalimi kursam bile, yaşlı Brigitte eski şeytanlarımı uyandırmıştı. Dünyanın en sert kaplumbağa kabuğu, bazen uykusuzluk süresince yumuşuyordu.<br />
  Uzakta iskarpinleri takırdıyordu. Küçük şarkıcı, çıkış kapısına sertçe çarpana değin bu sese kulak kabarttım. Herkes güldü, kimse ona yardım etmedi. İyi giyimli bir sarhoş gibi sendeledi, sonra yok oldu.<br />
  Bu sırada Brigitte Heim, bana birkaç ışık yılı kadar uzun gelen, performansımla ilgili bir bilgilendirmeye girişti, ama sanırım bir an “ödemek” kelimesini telaffuz etti.</p>

  <p>Melies’le buluşup ona her şeyi anlatmak için acele ediyordum. Yolda, ellerimi cebime soktuğumda, top halinde katlanmış bir kâğıt buldum.<br />
  Numaranın iyi olduğunu görmek için gözlüklere ihtiyacım yok. Randevu defterin çok kabarık olmalı... Benim adımı yazdığın sayfayı bulacak mısın?</p>

  <p>Kalp saatçisi-sihirbazıma iki kart eli arasında mesajı okudum.<br />
  “Hımm anladım... Senin Bayan Akasya tanıdığım diğer şarkıcılar gibi değil. Baştan çıkarıcılığmın demek ki farkında değil - ki bu gerçekten onun çekiciliğinin bir parçası. Bu arada, numarana dikkat çekiyor. Şu anda her şey için, her şeye kalkışmaktan daha fazlası var elinde. Ve unutma ki aslında ne kadar çekici olduğunun farkında değil. Bundan faydalan!”<br />
  Soyunma odasının önüne sokuldum ve kendi cevabımı kapısının üstüne yazdım:</p>

  <p><i>Gece yarısı, korku tünelinin arkasında, aya çarpmamak için gözlüklerinizi takın ve beni bekleyin, size bakmadan önce onları çıkarmanız için size zaman tanıyacağıma söz veriyorum.</i><br />
  <br />
  <i>“Anda hombre! Anda!*</i> Ona kalbini göstermenin zamanı geldi,” dedi Melies.<br />
  “Onu ibrelerimle filan panikletmekten korkuyorum. Beni reddedeceği fikri dehşete düşmeme yol açıyor... Ne zamandır bu anı hayal ediyorum, anlıyor musun?”<br />
  “Ona gerçek kalbini göster, sana söylediklerimi anımsa, bu mümkün olan tek sihir. Ona gerçek kalbini gösterirsen, saatin onu korkutmayacak inan bana!”<br />
  <br />
  *(İspanyolca, <i>Hadi oğlum, hadi!</i>)<br />
  <br />
  Âşık bir Noel gibi gece yarısını beklerken, Luna’nın bozuk güvercini omzuma kondu. Bu sefer mektup kaybolmamıştı. İçten bir heyecanla mektubu açtım.<br />
  <br /></p>

  <blockquote style="margin: 0 0 0 40px; border: none; padding: 0px;">
    <p><i>Benim Sevgili Jack'im,<br /></i><i>Umuyoruz ki iyisin ve kendine dikkat ediyorsun. Polis yüzünden,<br /></i><i>dönmek için henüz acele etmemelisin.<br /></i><i>Şefkatle,<br /></i><i>Doktor Madeleine</i></p>
  </blockquote>

  <p><i><br /></i>Güvercinin gelişi beni delice sevindirmişti, ama getirdiği mektubun içeriği inanılmaz hayal kırıklığına uğrattı. Bu imza garipti: DOKTOR Madeleine. Üstelik onu daha konuşkan bilirdim. Kuşkusuz mesajını kısa tutmaya çalışmıştı. Kuşu derhal geri yolladım:</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <p><i>'Bana normal ppsta ile uzun mektuplar yolla, bir süre burada kalabilirim. Seni özledim. 'Bir kuşun ayağına iliştirilmiş birkaç kelimeden daha fazlasını okumaya ihtiyacım var. 'Benim açımdan her şey yolunda, saatimin iyi çalışıp çalışmadığını kontrol eden bir saatçi-sihirbazla beraber seyahat ediyorum. Polis seni rahat bıraktı mı? ‘Bana çabuk cevap yaz!<br /></i><i>Öpüyorum,<br /></i><i>Jack<br />
      Not: Sıradışılık Diyarı, Pablo Jardim Sokağı, No; 7, la Cartura, Granada</i></p>
    </blockquote>
  </blockquote>

  <p>Gece yarısı olduğunda, çok mutlu bir embesil gibi bekliyordum. Gözlerimin yeşilim canlandıracağı ümidiyle elektrikli mavi bir kandil taşıyordum. Korku treni sessizlik içindeydi.<br />
  Gece yarısını yirmi geçiyor, kimse yok. 00:30, hâlâ Bayan Akasya yok. 1’e 20 var, kalbim soğudu, tik-taklar azaldı.<br />
  “Hey!”<br />
  “Buradayım...”<br />
  Platformda, paspasın üzerinde dengedeymiş gibi durdu. Kapının üstündeki gölgesi bile seksiydi. Onu öpmenin nasıl bir şey olduğunu yaşamak beni çok memnun ederdi.<br />
  “Bilmeden senin kılığına girmişim!”<br />
  Benimkinin aynısı bir kandil taşıyordu.<br />
  “Üzgünüm, gerçek bir buluşma giysisi bulacak zamanım yoktu, ama görüyorum ki senin için de durum aynı!”<br />
  Gülümseyerek kabullendim, oysaki şahsen terzilik sınıfının maksimum düzeyindeydim.<br />
  Dudaklarının yumuşak hareketine odaklanmaktan kendimi alıkoyamıyordum. Sanırım bunu fark etti. Seyrekleşen kelimelerin arasındaki sessizlikte, kalbimin çıkardığı gürültü kulağına gelmeye başladı.<br />
  “Korku tünelinde çok başarılıydın, tüm kızlar dudaklarında gülümsemeyle çıktılar,” diye açıkladı aniden, geçmekte olan meleğin başını keserek.<br />
  “Bu iyiye işaret değil, yaşamak için korkutmalıyım... Yani, demek istiyorum ki, işi almak için.”<br />
  “Bir duygu uyandırdığına göre, ağlatmış veya güldürmüş olman pek önemli değil, öyle değil mi?”<br />
  “Şu yaşlı baykuş Brigitte bana dedi ki, insanların gülerek çıkması korku tünelinin imajı için iyi değilmiş. Sanırım burada çalışmak istiyorsam korkutmayı öğrenmem gerek.”<br />
  “Korkutmak da diğerleri gibi bir ilgi çekme yoludur ve ilgi çekme anlamında işi iyi kıvırıyor gibisin.”<br />
  Ona kalbimin yerinde bir protez olduğunu ve aşka dair hiçbir şey bilmediğimi söylemek istedim, yaşananların benim için özel olduğunu bilmesini istiyordum. Evet, bir illüzyonistten pembe büyücülük dersleri almıştım ama sadece “ona” ulaşmak amacıyla. Beni bir çapkın olarak addetmeden önce, onu baştan çıkarmak istiyordum. Dozaj çok hassastı. Aniden şöyle cevap veriverdim:<br />
  “Sana sarılmayı isterdim.”<br />
  Sessizlik... Asık suratlı bebek dudak büktü ve gözkapakları indi.<br />
  “Sonra tüm bunları tartışabiliriz ama öncesinde sarılabilir miyiz?”<br />
  Bayan Akasya’nın dudaklarının kenarından küçük bir “tamam” dökülüverdi güçlükle. Hareketlerimizin üzerine yumuşak bir sessizlik yağdı. Sallanarak yaklaştı. Yakından görünüşü, gölgesinden daha güzeldi - ve de daha korkutucu. İnanmadığım tanrıya, saatimin çalmaya başlamaması için dua ediyordum.<br />
  Kollarımız, tenlerimizin karışmasına iyi hizmet etti. Saatim beni rahatsız ediyordu, tenimin onunkine fazla sokulmasına cesaret edemiyordum. Bu yama kalple onu korkutmama-lıydım. Ama akciğerimden dışarıya fırlayan ibrelerle bu küçük kadını nasıl korkutmayacaktım?<br />
  Camdan bir kalbim varmış gibi, sol yanımı sakınıyordum. Özellikle onun dünya tango şampiyonu gibi olması göz önüne alınırsa bu, dansı karmaşıklaştırıyordu. Tik-taklarımın sesi yükseliyordu. Madeleine’nin tavsiyeleri zihnimde canlanıyordu. Ya onu öpemeden ölürsem? Boşluğa atlamanın heyecanı, uçmanın hazzı ve çarpmanın korkusu...<br />
  Parmakları boynumun arkasında geziniyordu. Benim parmaklarım, onun kürekkemiklerinin etrafında bir yerlerde, halinden memnun, kaybolmuştu. Düşü gerçeğe kaynak yapmaya çalışıyordum ama maskesiz çalışıyordum. Ağızlarımız birbirine yaklaştı. Zaman yavaşladı, neredeyse durdu. Dudaklarımız harekete geçti, dünyanın en yumuşak harekete geçişiydi. Özenle ve şiddetle birbirlerine karıştılar. Dilini dilimin üzerinde, yumurtadan çıkan bir serçeymiş gibi hissettim, garip biçimde çilek tadındaydı.<br />
  Şemsiye-kirpiklerinin örttüğü kocaman gözlerine baktım ve kendimi sol tarafında Himalaya, sağ tarafında Kayalık Dağları olan bir halteri kaldırıyormuşum gibi hissettim. Atlas Dağı yanımda garip bir cüce gibi kalırdı; dev bir sevinçle doldum! Trende her hareketimizle hayaletler yankılanıyordu. Topuklarının zeminin üstünde çıkardığı ses bizi sardı.<br />
  “Sessiz!” diye inledi acı bir ses. Korkuyla sıçrayıp birbirimizden ayrıldık. Loch Ness Gölü canavarım uyandırmıştık. Nefesimizi tuttuk.<br />
  “Sen misin bücür? Bu saatte rayların üstünde ne karanlık işler çeviriyorsun?”<br />
  “Korkutmak için fikir arıyordum.”<br />
  “Sessiz ara! Ve yepyeni kafataslarıma dokunma!”<br />
  “Peki, peki...”<br />
  Bayan Akasya korkup kollarımın arasında biraz daha büzüldü. Zaman durmuş gibiydi ve onun bildik akışını yeniden yakalamaya pek de niyetim yoktu. O kadar ki kalbimi uzak tutmayı unuttum. Yüzünü buruşturarak başını göğsüme doğru eğdi. Ne var içerde, batıyor!<br />
  Hiçbir cevap vermedim, ama maskesi düşmüş bir kalpazanın ecel terlerini döküyordum. Yalan söylemeyi, uydurmayı, hile yapmayı tasarladım ama sorusunda öylesine saf bir içtenlik vardı ki başaramadım. Yavaşça gömleğimi açtım, düğme düğme. Saat ortaya çıktı, tik-taklar durmuştu, cezamı vermesini bekledim. Fısıldayarak sol elini yaklaştırdı:<br />
  “Nedir bu?”<br />
  Sesinden yayılan merhamet, onun bir hasta bakıcı gibi yanımda kalması için, yaşamının sonuna dek hasta olma arzusu uyandırıyordu bende. Guguk ötmeye başladı. O irkildi. Anahtarı çevirirken mırıldandım: “Üzgünüm bu benim sırrım, bunu daha önce açıklamayı isterdim ama cidden, seni korkutmaktan çekindim.”<br />
  Ona bu saatin doğumumdan beri benim için bir kalp işlevi gördüğünü açıkladım. Aşkın -tıpkı öfke gibi- organik uyuşmazlık sebebiyle bana tavsiye edilmediğine değinmedim. Bana, duygularımın saate göre değişip değişmediğini yahut söz konusu olanın, mekanik bir işlemden başka bir şey olup olmadığını sordu. Sesinden garip bir muziplik taşıyordu, tüm bunlar onu çok eğlendirmişe benziyordu. Bu zorlu alanda kendimi daha fazla tehlikeye atmadan, ona, kalbin mekanizmasının duygular olmadan, İşleyemeyeceği yanıtını verdim.<br />
  Harika bir oyunun kurallarını anlatmışım gibi gülümsedi. Korku çığlığı veya kahkaha atmadı. Şimdiye dek saat kalbim yalnızca Arthur’u, Anna’yı, Luna’yı ve Melies’i şoka uğratmamıştı. Bana, “Kemiklerinin arasında bir guguk kuşu mu var? Eee, ne olmuş?” tarzında -çok safça, öylesine safça- yaklaşması benim için çok önemli bir aşk hareketiydi. Öte yandan çok acele etmemeliydim. Belki de bozuk gözleriyle bakınca saat, daha az tiksinti vericiydi.<br />
  “Bu makine kullanışlı bir şey. Tüm erkekler gibi benden sıkılırsan, sen beni başkasıyla değiştirmeden ben kalbini değiştirmeyi deneyebilirim.”<br />
  “Kalp saatime göre tam olarak otuz yedi dakika önce ilk kez öpüştük, önümüzde tüm bunları düşünmek için vakit var daha.”<br />
  “Kendimi kapıp koyuvermiyorum,” tavrı ağırbaşlı gelmeye başlamıştı.<br />
  Bayan Akasya’ya sessiz adımlarla eşlik ettim. Onu bir aslan gibi sardım ve kendimi bir aslan sanarak ilerledim.<br />
  Az önce kuşdilli bir kızı öpmüştüm ve artık hiçbir şey eskisi gibi değildi. Saat sistemim bir volkan gibi çarpıyordu, buna karşın hiçbir yerimde acı hissetmiyordum. Sonuç olarak, yine de haneme bir puan yazdırmıştım. Kendi kendime, “Böylesi bir zevk sarhoşluğundan sonra ödenecek önemsiz bir bedel sadece,” diyordum. O gece aya çıktım, bir hamakmış gibi hilalin içine yerleştim ve rüya görmek için uyumama gerek kalmadı.</p>
</body>
</html>
