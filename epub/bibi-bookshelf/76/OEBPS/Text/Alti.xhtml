<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>Altı<br />
  <br />
  <br /></b></h3>

  <div>
    Güneye doğru! İşte imkânsız rüyanın peşinde iki kaykaylı seyyah, Fransa’dan yola koyulmuştuk bile. Kutsal bir İkiliyi oluşturuyorduk: kedi bıyıklı büyük bir fasulye sırığıyla, tahta kalpli bir kızıl kafa. Batı Endülüs’ün manzaralarına hücum eden eğreti Don Kişotlar. Luna bana Güney İspanyayı, Batı Amerika’daki kovboylar ve Kızılderililer gibi hayalle kâbusun bir arada bulunduğu sürpriz bir yer olarak tarif etmişti. Yaşayan görür!
  </div>

  <div>
    <br />
    Yolda çok konuşuyorduk. Melies bir şekilde benim Aşk Doktoru’ma dönüşmüştü; aslında Madeleine’in tam zıddıydı, buna rağmen bana birbirlerini hatırlatıyorlardı. Ben de aşkını (geri) kazanması için onu cesaretlendirmeye giriştim.
  </div>

  <div>
    “Belki de için için sana hâlâ âşıktır... Aya yolculuk, karton bir füzeyle de olsa, onun yine de hoşuna gidebilir, değil mi?” “Peh, bence gitmez. Marangozluğumu antika buluyor. Her şeyin bu şekilde bitmesine bakılırsa, bence bir bilim adamına veya askere âşık olacaktır.”
  </div>

  <div>
    Melankoliye batmış olmasına karşın, sihirbaz saatçim
  </div>

  <div>
    çok güçlü espri anlayışını muhafaza ediyordu. Bunun sebebi, rüzgârın sürekli hırpaladığı yamuk bıyıklarıydı herhalde.
  </div>

  <div>
    <br />
    Bu efsanevi yolculuk boyunca güldüğüm kadar hiçbir zaman gülmedim. Yük trenlerinde kaçak yolculuk ettik, az uyuduk ve ne bulursak yedik. Kalbinde bir saatle yaşayan ben, artık saate bakmıyordum. Yağmur bir keresinde bizi öyle gafil avladı ki acaba biz mi onu üstümüze çektik diye düşündüm. Ama hiçbir şey yolumuzdan döndüremezdi. Hiçbir zaman olmadığı kadar, yaşadığımızı hissediyorduk.
  </div>

  <div>
    Auxerre’de, mezarlıkta uyumak zorunda kaldık. Ertesi gün, kahve sehpası işlevi gören bir mezar taşının üstünde kahvaltı ettik. Yüce hayat.<br />

    <div>
      Lyon’da, kaykaylarımızın üstünde bir arabanın arkasına tutunmuş Guillotiere Köprüsü’nden geçiyorken etraftakiler, Fransa Turu’nun ilk bisikletçileriymişiz gibi bizi alkışladılar.
    </div>

    <div>
      Valence’da geçirdiğimiz göçebe bir gecede, bizi küçük oğulları sanan yaşlı bir kadın, bize dünyanın en iyi kızarmış tavuğunu hazırladı. Aynı zamanda, sabunla banyo yapma ve bir bardak baloncuksuz limonata hakkımız da vardı. Çok yüce hayat.
    </div>

    <div>
      Temiz ve çekidüzen verilmiş halde, Büyük Güney’in kapılarını zorlamaya başladık. Portakal ve katır vagonlarında uyumamıza müsaade etmekte isteksiz demiryolu polisleri, Perpignan ve Ispanya’nın ilk kokuları... Her bir kilometrede, hayalim olabildiğince gerçeğe yaklaşıyordu. Geliyorum Bayan Akasya!
    </div>

    <div>
      Kaptanım Melies’in yanında kendimi yenilmez hissediyordum. Duvarlarla çevrili İspanyol sınırını kaykayımızla geçerken yuttuğum sıcak rüzgâr, ibrelerimi değirmen fırıldağı gibi döndürdü. Gerçeği üretmek için, hayallerin tohumlarını öğüten bir değirmen. Geliyorum Bayan Akasya!
    </div>

    <div>
      Bize yol açan zeytin ağaçları ordusu, yerini meyveleri gökyüzüne bile uzanan portakal ağaçlarına bıraktı. Yorulmadan ilerliyorduk. Endülüs’ün kırmızı dağları şimdi ufkumuzu kesiyordu.
    </div>

    <div>
      <br />
    </div>

    <div>
      Zirvelerin deldiği solgun bir bulut kümesi, birkaç yüz metre ötemize sinirli bir yıldırım tükürdü. Melies demir parçamı içeri gizlemem için bir baş işareti yaptı. Şimşekleri üzerimize çekmenin vakti değildi.
    </div>

    <div>
      Bir kuş, akbaba gibi daireler çizerek bize yaklaştı. Çevremizi saran kayalar endişe vericiydi. Ama bu, Madeleine’den haber getiren, Luna’nın posta güvercininden başkası değildi. Sonunda geri döndüğünü görmek beni çok rahatlatmıştı. Çünkü fokurdayan düşlerime rağmen, Madeleine’i asla unutmamıştım.
    </div>

    <div>
      Güvercin minik bir toz bulutunun içine kondu. Kalbim hızlandı, mektubu okumak için sabırsızlanıyordum. Lanet olası güvercini bir türlü yakalayamıyordum. Bana eşlik eden bıyıklı yerli onu sakinleştirmek için çığlık atıyordu, sonunda kuşun tüylü gövdesini yakaladım. Boşunaydı, güvercin eli boş gelmişti. Sol ayağına takılı bir ipten başka bir şey kalmamıştı. Madeleine’in mektubu yoktu. Rüzgâr onu sökmüş olmalıydı. Belki Valence’in etrafında, Rhöne Vadisi’nde, güneşte ölmemek için tüm gücüyle acele ediyorken...
    </div>

    <div>
      Hayaletlerle dolu bir hediye paketi açmışım gibi hayal kırıklığına uğradım. Kaykayıma oturdum ve hızlıca birkaç satır karaladım.<br />
      <br />
    </div>
  </div>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <div>
        <div>
          <i>Sevgili 'Madeleine,</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>'Bir sonraki mektubunda bana ilk mektubunu özetleyebilir misin, zira bu lanet güvercin onu bana getiremeden kaybetmiş. Saatimle ilgilenen bir saatqi buldum, çok iyiyim. Seni çok özledim.'.</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Anna, Luna ve Arthur’u da. Seni öpüyorum,</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Jack</i>
        </div>
      </div>
    </blockquote>
  </blockquote>

  <div>
    <div>
      <br />
    </div>

    <div>
      Melies mektubu doğru şekilde kuşun ayağına sarmama yardım etti.
    </div>

    <div>
      “Endülüs’ün kapılarında aşkın peşinden koştuğumu bilseydi çok kızardı.”
    </div>

    <div>
      “Anneler çocukları için korkarlar ve onları yapabildikleri kadar korurlar ama artık senin için yuvadan uçma zamanı geldi! Kalbine bak! Öğle olmuş! Şimdi hızlı hareket etmeliyiz! Şu karşıdaki tabelada ne yazdığını gördün mü: ‘Granada! Anda! Anda!’" diye çığlık attı Melies, bakışlarında bir kuyrukluyıldız titreşimiyle.
    </div>

    <div>
      <br />
    </div>

    <div>
      Bir hazine sandığındaki altın parçalarının ışığı anahtar deliğinden sızarken, duygular benliğimizi sarar ve sandığın kapağını açmaya güçlükle cesaret edebiliriz. Kazanmaktan korkarak.
    </div>

    <div>
      Bu düşü ne kadar uzun zamandır içimde tutuyordum! Joe onu kafamda ezdi, ben parçalan topladım. Bu güçlüğün üzerine sabırla giderek, küçük şarkıcının resimleriyle dolu bu yumurtayı zihnimde tekrar birleştirdim. İşte tam yumurtadan çıkmanın eşiğindeyken korku beni felç ediyordu. El Hamra<br />

      <div>
        bize, opal rengindeki gökyüzüne saplanmış Arap tarzı süslemelerini sunuyordu. Kabinler sarsıla sarsıla gidiyordu. Saatim vurdu. Rüzgâr yükseldi, tozu havalandırdı, şemsiyeli kadınların elbiselerini kaldırdı. Sana açılmaya cesaret edebilecek miyim Bayan Akasya?
      </div>

      <div>
        <br />
      </div>

      <div>
        Eski şehre varır varmaz, bir tiyatro salonu aramaya koyulduk. Parlaklık neredeyse dayanılmazdı. Melies yolumuzun üstünde rastladığımız tüm tiyatrolara aynı soruyu soruyordu:
      </div>

      <div>
        “İyi göremeyen, küçük bir flamenko şarkıcısı, size bir şey ifade etmiyor mu?”
      </div>

      <div>
        Kar fırtınasında bir kar tanesini bulmak çok daha kolay olurdu. Günbatımı nihayet şehrin turuncu-kırmızı yakıcılığını biraz serinletti ama hâlâ Bayan Akasya’dan iz yoktu.
      </div>

      <div>
        “Çok fazla bu tarz şarkıcı var burada...” dedi başka bir tiyatronun verandasını süpüren kupkuru bir adam.
      </div>

      <div>
        “Hayır, hayır, hayır, bu kız sıradışı. Çok genç, on dört yaşında, sürekli bir şeylere çarpıyor.”
      </div>

      <div>
        “Söylediğiniz kadar sıradışıysa, Sıradışılık Diyarı’m deneyin.” “O nedir?”
      </div>

      <div>
        “Lunaparka dönüştürülmüş eski bir sirk. Orda her türden gösteri yapılır, şair karavanları, yıldız dansözler, korku tüneli, vahşi fillerden oluşan atlıkarınca, şarkıcı kuşlar, yaşayan canavarların geçit töreni... Küçük bir şarkıcıları vardı sanırım. Pablo Jardim Sokağı numara 7’de, Cartuja Mahallesi’nde, buraya çeyrek saat mesafede.”
      </div>

      <div>
        “Çok teşekkürler bayım.”
      </div>

      <div>
        “İlginç bir yerdir, seveceksiniz... Yine de iyi şanslar!”
      </div>

      <div>
        <br />
      </div>

      <div>
        Bizi Sıradışılık Diyarı’na götüren yolda, Melies bana son birkaç tavsiyede bulundu.
      </div>

      <div>
        “Bir poker oyuncusu gibi düşünmelisin. Asla ne korkularını ne de şüphelerini belli etme. Sen en büyük kartına oynuyorsun, kalbine. Bunun bir zayıflık olduğunu düşünüyorsun, ama bu zayıflığı avantaja dönüştürme hamlesini yaparsan, bu saat seni özel kılacaktır. Farkın seni inanılmaz çekici kılacak!” “Sakatlığım bir baştan çıkarma silahı olacak, öyle mi? Buna inanıyor musun?”
      </div>

      <div>
        “Elbette! Küçük şarkıcının, gözlüklerini takmayıp her yana çarpmasının seni cezp etmediğini mi sanıyorsun?”
      </div>

      <div>
        “Ah, o öyle değil ki...”
      </div>

      <div>
        “Bu bundan başka bir şey değil, gerçekten, ama bu ‘fark,’ onun çekiciliğine eşlik ediyor. Kendi farkını kullan, işte o an geldi.”
      </div>

      <div style="text-align: center;">
        <br />
        ❖❖❖<br />
        <br />
      </div>

      <div>
        Sıradışılık Diyarı’m çevreleyen çitlerden girdiğimizde saat akşamın onu olmuştu. Dar geçitlerden geçtik, her yerden müzik sesi yükseliyordu, üst üste binen melodiler eğlenceli bir şamata çıkarıyordu. Toz ve kızartma kokusu yayan büfeler göründü; burada çok susuyor olmalıydılar!
      </div>

      <div>
        Eski kulübe topluluğu, en ufak bir üfleyişte yıkılacakmış hissi veriyordu. Şarkıcı kuşların evi, kalbime benziyordu; ama daha büyüğüne. Kadrandan çıkışlarını görmek için vuran saati beklemek gerekiyordu; içerde yaşayan hiçbir şey olmayınca bir saati ayarlamak çok kolaydı.
      </div>

      <div>
        Uzunca bir süre turladıktan sonra, bir duvarda geceki gösterileri duyuran, fotoğrafların desteklediği bir afiş gördüm.
      </div>

      <div>
        <br />
      </div>
    </div>
  </div>

  <blockquote style="margin: 0 0 0 40px; border: none; padding: 0px;">
    <div>
      <div>
        <div>
          <i>Bayan Akasya, acı flamenko sosu, saat 22’de, küçük sahnede,korku tünelinin karşısı.</i>
        </div>
      </div>
    </div>
  </blockquote>

  <div>
    <div>
      <br />
    </div>

    <div>
      <div>
        Yüz hatlarını bir anda hatırladım. Onu dört yıl boyunca rüyalarımda aramıştım ve şimdi, yarışın sonunda, gerçeklik nihayet üstünlük kazandı! Kendimi ilk uçma denemesinden sonra başı dönmüş bir piliç gibi hissediyordum. Hayal kurmanın güvenli yuvası yıkılıyordu, kendimi boşluğa fırlatmam gerekecekti. Küçük şarkıcının elbisesine dikilmiş kâğıt güller, vücudunun hâzinelerinin haritasını çiziyordu. Dilimin ucunda elektrik tadı vardı. Patlamaya hazır bir bombaydım, korkmuş bir bomba ama yine de bir bomba.
      </div>

      <div>
        Sahneye doğru yöneldik ve seyirciler için ayrılmış sandalyelere oturduk. Sahne bir karavan örtüsünün altına kurulmuş basit bir platformdu. Dile kolay, birkaç saniye sonra onu görecektim... Onuncu yaş günümden bu yana kaç milyon saniye geçmiştir? Kaç milyon defa bu anın hayalini kurdum? Beni saran coşku o kadar yoğundu ki yerimde güçlükle oturuyordum. Göğsümün içinde, yolundaki her şeyi silip süpürmeye hazır gururlu yeldeğirmeni, küçük bir İsveç guguklusuna dönüşmüştü.
      </div>

      <div>
        İlk sıradaki insanlar, saatimin gittikçe daha çok çıkardığı gürültüden rahatsız olmuş halde, etrafımda dönmeye başlamışlardı. Melies onlara bir kedi gülümsemesiyle karşılık verdi. Üç kız kıkırdayarak gülüyor ve şu anlama gelmesi muhtemel İspanyolca bir şeyler söylüyorlardı: “Bu ikisi canavarların kulübesinden kaçmış.” Bence bir kez daha dikkatlice bakılmayı hak ediyorduk.
      </div>

      <div>
        Birden ışıklar yandı. Yanık bir müzik her yanı sardı ve geride, perdenin arkasında kımıldanan bir gölge fark ettim. Tamdık bir gölge...
      </div>

      <div>
        Küçük şarkıcı, sarı ayakkabılarını platforma vurarak sahneye girdi. Topuklarının üzerinde dengede yaptığı kuş dansına başladı. İnce bülbül sesi hatıralarımdakinden bile daha iyi geliyordu kulağa. Ona rahatça bakmak istiyordum, kalbimi onun varlığına alıştırmak.
      </div>

      <div>
        Bayan Akasya göğsünü kabarttı ve ağzı esnedi; sanki bir hayaleti öpüyordu. İri gözlerini yumdu, avuçlarını çırptı ve elleri kastanyet gibi havaya kalktı.
      </div>

      <div>
        İçli bir şarkı sırasında kalbim yeniden harekete geçti. Hiç olmadığı kadar utandım. Melies’in gülen gözleri paniklememi önledi.
      </div>

      <div>
        Küçük şarkıcımın kendi kendiyle bu mücadele tarzı, bulunduğu köhne yere neredeyse uygunsuzdu. Sanki plastik bir stadyum maketi içinde kendi olimpiyat meşalesini yakıyordu.
      </div>

      <div>
        <br />
      </div>

      <div>
        Gösterinin sonunda, birçok insan onunla bir-iki çift laf etmek veya bir imza almak istedi. İmza istemeyecek, ondan yalnızca “ay”ı isteyecek olmama rağmen ben de sıraya girmek zorunda kaldım. O ve ben ayın hilalinde sarmaş dolaştık. Melies:
      </div>

      <div>
        “Soyunma odasının kapısı açık ve içeride kimse yok!” diye fısıldadı.
      </div>

      <div>
        Bir hırsız gibi süzüldüm.
      </div>

      <div>
        Ardımdan ufacık soyunma odasının kapısını örttüm ve makyaj malzemelerini, sıra sıra pullu çizmelerini ve peri Clochette’i hayal kırıklığına uğratmayacak gardırobunu incelemeye koyuldum. Onun kadınsılığma bu denli yakın olmak beni memnuniyetle utandırdı, parfümünün hoşluğuyla kendimden geçtim. Durdum ve kanepesinin ucuna ilişerek oturdum.
      </div>

      <div>
        Tam o anda kapı açıldı. Küçük şarkıcı eteklerinde bir kasırga görüntüsüyle içeri girdi. Sarı ayakkabıları hızla ayağından çıktı. Saç tokaları döküldü. Tuvalet masasının önüne oturdu. Ölülerin en ölüsü bile benden daha gürültülü olurdu.
      </div>

      <div>
        Deri değiştiren pembe bir yılan gibi nazik, makyajını çıkarmaya koyuldu, sonra bir çift gözlük taktı.
      </div>

      <div>
        “Siz, burada ne yapıyorsunuz?” dedi beni aynada görerek.
      </div>

      <div>
        “İzinsiz girdiğim için özür dilerim. Sizi şarkı söylerken dinlediğimden beri, işte birkaç seneden beri, yalnızca tek bir hayalim oldu: Sizi yeniden görmek. Buraya ulaşmak için Avrupa’nın hemen hemen yarısını kat ettim. Kafamda yumurtalar ezdiler ve az daha ölülerle aşkta uzman biri içimi deşip boşaltıyordu. Ben kesinlikle büyük bir aşk engelliyim ve kader, kalbim tam da sizi gördüğümde hissettiğim duygusal depremi kaldırabilecek durumda değil, ama işte sizin için direniyor.” İşte ona söylemek için yanıp tutuştuklarım bunlardı. Ama bunun yerine bir mezar taşı orkestrasından daha sessiz bekledim.
      </div>
    </div>
  </div>

  <div>
    <div>
      “İçeri nasıl girdiniz?”
    </div>

    <div>
      Kızgındı ama şaşkınlığı öfkesini azaltmışa benziyordu. Gözlüklerini gizlice çıkarışında bir merak gizliydi.
    </div>

    <div>
      Melies bana: “Dikkat, o bir şarkıcı ve güzel, bu kalbe girmeye çalışan ilk kişi olmasan gerek... Çekiciliğin en üst noktası, onu baştan çıkarmaya çalışmıyormuşsun gibi görünmektir.” “İyi kapanmamış olan kapınıza yaslandım ve kendimi kanepenizin üzerinde buldum.”
    </div>

    <div>
      “Üzerini değişmek üzere olan bir kızın soyunma odasındaki kanepeye düşmeyi sık sık başarır mısınız?”
    </div>

    <div>
      “Hayır, hayır pek sık değil!”
    </div>

    <div>
      Telaffuz edilen her kelimenin müthiş önemi varmış gibi geliyordu bana; hece hece ve güçlükle dökülüyorlardı; taşıdığım düşün ağırlığı hissediliyordu.
    </div>

    <div>
      “Normalde hangisine düşmeyi başarırsınız? Doğrudan yatağa mı, yoksa duşun altına mı?”
    </div>

    <div>
      “Normalde bu başıma gelmez.”
    </div>

    <div>
      Melies’in pembe büyücülük derslerini yeniden anımsamaya çalışıyordum. “Kendini olduğun gibi göster, gül veya ağla, ama onunla arkadaş olmaya çalışıyormuş gibi görünerek. Onunla ilgilen, yalnızca kalçalarıyla değil. Bunu başarmak zorundasın, yalnızca kalçalarıyla ilgilenmediğini göstermelisin. Birinin sırf kalçalarıyla ilgileniyor olsak bu kadar uzun süre titremeyiz, öyle değil mi?”
    </div>

    <div>
      Hepsi doğruydu, ama şimdi onları hareket ederken görünce, elbette kalçalarıyla da ilgileniyordum, karmaşık olan sadece bunu ifade etmekti.
    </div>

    <div>
      “Konser boyunca tüm şu lanet tik-takları yapan siz değil misiniz? Sanırım sizi tanıyorum...”
    </div>

    <div>
      “Beni tanıyor musunuz?”
    </div>

    <div>
      “Evet, ne istiyorsunuz benden?”
    </div>

    <div>
      Dengemi kurup göğsümde kalan tüm havayı çekerek:
    </div>

    <div>
      “Size bir şey vermek istiyorum. Çiçek değil, çikolata da...” “Nedir öyleyse?”
    </div>

    <div>
      Çantamdan gözlük demetini çıkardım ve titrememeye odaklanarak ona uzattım. Yine de titredim, demet tıkırdadı.
    </div>

    <div>
      Somurtan bir bebek gibi yüzünü buruşturdu. Bu yüzde öfkeden çok bir gülümseme gizlenmiş de olabilirdi, nasıl düşüneceğimi bilemedim. Demet ağırdı, ne kolumun tutulması ne de gülünç duruma düşmem işten değildi.
    </div>

    <div>
      “Nedir bu?”
    </div>

    <div>
      “Bir demet gözlük.”
    </div>

    <div>
      “Sevdiğim çiçek bu değil.”
    </div>

    <div>
      Dünyanın kıyısında, çenesinin içinde bir yerde ve dudaklarının birleşim yerinde minicik bir gülümseme belirdi.
    </div>

    <div>
      “Teşekkürler ama şimdi rahatça üstümü değiştirmek istiyorum.”
    </div>

    <div>
      Bana kapıyı açtı, yansıyan ışık göz kamaştırıcıydı. Ellerimi gözleriyle kamaşmanın arasına koydum, yüzü yavaşça yatıştı. Harika bir yakınlaşma anıydı.
    </div>

    <div>
      “Gözlük takmıyorum, küçük yüzümle beni bir sinek gibi gösteriyor.”<br />

      <div>
        “Bence çok yakışıyor.”
      </div>

      <div>
        Sinek hikâyesiyle o, bu yakınlaşmanın gerginliğini yumuşatmıştı; bense “çok yakışıyor” diyerek gerilimi tekrar yükseltmiştim. Devamındaki kısa sessizlik bir papatya fırtınası kadar tatlıydı.
      </div>

      <div>
        “Sizi tekrar görebilir miyim, gözlüklü veya gözlüksüz?”
      </div>

      <div>
        “Evet.”
      </div>
    </div>
  </div>
</body>
</html>
