<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><!--StartFragment--></p>

  <h3 class="calibre6" style="text-align: center; margin: 1.33em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>On Dört<br />
  <br />
  <br /></b></span></h3>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sonunda gözlerimi açtığımda, başucumdaki masanın üzerinde eski saatimi fark ettim. Kalbini ellerinin arasına alabilmek komik geliyor. Guguk artık çalışmıyordu. Yaşıyor olmam hariç, kendimi mezar taşına yaslanmış sigara içen bir hayalet gibi hissediyordum. Garip bir pijama giymiştim ve damarlarıma iki boru takılıydı - yanımda sürükleyeceğim bir şey daha.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">İbresiz yeni kalbimi inceledim. Hiç gürültü çıkarmıyordu. Ne kadar süre uyumuştum? Kemiklerim ağrıyordu. Melies ortada yoktu. Bembeyaz giyinmiş bir kadın onun ofisinde oturuyordu. Yeni bir “güzel” sanırım. Ona bir el işareti yaptım. Hayalet geçmiş gibi yerinden sıçradı. Elleri titredi. Sanırım sonunda birini korkutmayı başarmıştım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sizi ayakta gördüğüm için çok mutluyum! Biliyor musunu...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Ben de! Melies nerede?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Oturun, size bazı şeyleri açıklamam gerek.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Yüz elli yıldır yatıyormuşum gibi hissediyorum, beş dakika ayakta kalabilirim.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Açıkçası, oturursanız daha iyi olur... Ve sonra size açıklamak istediğim önemli şeyler var. Hiç kimsenin size söylemek istemeyeceği şeyler.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Melies nerede?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Birkaç ay önce Paris’e döndü benden sizinle ilgilenmemi istedi. Sizi çok seviyor, biliyorsunuz. Saatinizin hayal gücünüz üzerinde sahip olabildiği etkiye hayrandı. Başınıza gelen kaza olduğunda, olayların gidişatını değiştirip değiştirmeyeceğinden emin olmadığı halde sizin esas yapınızla ilgili gerçeği öğrenmemeniz konusunda çok ısrar etti. Ama şimdi gerçeği öğrenmeniz gerek.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hangi kaza?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hatırlamıyor musunuz?” dedi üzgünce. “Marbella’da kalbinize dikili saati çıkarmaya çalıştınız.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Ah, evet...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Melies size moral vermek için, size yeni bir saat nakletmeye çalıştı.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bana moral vermek mi? Ölüm tehlikesi geçiriyordum!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet, hepimiz sevdiğimiz bir insandan ayrılırken öleceğimiz hissine kapılırız. Ama mekanik anlamdaki kalpten bahsediyorum. Dinleyin, size söyleyeceğim şeyin inanması güç olduğunu biliyorum...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yanıma oturdu, sağ elimi eline aldı. Titrediğini hissettim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu eski veya yeni saat olmadan yaşayabilirsiniz. Onların fiziksel kalbinizle hiçbir etkileşimi yok. Bunlar gerçek birer protez değil, tıbbi olarak hiçbir işlevi olmayan sadece birer teselli ilacı.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Ama bu imkânsız! Neden Madeleine tüm bunları uydurdu?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Psikolojik sebeplerden dolayı, kuşkusuz. Büyük ihtimalle, tüm anne babaların şu veya bu şekilde yaptığı gibi, sizi kötülüklerden korumak için.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Özellikle neden bana kalbimi doktorlara değil de saatçilere göstermemi öğütlediğini anlıyorum. Siz bu çeşit tedaviden anlamazsınız, işte hepsi bu.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bunun, bir çalar saat olarak biraz rahatsız edici olduğunu biliyorum, ama sarkaçları saate takmanın vakti geldi, ifademi mazur görün, gerçek dünyaya dönmek istiyorsanız.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Size bir saniye bile inanmıyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu normal, tüm hayatınız boyunca bu saat-kalp hikâyesine inandınız.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Siz nerden biliyorsunuz benim hayatımı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Okudum... Melifes hikâyenizi şuradaki kitapta anlattı.” Hilesiz Adam, yazıyordu kapakta. Hızlıca göz gezdirdim, Avrupa boyunca epik yolculuğumuz. Granada. Bayan Akasyayla buluşmamız, Joe’nun dönüşü...</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sonunu hemen okuma!” dedi bir anda.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Neden?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Öncelikle hayatınızın saatinize bağlı olmadığı fikrini benimsemelisiniz. Bu kitabın sonunu değiştirmenizin tek yolu.” “Buna asla inanamam ve kabul etmem mümkün değil.” “Tahtadan kalbinize böyle sarsılmaz biçimde inandığınız için Bayan Akasya’yı kaybettiniz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bunu dinleyemem!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Anlayabilirdiniz, ama şu kalp hikâyesine o kadar yoğun biçimde saplanmıştınız ki... Şimdi bana inanmalısınız. Sonra isterseniz kitabın üçüncü çeyreğini okuyun, bunun size açıkça acı çektirme riski olsa bile. Ama değişmek zorundasınız.” “Neden Melifes bana bunu asla söylemedi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Melifes bunu anlayacak durumda olmadığınızı söyledi, psikolojik olarak diyorum. Atölyede girdiğiniz şoku göz önünde bulundurarak, ‘Kaza’ akşamında size gerçeği açıklamanın tehlikeli olduğunu düşündü. Bunun daha önce yapılmasını asla istemedi... Sanırım fikir onu büyüledi. İmkânsıza inanması çok uzun sürmez. Sizi bu saf inançla büyürken izlemek onun moralini düzeltti... O trajik geceye kadar.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Şu anda burada bu hatıraların içine dalmayı hiç istemiyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Anlıyorum, ama sizinle hemen ardından ne olduğu hakkında konuşmam gerek... Bir şeyler içmek ister misiniz?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet, lütfen, ama alkol değil, başım hâlâ ağrıyor.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Hemşire bana birçok duygu verecek bir şey ararken, yanı başımdaki masada duran delinmiş eski saatimi inceledim, sonra buruşuk pijamamın altındaki yeni saati. Kadranı metaldi, ibreler bir vitrinle korunuyordu. 12 numarasının üzerinde bir çeşit bisiklet zili belirgin biçimde duruyordu. Bu saat beni kaşındırıyordu, sanki bana başkasının kalbini nakletmişler gibi hissediyordum. Kendi kendime bu beyazlar içindeki garip kadının beni daha neye inandırmaya çalışacağını sordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“O gün,” dedi, “Melies sizi geçici olarak rahatlatmak için şehre bir saat bulmaya gittiğinde kırık saatinizi yeniden kurmayı denediniz. Bunu hatırlıyor musunuz?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet, belli belirsiz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bundan sonra Melies’in bana aktardığına göre, bilincinizi neredeyse yitirmiş durumdaydınız ve durmadan kanıyordunuz.” “Evet, başım dönüyordu, yere çekiliyor gibi hissediyordum...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bir iç kanama geçirdiniz. Melies bunu fark edince, birden aklına ben geldim ve sonra aceleyle beni bulmaya geldi. Melies öpücüklerimi çabuk unutsa da hemşirelik yeteneğimi her zaman aklında tutar. Kanamanızı aşırı bir özenle durdurdum, ama bilinciniz yerine gelmedi. Size söz verdiği operasyonu gerçekleştirmeye koyuldu. Sizin yeni bir saatle daha iyi bir psikolojik durumda uyanacağınızı söylüyordu. Batıl inanç sınırında bir hareket. Ölmenizden korkuyordu.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Hikâyemi anlatışım, bana belli belirsiz tanıdığım birinden haber veriyormuş gibi dinliyordum. Onun zırvalarını kendi gerçekliğimle bağdaştırmakta zorlanıyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Melies’e gerçekten âşıktım, karşılıklı olmasa bile. Başta sizinle ilgilenmem, onunla iletişimde kalmak içindi. Sonra Hilesiz Adam’ı okurken kişiliğinize bağlandım. O zaman bu hikâyenin içine daldım, hem gerçek hem mecazi anlamda. Kaza gününden beri, sizi izliyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Basitçe allak bullak olmuştum. Kanım beynimin sağ kısmına garip sinyaller gönderiyordu. “Belki doğrudur.” “Belki doğrudur.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Melies’e göre, siz Bayan Akasya’nın gözü önünde kalbinizi tahrip ederken, ona ne kadar acı çektiğinizi göstermek istediniz ve aynı şekilde onu ne kadar çok sevdiğinizi. Aptal ve umutsuz bir hareket. Ama yalnızca bir ergendiniz; daha da kötüsü çocukça hayalleri olan, hayatta kalmak için gerçekle hayali karıştırmayı bırakamayan bir ergen.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Birkaç dakika önce hâlâ bu ergen-çocuktum...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hayır, böyle olmayı, eski saatinizi çıkarıp atmaya karar vererek kestiniz. Madeleine’nin korktuğu da buydu: büyümeniz.” “Mümkün değil!” diye tekrarladıkça, kafamın içinde “mümkün” diye yankılanıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sizin hakkınızda Melies’in kitabında okuduklarımdan başka bir şey anlatmıyorum. Bunu bana Paris’e gitmeden hemen önce verdi.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Ne zaman geri dönecek?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sanırım asla dönmeyecek. Şimdi iki çocuk babası ve hareketli fotoğraf fikri üzerinde çok çalışıyor.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Baba mı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Başta, bize her hafta yazıyordu, size ve bana. Şimdi ondan haber almadan aylar geçebiliyor, sanırım ona şeyin haberini vereceğimden korkuyor... ölümünüzün.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Uzun aylar da ne demek?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“4 Ağustos 1892’deyiz. Üç yıl komada kalmış olmalısınız. Buna inanmak istemeyeceğinizi biliyorum. Kendinize aynada bakın. Saçınızın uzunluğu aradan geçen zamanı gösterir.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Şu anda hiçbir şeye bakmak istemiyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“İlk üç ay, gözlerinizi her gün en fazla birkaç saniyeliğine açtınız. Sonra bir gün uyandınız ve yeniden uyumadan Bayan Akasya hakkında birkaç şey söylediniz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Adının tek bir telaffuzu, ona karşı olan tüm hislerimi yeniden canlandırıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu yılın başından beri uyanma çabalarınız daha uzun ve sürekli hale geldi. Bugüne değin. İnsanların sizin gibi uzun komalardan çıktığı oluyor biliyor musunuz? Her şey bir yana bu çok uzun bir gece uykusundan başka bir şey değil. Sizi sonunda ayağa kalkmış görmek ne garip bir mutluluk. Melies mutluluktan deliye dönecek... Bazı art etkilerin olması olası.” “Nasıl yani?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Böyle uzun bir yolculuktan zarar görmeden dönemeyiz; kim olduğunuzu hatırlamanız bile sıradışı.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Atölyenin kapısının camındaki yansımamla karşılaştım. Üç yıl. Geçen zamanın bildirilişi kafama hızla vurdu. Üç yıl. Yaşayan bir ölüydüm. Bu üç yıl boyunca ne yaptın Bayan Akasya?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Gerçekten yaşıyor muyum, bu bir rüya mı yoksa kâbus mu, yoksa öldüm mü?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Tam olarak yaşıyorsunuz; farklı, ama yaşıyorsunuz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kollarımdaki kıllarımı sıkıştıran şu berbat borulardan kurtulunca, gerçek bir yemek yediğim sırada zihnimi ve duygularımı toparlamaya çalıştım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya düşüncelerimdeki yerini yeniden aldı. Bu kadar kötü hissetmemeliyim. Onuncu yaş günümdeki kadar canlı halde gözümün önündeydi. Onu bulmalıydım. Artık hiçbir şeyden emin değildim, en önemli şey hariç: Onu hâlâ seviyordum. Onun yokluğunun düşüncesi bile kaygıdan içimin bulanmasına sebep oluyordu. Onu yeniden görmeye çalışmazsam hiçbir şeyin anlamı olmazdı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Çarem yok, Sıradışılık Diyarı’na geri döneceğim.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Oraya böyle gidemezsin!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yemeği bitirmeden kente doğru yola çıktım. Hiç bu kadar yavaş koşmamıştım. Temiz hava kızgın çelik gibi ciğerlerime girdi, yüz yaşında gibi hissediyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Granada’nm girişinde, evlerin kireç beyazı büyük, toprak sarısı toz kazanlarının içinde gökyüzüne karışıyordu. Dar bir geçitte gölgemi gördüm. Onu tanımıyordum. Bir vitrine yansıyan yepyeni görüntümden daha fazla tanımıyordum. Bıyık ve sakal bana Noel Baba’nm koca göbek ve beyaz saçlardan önceki muhtemel görüntüsünü vermişti. Ama yalnızca bu kadar değildi. Kemiklerimdeki ağrı yürüyüşümü değiştirmişti. Omuzlarım genişlemişti; sonra sanki çok küçülmüşler gibi bu ayakkabılar ayağımı acıtıyordu. Beni gören çocuklar annelerinin eteğinin altına saklanıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir caddeyi dönerken, Bayan Akasya’nın bir afişine rastladım. Melankolik bir arzuyla tir tir titreyerek uzun uzun baktım. Bakışları hâlâ gözlük takmadığını doğruluyordu. Tırnaklarının rengi canlıydı, artık onlara oje sürüyordu. Bayan Akasya eskisinden daha olağanüstüydü, bense pijamalı bir mağara adamına dönmüştüm.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sıradışılık Diyarı’na geldiğimde, doğruca korku tüneline gittim. Oraya gider gitmez bir anda en güzel hatıralarım üzerime atıldı ve kafamdaki yerlerine oturdular. Kötü anılar onlara katılmaya çalışmadı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir vagona oturduğumda bir anda Joe’yu fark ettim. Basamağa oturmuş sigara içiyordu. Tren yolu genişlemişe benziyordu. Bir anda... Bayan Akasyayı gördüm, benden birkaç sıra arkada oturuyordu. Kapa çeneni kalbim! Beni tanımadı. Kapa çeneni kalbim! Beni kimse tanımadı. Ben de kendimi tanımakta zorluk çekiyordum. Joe beni diğer müşterilere yaptığı gibi korkutmaya çalıştı. Başaramadı. Bunun yanında, korku tünelinin çıkışında Bayan Akasya’yı öperek hayalleri parçalama kabiliyetinin bozulmadığını kanıtladı. Ama yıkılmadım, bu sefer değil. Çünkü bu sefer dışarıdaki bendim!</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Hareketindeki yakınlık beni, onu öpmesi kadar kötü etkiledi. Benden yalnızca birkaç metre ötedelerdi, nefesimi tuttum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Joe onu bir daha öptü. Bulaşık yıkar gibi öpüyordu, düşünmeden. İnsan nasıl onun gibi bir kızı düşünmeden öpebilir? Hiçbir şey söylemedim. Bunu bana bırakın! Ona katacağım yüreği ve yüreğimin neden yapıldığını göreceksiniz! Duygularım harekete geçti ama onları tüm gücümle en derinimde tuttum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya’nın sesindeki kıvılcımlar, göz yaşartıcı gaz gibi gözlerimi yakıyordu. Sonunda beni tanıyacak mı?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Onu, Bayan Akasya’ya gerçeği söylemesi için zorlayacak mıydım, kötüye giderse gerçeği ondan gizlemesi için mi zorlayacaktım?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Joe trenin içine döndü, Bayan Akasya, o minyatür kasırga tarzıyla tam önümden geçti. Kokusunun kıvrımları, hayallerle dolu eski bir örtü gibi tanıdıktı. Onun neredeyse en kötü düşmanım olan olağanüstü bir kadın olduğunu unutmuştum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Merhaba!” dedi beni fark ederek.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Beni hâlâ tanımamıştı. Külçe gibi üç kar tanesi omzuma</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">kondu. Sol dizinde kan olduğunu fark ettim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yere nasıl ineceğimi bilmeden havalandım:</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hâlâ gözlük takmıyorsunuz değil mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Doğru, ama bu konuyla alay edilmesinden pek hoşlanmıyorum,” dedi bastırılmış bir gülümsemeyle.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Biliyorum...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Nasıl biliyorsunuz?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Joe ve kıskançlık yüzünden kavga ettiğimizi ve yanlış sevmenin kuvvetiyle kalbimi söküp çöpe attığımı ama seni her şeyden daha çok sevdiğimi ve bu yüzden her şeyi yeni baştan öğrenmek istediğimi biliyorum.” İşte, söylemem gereken buydu. Bu sözler aklımdan geçip ağzıma doğru gitti, ama dışarı çıkmadılar. Bunun yerine hafif ve kısa kısa öksürdüm:</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Dışarıda pijamayla ne yapıyorsunuz? Hastaneden kaçtınız değil mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Benimle yaşlı bir adammışım gibi incelikle konuşuyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">' “Kaçmadım, çıktım... Çok ciddi bir rahatsızlık geçirdim...” “Eh iyi, şimdi bayım giysi bulmanız gerek!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Gülümsedik, eskiden olduğu gibi. Bir an beni tanıdığını düşündüm, her koşulda bunu gizlice umut ediyordum. Birbirimize “Hoşça kal” dedik ve bir çeşit acı bir umutla Melies’in atölyesine geri döndüm.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Onun kimliğinizi keşfetmesini beklemeyin!” diye ısrar etti hemşire.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Biraz daha, ona yeniden alışana kadar.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Yine de çok gecikmeyin... Daha önce onu geçmişinizi gizleyerek bir kere kaybettiniz! Onun, başını üzerinize eğip, içerde hâlâ bir saat olduğunu fark etmesini beklemeyin. Mesela, benim ona her şeyi bir seferde açıklamamı istemez misiniz?” “İsterim, bunu yaparız. Ama birazcık daha benim iyi olmamı bekleyeceğiz, tamam mı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“İyisiniz... Saçınızı kesmemi ve taş devri adamı sakalınızı tıraş etmemi ister misiniz?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hayır, hayır hemen değil. Bu arada, Melies’den kalan eski bir giysi var mı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Zaman zaman, korku tüneline uzak olmayan kritik bir noktada dikiliyordum. Böylece bazen kazara karşılaşıyorduk. Zamanında kocaman gülümserken gözyaşı dökmemize çok benzer bir suç ortaklığı geliştirmiştik. Bazı sessizliklerin boşluğu bana bildiğini ama hiçbir şey söylemediğini düşündürüyordu. Bunun kesinlikle onun tarzı olmadığını saymazsak.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Onun çok üstüne düşmemeye dikkat ediyordum. İlk aşk maceramdan dersler almıştım. Hâlâ eski “gözünü budaktan sakınmayan” reflekslerim vardı ama acı hızımı azaltıyordu, en azından acelemi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Gerçekle başa çıkmaya başladığımı hissediyordum, onun yeni kimliğimin koruması altındaki varlığından birkaç kırıntı dişleyerek midemdeki burulmayı sonlandırma fikri bana çok huzur veriyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Şimdiye kadar iki aydan fazla sürmüştü, Joe hiçbir şeyi fark etmiyor gibiydi. Melies’in ayakkabıları bile acıtıyordu şimdi. Onun elbisesinin içinde, sihirbaz kılığında midye avlamaya gidiyormuş gibi hissediyordum. Hemşire, Jehanne, bu metamorfozların uzun süren komamdan kaynaklandığını düşünüyordu. Üç yıl boyunca yay gibi gerilmiş kemiklerim kaybedilen zamanı geri kazanmaya çalışıyordu. Bir anda vücudumda her yanımı ağrıtan bir omurga eğriliğim oldu. Yüzüm bile değişmişti. Çenem kalınlaşmış, elmacıkkemiklerim belirginleşmişti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya bana bakarak gelip: “İşte Cro-Magnon adamı yepyeni giysisiyle geliyor!” diye seslendi. “Saç kesimi hariç me-deni bir adam ortaya çıkmış,” dedi bana gizlice o gün.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bana Cro-Magnon adamı diyecekseniz bir daha asla sakalımı kesmem.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bu öylece ağzımdan çıkıvermişti; “dragando piyano" diye sufle verdi Melies.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Onu kesebilirsiniz, size yine de Cro-Magnon derim, isterseniz...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bu karışık zamanların büyük dönüşüydü. Onların tam olarak tadım çıkaramazdım ama bu Bayan Akasya’dan ayrı olmaktan çok daha iyiydi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bana eski bir âşığımı hatırlatıyorsunuz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Daha ziyade ‘eski’ mi, yoksa ‘âşık’ mı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“İkisi de.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sakallı mıydı?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hayır, ama sizin gibi gizemliydi. Yalanlarına, sonunda hayallerine inandı. Bunu beni etkilemek için yaptığını sanıyordum ama o gerçekten inanıyormuş.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Belki aynı anda hem inanıyor hem de sizi etkilemek istiyordur?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Belki... Bilmiyorum. Birkaç yıl önce öldü.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Öldü mü?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet, bu sabah mezarına yine çiçek bıraktım.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Ya sadece sizi etkilemek ve inandırmak için öldüyse?” “Oh, bunu yapabilecek biriydi. Ama üç yıldan sonra geri gelmesi beklenmez.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Neden öldü?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bu bir gizem. İnsanlar onu bir atla dövüşürken görmüşler, diğerleri istemeden çıkardığı bir yangında öldüğünü söylüyor. Ben onun son kavgamızdan -berbat bir kavgaydı- sonra öfkeden ölmüş olmasından korkuyorum. Şu kesin ki o öldü, sonra gömüldü. Hem sonra yaşıyor olsaydı burada olurdu. Benimle beraber.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sakalının ardına gizlenmiş bir hayalet, işte ben buydum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sizi çok seviyor muydu?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hiçbir zaman çok sevmeyiz!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sizi kötü mü seviyordu?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bilmiyorum... Ama biliyor musunuz, üç yıl önce ölmüş sevgilim hakkında konuşturmak, beni tavlamanın en iyi yolu değil!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Sizi tavlamanın iyi yolu nedir o zaman?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bana kur yapmamak.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bunu biliyordum! Tam da bu yüzden size kur yapmıyordum!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Gülümsedi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Ona neredeyse, gerçekten neredeyse her şeyi söyleyecektim. Eski kalbimle, bu öylesine çıkardı ağzımdan ama şimdi her şey farklıydı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Olağanüstü bir boyuna bağımlı olmaktan utanmış tabutuna dönen bir vampir gibi atölyeye döndüm.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bir daha asla eskisi gibi olmayacaksın,” demişti bana Melies ameliyattan önce. Pişmanlık ve vicdan azabı, fırtınalı bir uçurumun kenarında ortaya çıkıyordu. En fazla birkaç ay olmuştu ama ben hafiflemiş yaşantımdan yorulmuştum. İyileşme bitmişti, sakaldan ve gür saçlardan maskem olmadan ateşe dönmek istiyordum. Büyümekten biraz mutsuz olsam dahi, bu sahtekârlık tehlikesini atlatmalıydım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">O akşam tutkunun çöplüğünde hatıraları ve hayalleri aramak arzusuyla yattım. Eski, âşık olduğum kalbimden ne kaldığını görmek istiyordum.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yeni saatim neredeyse hiç gürültü çıkarmıyordu, ama daha az uykusuzluk çekiyor değildim. Eskisi karton bir kutunun içinde bir rafa yerleştirilmişti. Belki onu onarırsam, her şey eskisi gibi olurdu. Joe yok, ibrelerin arasında bıçak yok. Hiçbir stratejimin olmadığı zamanlara dönmek, hayallerime çarpmaktan korkmadan baş aşağı gittiğim zamanlara geri dönmek! Hiçbir şeyden korkmadığım zamanlarda pembe bir aşk füzesine kemerimi takmadan binebilirdim. Bugün daha büyüğüm, daha da mantıklıyım; ama bana her zaman on yaşındaymışım gibi hissettiren, gerçek büyük sıçramayı bir anda denemeye artık cesaret edemiyordum. Eski kalbim, hırpalanmış ve vücudumun dışında olsa bile, bana kesinlikle yenisinden daha çok hayal kurduruyordu. O “gerçekti,” benimdi. Ve ben onu aptal gibi kırmıştım. Neye döndüm ben? Kendi kendimin taklidine mi? Şeffaf bir gölgeye mi?</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Karton kutuyu yakaladım ve saati nazikçe çıkardım, yatağımın üzerine bıraktım. Toz kıvrımları havalandı. Parmaklarımı eski dişlilerimin arasında gezdirdim. Bir acı veya bu hatıranın acısı hemen nüksetti. Bunu harika bir ferahlık duygusu izledi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Birkaç saniye içinde saat yeniden yürümeyi öğrenen bir iskelet gibi tıkırdamaya başladı, sonra durdu. Beni Edinburg tepesinden Bayan Akasya’nın sevecen kollarına taşıyan bir keyif duydum. Pek sert olmayan iki parça sicimle ibreleri yerine yeniden taktım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Geceyi eski tahtadan saatimi onarmaya çalışarak geçirdim, çok acıklı bir tamirci olduğumdan, başaramadım. Ama sabah erkenden karar verdim. Bayan Akasya’ya gidecek ve ona tüm gerçeği söyleyecektim. Eski saatimi kutunun içine geri koydum. Onu büyük bir şarkıcıya dönüşen Bayan Akasya’ya verecektim. Bu kez ona yalnızca anahtarı değil, aşkı benimle tamir etmeyi yeniden isteyeceği umuduyla, kalbin tümünü verecektim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Sıradışılık Diyarı’nın anacaddesine idam cezasına çarptırılmış biri tavrıyla yürüdüm. Joe’ya rastladım. Bakışlarımız bir vahşi</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">batı düellosundaki gibi ağır çekimde rastlaştı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Artık korkmuyordum. Hayatımdaki ilk kez, kendimi onun yerine koydum. Bugün ben, Joe’nun korku tüneline geri döndüğü zamanda olduğu gibi, Bayan Akasya’yı geri kazanma ko-numundaydım. Onun gidişiyle işkence çektiği için, ben kendimi Bayan Akasya’dan bahsetmekten alıkoyamadığımda, okulda bana karşı hissetmiş olabileceği nefreti düşündüm. Bu koca adam bana neredeyse ona benzediğim hissini veriyordu. Görüş alanımdan çıkana değin uzaklaşmasını izledim.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Korku tünelinin platformunda, Brigitte Heim belirdi. Onu süpürgesinin kıllarından farksız saçından tanıyıp, yarı yoldan döndüm. Sarımtırak cadı tavırlarından yalnızlığı hissediliyordu. Boş evler inşa etmek için istiflediği eski taşlar kadar mutsuz görünüyordu. Onunla sakince konuşmayı deneyebilirdim, beni artık tanımıyordu. Ama tüm düşüncelerini tüküren sesini duyma fikri beni yordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Size söyleyecek birkaç şeyim var!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Benim de!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya; ve işler planladığım gibi gitmezse diye işi sağlama alma hediyem.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bundan sonra bizim... Oh benim için bir hediye mi aldın? Ne var bu kutunun içinde?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bin parçaya bölünmüş bir kalp. Benim kalbim...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Bana kur yapmadığını söyleyen biri için tutarlı bir davranış!”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Dün gördüğün sahtekârı unut, sana şimdi tüm gerçeği söylemek istiyorum...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Gerçek, saç tıraşı olmamış halin ve elbisenle bana kur yapmayı kesmemen. Ama itiraf etmeliyim bu hoşuma gidiyor... biraz.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Parmaklarımla gamzelerini kavradım. Yumuşak parlaklıklarından hiçbir şey yitirmemişlerdi. Hiçbir şey demeden dudaklarımı onunkilere yapıştırdım. Dudaklarının yumuşaklığı bana bir an kararlılığımı unutturdu. Kutudan bir tangırtı mı geliyor diye düşündüm. Öpüşme sona erdi, bende kırmızı biber tadı bıraktı. Daha iç içe, daha yoğun ve hatıraların, denizin altı fit altındaki hâzinelerin elektriğini yeniden bağlayacak nitelikteki ikinci öpüşme sırayı aldı. “Hırsız! Düzenbaz!” diye fısıldıyordu beynimin sağ kısmı. “Dur! Onu daha az evvel yeniden konuştuk!” diye yanıt veriyordu vücudum. Yüreğim inanılmaz sızlıyordu. Sessiz bir korku, bir telaş içinde tüm gücüyle çırpmıyordu. Yeniden teniyle buluşmanın verdiği hazzm başımı döndürmesi, beni boynuzladığı hissiyle çelişiyordu. Bu aynı anda hissedilen mutluluğun dayanılmazlığı ve acıydı. Genelde, güzel bir havadan sonraki yağmur gibi, çok mutlu olmayı, sonra çok mutsuz olmayı biliyordum. Ama bu değerli anda parıltılar, dünyanın en mavi gökyüzünü çizgi çizgi boyuyorlardı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Önce ben konuşmak istemiştim...” dedi üzgünce, kollarımdan kurtularak. “Seninle görüşmeye devam etmek istemiyorum. Birkaç aydır birbirimizin etrafında döndüğümüzün farkındayım, ama ben başkasına âşığım çok uzun zamandır. Başka bir hikâyeye başlamak aptalca olur, çok üzgünüm. Ben hâlâ ona âşığım...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Joe’ya biliyorum.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hayır, Jack’e, sana bahsettiğim eski âşığım, bazen düşündüğüm.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Duyguların yıldızlararası büyük patlaması, duygusal bağlantılarımı tersine çevirdi. Sıcak ve uzun gözyaşları hiç uyarmadan dökülüverdiler, onları durdurmak imkânsızdı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Özür dilerim, seni üzmek istemedim, ben zaten âşık olmadığım biriyle nişanlıyım, yeniden başlamak istemiyorum,”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">dedi bana, beni ince kuş kollarıyla sararak.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kirpiklerim bir gökkuşağı oluşturmuş olmalıydı. Saat kalbimin olduğu paketi vermek için cesaretimi iki elime aldım.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Hediyeni kabul edemem. Gerçekten üzgünüm. İşleri olduğundan daha karmaşık hale getirme.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Yine de aç onu, bu kişiye özgü bir hediye, sen almazsan o kimsenin işine yaramayacak.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Belirgin biçimde utanarak kabul etti. Tırnakları dikkatlice ojelenmiş güzel küçük parmaklan kâğıdı açtı. Yapmacık bir gülümseme takındı. Bu çok değerli bir andı. Gerçek kalbinizi bir hediye paketi içinde hayatınızın kadınına sunmak, bu az buz bir şey değil!</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">İçinde ne olduğunu anlamaya çalışıyormuş gibi yaparak kutuyu salladı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Kırılacak bir şey mi?”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Evet, öyle.”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Duyduğu rahatsızlık açıktı. Kutunun kapağını yavaşça açtı. Elleri kartonun dibine uzandı ve eski saat-kalbimi kavradı. Kadranın üstü aydınlığa çıktı, sonra saatin ortası ve yeniden takılmış iki ibresi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Saati inceledi. Tek söz etmedi. El çantasını sinirlice aradı, bir çift gözlük çıkarıp eşsiz ufak burnunun üzerine beceriksizce yerleştirdi. Gözleri her detayı taradı. İbreleri önce doğru sonra ters tarafa çevirdi. Gözlüklerinin üzerinde buğu vardı. Yavaşça kafasını salladı. Elleri titredi. Elleri göğsümün içine bağlıydı. Vücudum ellerinin sismik hareketlerini kaydediyor, onları yeniden üretiyordu. Bana dokunmadı. Saatlerim büyüyen sarsıntıyla titreyerek içimde çınladılar.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya kalbimi, çok defa karşısında kıvrılıp yattığımız duvarın üstüne yavaşça bıraktı. Sonunda başını bana doğru döndürdü:</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Her gün, her gün gittim oraya. Üç yıldır senin lanet olası mezarına çiçek bırakıyorum! Cenazenden bugüne değin! Daha az önce gene ordaydım. Ama bu sondu... Çünkü bundan böyle benim için, sen artık yoksun...”</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Gerçekten çekip gitti ve yavaşça duvarı aştı. Kalbimin saati hâlâ duvarın üzerindeydi ve ibreleri yeri gösteriyordu. Bayan Akasya’nm bakışı öfkesizce içimden geçti; gerçekten de artık yoktum. Karton kutunun üstünde üzgün bir kuş gibi kendini bıraktı ve kapıları bundan böyle bana kapalı olan cennete doğru uçtu. Ayak sesleri azaldı. Kısa süre sonra kıyıya vuran kadife dalgalar gibi devinen dolgun kalçalarını artık görmeyecektim. Birazdan eteğinin pelerin hareketleri bacaklarını örtecek ve adımlarının sesinden başka bir şey kalmayacaktı. Silueti on santimetreden fazla değildi. Dokuz santimetre, altı, bir kibrit kutusuna ancak sığacak bir kadavranın boyutu. Beş, dört, üç, iki...</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bu sefer, onu bir daha asla göremeyecektim.</span></p><!--EndFragment-->

  <p><!--EndFragment--></p>
</body>
</html>
