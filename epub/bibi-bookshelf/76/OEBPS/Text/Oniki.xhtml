<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>On İki<br />
  <br />
  <br /></b></h3>

  <p>Ertesi gün Bayan Akasya Granada’ya yüz kilometre mesafede bir sahil kenti olan Marbella’nm kabaresinde konser verecekti. “Onunla Joe’dan uzakta buluşmak için iyi bir fırsat,” dedi Melies. Bana en güzel kostümünü ve sihirli şapkasını hazırladı. Hararetle ondan bana eşlik etmesini istedim; ilk günkü kadar kolayca kabul etti.<br />
  Yolculuk boyunca arzu, korku ve şüpheyle yarıştı. Bütün gücünüzle sevdiğimiz birini yanımızda tutmanın bu denli karmaşık olduğunu tahmin etmezdim. Bana hiç düşünmeden verdi, asla rezil şeyler değil. Ben de verdim, buna rağmen o daha az aldı. Belki kötü verdiğimden. Buna rağmen, yanan sarı-be-yaz taçyaprakları saçan lokomotifiyle, hayatımın en büyülü treninden atılmama müsaade etmeyecektim. Ona bu akşamdan itibaren beni sevmesini sağlamak için her şeyi değiştirmeye, her şeyi kabullenmeye hazır olduğumu açıklayacaktım. Ve her şey eskisi gibi yeniden başlayacaktı.<br />
  Minik sahne deniz kıyısına kurulmuştu. Ve buna rağmen herkes toplanmışa benziyordu. İlk sırada tanımlanamaz Joe.<br />
  Tüm bedenimi titretme gücüne sahip bir totem diyebiliriz.<br />
  Küçük şarkıcım sahneye girdi, topuklarını duyulmadık bir şiddetle, güçlü, daha güçlü çarptı. Çığlıklar, uğultular, bağırmalar. Şimdi dans eden bir kurt gibiydi. Toprak sarısı bir blues, onun flamenkosuyla çiftleşiyordu. Kırmızı biberler dilinin üzerinde dans ediyordu. Turuncu şeritli elbisesinin içinde, şarkı söyleyen bir barut fıçısına benziyordu. Bu akşam, defedecek daha fazla gerilim...<br />
  Bir anda, bir yangın gürültüsü içinde, sol bacağı döşemeyi deldi, sonra sağ bacağı. Ona yardım etmek için koştum ama insanlar geçmeme izin vermiyor ve daha ziyade kıpırdamadan çığlık atarak yaşayan bir tırnak gibi yerlerine çakılı ona bakıyorlardı. Bakışı bana rastladı, beni tanıdığını sanmıyorum - belki Melies’in şapkası. Joe ona doğru atıldı, uzun bacakları kalabalığı başarıyla yarıyordu. Aynı anda ben acı çekiyordum. Alanı kazandı. Birkaç saniye içinde onun bacaklarına ulaşacaktı. Onu,Joe’nun kollarına bırakamazdım. Bayan Akasya’nın yüzü gerildi, yaralanmıştı. Sebepsiz yere yakınan biri değildi. Bir doktor olmak isterdim, daha da iyisi, onu hemen ayakları üstüne dikebilecek bir cadı. Kalabalığın tepesine tırmandım, korku tünelindeki gibi kafataslarına basarak yürüdüm. Onu yakalayacaktım, onu yakalayacaktım. Canı yanıyordu, canının yanmasını istemiyordum. İnsanlar şimdi görmeye aç biçimde sahneye doğru yükleniyorlardı. Joe’nun yanına vardım. Yerin kancalarının ona bir daha zarar vermesini engelleyecektim! Bu sefer ben yapacaktım! Bayan Akasya’yı kurtaracaktım ve bu da beni onun kollarında kurtaracaktı.<br />
  Dişlilerimin derininde ani bir acı ciğerlerimi kat etti. Joe önüme geçti. Gözlerimin önünde uzun parmakları Bayan Akasya’yı ağır çekimde tuttu. Onu kurtarma hayalime yenilmek zorundaydım. Onu bir kuş gibi sardı. Saatim binlerce tiz ses çıkardı. Bayan Akasya’yı bir gelin gibi taşıyordu. Onu güzel buldum, onun kollarında bile. Soyunma odasında kayboldular. Bağırmamak için kendimi tuttum, biraz titriyordum. Yardım et, Madeleine! Bana bir ordu çelik kalp gönder.<br />
  Bu kapıyı kırmalıydım. Üstüne kafa attım. Kapı kapalı kaldı. Vücudumu ve zihnimin bir kısmım yerde buldum. Penceredeki yansımamı gördüm. Sol şakağımda mavimsi bir şişlik vardı.<br />
  Birkaç denemeden sonra kapı açıldı. Bayan Akasya, Joe’nun kollarının arasında uzanmıştı. Biraz ters dönmüş kırmızı elbisesi, baldırlarından akan kan damlalarına uymuştu. Joe onu az önce ısırmış ve yalayıp yutmaya hazırlanıyor sanılabilirdi.<br />
  “Ama ne oldu sana?” dedi Bayan Akasya elini kafamdaki şişliği okşamak için yaklaştırırken.<br />
  Kendimi geri çektim.<br />
  Kalbim sevecenlik hamlesini tespit etmiş, ama onu gerçekten sindirmemişti. Öfkem kalbimi yönlendiriyordu. Bayan Akasya sertleşti. Joe onun kuş bedenini, benden korumak ister gibi sıkıca sert göğsüne bastırıyordu. Ah Madeleine, beyaz tahta yatağımın üstünde titriyor olmalı. Saatim dilime değin küt küt çarpıyordu.<br />
  Bayan Akasya Joe’dan çıkmasını istedi. Joe bir judocunun eski moda kibarlığıyla isteneni yaptı. Ama bundan önce Bayan Akasya’yı yavaşça bir sandalyenin üzerine bıraktı. Görünür biçimde kırılmasından korkuyordu. Nazik hareketleri katlanılmazdı.<br />
  “Joe’yu öptün mü?”<br />
  “Affedersin?”<br />
  “Evet!”<br />
  Bir çığı harekete geçirmiştim.<br />
  “Ama böyle bir şeye nasıl inanabilirsin? O yalnızca çöken zeminden çıkmama yardımcı oldu. Sen de gördün değil mi?”<br />
  “Gördüm ama dün bana dedi ki...”<br />
  “Gerçekten onunla dönmek istediğime inanıyor musun? Bunu sana yapabileceğimi mi sanıyorsun? Hiçbir şey anlamıyorsun, inan bana!”<br />
  Onu kaybetme korkusu ve başımın ağrısı, artık kontrol edemediğim bir elektrik girdabı oluşturuyordu. Kor püsküre-cektim. Onun boğazıma çıktığını, beynime aktığını hissediyordum. Kafatası içinde kısa devre. Berbat sözcükler, kati cümleler sarf ettim.<br />
  Onları dilime geri sarmak isterdim, ama kabalık çoktan etkisini göstermişti. Bizi birleştiren bağların birer birer koptuğunu hissediyordum. Gemimizi sert cümlelerin darbesiyle batırıyordum. Çok geç olmadan bu kızgınlık püskürten makineyi durdurmalıydım ama yapamıyordum.<br />
  Joe yavaşça kapıyı açtı. Hiçbir şey demedi, yalnızca ona göz kulak olduğunu Bayan Akasya’ya göstermek için başını uzattı.<br />
  “Her şey yolunda Joe. Endişelenme!”<br />
  Gözbebekleri sonsuz bir üzüntüyle parlıyordu, ama güzel ağzının çevresindeki kırışıklıklar öfkeyi ve nefreti gösteriyordu. Çiçek açmış gibi uzun kirpikleriyle hayran olduğum gözleri yaş ve buğudan başka bir şey yansıtmıyordu artık.<br />
  Bu beni durumun gerçekliğine döndürme avantajına sahip, mümkün olan en soğuk duştu. Her şeyi kırıyordum, bakışını kırılan aynada gördüm, makineyi geri çekmek gerekti hem de hemen.<br />
  Her şey için her şeyi denedim, ondan hep gizlemeye çalıştığım kapıları sonuna dek açtım. Biliyorum bundan başlamalıydım, her şeyi düzensizce yapıyorum, ama yine de dumanı tersine çevirmeye çalıştım.<br />
  “Seni yanlış seviyorum çünkü doğuştan kırık bir kalbim var. Doktorlar bana âşık olmayı kesinlikle yasakladı, saat kalbim aşka dayanmak için çok zayıf. Buna rağmen hayatımı ellerinin arasına verdim, çünkü rüyanın ötesinde, sen bana öyle güçlü dozda bir aşk verdin ki, senin için her şeyle mücadele edebileceğimi hissettim.”<br />
  Yanaklarının ufkunda tek bir gamze yoktu.<br />
  “Bugün buna karşı her şeyi yaptım çünkü artık seni kaybetmeyi ve acı çekmeyi nasıl durduracağımı bilmiyorum. Seni seviyoru...”<br />
  “Ve üstelik gerçekten kendi yalanlarına inanıyorsun! Bu içler acısı! diye kesti. Tüm bu anlattıklarının içinde biraz gerçeklik olsaydı kesinlikle böyle davranmazdın... Kesinlikle böyle değil. Hadi, hadi, lütfen!”<br />
  Kısa devre şiddetlendi, kırmızı saatimi ele geçirdi. Dişlilerim ölüm bildiren bir gıcırtıyla birbirine çarpıyordu. Beynim yanıyor, kalbim kafama tırmanıyordu. Gözlerimin arasından uçtuğu görülebilirdi.<br />
  “Ben bir sahtekârdan başka bir şey değilim öyle mi? Peki, bunu göreceğiz ve hiç beklemeden, hemen şimdi!”<br />
  Bütün gücümle ibrelerimi çektim, bu gerçekten çok acı vericiydi. İki elimle kadranı kavradım ve çılgınca, saati çıkarmaya çalıştım. Sonunda anlaması için bu baş belasını söküp gözlerinin önünde çöpe fırlatmak istiyordum! Acı dayanılmazdı. İlki aniden. Hiçbir şey olmadı. İkincisi, hâlâ hiçbir şey olmadı. Üçüncüsü, daha şiddetli, bir bıçak darbeleri yağmuruna dönüştü. Uzaktan yalvaran sesini duyuyordum: “Kes şunu... Kes şunu!” Bir buldozer ciğerlerimin arasındaki her şeyi eziyordu.<br />
  <br /></p>

  <p>Bazı insanlar ölürken çok yoğun bir ışık gördüğümüzü varsayarlar. Ben karanlıktan başka bir şey görmedim. Göz alabildiğine dev gölgeler ve siyah bir kar fırtınası gördüm. Siyah karlar giderek ellerimi, sonra ayrık bacaklarımı örttüler. Cılız kar taneleri, tamamen kana battı; kanın üzerinde büyüyen kırmızı güller gibiydi. Sonra güller silindi sonra tüm bedenim, o da yok oldu. Kendimi uzun bir uçak yolculuğuna hazırlar gibi aynı anda hem rahat hem de endişeliydim.<br />
  Gözkapaklarımm altında son bir demet parlaklık büyüdü: Bayan Akasya küçük sivri topukları üstünde dengede dans ediyordu, Doktor Madeleine üzerime eğilmiş kalbimin saatini yemden monte ediyordu, Arthur “Oh Wherı the Saints”ten bir bölümle sağa sola sallanıyor, Bayan Akasya topuklarının üzerinde dans ediyordu, Bayan Akasya topuklarının üzerinde dans ediyordu, Bayan Akasya topuklarının üzerinde dans ediyordu...<br />
  <br /></p>

  <p>Bayan Akasya’nm korku dolu çığlıkları beni bu trans halinden çıkardı. Kafamı kaldırdım ve ona baktım. Elimde iki kırık ibre vardı. Gözlerindeki üzüntü ve öfkenin yerini korku almıştı. Yanakları genişledi, şapka siperliği biçimindeki kaşları alnını böldü. Dün aşkla dolu olan gözleri şimdi iki boş cadı kazanma benziyordu. Güzel bir ölüm yüzüme dikkatlice bakıyor gibiydi. Büyük bir utanç duygusu benliğimi sardı, kendime karşı öfkem Joe’nun bende uyandırdığından fazlaydı.<br />
  <br /></p>

  <p>Soyunma odasından çıktı. Kapı bir silah atımı gibi çarptı. Şapkamın içinde muhtemelen Melies’in çıkarmayı unuttuğu bir kuş çırpınıyordu. Üşüyordum, giderek daha çok üşüyordum. İşte dünyanın en soğuk akşamı geri gelmişti. Kendimi daha rahatlamış hissedeyim diye kalbimi buz maşalarıyla örmüşlerdi.<br />
  Yüzünü çevirmeden önümden geçti ve üzgün bir kuyrukluyıldız edasıyla karanlıkta kayboldu. Bir sokak lambasının gürültüsünü ve İspanyolca küfürleri duydum. Beynim hatıralarıma bir gülümseme emretti ama mesaj yolda kaybolmuş olmalıydı.<br />
  Sahnenin birkaç metre üstünde aydınlık, gökyüzünü parçaladı. Şemsiyeler kasvetli bir ilkbaharın çiçekleri gibi açıldılar; sürekli ölmekten yorulmaya başlamıştım.<br />
  Saatimi yeniden sol avucuma aldım. İbrelerin üzerinde kan vardı. Başım döndü, artık bacaklarımı nasıl hareket ettireceğimi bilmiyordum. Yürümeye çalıştığımda dizlerimi yeni başlayan bir kayakçının dizleri gibi çarpıttım.<br />
  Guguk kuşu kasılmalarımın hepsinde öksürdü, Etrafımda onun kırık ahşap parçalarını fark ettim. Ağır bir uyku bastırdı. Karmdeşen Jack’i düşünerek sisin içinde yok oldum. Ölülerle aşk hikâyesi dışında bir şey başaramayan onun gibi biri mi olacaktım?<br />
  Her şeyi Bayan Akasya için yaptım. Düşlerim, gerçek, hiçbiri işe yaramadı. İsterdim, o kadar isterdim, kuşkusuz çok isterdim ki işe yarasın! Onun için her şeyi yapmaya muktedir olduğumu sanıyordum, gözkapaklarmı pullamak için ay kırıntılarını ufalamaya, sabahın beşinde esneyen kuşların ıslığından önce uyumamaya, onunla yeniden bir araya gelmek için dünyayı dolaşmaya... Ve sonuç bu mu?<br />
  Bir yıldırım, devinimini plajın üstünde sessizlikle sonlandırmak için ağaçların arasında slalom yaptı. Deniz bir anlığına ışıdı. Seyirciler yağmurun altından yaban tavşanları gibi kaçtılar.<br />
  Bu benim için hayal kaplarımı yeniden paketleme zamanıydı.</p>
</body>
</html>
