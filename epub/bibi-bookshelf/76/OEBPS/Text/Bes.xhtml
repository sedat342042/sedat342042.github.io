<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>Beş<br />
  <br />
  <br />
  <br /></b></h3>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <div>
        <i>Jack,</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <i>Bu mektup çok ağır, öyle ağır ki acaba güvercin bu haberlerle uçmayı başaracak mı diye soruyorum kendime.</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <i>Bu sabah, Luna, Anna ve ben tepenin başına vardık, evin kapısı sonuna değin açıktı, ama içerde kimse yoktu. Madeleine’nin tüm kutuları açıktı ve kedi de yok olmuştu.</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <i>Madeleine’i aramaya çıktık. En sonunda onu St. Calford Hapishanesi’nde bulduk. Onu görmemize izin verilen birkaç dakika içinde, biz evden ayrıldıktan en fazla birkaç dakika sonra polisin onu tutukladığını açıkladı ve endişelenmeye gerek olmadığını, ilk kez hapse girmediğini ve her şeyin yoluna gireceğini söyledi.</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <i>Onun serbest bırakıldığını, nasıl bir eliyle yemek yapıp diğer eliyle binlerini onardığını ve seni nasıl özlediğini anlatmak isterdim. Ama dün akşam Madeleine gitti. Gitmeye karar verdiği ama asla geri dönemeyeceği bir yere olan yolculuğuna çıktı. Vücudunu hapishanede bıraktı ve yüreği özgürlüğüne kavuştu. En ağır üzüntüde bile unutma ki sen</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <i>ona gerçek bir anne olma duygusunu tattırdın. Bu onun en büyük düşüydü.</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <i>Şu anda güvercinin senden haber getirmesini bekliyoruz. Şu lanet kuş çabucak varsa. Madeleine’nin hâlâ yaşıyor olduğunu sanıyor olman düşüncesiyle çaresiziz- Bu mektubu tekrar okumamaya çalışacağım, yoksa onu yollamaya asla cesaret edemeyebilirim.</i>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Anna, Luna ve ben sana bu yeni durumu atlatman için cesaret diliyoruz.</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Tüm sevgimizle.</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Arthur</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Not: Ve asla unutma, Oh When the Saints!</i>
        </div>
      </div>
    </blockquote>
  </blockquote>

  <div>
    <div>
      <br />
    </div>

    <div>
      Paniğe kapıldığımda kalbimin mekaniği, kendimi tekerleri virajlarda fırlayan dumanlı bir lokomotif sanacak kadar yoldan çıkıyordu. Kendi korkumun raylarında yol alıyordum. Neden korkuyordum? Senden, daha doğrusu sensiz benden. Duman, kalbimin mekaniğini panikletiyor ve rayların altına sızıyordu. Ah Madeleine, nasıl yaktın beni. Son sarılışımızın sıcaklığını hâlâ hissediyorum; buna rağmen, şu dünyanın en soğuk gününü hiç yaşamamışım gibi üşüyorum.
    </div>

    <div>
      Tren gümbürtülü bir çarpmayla sarsıldı. Eski külüstür kalbimi kollarına bırakmak için zamanı geriye çevirmek isterdim. Trenin değişen ritmi gürültü çıkarmama neden oluyordu, bunu başka bir sefer önlemeyi başaracaktım ama şimdi kalbimde mısır patlatıyorlar gibiydi. Ah Madeleine, gözyaşlarının tamamını çoktan içtiğim halde, Londra’nın gölgelerinden henüz çıkamadım! Ah Madeleine, bir sonraki durakta bir saatçiye uğrayacağıma söz veriyorum. Göreceksin, yanma iyi bir halde geleceğim; aslında, onarma yeteneğini bir kez daha üzerimde uygulayabilesin diye, gereğince ayarlanmamış olarak...<br />
      <br />

      <div style="text-align: center;">
        ❖ ❖❖
      </div><br />

      <div>
        Zaman geçtikçe, tren beni daha çok korkutmaya başladı, tüten ve çatırdayan kalbi benimkinden daha çok dağılmış görünüyordu. O da onu izleyen lokomotife âşık olmuştu herhalde. En azından benim gibi arkasında bıraktığı bir hüznü vardı.
      </div>

      <div>
        Kendimi vagonumda yalnız hissediyordum. Madeleine’in gözyaşları başımı fırıl fırıl döndürüyordu. Kusmalı veya biriyle konuşmalıydım. Pencereye dayanmış bir şeyler yazmakta olan büyük birini fark ettim. Uzaktan, silueti Arthur’unkine benziyordu ama yaklaştıkça bu his yok oldu. Gölgeler dışında etrafında kimse yoktu. Yalnızlıktan başım dönmüş halde, yine de söze girdim:
      </div>

      <div>
        “Ne yazıyorsunuz bayım?”
      </div>

      <div>
        Adam sıçradı ve yüzünü sol koluyla gizledi.
      </div>

      <div>
        “Sizi korkuttum mu?”
      </div>

      <div>
        “Beni şaşırttın, ikisi farklı.”
      </div>

      <div>
        Yazmayı sürdürdü, tablo yapıyormuş gibi yazdıklarını düzeltti. Başım daha hızlı dönmeye başladı.
      </div>

      <div>
        “Ne istiyorsun ufaklık?”
      </div>

      <div>
        “Endülüs’teki bir kadının kalbini çalmak istiyorum, ama aşkı hiç tanımıyorum. Tanıdığım kadınlar bana bu konuda asla bir şey öğretmek istemediler ve bu trende kendimi yalnız hissediyorum... Belki siz bana yardımcı olabilirsiniz.”
      </div>

      <div>
        “Fena halde yanılıyorsun, evlat! Aşk konusunda pek yetenekli değilim... Canlılarla olmuyor, hiçbir koşulda. Hayır, canlılarla asla olmaz.”
      </div>

      <div>
        Ürpermeye başladım. Omzunun üzerinden, onu rahatsız etmişe benzeyen şeyi okudum.
      </div>

      <div>
        “Bu kırmızı mürekkep...”
      </div>

      <div>
        “Bu kan! Şimdi defol ufaklık, defol git!”
      </div>

      <div>
        Birçok kâğıt parçası üzerine düzenli olarak aynı cümleyi
      </div>

      <div>
        yazmıştı: “Naçiz hizmetkârınız, Karındeşen Jack.”<br />
        <br />

        <div>
          “Aynı ismi taşıyoruz, sizce bu iyiye işaret mi?”
        </div>

        <div>
          Omuz silkti, bundan fazla etkilenmemiş olmamasına kırılmıştım. Tren boğuk bir ıslık çaldı, dumanı pencerelerden içeri doldu. Şimdi titriyordum.
        </div>

        <div>
          “Defol ufaklık!”
        </div>

        <div>
          Sol topuğuyla yere sertçe vurdu, bir kediyi korkutmaya çalışır gibi. Bir kedi değildim ama bu hareket bende aynı etkiyi yarattı. Çizmelerinin gürültüsü treninkine yarışıyordu. Adam bana doğru döndü, yüzündeki çizgiler bıçak gibi keskindi. “Defol şimdi!”
        </div>

        <div>
          Bakışındaki hiddet bana Joe’yu anımsattı, dizlerim titredi. Bana yaklaştı ve ilahi okur gibi:
        </div>

        <div>
          “Gidin sisler! Avlanmış treninize çarpıp kapatın. Sisin içinde size, keserek, ince, sarışın ve esmer kadın hayaletleri yapabilirim...”
        </div>

        <div>
          Sesi hırıltılıydı.
        </div>

        <div>
          “Onları korkutmadan kesebilirim... ve naçiz hizmetkârınız, Karındeşen Jack diye imzalarım! Korkma evlat, yaşamak için korkutmayı çok çabuk öğreneceksin...”
        </div>

        <div>
          Kalbim ve bedenim hızlanmıştı, ama hareketliliği bu kez aşktan değildi. Trenin koridoruna çıktım. Kimse yoktu. Karm-deşen, bütün pencerelerin camlarını bir kamayla kırarak beni izledi. Koşuyordum ama o yürüyorken bile benden hızlıydı. Yeni bir vagon. Kimse yok. Ayak sesleri yaklaştı, kuşlar çoğaldı, kuşlar ceketlerini, gözlüklerini çıkardılar, üzerime atladılar. Aramızdaki mesafeyi açmak için koltukların üzerine sıçradım. Geriye döndüm, Jack’in gözleri tüm treni aydınlatıyordu, kuşlar bana saldırdılar. Karındeşen Jack’in gölgesi, görme sınırında lokomotifin kapısı... Jack beni aşağıya atacak! Ah Madeleine! Karnıma değin acı veren saatimin sesini bile duymuyorum. Sol eli omzumu yakaladı. Beni öldürecek, beni öldürecek ve benim âşık olmaya bile vaktim olmayacak!
        </div>

        <div>
          Tren yavaşlıyor gibiydi, bir gara girdi.
        </div>

        <div>
          “Korkma evlat, hayatta kalmak için korkutmayı çok hızlı öğreneceksin!” dedi Karmdeşenjack son olarak, silahını yerine koyarken.
        </div>

        <div>
          Dehşetle titredim. Sonra merdivenlerden indi ve platformda bekleyen yolcu kalabalığının arasında buharlaşıp gözden kayboldu.
        </div>

        <div>
          Victoria Garı’nda bir banka oturup kendime geldim. Kalbimin tik-takları yavaşladı, saatin ahşabı hâlâ çok sıcaktı. Âşık olmanın, neredeyse hayalet bir trende Karmdeşen Jack’le yalnız seyahat etmekten daha korkunç olmadığını düşündüm. Bir asma kuşu kız nasıl olur da bir karmdeşenden daha beter kalbimin ayarını bozabilirdi? Gözlerindeki kötücül rahatsızlıkla mı? Sonsuz kirpikten silahıyla mı? Göğüslerinin müthiş kavisiyle mi? İmkânsız. Bu, az önce yaşadığım şey kadar tehlikeli olamaz.
        </div>

        <div>
          Bir serçe yelkovanımın üzerine kondu, sıçradım. Lanet olsun, ödüm kopmuştu! Tüyleri yavaşça kadranımı okşuyordu. Onun gitmesini bekledim ve Büyük Britanya’dan uzaklaşmak için acele ettim.
        </div>

        <div>
          <br />
        </div>

        <div>
          Manş’ı geçtiğim bot, Londra treni kadar ürpertici değildi. Solgun çiçek görünümlü birkaç yaşlı kadın dışında kimsenin korkutucu bir tarafı yoktu. Yine de içinde bulunduğum melankolinin sisi dağılmakta yavaş davranıyordu. Kalbimi anahtarla tekrar kurdum, kalbimi kurmanın vakti gelmiş gibi hissetmiştim. En azından anıları kurmanın. Hayatımda ilk kez anılarımı düşünüyordum. Evden tek başıma dün çıkmıştım ama bana sanki çok uzun zaman olmuş gibi geliyordu.
        </div>

        <div>
          <br />

          <div style="text-align: center;">
            ❖❖❖<br />
            <br />
          </div>
        </div>

        <div>
          Paris’te Seine kıyısında, yemekten hep nefret ettiğim ama kokusuna bayıldığım sebze çorbası kokan bir restoranda öğle yemeğimi yedim. Tombul garson bana bir bebeğe gülümser gibi gülümsedi. Ufak tefek, tatlı yaşlılar fısıltıyla konuşuyorlardı. Çatal kaşıkların gürültüsünü dinliyordum. Bu sıcak atmosfer bana Doktor Madeleine’in evini anımsattı. Tepenin başında ne yaptığını düşündüm. Ona yazmaya karar verdim.<br />
          <br />
        </div>
      </div>
    </div>
  </div>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <div>
        <div>
          <div>
            <div>
              <div>
                <i>Sevgili 'Madeleine,</i>
              </div>
            </div>
          </div>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>'Ben gayet iyiyim, §u anda Vari&amp;’teyim. Umarım Jûeuepalis &amp;etıi rnûat bırakmış tır. ’Dânüçümü beklerken mezarıma çiçek bırakmayı unutma!</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Seni âdedim , evi de.</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>Saatime iyi bakıyanun. 'Benden istediğin gibi, tüm dııygulai'i ayaıiayacak bir saatçi bulmaya çalışacağım. cAı/tûıu'’u, Jama’yı aeoinna’yı benim için âp.</i>
        </div>
      </div>
    </blockquote>

    <blockquote style="margin: 0 0 0 40px; border: none; padding: 0px;">
      <div>
        <div>
          <i>“'Küçük Jack"</i>
        </div>
      </div>
    </blockquote>
  </blockquote>

  <div>
    <div>
      <br />
    </div>

    <div>
      Güvercinin hafif seyahat edebilmesi için inanılmaz kısa yazdım. Hızlıca haber almak istiyordum. Kelimelerimi kuşun ayağına sardım ve onu Paris’in gökyüzüne fırlattım. Eğik halde uçmaya başladı. Luna ona çiftleşme dönemine özel, dikkat çekici tüyler yapmak istemişti. Başının yanlarını da tıraş etmişti, o zamandan beri, kanatlı bir tuvalet fırçasına benziyordu. Kendime, bu eski posta yöntemini kullanmak zorunda mıydım diye sordum.
    </div>

    <div>
      <br />
      Daha uzağa gitmeden evvel bir saatçi bulmalıydım. Yola çıktığımdan beri saatim hiç olmadığı kadar çok gıcırdıyordu. Küçük şarkıcıyı gördüğümde hazır olmak için doğru şekilde ayarlanmasını istiyordum. Bunu en azından Madeleine için yapmalıydım. St. Germain üstündeki bir bijuterinin kapısını çaldım. İki dirhem bir çekirdek yaşlı bir adam bana yaklaştı ve ziyaretimin sebebini sordu.
    </div>

    <div>
      “Saatimi tamir ettirmek...”
    </div>

    <div>
      “Üzerinizde mi?”
    </div>

    <div>
      “Evet!”
    </div>

    <div>
      Ceketimi araladım, sonra gömleğimi.
    </div>

    <div>
      “Ben doktor değilim,” diye sertçe yanıtladı.
    </div>

    <div>
      “Sadece ayarların düzgün olup olmadığını kontrol etmek için bir göz atamaz mısınız?”
    </div>

    <div>
      “Ben doktor değilim, sana söyledim, ben doktor değilim!” Ses tonu hayli küçümseyiciydi, sakin kalmaya çalıştım. Saatime, ona pis bir şey gösteriyormuşum gibi bakıyordu.
    </div>

    <div>
      “Doktor olmadığınızı biliyorum! Bu klasik bir saat, sadece iyi çalışması için zaman zaman ayarlanması gerekli...”
    </div>

    <div>
      “Saatler zamanı göstermeye yazgılı araçlardır, başka bir şeye değil. Bu şeytani teçhizatınla defol buradan. Defol yoksa polis çağırırım!”
    </div>

    <div>
      Okulda ve genç çiftlerle olan şey olmuştu. Bu haksızlık duygusunu iyi biliyordum ama ona asla alışamadım. Aksine, büyüdükçe bu duygu daha da acı verici oldu. Alt tarafı lanet bir ahşap saatti ve dişlileri, kalbimin çarpmasını sağlıyordu o kadar!
    </div>

    <div>
      Bin tane kendini beğenmiş değerli taştan, eski, metal, sarkaçlı bir saat dükkânın girişinde nutuk atıyordu. Bazı köpeklerin sahibine benzemesi gibi o da sahibine benziyordu. Kapıdan çıkmadan hemen önce, onu profesyonel futbolcuların yaptığı gibi iyi, ani bir ayak hamlesiyle dürttüm. Sarkaç sallandı, balans mili iç yüzeylere sertçe vurdu. Saint-Germain Bulvarı’nda koşarken, ardımda bir cam şangırtısı duyuldu. Bu gürültünün beni yatıştırabilmesi inanılmazdı.<br />
      <br />
    </div>

    <div style="text-align: center;">
      ❖ ❖❖<br />
      <br />
    </div>

    <div>
      İkinci saatçi, elli yaşlarında kel şişman bir adam, daha anlayışlıydı.
    </div>

    <div>
      “Gidip Bay Melies’i görmelisin. O çok yaratıcı bir illüzyonisttir, eminim ki sorununu çözmeye daha istekli olacaktır, küçüğüm.”
    </div>

    <div>
      “Bir saatçiye ihtiyacım var, bir sihirbaza değil!”<br />
      “Bazı saatçiler biraz sihirbazdır ve bu sihirbaz da biraz saatçidir, tıpkı başka bir yerden buraya, bir tiyatroyu kurtarmaya gelen Robert Houdin* gibi. Onu benim namıma ziyaret et, seni çok iyi onaracağına inanıyorum!”<br />

      <div>
        Bu sempatik bayın neden benimle kendisinin ilgilenmediğini anlamamıştım, ama sorunumu kabul ediş tarzı rahatlatıcıydı. Ve bir sihirbazla, daha çok bir sihirbaz-saatçiyle tanışma fikri beni çok heyecanlandırmıştı. Madeleine’e benziyor olmalıydı, belki de aynı ailedendirler.<br />
        <br />
        *(Jean-Eugine Robert-Houdin (1805-1871): Saatçi, illüzyonist, kilometrik sayaç ve ojtamolojik aletlerin (diğer icatlarının yanı sıra) muciti. Houdin yeniden düzenlediği bir tiyatro salonunda, öten kuşlar ve diğer mekanik becerilerle dekore ettiği saatler üretti. Onun Georges Milies üzerindeki etkisi (ilk sinema yönetmeni, özel efektlerin babası) belirgindir ve ünlü sihirbaz “Houdini" bu soyadını, bu öncüye olan saygısından dolayı seçmiştir, (ç.n.))
      </div>

      <div>
        <br />
        Seine Nehri’ni geçtim, devasa katedralin asaletinden boynum tutuldu, aynı ağrıdan ensemde ve kalçalarımda da hissettim. Tepeye kondurulmuş bir kutsal yapıyla bu şehir, birbirine monte edilmiş bir taş yığınıydı. Sonunda İtalyan bulvarına geldim, ünlü tiyatronun bulunduğu yere. Canlı görünümlü bıyıklı genç bir adam kapıyı açtı.
      </div>

      <div>
        “Sihirbaz burada mı oturuyor?”
      </div>

      <div>
        “Hangisi?” diye yanıtladı beni, bilmece gibi.
      </div>

      <div>
        “Georges Melies adlı.”
      </div>

      <div>
        “Bendenizim!”
      </div>

      <div>
        Bir robot gibi kesik kesik ve aynı zamanda sevimli hareket ediyordu. Hızlı konuşuyor, elleriyle canlı ünlem işaretleri yapıyor, sözcüklerini bölüyordu. Ama ona hikâyemi anlattığımda dikkatlice dinledi. Sonuçta, onun için çok ilginç bir iş olacaktı.
      </div>

      <div>
        “Bu saat bana kalp olarak hizmet etse de sizden istediğim bakım bir saatçinin işlevini aşacak türden değil.”
      </div>

      <div>
        Saatçi-hokkabaz kadranı açtı, beni küçük cisimleri görmeyi sağlayan bir aletle dinledi; çocukluğu gözlerinin önünden geçiyormuş gibiydi. Guguk mekaniğini tetikledi ve sonra Madeleine’in eserine duyduğu hayranlığı dile getirdi.
      </div>

      <div>
        “Saatin ibrelerini bükmeyi nasıl başardın?”
      </div>

      <div>
        “Âşık oldum ve aşk hakkında hiçbir şey bilmiyorum. Bu yüzden öfkelendim, kavga ettim ve hatta zamanı hızlandırmayı ve yavaşlatmayı denedim. Çok mu yıpranmış?”
      </div>

      <div>
        Bıyıklı bir çocuk gülüşüyle güldü.
      </div>

      <div>
        “Hayır, gayet iyi çalışıyor. Tam olarak ne bilmek istiyorsun?” “Şey, Doktor Madeleine, bu saati bana yerleştiren kişi, bu takma kalbin aşk yaşamaya uygun olmadığını söyledi. Onun böylesi bir duygusal şoku kaldıramayacağına inanıyor.”
      </div>

      <div>
        “Öyle mi? Peki...”
      </div>

      <div>
        Gözlerini kıstı ve çenesini okşadı.
      </div>

      <div>
        “O böyle düşünebilir... ama sen, onunla bu konuda aynı fikirde olmak zorunda değilsin, öyle değil mi?”
      </div>

      <div>
        “Aynı fikirde değilim, bu doğru. Ama küçük şarkıcıyı ilk gördüğümde, saatimde bir deprem olduğunu hissettim. Dişlileri gıcırdadı, tik-taklarım hızlandı. Boğulmaya başladım, karmakarışık oldum ve her şey bozuldu.”
      </div>

      <div>
        “Bu hoşuna gitti mi?”<br />
        “Bayıldım...”<br />

        <div>
          “Eee, o zaman?”
        </div>

        <div>
          “Yani, Madeleine’nin haklı olmasından çok korkuyorum.”
        </div>

        <div>
          <br />
          Georges Melies bıyıklarını çekiştirerek kafasını salladı. Aletlerini seçen bir cerrah gibi, kelimelerini seçiyordu.
        </div>

        <div>
          “Acı çekmekten korkuyorsan, elbette acı çekme olasılığını azaltırsın. İp cambazlarını düşün, gerçekte ipte yürürken düşebileceklerini düşündüklerine inanıyor musun? Havır. bu riski kabul ediyorlar ve bu tehlikeye meydan okuyabilmenin tadına varıyorlar. Hayatını hiçbir yerini kırmamaya dikkat ederek geçirirsen inanılmaz sıkılırsın, biliyorsun... Tedbirsizlikten daha eğlenceli bir şey bilmiyorum! Kendine bir bak! ‘Tedbirsizlik’ dediğimde gözlerin parlıyor! Ah ah! 14 yaşındayken bir kız için Avrupa’yı kat etmeye kalkmak, bu tedbirsizliğe karşı büyük bir tutku değil de nedir?”
        </div>

        <div>
          “Evet, evet... Ama kalbimi biraz kuvvetlendirmek için bir şeyiniz yok mu?”
        </div>

        <div>
          “Aa tabi ki... Beni iyi dinle, hazır mısın? Beni çok dikkatlice dinle: Hayallerinin kadınını baştan çıkaracak tek şey, senin de söylediğin gibi, tam olarak senin kalbin. Sana doğumunda eklenmiş saat formundaki kalp değil. Esas kalbinden bahsediyorum, alttaki, etten ve kandan yapılmış, titreyen kalpten. Çalışman gereken o. Mekanik sorunlarım unut, bu onları daha az önemsemeni sağlayacaktır. Mantıksız ol ve her şeyden önce, kendini hesapsızca ver!”
        </div>

        <div>
          Melies çok dışavurumcuydu, kendini ifade ederken yüzünün tüm hatları devreye giriyordu. Bıyıkları gülüşüyle hareket ediyor gibiydi, biraz kedilerinki gibi.
        </div>

        <div>
          “Bunun her koşulda işe yarayacağı garantisini veremem sana; ben kısa süre önce, hayatımın kadını olduğunu düşündüğüm birinde başarısız oldum. Ama hiçbir ‘şey’ her koşulda, her zaman geçerli değildir.”
        </div>

        <div>
          Kimilerinin dâhi dediği bu sihirbaz bana, sonunda son iksirinin elinde patladığını itiraf etmek için, aşk büyücülüğü dersi vermişti. Ama itiraf etmeliyim ki bu, didişen dişlilerimi yola getirmiş gibi, bana iyi geldi. Dinlemeyi bilen tatlı bir adamdı. İnsanları tanıdığını hissediyordunuz. Belki de insanın gizli psikolojik davranışlarını çözmeyi başarmıştı. Birkaç saat içinde sıkı fıkı olmuştuk.
        </div>

        <div>
          “Senin hikâyen üzerine bir kitap yazabilirim; şu an benimkiymiş gibi biliyorum hikâyeni,” dedi bana.
        </div>

        <div>
          “Yazın, bir gün çocuklarım olursa okurlar. Ama devamını merak ediyorsanız, benimle Endülüs’e gelmeniz gerekecek!”
        </div>

        <div>
          “Depresif bir sihirbazın aşk haccmda sana eşlik etmesini istemezsin.”
        </div>

        <div>
          “Evet, isterim, hoşuma gider.”
        </div>

        <div>
          “Biliyorsun bazen sihir yapmakta bile başarısız olabiliyorum!”
        </div>

        <div>
          “Öyle olmadığına eminim.”
        </div>

        <div>
          “Bunu bu gece düşünmeme izin ver, olur mu?”
        </div>

        <div>
          “Tamam.”
        </div>

        <div>
          <br />
          Güneşin ilk ışınları Georges Méliés’in atölyesinin içine sızarken, onun şarkı mırıldandığım duydum.
        </div>

        <div>
          “Andalucia!* Anda! Andalucía! Anda! AndaaaaAAAH!"<br />
        </div>

        <div>
          Operadan çıkıp doğruca buraya gelmişe benzeyen pijamalı bir deli.
        </div>

        <div>
          “Tamam, küçük adam. Seyahat etmeliyim, kendimi sonsuza dek, kelimenin tam ve mecazi anlamıyla, melankoli altında ezilmeye terk etmeyeceğim. İkimize eşlik edecek olan, büyük bir taze hava dalgası! Eğer hâlâ yol arkadaşın olmamı istiyorsan.”<br />

          <div>
            “Elbette! Ne zaman gidiyoruz?”
          </div>

          <div>
            “Kahvaltıdan hemen sonra!” diye yanıtladı beni çıkınını göstererek.<br />
            <br />
            *((İspanyolca) Endülüs (ç.n.)<br />
            <br />
          </div>

          <div>
            Yumuşak reçelli turtaları yiyip çok sıcak çikolatayı içmek için, sallanan bir masaya yerleştik. Madeleine’in evindeki kadar güzel değildi, ama bu kesilmiş kâğıtlardan yapılmış dünya dışı mekânın ortasında yemek eğlenceliydi.
          </div>

          <div>
            “Biliyor musun, âşıkken sürekli bir şeyler icat ederdim. Nişanlımı eğlendirmek için havai fişek gösterisi, illüzyon ve hileler yapardım. Sanırım sonunda icatlarımdan bıktı,” dedi aşağı düşmüş bıyığıyla. “Sadece onun için bir ay yolculuğu hazırlamak istedim, ama ona esas yeryüzünde bir yolculuk teklif etmem gerekirdi. Ona evlilik teklif etmem, atölyemden daha yaşanabilir bir ev bulmam, bilmiyorum...” dedi iç çekerek. “Bir gün, raflardan iki tahta parçası kestim, sonra onlara, ay ışığında birlikte gezebilmemiz için, tekerlikli bir sedyeden çıkardığım tekerlekleri monte ettim. Asla binmek istemedi. Ve rafları tamir etmek zorunda kaldım. Aşk her zaman kolay değildir evlat,” diye tekrarladı düşünceli bir tavırla. “Ama sen ve ben bu tahtalara bineceğiz! Kaykaylarımızın üstünde Avrupa’nın yarısını kat edeceğiz!”
          </div>

          <div>
            “Bazen trene de bineceğiz değil mi? Çünkü yine de biraz acelem var...”
          </div>

          <div>
            “Zaman seni bunaltıyor mu?”
          </div>

          <div>
            “O da var.”
          </div>

          <div>
            <br />
            Sanırım saatim kırık kalpleri mıknatıs gibi çekiyordu. Madeleine, Arthur, Anna, Luna, hatta Joe; ve şimdi de Mdies. Bana öyle geliyor ki onların kalpleri iyi bir saatçinin bakımına benimkinden daha fazla ihtiyaç duyuyor.
          </div>
        </div>
      </div>
    </div>
  </div>
</body>
</html>
