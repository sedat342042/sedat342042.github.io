<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>Dört<br />
  <br />
  <br /></b></h3>

  <div>
    Joe sanki ibrelerim onu mıknatısla çekmiş gibi bana yapışıp, herkesin önünde saatimi yumruklayarak beni döveli bir yıl geçmişti. Bazen onun simsiyah dağınık saçlarını çekmek istiyordum ama dur durak bilmez aşağılamalarından, her zaman daha büyük bir bezginlikle acı çekiyordum. Küçük şarkıcı hakkındaki soruşturmam başarısız olmuştu. Kimse sorularımı cevaplamaya cesaret edemiyordu. Okulda kanun Joe’ydu.
  </div>

  <div>
    O gün teneffüste kazağımın cebinden Arthur’un yumurtalarından birini çıkardım. Tüm gücümle Bayan Akasya’yı düşünerek, onu yeniden zihnimde canlandırmayı denedim. Joe’yu unuttum, hatta bu lanet okulda olduğumu bile unuttum. Avucumdaki yumurtayı okşadığım sürece, gözkapaklarımm ekranından güzel bir hayal kayıyordu. Kabuk çatlıyor ve küçük şarkıcı görünüyor, yeniden kırmızı tüylerle kaplanıyordu. Onu ezmekten ve aynı anda havalanmasından korkarak, işaretparmağımla başparmağımın arasına alıyorum. Parmaklarımın arasında cılız bir ateş yanıyor, gözleri açılıyordu, aniden kafamda bir şey “krak!” etti.
  </div>

  <div>
    Yumurtanın sarısı yanaklarıma aktı; hayalim gözyaşı kanallarımdan dışarıya akıyor gibi. Joe sahneyi, parmaklarının arasındaki yumurta kabuklarıyla taklit ediyordu. Herkes gülüyor, hatta kimileri alkışlıyordu.
  </div>

  <div>
    “Bir dahaki sefere, kafanda kalbini ezerim.”
  </div>

  <div>
    Sınıftaki herkes saçıma takılmış kabuk parçalarıyla alay ediyordu. İntikam güdülerim kaşınmaya başladı. Hayallerimin peri kızı bir anda gözden kayboldu. Joe’dan nefret ederek, neredeyse Bayan Akasya’yı sevdiğim kadar zaman geçirmiştim.
  </div>

  <div>
    <br />
    Joe’nun aşağılamaları her geçen gün devam ediyordu. Sinirini ve üzüntüsünü boşalttığı bir oyuncağa dönüşmüştüm. Küçük şarkıcının hatırası olan içimdeki çiçekleri düzenli olarak suluyordum ama güneşten yoksun kalmaya başlamışlardı.<br />
  </div>

  <div>
    Madeleine beni rahatlatmak için çok zahmete katlanıyordu, ama sürekli kalple ilgili hikâyeler anlatıldığını duymak istemiyordu. Arthur’unsa çantasında artık neredeyse hiç yumurta kalmamıştı ve gittikçe daha az sıklıkta şarkı söyler olmuştu.
  </div>

  <div>
    Doğum günümün akşamında, Anna ve Luna bana her yılki sürprizi yapmak için geldiler. Her zamanki gibi Cunnilingus’a koku sürerek eğlendiler, ama bu kez, Luna dozu biraz fazla kaçırdı. Hamster nefes alırken kasıldı ve kaskatı olup öldü. Sadık yoldaşımın, kafesindeki boylu boyunca uzanmış görüntüsü içimi hüzünle doldurdu. Göğsümden uzun bir “guguk” kaçıverdi.
  </div>

  <div>
    Teselli olarak, Luna’dan Endülüs hakkında bir coğrafya dersi aldım. Ah, Endülüs... Onun şu an orada bulunduğundan bir emin olabilsem, şimdi hemen yola çıkacaktım!
  </div>

  <div>
    <br />
  </div>

  <div>
    Küçük şarkıcıyla tanışmamın üstünden dört yıl ve okul yaşantımın başlangıcından beri üç yıl geçmişti. Onu hâlâ her yerde arıyor ama bulamıyordum. Onunla ilgili anılarım zamanın ağırlığı altında yavaş yavaş siliniyordu.<br />

    <div>
      Okulun son gününün arifesinde, ağzımda acı bir tatla yattım. O gece uyuyamadım. Sadece uykuya dalabilmek için yarın ne yapmak istediğimi düşünüyordum var gücümle. Çünkü bu kez kesindi, Batılı aşkımı fethe çıkacaktım. Artık küçük şarkıcının nerede olduğunu bilen kimse kalmamıştı. Bu soruya cevap verebilecek tek kişi Joe’ydu. Tiktaklarımın sesi eşliğinde, gölge resimler çizen şafağı seyrediyordum.
    </div>

    <div>
      <br />
    </div>

    <div>
      27 Haziran’da okulun avlusundaydık ve gökyüzü maviydi; o kadar maviydi ki Edinburg dışında herhangi bir yerde olduğumuza inanabilirdik. Bu beyaz geceler sinirlerimi bozuyordu.
    </div>

    <div>
      Biraz sonra, son derece kararlı bir biçimde, Joe’ya doğru ilerledim. Daha onunla konuşamadan gömleğimin yakasına yapıştı ve beni havaya kaldırdı. Kalbim gıcırdadı, öfkem taştı ve guguk ıslık çaldı. Joe çevremizdeki öğrenci kalabalığına doğru, “Gömleğini çıkar ve bize göğsünde ne olduğunu göster bakalım. Şu tik-tak eden şeyini görmek istiyoruz,” dedi.
    </div>

    <div>
      “Ne!!!” diye bağırdı kalabalık.
    </div>

    <div>
      Kollarıyla gömleğimi sıyırdı ve tırnaklarını kadranıma geçirdi.
    </div>

    <div>
      “Nasıl açılıyor?”
    </div>

    <div>
      “Anahtarla.”
    </div>

    <div>
      “Ver bana şu anahtarı!”
    </div>

    <div>
      “Yanımda değil, evde, şimdi bırak beni!”
    </div>

    <div>
      Küçük parmağının tırnağını kilidin içine soktu aşağıya doğru döndürdü. Sonunda kadran kırıldı.
    </div>

    <div>
      “Gördün mü bak anahtara gerek yokmuş! Kim gelip içine dokunmak ister?”
    </div>

    <div>
      Benimle o güne dek hiç konuşmamış olan çocuklar birbiri ardına gelip, bana bakmadan ibrelerime bastırmaya ve ayarlarımı değiştirmeye başladılar. Canım yanıyordu! Guguk ötüyordu ve artık susmuyordu. Alkışlıyor, gülüyorlardı. Tüm avlu koro halinde: “Gu-guk, gu-guk, gu-guk, gu-guk!”
    </div>

    <div>
      Tam bu anda beynimin içinde bir şey döndü. Yıllardan beri uyuşmuş hayaller, biriken kin, aşağılanmalar, hepsi küçük kapıyı işaret ediyordu. Setin direnci kırılıyordu. Artık hiçbir şeyi zapt edemiyordum.
    </div>

    <div>
      “Bayan Akasya nerede?”
    </div>

    <div>
      “Ne dediğini tam duyamadım,” dedijoe kolumu çevirerek.
    </div>

    <div>
      “O nerede? Söyle bana, nerede o?! Endülüs’te bile olsa onu bulacağım, anlıyor musun?”
    </div>

    <div>
      Joe beni yere yıktı ve büyük bir hızla kımıldayamaz hale getirdi. Guguk kuşum boğuk bir sesle öttü, yemek borumda bir yanma hissettim; içimde bir şeyler dönüşüme uğruyordu. Şiddetli kasılmalar her üç saniyede bir vücudumu sarsıyordu. Joe bir zafer edasıyla döndü.
    </div>

    <div>
      “Hımm, demek bu halde Endülüs’e gideceksin, öyle mi?” dedi, dişlerini sıkarak.
    </div>

    <div>
      “Evet gideceğim! Bugün gideceğim.”
    </div>

    <div>
      Gözlerim yuvalarından fırladı, sesim kabardı, hareketlerim esnedi. Ne ya da kim olursa olsun kesebilecek, canlı bir makasa dönüştüm.
    </div>

    <div>
      Joe, bok koklayan bir köpeği taklit ederek, burnunu kalbime yaklaştırdı. Tüm avlu gülmeye başladı. Artık bu kadarı fazlaydı. Onu boynundan yakaladım ve yüzünü ibrelerime vurdum. Kafası kalbimin ahşabında gümbürdedi. Alkışlar bir anda kesildi. Kafasını ikinci kez, daha güçlü gümbürdettim; sonra da üçüncü defa... Sonra bir anda zaman durdu sanki. Bu belirgin anın fotoğrafını çekmeyi isterdim. İlkyardım çığlıkları sessizliği deldi, aynı anda fışkıran kanlar ilk raundun mağlubunun iyi ütülenmiş giysilerine aktı. Saatin ibreleri sağ kaşını yarmış, etraf kan gölüne dönmüştü. Joe’nun tüm dehşeti sol gözüne akan kendi kan öbeğine odaklanmıştı. Ellerim çözüldü, o bacağı ezilmiş kaniş gibi bağırıyordu. Parmaklarının arasından kan sızıyordu. Ona karşı herhangi bir merhamet hissetmiyordum. Bir sessizlik oldu ve gittikçe uzadı.
    </div>

    <div>
      Saatim beni yakıyordu, ona dokunamıyordum bile. Joe artık hareket etmiyordu. Belki de ölmüştü. Hayallerimi paspas etmeyi kesmesini gerçekten istiyordum ama ölmesini arzu edecek kadar değil. Korkmaya başladım. Kan damlalarından oluşan kolye uzayıp duruyordu. Etraftaki çocuklar donup kalmıştı. Belki de Joe’yu öldürmüştüm. Joe’nun ölmesinden korkacağımı hiç tahmin edemezdim.
    </div>

    <div>
      Koşmaya başladım, avluyu geçerken tüm dünya peşimdeymiş gibi geldi. Oyun bahçesinin solundaki sütuna tırmanarak okulun çatısına çıktım. Yaptığım şeyi düşündükçe kanım donuyordu. Kalbim, küçük şarkıcının pembe yıldırımına çarpıldığım zamanki seslerin aynısını çıkarıyordu. Çatının üzerinden, sisi yaran tepenin zirvesini gördüm. Oh Madeleine çok kızacaksın...
    </div>

    <div>
      <br />
    </div>

    <div>
      Bir göçmen kuş sürüsü başımın üstünde durakladı; bulutların bir katında mola vermiş gibiydiler. Kanatlarına asılıp ayaklarımı yerden kesmek, kalbimin tüm mekanik sorunlarından kurtulmak isterdim; her şeyin silinmesini! Ah, kuşlar, beni Endülüs’ün kollarına bırakın, yolumu bulacağım!
    </div>

    <div>
      Ama kuşlar çok yüksekteydi; tıpkı raftaki çikolatalar, mahzendeki gözyaşı içkisi dolu kavanozlar, Joe’yu aşmamı gerektiren küçük şarkıcı hayalim gibi. Onu öldürdüysem her şey çok daha karmaşık bir hale gelecek. Saatim gittikçe daha çok acıtıyor. Madeleine, benimle işin var.
    </div>

    <div>
      Zamanı yeniden ayarlamaya çalışmam gerek. Saatin hâlâ kandan ılık olan ibresini yakaladım ve bir anda ters yöne çevirdim.
    </div>

    <div>
      Dişlilerim gıcırdadı, acı dayanılmazdı. Hiçbir şey olmadı. Avludan gelen çığlıkları duydum. Joe sağ gözünü tutuyordu. Onun kazazede kaniş çığlıklarını duymak beni neredeyse rahatlatmıştı.
    </div>

    <div>
      Bir öğretmen yanlarına geldi, çocukların beni şikâyet ettiklerini duyuyordum, tüm gözler radar gibi avluyu tarıyordu. Panikleyerek, çatıdan düştüm ve önümdeki ilk ağaca atladım. Dalların arasında kollarım çizildi, yere bastım. Adrenalin kanatlanmamı sağlamıştı; ayaklarım beni tepeye ulaştırmak için hiç bu kadar aceleci olmamıştı.
    </div>

    <div>
      <br />
    </div>

    <div>
      “Okul iyi geçti mi bugün?” diye sordu, mutfak dolabına alışverişten aldıklarını yerleştiren Madeleine.
    </div>

    <div>
      “Hem evet hem hayır,” diye yanıtladım, tir tir titreyerek. Madeleine bakışlarını bana çevirdi, bükülmüş ibremi gördü ve sitemli bakışlarını üzerime dikti:
    </div>

    <div>
      “Küçük şarkıcıyı gördün, değil mi? En son, onu şarkı söylerken dinlediğinde kalbin böyle berbat hale gelmişti.”
    </div>

    <div>
      Madeleine benimle, futbol oynayıp da ayakkabılarımda şehrin pisliğiyle eve gelmişim gibi konuşuyordu.
    </div>

    <div>
      O penseyle ibremi düzeltirken, kavgayı anlatmaya başladım. Bu anımsamayla kalbim yeniden atmaya başladı.
    </div>

    <div>
      “Aptallık etmişsin!”
    </div>

    <div>
      “İbrelerimin yönünü tersine çevirerek zamanı tersine çevirebilir miyim?”
    </div>

    <div>
      “Hayır dişlilerini zorlarsın ve bu inanılmaz acı verici olur. Ve hiçbir şeye de yaramaz. Asla geçmişteki eylemlerimize geri dönemeyiz, kalbimizde bir saat olsa bile.”
    </div>

    <div>
      Joe’nun gözünü çıkardığım için büyük bir kınama bekliyordum. Ama Madeleine üzülmüş gibi görünmeye çalışsa da beceremiyordu. Ve sızlanan sesi, öfkeliden çok endişeliydi. Bir hödüğün gözünü çıkarmayı, âşık olmaktan daha az önemli buluyormuş gibiydi.<br />

      <div>
        Oh When the Saints... duyuldu birden. Böyle geç bir saatte ziyarete gelmek, pek Arthur’un âdeti değildi.
      </div>

      <div>
        “Bir araç dolusu polis tepeye tırmanıyor, çok kararlı görünüyorlar,” dedi nefes nefese.
      </div>

      <div>
        “Gitmeliyim, Joe’nun gözü yüzünden beni arıyorlardır.”
      </div>

      <div>
        Bir tutarsız duygular yumağı boğazımı tıkadı; küçük şarkıcıyı yeniden görmenin pembe düşüncesi, kalbimin vuruşlarını demir parmaklıklar ardında dinlemek zorunda kalmanın korkusuna karışıyordu. Ama hepsi zincirinden boşanmış bir hüzünde boğuldu. Daha çok Arthur’dan, Ana ve Luna’dan ve özellikle Madeleine’den gelen hüzünde...
      </div>

      <div>
        Hayatım boyunca birkaç üzgün bakışla karşılaştım, buna rağmen, Madeleine’nin bana o anki bakışı, göreceğim bakışların en üzgünlerinden biri (bir diğeriyle beraber) olarak bende kaldı.
      </div>

      <div>
        “Arthur git, Anna ve Luna’yı bul ve bir araba ayarlamaya çalış. Jack mümkün olduğunca çabuk şehri terk etmeli. Ben burada polisi karşılamak için kalacağım...”
      </div>

      <div>
        Arthur, gecenin içine daldı, tepenin aşağısına hızlıca varmak için, adımlarının izin verdiği en hızlı şekilde topallıyordu.
      </div>

      <div>
        <br />
      </div>

      <div>
        “Sana birkaç bir şey hazırlıyorum, on dakikadan kısa sürede çıkmalısın.”
      </div>

      <div>
        “Onlara ne diyeceksin?”
      </div>

      <div>
        “Eve dönmediğini. Ve birkaç gün sonraysa kaybolduğunu. Bir süre sonra senin öldüğünü bildireceğim ve Arthur, en sevdiğin ağacın dibine Cunnilingus’un yanında mezarını kazmama yardımcı olacak.”
      </div>

      <div>
        “Tabuta ne koyacaksın?”
      </div>

      <div>
        “Tabut değil, yalnızca ağaca oyulmuş bir kitabe. Polis fark etmeyecektir. Büyücü sanılmanın avantajı bu, mezarlarımı didiklemezler.”
      </div>

      <div>
        Madeleine bana gözyaşlarının olduğu kavanozlar ve bazı giysilerle dolu bir çıkın hazırladı. Yardımcı olmak için ne yapacağımı bilmiyordum. Önemli sözler edebilirdim veya giysilerimi katlayabilirdim ama orada, yere bir çivi gibi çakılmış halde kalakaldım.
      </div>

      <div>
        Kalbimin iki anahtarını, her koşulda kendimi ayarlayabilmem için paltomun cebine koydu. Sonra kahverengi kâğıtlara sarılı krepleri oraya buraya, çantanın, kitap kapaklarının altına ve pantolonumun ceplerine serpiştirdi.
      </div>

      <div>
        “Tüm bunları yanımda götürmeyeceğim!”
      </div>

      <div>
        Tüm bu özen, çok derinde içimi sızlatsa da büyük biri gibi davranmaya çalıştım. Karşılık olarak, onun ünlü yapaylık dolu gülüşünü aldım. Her koşulda, -en eğlenceliden en trajik olana kadar- her zaman yiyecek bir şeyler hazırlaması gerekiyordu.
      </div>

      <div>
        Çantamı iyi kapatabilmek için üzerine oturdum.
      </div>

      <div>
        “Unutma, düzgün bir yere yerleşince ilk iş bir saatçi bul.”
      </div>

      <div>
        “Bir doktor demek istiyorsun!”
      </div>

      <div>
        “Hayır, hayır hayır, kesinlikle değil! Kalp sorunun için asla doktora görünme. Hiçbir şey anlamayacaklardır. Sorunu çözmek için bir saatçiye gitmen gerek.”
      </div>

      <div>
        Ona sevgimi ve minnettarlığımı söylemek istiyordum, sözcükler dilimin üzerinde itişip kakışıyordu ama dudaklarımın eşiğini aşmayı reddediyorlardı. İş kollarıma düştü, bu mesajı ona tüm gücümle sarılarak vermeye çalıştım.<br />

        <div>
          “Dikkat et! Çok sıkı sarılırsan saatine zarar verirsin!” dedi yaşlı ve yumuşak sesiyle, “Şimdi gitmen gerek, seni burada bulmalarını istemiyorum.”
        </div>

        <div>
          Ayrıldık, Madeleine kapıyı açtı. Henüz evden çıkmamıştım ve şimdiden üşüyordum.
        </div>

        <div>
          <br />
        </div>

        <div>
          Çok iyi bildiğim bu yolu inerken bir kavanoz dolusu gözyaşını devirdim. Bu çantamın yükünü hafifletti, ama kalbimin değil. Gözyaşlarını emdirmek için kullandığım krepleri silip süpürdüm, karnım öyle şişti ki hamile kadınlar gibi oldum.
        </div>

        <div>
          Eski volkanın diğer yamacından polislerin geçtiğini gördüm. Joe ve annesi onlarlaydı. Birbirine karışan korku ve mutlulukla titredim.
        </div>

        <div>
          Arthur Tahtı’nm aşağısında bir araba bizi bekliyordu. Araba sokak lambalarının ışığından gecenin bir parçası gibi sıyrıldı. Anna, Luna ve Arthur hızlıca içine atladılar. Sürücünün bıyıkları kaşlarına değin uzuyor, atlarını kaim sesiyle dehliyordu. Yanağım cama yapışık, sisler içinde yok olan Edinburg’a bakıyordum.
        </div>

        <div>
          Koylar, sürüklendiğim yere olan uzaklığı giderek daha net biçimde çizerek tepeden tepeye uzanıyorlardı. Arthur dumanlı lokomotif gibi horluyordu, Anna ve Luna’nm başları sallanıyordu. Siyam ikizleri gibiydiler. Saatimin tiktaklan gecenin sessizliğinde vuruyordu. Tüm bu küçük dünyanın bensiz yeniden başlayacağını anladım.
        </div>

        <div>
          Gün doğarken, Oh When the Saints’ in kırık melodisiyle uyandım. Böylesine yavaş söylendiğini hiç duymamıştım. Araba durmuştu.
        </div>

        <div>
          “Geldik!” dedi Anna.
        </div>

        <div>
          Luna dizlerimin üstüne eski bir kuş kafesi bıraktı.
        </div>

        <div>
          “Bu, romantik bir müşterimin bana birkaç yıl önce verdiği postacı güvercin. Bu kuş çok iyi eğitilmiş. Bize mektup yazıp kendinden haberdar et. Mektubu sol ayağına dola, o bize mesajı ulaştırır. Birbirimizden haber alırız ve o seni her neredeysen gene bulur; Endülüs’te, kadınların gözlerinin içine baktıkları ülkede olsan bile! İyi şanslar pequefıito,* diye ekledi bana sıkıca sarılarak.
        </div>

        <div>
          <br />
          *(İspanyolca) Küçüğüm, (ç.n.)
        </div>
      </div>
    </div>
  </div>
</body>
</html>
