<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>Sekiz<br />
  <br />
  <br />
  <br /></b></h3>

  <div>
    Ertesi gün Brigitte Heim tılsımsız cadı sesiyle beni uyandırdı.
  </div>

  <div>
    “Kalk bücür! Bugün insanları korkutmaya çalışacaksın. Başaramazsan seni metelik vermeden kovacağım!”
  </div>

  <div>
    Sabahın köründe onun sirke sesini duymak midemi bulandırıyordu.
  </div>

  <div>
    Dün gece gerçekle düşü biraz karıştırmış mıydım? Bir dahaki sefere tüm bu parıltıya hakkım olacak mıydı? Sadece düşüncesi bile saatimi acıtıyordu. Ona Madeleine’in tavsiyelerini anlatacağımdan kuşkum yoktu. Daha önce, aynı anda hem böylesine mutlu olduğum hem de içimin sıkıldığı olmamıştı. Saatimi kontrol ettirmek için Melies’e uğradım.
  </div>

  <div>
    “Kalbin hiç bu kadar iyi çalışmamıştı evlat,” diye güven verdi. “Dün gece olanları hatırladığında kendine aynada bakmalısın, gözlerinin içinde göreceksin ki kalbinin barometresinin ayarı düzgün.”
  </div>

  <div>
    Tüm gün korku tünelinde o akşam tekrar kendime simyacı süsü verip vermeyeceğimi düşündüm.
  </div>

  <div>
    Yalnızca geceleri görüşüyorduk. O gelir gelmez, mağrur cazibesi benliğimi sarıyordu. Sürekli bir şeylere çarpıyordu. Korku tüneli treninin kapısına çarpmak ona özgüydü.<br />

    <div>
      Birbirimizi iki canlı kibrit gibi seviyorduk. Konuşmuyorduk, tutuşuyorduk. Artık öpücükten değil ama “yangın”dan bahsediyorduk; bedenim bir metre altmış altı buçuk santimlik bir depreme dönüşüyordu. Kalbim, hapsolduğu kutudan sızıyordu. Alterler üzerinde tırmanıyor, beyne dönüşmek için kafamın üzerine yerleşiyordu. Her kasın içinde ve parmak uçlarıma değin kalp! Her yerde acımasız güneş. Kırmızı yansımaları olan pembe hastalık.
    </div>

    <div>
      Artık onun varlığından uzak duramıyordum; teninin kokusuna, sesinin tınısına, onu dünyanın en güçlü ve en kırılgan kızı yapıveren küçük hareketlerine karşı kayıtsız kalamıyordum. Gözlüklerini takmayarak, dünyayı puslu bir camın ardından bakıyormuşçasma kötü görmesi; kendini koruyuş tarzı. Gerçekten görmeden görmesi ve her şeyden önemlisi bunu farkında olmadan yapıyor oluşu.
    </div>

    <div>
      Kalbinin garip çalışma şeklini keşfetmiştim. Yakasını bırakmayan bir güven eksikliği çukurunda, kendini koruyan bir kabuk içinde atıyordu. Kendine karşı saygı eksikliğiyle, olağanüstü kararlılığı mücadele içindeydi. Bayan Akasya’nın şarkı söylerken yaydığı kıvılcımlar, kendi çatlaklarının parıltısıydı. Bunları sahnede yansıtma kabiliyeti vardı ama müzik durduğunda dengeyi kaybediyordu. Henüz içindeki kırık dişliyi bulamamıştım.
    </div>

    <div>
      Kalbinin kapısını açan şifre her akşam değişiyordu. Kimi zaman kabuk, bir kaya gibi sertti. Rahatlatan sözcüklerin ve okşamanın bin çeşidini deneyip kapıda kalıyordum. Yine de bu kabuğa vurmayı öylesine seviyordum ki! Düşerken çıkardığı ufak gürültüyü duymayı, dudaklarının kenarında “Üfle!” diyormuş gibi beliren gamzeleri, yumuşak parıltılar halinde yayılan koruma sistemini görmeyi.<br />
      <br />
    </div>

    <div>
      <div style="text-align: center;">
        ❖ ❖ ❖
      </div><br />
    </div>

    <div>
      ‘“Bir kıvılcım nasıl evcilleştirilir?’ İşte ihtiyacım olan kılavuz!” dedim Melies’e.
    </div>

    <div>
      “Bir saf simya kılavuzu demek istiyorsun... Ah ah! Ama kıvılcımlar evcilleşmezler evlat. Kendim evinde, kafesteki bir kıvılcımla rahatça yaşarken düşünebiliyor musun? Yanacak ve seni de beraberinde yakacaktır. Parmaklıklara yaklaşamazsm bile.” “Onu kafese koymak istemiyorum, onun sadece kendisine daha fazla güvenmesini istiyorum.”
    </div>

    <div>
      “Saf simya, o iyidir.”
    </div>

    <div>
      “Diyelim ki Arthur’un Tahtı kadar büyük ve doğrudan, kemiklerimin üzerinde büyüyen bir sıradağ kadar sorumluluk yükleneceğim bir aşk hayal ediyorum.”
    </div>

    <div>
      “Bu özel bir durum biliyorsun, çok az insan bu duyguya erişir.”
    </div>

    <div>
      “Belki ama şimdi ben onun tadına vardım ve ondan vazgeçemem! Ve o kendi içine kapandığında ben bu duygudan tamamen yoksun kalıyorum.”
    </div>

    <div>
      “Seni etkileyen anların tadını çıkararak kendini hoşnut et. Ben de bir kıvılcım tanıdım, sana diyebilirim ki bu kızlar dağ havası gibidir: asla önceden tahmin edilemez! Bayan Akasya seni sevse dahi, onu asla zapt edemezsin.”
    </div>

    <div>
      <br />
    </div>

    <div>
      Birbirimizi gizlice seviyorduk. İkimiz beraber sadece 30 yaşında ediyorduk. Çocukluğundan beri küçük bir solist şarkıcıydı. Bense korku tünelinde çalışan bir yabancı.
    </div>

    <div>
      Sıradışılık Diyarı’nda işler bir köydeki gibiydi. Herkes birbirini tanıyordu ve dedikodu hızla yayılıyordu. Kıskançlar, sevecenler, ahlakçılar, bayağı tipler, yüreklendirenler ve özel hayata burnunu sokan iyi niyetliler vardı.
    </div>

    <div>
      Hakkımızda ne diyecekleri endişesiyle, onu daha uzun
    </div>

    <div>
      süre öpme arzusunun arasında kalmıştım. Bayan Akasya’ysa sırrımızın öğrenilmesi fikrini kesinlikle reddediyordu.
    </div>

    <div>
      Bu durum başta hoşumuza gitmişti, kendimizi korsan filan gibi hissediyorduk ve herkesin gözünden kaçan bu sihirli duyguyu yaşayabiliyorduk.<br />

      <div>
        Ama büyük aşk duygusu, ilk parıltının az ötesinde kendini kanıtlamaya kalkınca, küvetteki bir yük gemisi gibi karaya oturmaya mahkûmdur. Böylece daha çok yere ihtiyaç duyulur, daha fazla ve daha fazla yere... Aydan büyük bir zevk alınır, ama güneş de istenir.
      </div>

      <div>
        “Seni herkesin önünde öpeceğim, hiçbir şey kaybetmeyiz.” “Ben de seninle tüm gün öpüşmek ve herkesin yaptığı şeyleri yapmak istiyorum. Yalnızca onlar bizi görmezse dedikodulardan korunabiliriz. Brigitte Heim gibi insanlar sırrımızı öğrenirse bir daha huzur bulamayız.”
      </div>

      <div>
        Elbette bana fısıldadığı ufak sözcüklerin şekeri tatlıydı ve onları dilimin üzerinde gezdirecek tim. Ama onu, şafak sökmeden gecede, kısa zamanlarda görmek zorunda olmak gittikçe daha tahammül edilmez oluyordu. Uzaklaşışımn temposunu duyuran sivri topukları, uykusuzluğumu yeniden nüksettiriyordu. Gün doğarken sırtım ağrıyor ve uyumak için pek vaktim kalmadığını haber veren kuşlar canımı sıkıyordu.
      </div>

      <div>
        <br />
      </div>

      <div>
        Birkaç ay içinde aşkımız daha da büyüdü. Artık yalnızca gece beslemekle onu memnun edemiyorduk. Güneşi ve rüzgârı gönderin, yapılarımızın kemikleri için bize kalsiyum gerek. Romantik yarasa maskesinden kurtulmak istiyordum. Gün boyu aşk istiyordum.
      </div>

      <div>
        <br />
      </div>

      <div>
        İlk yangınımızdan yaklaşık bir yıl sonra, bu durum hâlâ bir gelişme gösterememişti. Yerinde sayıyordu. Tehlikede olma
      </div>

      <div>
        kaygısını yatıştırmayı başaramıyordum. Melies bana Bayan Akasyaya karşı sabırlı olmamı tavsiye etti. Kalbinin çalışma sistemini tutkuyla inceliyordum. Onun kapalı kilitlerini yumuşak anahtarlarla açmaya çalıştım. Ama bazı yollar sonsuza dek kapanmışa benziyordu.
      </div>

      <div>
        <br />
      </div>

      <div>
        Ateşli şarkıcının ünü artık Sıradışılık Diyarı’nın sınırlarını aşıyordu. Çevre şehirlerin kabarelerine gidip onu dinlemeyi, onun flamenko hareketlerindeki rüzgârı hissetmeyi seviyordum. İnsanlar benim düzenli olarak geldiğimi fark etmesinler diye, her zaman gösteri başladıktan sonra geliyor ve bitmeden önce de gizlice çıkıyordum.
      </div>

      <div>
        Konserlerden sonra, iyi giyimli erkekler topluluğu yağmurun altında ona boyundan büyük çiçek buketleri vermek için bekliyorlardı. Burnumun dibinde ona kur yapıyorlardı. Bir gölge ormanının kıyısında gizlenmiştim, kendimi göstermeye hakkım yoktu. Büyük “küçük” şarkıcının yeteneğine hayran kalıyorlardı. Onun çıktığı her sahnede yaydığı kutsal ateşi adım gibi biliyordum. Kendimi onun sosyal yaşantısının kıyısında buluyordum. Büyük buketli, sağlıklı kalpli erkeklerin gözlerinde yanan kıvılcımları görmek, beni ona yeniden fena halde âşık ediyordu. Aşk madalyonunun diğer yüzü karanlık yansımaları gösteriyor, ben de kıskançlıktan acı çekmeyi keşfediyordum.
      </div>

      <div>
        O akşam, onu yatağımda tutmak için bir yol denemeye karar verdim. İbrelerimin önünü kesecek ve zamanı durduracaktım. Dünyayı yalnız o isterse tekrar döndürecektim. Madeleine ibrelerime dokunmamı yasaklamıştı çünkü zamanın akışına müdahale edeceğimden endişe ediyordu. Külkedisi’nin kalbinde bir saat olsa, onu gece yarısına bir kala durdurur ve ömrünün sonuna dek baloda göz kamaştırırdı.<br />
        <br />
      </div>

      <div style="text-align: center;">
        ❖❖❖<br />
        <br />
      </div>

      <div>
        Sonra Bayan Akasya bir eliyle ayakkabılarını ayağına geçirir, diğer eliyle saçlarını düzeltirken, yelkovanı durdurdum. Bir çeyrek saatten beri kalp saatim 4:37’diydi. Bayan Akasya, Sıradışılık Diyarı’nın sessizlik labirentinde yitip gitti. Şafağın ilk kuşları adımlarının gürültüsüne eşlik ediyordu. Civciv bileklerini rahatça incelemek ve amber kokuları yayan mücevher dizlerine değin aerodinamik baldırları boyunca ilerlemek için biraz daha zamanım olsun istiyordum. Sonra iniş pistlerinin en yumuşağına konmak için yarı aralanmış butları boyunca gidecektim. Orada dünyanın en büyük okşayıcısı ve öpücüsü olmak için egzersiz yapacaktım. Evine her dönmek istediğinde onu oyuna getirecektim. Zamanı durdurmayı, yabancı olmayan bir dil kursu izleyecekti. Sonra dünyayı tekrar döndürecektim, o her şeyi sezecek ve yatağımın oyuğunda birkaç gerçek, aydınlık dakika geçirme fikrine karşı koyamayacaktı Ve bu zamandan çalınmış anlar boyunca yalnızca benim olacaktı.
      </div>

      <div>
        Ama bu eski büyü, uykusuzluğum boyunca tik-taklayarak geçen zamanı bildirmeyi biliyorsa, Akasya da bana sihir için yardımcı olmayı reddedecektir.<br />

        <div>
          Yatağımın üzerinde yalnız başıma oturarak, dişlilerimi parmaklarımın arasında ezip saatimin verdiği acıyı yatıştırmaya çalıştım. Ah Madeleine, çok kızacaksın!
        </div>

        <div>
          <br />
        </div>

        <div>
          Ertesi gün Melies’i ziyaret etmeye karar verdim. İçinde hareketli fotoğraf hayali üzerinde çalıştığı atölyesini inşa ediyordu. Korku tüneline gitmeden önce, neredeyse tüm öğleden sonrayı yanında geçirdim. Onu sıkça “güzeller”le yakalıyordum. Bir gün uzun saçlı bir esmer, ertesi gün küçük bir polisle. Buna karşın her zaman hayatının kadınına sunmak istediği ünlü “aya yolculuk” için çalışıyordu.
        </div>

        <div>
          “Ansızın kaybolan bu aşk için kendimi teselli ederek iyileştiriyorum, bu bazen acıtan ama yeniden toparlanmama olanak tanıyan tatlı bir ilaç. Pembe büyücülük aleyhime döndü; sana söylemiştim hiçbir şey bir anda sonuca götürmez. Artık yeniden büyük duygulara atılmadan evvel kendimi bir süre yeniden eğitmem gerekli. Ama beni örnek alma. Düşlerini gerçekle kaynaştırmaya devam et, en önemli şeyi unutmadan: Bayan Akasya’nm bugün âşık olduğu şey sensin.”
        </div>
      </div>
    </div>
  </div>
</body>
</html>
