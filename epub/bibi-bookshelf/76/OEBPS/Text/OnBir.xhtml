<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>On Bir<br />
  <br />
  <br /></b></h3>

  <p>Melies’in atölyesine giden yolda saatim sertçe vurdu. El Hamra’nın harika cumbalarından kasvetli bir yankı geldi.<br />
  Baktım, kimse yoktu. Kartondan yapıların ortasına oturdum. İcatlarının içinde kayboldum, onlardan birine dönüştüm. Hilesiz bir insan olmaya can atan hileli bir insandım. Benim yaşımda, gerçek ve büyük bir erkek olarak algılanmak en mükemmel şeydi. Bayan Akasya’ya hangi ahşaptan yapıldığımı ve onun için ne kadar yandığımı gösterecek yeteneğim var mıydı? Sürekli ona numara yaptığımı sanmadan bana inanmasını sağlayabilecek miydim?<br />
  Düşlerim Edinburg tepesinin zirvesine değin uzanıyordu. Onu buraya El Hamra’nm karşısına taşımak isterdim. Geçici aileme ne olduğunu bilmek. Birdenbire ortaya çıkmalarını öyle isterdim ki burada, şimdi! Onları o kadar özledim ki...<br />
  Madeleine’nin sırrını bildiği lezzetli bir yemeği yerken, Madeleine ve Melies “ufak onarım işleri”nden ve psikolojiden bahsederler. Madeleine ve Bayan Akasya aşk konusunda hararetlenir ve kuşkusuz, harika çöreklerini yarıştırırlar. Ama aperatif saati geldiğinde düşmanlık biter. Birbirleriyle, onları sıkı fıkı yapıveren büyük bir sertlik ve sevimlilikle şakalaşırlar. Sonra Anna, Luna ve Arthur bize katılır, üzücü ve çılgın hikâyeleri sohbeti süsler.<br />
  “Ama bu üzgün hava da ne böyle... Hadi, gel ufaklık, sana güzellerimi göstereceğim!” diye seslendi Melies beni kapıya iterken. Basit gülüşlü bir sarışınla, oksijen şişesiymiş gibi sigarasını çeken şişman bir esmerle birlikteydi. Beni tanıttı:<br />
  “Bayanlar, işte yol arkadaşım, en sadık müttefikim, beni aşk depresyonundan kurtaran arkadaşım.”<br />
  Çok duygulandım. Kızlar gözlerini cezp edici biçimde kırpıştırarak alkışladılar.<br />
  “Özür dilerim,” diye ekledi Melies bana dönerek, “ama birkaç yüzyıllık canlandırıcı bir siesta için odama çekilmeliyim.” “Ya aya yolculuğun?”<br />
  “Her şey zamanında, değil mi? ‘Olduğu gibi bırakmayı’ öğrenmek gerek. Önemli olan nadas dönemi, o yaratıcılık sürecinin bir parçası!”<br />
  Joe’nun dönüşünden bahsetmeyi, dişlilerimin durumuna biraz bakmasını, bir kıvılcımla yaşamak hakkında ona birkaç soru daha sormayı istiyordum ama görünüşe göre zamanı değildi. Sigara içen piliçleri çoktan kaynar suda kıkırdamaya başlamıştı, onu tatlı banyosunu alması için rahat bıraktım.<br />
  “Bayan Akasya bu gece beni görmeye gelebilir, senin için sakıncası yoksa...”<br />
  “Çok iyi biliyorsun ki yok, burası senin evin.”</p>

  <p>Kalan kişisel eşyalarımı almak için korku tüneline gittim. Bu yerden tamamen ayrılıyor olmak saatimin dibine külçe gibi oturmuştu. Korku tüneli Bayan Akasya’yla olan harika anılarımızla doluydu. Ve sonra performansımla eğlenen insanları görerek memnun olmayı burada öğrenmiştim.<br />
  Joe’nun portresinin olduğu büyük bir afiş benimkini kapatmıştı. Yatak odası kitliydi. Valizime sığmayan eşyalarım koridorda kaykayımın üstüne yığılmış olarak beni bekliyordu. Lanet bir hayalete dönmüştüm. Hâlâ korkutmuyordum, kimse geçişime gülmüyordu, beni görmüyorlardı. Brigitte Heim’m faydacı bakışında bile saydamdım. Sanki artık yok gibiydim.<br />
  Gösteriyi bekleme kuyruğunda bir çocuk bana seslendi.<br />
  “Affedersiniz bayım, siz saat adam değil misiniz?”<br />
  “Öyle mi? Ben miyim?”<br />
  “Evet, sizsiniz! Kalbinizin sesini tanıyorum! Korku tüneline geri dönüyorsunuz öyle mi?”<br />
  “Hayır, tam da gidiyordum.”<br />
  “Ama dönmeniz gerek bayım! Dönmelisiniz burası sizden yoksun...”<br />
  Böyle bir ilgi beklemiyordum, dişlilerimin altında bir şeyler titremeye başladı.<br />
  “Bilirsiniz, hayatımda ilk kez korku tünelinde bir kızı öptüm ama şimdi koca Joe var ve o artık buraya ayağını bile atmak istemiyor. Ondan korkuyor. Bizi koca Joe’yla bırakmamalısınız bayım!”<br />
  “Evet, burada iyi eğleniyorduk!” diye haykırdı ikinci oğlan.<br />
  “Geri dönün!” diye sürdürdü bir diğeri.<br />
  Bu küçük topluluğumu sıcak sözleri için tekrar teşekkür ederek selamlarken, guguğum ötmeye başladı. Üç çocuk alkışladılar, birkaç yetişkin onlara çekingence katıldı. Kalabalığın içinden bir grubun cesaretlendirmesi eşliğinde El Hamra'ya giden yolu inmek için kaykayımın üstüne çıktım:<br />
  “Geri dönmeli! Geri dönmeli!”<br />
  “Gitmeli!” diye çıkıştı aniden kalın bir ses. Geri döndüm. Arkamda bariz, kindarca gülümsüyordu. Ti-ranozorlar gülümsüyorsa, sanırım Joe gibi gülümsüyorlardı^ Pek sık olmayan ve endişe verici biçimde.<br />
  “Gidiyorum, ama sana söyleyeyim, geri döneceğim. Korku tüneli kavgasını sen kazandın ama malum kişinin kalbinin kralı, benim!”<br />
  Kalabalık horoz dövüşündeymişiz gibi bizi cesaretlendirmeye koyuldu.<br />
  “Yani, hiçbir şey anlamıyor musun?”<br />
  “Neden?”<br />
  “Bayan Akasya’nın sana karşı olan davranışlarının değiştiğini fark etmedin mi?”<br />
  “Bu işi özel olarak halledelim Joe. Kimsenin adını verme!” “Üstelik, dün akşam sizin banyoda tartıştığınızı duydum...” “Elbette, onu benimle ilgili korkunç şeylere inandırdın “Ona sadece sebepsiz yere bir gözümü çıkardığını söyledim. Bu adil bir oyun gibi geliyor bana!”<br />
  Sırada bekleyen insanların bir kısmı Joe’nun tarafına geçmişti: diğerleri, daha azı, benim tarafımdaydı.<br />
  “Eski tarz dövüş demiştin, adil bir dövüş! Yalancı!”<br />
  “Ya sen, sen her şeyde hile yapıyorsun, hayatını düşlüyor-sun ve şiirsel sözde-buluşların yalandan başka bir şey değil. Tarzın farklı ama tam olarak aynı kapıya çıkıyor... sonuç olarak. Ona bugün rastladın mı?”<br />
  “Hayır, henüz değil.”<br />
  “İşini aldım, odanı aldım ve sen, sen her şeyini kaybettin. Çünkü öyle, onu kaybettin küçük Jack! Dün, tartışmanızdan sonra, gelip odamın kapısını çaldı. Maruz kaldığı kıskançlık krizinden sonra teselli edilmeye ihtiyacı vardı... Ona senin aptal saat zırvalarından bahsetmedim. Ona gerçek şeylerden bahsettim, herkesi ilgilendiren. Köşeye yerleşmeyi düşünüyor mu, nasıl bir evde oturmak ister, çocuk istiyor mu, tüm bunlardan, anlıyor musun?”<br />
  Şüphenin acısı. Omurgam çıngırağa dönmüştü. Ürpertilerimin derimin altında her yerde yankılandığını duyuyordum.<br />
  “Onun buz tutmuş gölde neredeyse mahsur kalacağı günü de hatırladık. Ve orada kollarıma sokuldu. Eskisi gibi, tıpkı eskisi gibi.”<br />
  “Öteki gözünü de oyacağım, pislik!”<br />
  “Ve öpüştük, eskisi gibi, tıpkı eskisi gibi.”<br />
  Başım döndü, gücümün tükendiğini hissettim. Uzakta, kalabalığa tren turunun başlayacağını duyuran Brigitte Heim’ın sesini duydum. Kalbim beni boğuyordu, kesinlikle son sigarasını içen bir kara kurbağası kadar çirkindim. Şovunu yapmak için gitmeden önce Joe son bir kez daha benimle alay etti:<br />
  “Onu kaybetmekte olduğunun farkında bile değilsin. Daha zorlu bir düşmana meydan okumayı bekliyordum. Sen onu hak etmiyorsun.”<br />
  Üzerine atıldım, önce ibreler. Kendimi plastik boynuzlu minyatür bir boğa gibi hissediyordum; o, öldürücü darbeyi vurmaya hazırlanan bir matadordu. Sağ eli beni boynumdan yakaladı ve zorlanma belirtisi göstermeden yere serdi.<br />
  Sonra korku tüneline girdi, müşteriler onu izledi. Tanımsız bir süre boyunca, sol kolumla kaykaydan destek alarak, doğrulamadan kaldım.<br />
  <br /></p>

  <p>Sonunda Melies’in atölyesine geri döndüm. Oraya gelmem bir ömür sürmüş gibi geldi. İbremin dakikaları gösterdiği her seferde, çok ince bir parçanın kemiklerimin arasına biraz daha battığı söylenebilirdi.<br />
  Kalp saatime göre gece yarısı. Aşk sihirbazımın sevgilisi için yaptığı karton aya bakarak Bayan Akasyayı bekliyorum.<br />
  Gece yarısını on geçiyor, gece yarısını yirmi beş geçiyor, gece yarısını kırk geçiyor. Kimse yok. Saatimin mekanizmasının ısınmaya başladığını, yandığını hissediyordum. Buna rağmen kafamı şüpheyle doldurmamak için her şeyi yaptım.<br />
  Dalgacı kalça ve meme kortejiyle Melies odasından çıktı. Keyifliyken bile iyi olmadığımı fark etmeyi bilirdi. Ortam değişiminin beni biraz daha mahvetmemesi için yumuşak bir bakışla güzellerine sakin olmalarını ima etti.<br />
  O gelmedi.</p>
</body>
</html>
