<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>Dokuz<br />
  <br />
  <br />
  <br /></b></h3>

  <div>
    Brigitte Heim her gün, korku tünelini komik hale getirmeyi sürdürürsem beni kovmakla tehdit ediyordu, ama müşteri akını nedeniyle bunu eyleme geçirmiyordu. Onları korkutabilmek için elimden gelenin en iyisi yapıyordum ama istemeden onları güldürmemin önüne geçemiyordum. Arthur gibi topallayarak Oh When the Saint’i söylesem, şamdanlı virajların sessizliğinde kalbimin üzerinde yumurtalar kırsam, gıcırdayan melodiler çıkarmak için dişlilerimin yaylarıyla oynasam, nihayet vagondan vagona insanların tam dizlerinin üzerine atlasam da hiçbir şey işe yaramıyordu, her şeye kahkahalarla gülüyorlardı. Tik-taklarım tüm binanın içinde yankılandığından, sistematik olarak sonuç alamıyordum, müşteriler tam olarak onları ne zaman güya şaşırtacağımı biliyordu; bazıları ben bir şey yapmadan gülmeye bile alışmıştı. Melies gerçekten korkutmak için fazla âşık olduğumu düşünüyordu.
  </div>

  <div>
    Bayan Akasya zaman zaman korku tünelinde bir tur atmaya geliyordu. Onu ne zaman bir vagonun oturağına kalçalarım yerleştirirken görsem, saatim daha kuvvetli tik-taklıyordu. Gece birleşmelerimizi beklerken ona bazı “yangınlar” fısıldıyordum.
  </div>

  <div>
    <br />
  </div>

  <div>
    Hadi, çiçekli ağacıma gel, bu akşam ışıkları söndüreceğiz ve gözlükleri tomurcuklarınızın üzerine bırakacağım. Dalların ucunda gökkubbeyi tırmalayacak ve ayı destekleyen, görünmez gövdeyi sarsacaksın. Yeni düşler ılık karlar gibi ayaklarımızın dibine düşecek. Sivri topuk şeklindeki köklerini, sıkıca yere ekeceksin. Bambu kalbinin üzerine tırmanmama izin ver, yanında uyumak istiyorum.
  </div>

  <div>
    Saat gece yarısını vurdu. Yatağımda talaş kalıntıları fark ettim; saatim ufalanmıştı. Bayan Akasya gözlüksüz gelmişti ama bir iş randevumuz varmış gibi ciddiyetle bakıyordu.
  </div>

  <div>
    “Dün akşam bir gariptin, bana bir hoşça kal bile demeden, öpmeden, hiçbir şey yapmadan gittin. Hipnotize olmuş halde saatinle oynadın. İbrelerini kıracağından korktum.”
  </div>

  <div>
    “Üzgünüm, yalnızca biraz daha kalman için bir şeyler denedim ama işe yaramadı.”
  </div>

  <div>
    “Hayır, işe yaramadı. Benimle oyun oynama. Seni seviyorum ama sabaha kadar kalamayacağımı biliyorsun.” “Biliyorum, biliyorum tam da bu yüzden denedim...” “Ayrıca ikimiz yalnızken saatini çıkarabilirsin, blues yapıyor sanki ikimiz şey yaparken...”
  </div>

  <div>
    “Saatimi çıkarmak mı? Ama bunu yapamam!”
  </div>

  <div>
    “Tabi ki yapabilirsin! Ben, sahne makyajımı çıkarmadan çarşafların altına girip yanına sokulmuyorum!”
  </div>

  <div>
    “Evet, bunu yapıyorsun! Ve gözlerinde makyajla çırılçıplakken çok güzelsin.”
  </div>

  <div>
    Hafif bir ışıma kirpiklerinin arasından yansıdı.
  </div>

  <div>
    “Ama ben asla saatimi çıkaramam, bu bir aksesuar değil!”
  </div>

  <div>
    Büyük ağzını “sana ancak yüzde yetmiş inanıyorum” der gibi bükerek karşılık verdi.<br />

    <div>
      “Biliyorsun, düşlerine inanma şeklini seviyorum, ama bazen biraz gerçeğe dönmek gerek, büyümek gerek. Tüm yaşantını mantondan çıkan ibrelerle geçirmeyeceksin,” diye bildirdi bir öğretmen edasıyla.
    </div>

    <div>
      Tanıştığımız günden beri, aynı odanın içindeyken kollarına bu denli uzak olmamıştım.
    </div>

    <div>
      “Evet geçireceğim. Ben gerçekten böyle çalışıyorum. O benim bir parçam, kalbimin çarpmasını sağlayan o, o benim için hayati önemde. Onunla olmak zorundayım. Bazı şeyleri aşmak, yaşamak için sahip olduğum şeyi kullanmam gerek. Tıpkı sahnede senin yaptığın gibi, şarkı söylerken, aynı şey.” “Aynı şey değil, çapkın!” dedi tırnaklarının ucunu kadranımda gezdirerek.
    </div>

    <div>
      Saatimin “aksesuar” olduğunu düşünebilmesi fikri kanımı dondurdu. Kalbinin yerinde camdan, hamurdan veya yumurta kabuğundan taklit bir kalp olduğunu sansaydım onu sevemezdim.
    </div>

    <div>
      “İstiyorsan çıkarma ama ibrelerine dikkat et...”
    </div>

    <div>
      “Bana yüzde yüz inanmıyor musun?”
    </div>

    <div>
      “Şu an için yüzde yetmiş diyelim, yüzde yüze kadar gidip gidemeyeceğimi bana sen göstereceksin küçük Jack...”
    </div>

    <div>
      “Neden yüzde otuz eksik?”
    </div>

    <div>
      “Çünkü erkekleri iyi tanırım.”
    </div>

    <div>
      “Ben ‘erkekler’ değilim.”
    </div>

    <div>
      “Öyle mi sanıyorsun?”
    </div>

    <div>
      “Kesinlikle!”
    </div>

    <div>
      “Sen doğuştan sahtekârsın! Kalbin bile sahte!”
    </div>

    <div>
      “Benim tek gerçek şeyim kalbim!”
    </div>

    <div>
      “Gördün mü, hep dört ayağının üzerine düşüyorsun, ama
    </div>

    <div>
      sende sevdiğim şey de bu!”
    </div>

    <div>
      “Ben ‘bende bunu’ sevmeni istemiyorum, ‘beni tamamen’ sevmeni istiyorum.”
    </div>

    <div>
      Siyah şemsiye şeklindeki gözkapakları, kalbimin tik-taklarıyla uyum içinde kırpıştı. Çok uzun süredir öpmediğim dudaklarının kenarından bazı alaycı ve kuşkulu dudak bükmeler gelip geçti. Kadranımın altındaki çarpıntı hızlandı. Bildik bir sızlama.
    </div>

    <div>
      Sonra tatlı şeyler çağıran trompetini gümbür gümbür çalmaya başladı, gamzelerinin etrafı tutuştu.
    </div>

    <div>
      “Seni tamamen seviyorum,” diye sonlandırdı.
    </div>

    <div>
      Ellerini stratejik yerlere koydı , nefesim kesildi. Düşüncelerim vücudumda eridi. Işığı söndürdü. Boynuna minyatür güzellik taneleri serpilmişti, takımyıldızı göğüslerine kadar iniyordu. Burnumu yıldızlarının içine daldırarak teninin astronotu oluyordum. Aralık dudakları beni şaşı yapıyordu, kanımda boğalar, kalçalarımın arasında ateş vardı. Onu tüm kuvvetimle okşadım o da bt ni tüm kuvvetiyle tamamladı. Ellerinden yumuşak bir eir'.ktrik akıyordu. Biraz daha yaklaştım.
    </div>

    <div>
      “Güven oranımı arttırmak için kalbimin anahtarını sana vereceğim. Onu çıkaramazsın ama ne istersen yapabilirsin, tam istediğin anda. Her koşulda sen beni tamamen açan anahtarsın. Ve sen, ben sana zaten tamamen güvendiğimden, gözlüklerini takacaksın ve gözlerinin içine camlarının arkasından bakmama izin vereceksin, tamam mı?”
    </div>

    <div>
      Küçük şarkıcım kabul etti ve saçlarını geriye attı. Gözleri, zarif karaca yüzünden fışkırıyordu. Sonra başını eğerek Madeleine’in gözlüklerinden birini taktı. Ah Madeleine, bunu görseydin çok kızardın!<br />

      <div>
        Onu gözlükleriyle mükemmel bulduğumu söyleyebilirdim ama bana inanmadığı için elini okşamayı tercih ettim. İçimden neye benzediğimi görünce belki pek de tipi olmadığımı düşünür diye geçirdim. Sıra bana gelince kaygılanmıştım.
      </div>

      <div>
        Anahtarımı sağ eline koydum. Korkuyordum ve bu minyatür bir tren gürültüsü çıkarıyordu.
      </div>

      <div>
        “Neden iki delik var?”
      </div>

      <div>
        “Sağdaki beni açmak için, soldakiyse kurmak için.”
      </div>

      <div>
        “Açabilir miyim?”
      </div>

      <div>
        “Olur.”
      </div>

      <div>
        Anahtarı sağ kilidime nazikçe soktu. Gözlerimi kapadım sonra açtım, uzun süre öpüştüğümüzde olduğu gibi, “yangm”ı görmek için.
      </div>

      <div>
        Gözkapakları kapalıydı, harika biçimde kapalı. Şaşırtıcı bir dinginlik anıydı. Dişlilerden birini başparmağıyla işaretparmağı arasında, çalışmasını yavaşlatmadan nazikçe ölçtü. Bir gözyaşı denizi bir anda yükseldi ve beni su içinde bıraktı. Zarif tutuşunu gevşetti ve melankoli musluğu akmayı kesti. Bayan Akasya ikinci bir dişliyi okşadı kalbimi mi gıdıklayacaktı? Yavaşça güldüm, olsa olsa sesli bir gülümsemeyle. Sonra, sağ eli ikinci dişliyi bırakmadan sol elinin parmakları ilk dişliye geri döndü. Dudaklarını dişlerime kadar batırdığında, bu bende mavi peri etkisi yarattı, Pinokyo etkisi, üstelik gerçekti. Uzayanın benim burnum olmaması hariç. Onu hissediyordu, hareketlerini hızlandırıyor ve dişlilerim üzerindeki baskıyı arttırıyordu. Ağzımdan engel olamadığım sesler kaçıyordu. Şaşırmış ve utanmıştım ama daha ziyade heyecanlanmıştım. Dişlilerimi bir gerilimölçer gibi kullanıyordu, inlemelerim hırıltıya dönüştü.
      </div>

      <div>
        “Banyo yapmak istiyorum,” diye mırıldandı.
      </div>

      <div>
        Olur, anlamında bir işaret yaptım, öte yandan neye olur veremeyeceğimi de bilmiyordum. Gidip banyoyu ısıtıp sıcak, güzel bir banyo suyu hazırlamak için ayaklarımın üstüne zıpladım.
      </div>

      <div>
        Brigitte’i uyandırmamak için çok yavaş hareket ettim. Odanın duvarı, onun yatak odasına bitişikti, öksürüklerimiz bile duyuluyordu.
      </div>

      <div>
        Sudaki gümüş yansımalara bakarak, gökyüzü ve yıldızlar az önce küvete düşmüş sanılabilirdi. Harikaydı, sıradan bir musluk gecenin sessizliğine yumuşak yıldızlar saçıyordu. Bu zevki sıçratmamak için nazikçe suyun içine girdik. Büyük boyutta, yıldızlı iki şehriyeydik. Ve yalnızca dillerimizle dünyanın en yavaş seksini yapıyorduk. Suyun şapırtısıyla sanılabilirdi ki her birimiz diğerinin karnındaydık. Çok nadiren bu kadar hoş bir şey hissetmişimdir.
      </div>

      <div>
        Alçak sesle çığlık atıyorduk. Kendimizi tutmamız gerekti. Bir anda kalktı, arkasını döndü ve sonra orman hayvanlarına dönüştük. Ben nihayet Western filmlerinde vurulmuş gibi boylu boyunca düştüm ve o da yavaşça haykırmaya başladı. Guguk ağır çekimde öttü. Ah Madeleine...
      </div>

      <div>
        Bayan Akasya uykuya daldı. Ona uzun süre baktım. Makyajlı kirpiklerinin uzunluğu güzelliğinin acımasızlığını pekiştiriyordu. O kadar çekiciydi ki, kendi kendime, derin uykudayken de hayali ressamlara poz verecek kadar şarkıcılık mesleğinde ilerlemiş olabilir mi diye sordum. Bir Modigliani tablosuna benziyordu, birazcık horlayan bir Modigliani tablosu.
      </div>

      <div>
        <br />
      </div>

      <div>
        Sürekli yükselen küçük şarkıcı hayatı, belli bir işlevi olmadan etrafında dolanan bir çeşit sandalye hayaleti olan bir dolu insanla, ertesi gün akışını tekrar yakalıyordu.
      </div>

      <div>
        Tüm bu kokulu vahşi hayat beni, dolunaylı gecedeki bir kurt sürüsünden daha çok korkutuyordu. Hepsi sahte görünüyordu, bir mezardan daha boş çene çalıyorlardı. Bu sahtelik ve çirkeflik girdabına dalmasını cesurca buluyordum.
      </div>

      <div>
        Bir gün beni ve onu, dünya dışı erotizmin reaksiyonlarını deneyimlememiz için aya göndereceklerdi. O şarkı söyleyecek, dans edecek ve aydaki gazetecilerin sorularını yanıtlayacaktı; fotoğrafını çekeceklerdi ve o da nihayet geri dönmemek üzere gidecekti. Bazen düşünüyordum da artık çürük pasta üzerinde frengili vişne rolündeki Joe dışında eksik bir şey olmayacaktı.
      </div>

      <div>
        <br />
      </div>

      <div>
        Sonraki hafta Bayan Akasya Sevilla’da konser verdi. Méliés’in yaptığı kaykayı çıkardım ve gösterisinin sonunda onunla otel odasında buluşmak için kırmızı dağlar boyunca gittim.
      </div>

      <div>
        Yolda, haberci güvercin bana Madeleine’den yeni bir mektup getirdi. Birkaç sözcük anca, her zaman aynı şeyler şu ona benzemeyen sözcükler. Gerçekten daha fazlasını istiyordum... Onu Bayan Akasya’yla tanıştırmayı öyle istiyordum ki. Elbette, Madeleine aşk yüzünden korkacaktı, ama küçük şarkıcımın kişiliğini sevecekti. Bu iki dişi kurdu sohbet ederken hayal etmek, beni sürekli oyalayan tatlı bir düştü.
      </div>

      <div>
        <br />
      </div>

      <div>
        Konserden sonraki gün, gerçek âşıklar gibi Sevilla’da dolaştık. Hava harikaydı, tatlı bir rüzgâr tenimizi okşuyordu. Parmaklarımız normal insanların gün boyu yaptıklarını yapmak için yeteneksizdi. Gece, arzuyla rehberlik edilen parmaklar birbirlerini çok iyi tanıyorlardı ama şimdi “merhaba” yazmaları istenmiş dört sol el gibiydiler.
      </div>

      <div>
        Baştan ayağa acayiptik, güneş gözlüksüz alışveriş yapmaya çıkmış bir vampir çift gibiydik. Romantizmin çatı katı. Ve bizim için öğleden sonranın güzel bir yarısında, Guadalquivir Nehrinin bankları üzerinde rahatça sarılabilmek, erotizmin doruğuydu.
      </div>

      <div>
        <br />
      </div>

      <div>
        Bu saf ve bariz iyi ruh halinin üzerinde yine de tehdit bulutları dolaşıyordu. Onunla hiçbir şeyden gurur duymadığım kadar gurur duyuyordum. Ama zaman geçtikçe, erkeklerin benim gibi mest olmuş bakışları beni gittikçe daha kıskanç yapıyordu. Kendimi, gözlükleri yokken belki de onları, bu benden güzel olan güruhu görmüyordur diye rahatlatıyordum. Buna rağmen yabancı rolüme bürünmek ve karanlık tavan arama dönmek zorunda olduğumda kendimi, her seferinde daha da büyüyen, onu az evvel alkışlamış bu kalabalık içinde yalnız hissediyordum.
      </div>

      <div>
        O acı çektiğim fikrini kabul etmediğinde, daha da çok acı çekiyordum. Sanırım hâlâ saat kalbimin gerçek olduğuna inanmıyordu.
      </div>

      <div>
        Ona henüz bu yamalı kalbimle yaptıklarımın, bir şeker hastasının, sabah akşam patlayana kadar çikolatalı ekler yemesi kadar tehlikeli olduğunu açıklamamıştım. Bunu anlatmak istediğimden emin değildim. Madeleine’nin teorisine inanırsak, an itibariyle ölümün eşiğinde olmalıydım.
      </div>

      <div>
        Göğe mi yükselecektim, eski süs eşyasından kalbim benimle kalacak mıydı?
      </div>

      <div>
        Ve meseleye tuz biber ekercesine, Bayan Akasya da en az benim kadar kıskançtı. Korku tünelinin dışında bile, az çok iyi giyimli bir yarı-oğlak görüş alanıma girince, saldırmaya hazır bir dişi aslanmki gibi kaşları çatılıyordu.
      </div>

      <div>
        Başta, bunu gurur okşayıcı bulmuştum, kendimi tüm engellerin üstünde uçabilecek gibi hissetmiştim. Kanatlarım yeniydi, bana inandığından emindim. Ama beni bir sahtekâr olarak gördüğünü anlayınca, felç olmuş gibi hissettim. Yalnız gecelerimin ortasında, kendime olan güvenimi de yıkmıştım.
      </div>

      <div>
        Artık hikâyemiz acı bir sos değil, bir kirpi çorbasıydı.
      </div>
    </div>
  </div>
</body>
</html>
