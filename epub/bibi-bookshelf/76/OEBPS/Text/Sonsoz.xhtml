<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <p><!--StartFragment--></p>

  <h3 class="calibre3" style="text-align: center; font-size: 0.875em; line-height: 1.2; margin: 1.67em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><b>Son Söz<br />
  <br />
  <br /></b></span></h3>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Doktor Madeleine’nin mekanik saati kahramanımızın -eğer onu böyle adlandırabilirsek- vücudunun dışında seyahatine devam etti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Brigitte Heim onun varlığını fark eden ilk kişi oldu. Duvarın üzerinde, saat-kalp ölülerin oyuncağı gibi görünüyordu. Onu tuhaf eşya koleksiyonunu tamamlamak için almaya karar verdi. Böylece saat bir süre boyunca korku tünelinin zemininde yüzyıllık iki kafatasının arasında dinlendi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Joe’nun onu tanıdığı gün, korku gücünü yitirdi. Bir gece, gösteriden sonra, ondan kurtulmaya karar verdi. Kolunun altında saatle Felipe mezarlığının yolunu tuttu. Bir saygı veya aşırı bağlılık göstergesi olarak, bunu asla bilemeyeceğiz, saati Küçük Jack’in artık bakımsız olan mezarına bıraktı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya 1892’nin Ekim ayında Sıradışılık Diyarı’nı terk etti. Ekimin aynı gününde, saat San Felipe mezarlığından yok oldu. Joe korku tünelindeki kariyerine devam etti, hayatının sonuna değin Bayan Akasya’yı kaybedişi aklından çıkmadı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bayan Akasya, büyükannesinin adıyla tüm Avrupa’nın kabarelerini ateşledi. On yıl sonra, Paris’ten geçişinde bir sinema salonunda, tüm zamanların en büyük sinema öncüsüne dönüşen, ebedi kâşif Georges Mdies’in filmlerinden biri olan Aya Yolculuk filminin gösterildiğini öğrendi. O ve Bayan Akasya seanstan birkaç dakika sonra görüştüler. Melies ona Hilesiz Adam’ın bir kopyasını verdi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Bir hafta sonra, saat Edinburg’daki eski bir evin zemininde bir örtüye sarılmış olarak ortaya çıktı. Onu bir leyleğin bıraktığı sanılabilirdi.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Evi boş halinden, Arthur gibi yaşlı çocukların oturduğu bir yetimhaneye dönüştüren Anna ve Luna onu kurtarana kadar kalp, birkaç saat hasırın üzerinde çakılı kaldı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Madeleine’in ölümünden sonra, Arthur’un omurgası pas tutmuştu. En ufak harekette, gıcırdıyordu. Soğuktan ve yağmurdan korkar oldu. Saat onun başucundaki masada paketin içine koyulmuş kitapla beraber yerini aldı.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Jehanne d’Ancy saati bir daha görmedi ama en sonunda Melies’in kalbine giden yolu buldu. Montparnasse Garı’mn yanında şaka oyuncakları satan bir dükkân tutup, hayatlarım beraber geçirdiler. Herkes büyük Melies’i unuttu ama Jehanne onun saat kalpli adam ve gölge giysili diğer canavarlarla ilgili hikâyelerini tutkuyla dinlemeye devam etti.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Kahramanımıza gelirsek, büyüdü, büyümeyi bir daha kesmedi. Bayan Akasya’yı kaybedişini hiç atlatamadı. Her gece, sadece geceleri Sıradışılık Diyarı’nın etrafında, seyirci barakalarının gölgesinde dolaşmak için dışarı çıktı. Ama dönüştüğü yarı hayalet artık eşiği aşmıyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">İzlerini takip ederek Edinburg’a kadar geldi. Şehir hatıralarında eşsizdi, zaman orada durmuş gibiydi. Çocukluğundaki gibi tepeyi tırmandı. Ölü gibi ağır, su dolu iri kar taneleri omuzlarına kondu. Rüzgâr yaşlı volkanı baştan ayağa yaladı, buz tutmuş dili sisi parçaladı. Bu dünyanın en soğuk günü değildi ama öyle olmaya yakındı. Kar fırtınasının dibinde, arka planda bir ayak sesi duyuldu. Volkanın sağ tarafında, tanıdık bir siluet gördüğünü düşündü. Rüzgârda dalgalanan bir saç, eklem yerleri güçlükle bükülen somurtkan bir oyuncak bebek yürüyüşü. Hâlâ gerçekle karışan düş, dedi kendi kendine.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Çocukluk evinin kapısını açtığında Madeleine’nin tüm saatleri sessizlik içindeydi. Alacalı bulacak teyzeleri Anna ve Luna, artık “Küçük Jack” diye seslenilemeyecek olan kahramanımızı tanıyana kadar akla karayı seçtiler. Bir deri bir kemik kalmış kollarını ona açmaları için “Oh When the Saint”den birkaç dize söylemesi gerekti. Luna ona yavaşça, ona hiç ulaşmayan ilk mektubun içeriğini açıkladı ve sonrakinin kendileri tarafından yazıldığım söyledi. Sessizlikten duvarlar patlamadan önce, Anna Jack’in elini avucuna alıp sıkıca tuttu ve onu Arthur’un başucuna götürdü.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">Yaşlı adam ona hayatının sırrını açıkladı:</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Madeleine’nin saati olmadan dünyanın en soğuk gününde hayatta kalamazdın. Ama birkaç ay sonra etten ve kandan kalbin kendi kendine yeterliydi. Saati diktiği gibi geri de çıkarabilirdi. Çıkarmalıydı da. Sol ciğerinden çıkan bu tik-taklayan garip şey yüzünden hiçbir aile seni evlat edinmeye cüret etmedi. Zamanla sana bağlandı. Madeleine seni her şey pahasına korunacak, saat formunda bir göbek bağıyla kendisine bağlı, kırılgan küçük bir şey olarak görüyordu.</span></p>

  <p class="calibre1" style="margin: 1em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);">“Senin bir yetişkin olacağın günden inanılmaz korkmaya başladı. Kalbinin mekanizmasını, seni her zaman yanında tutacak şekilde ayarlamaya çalıştı. Bize, hayat böyle olduğu için belki senin de aşk yüzünden acı çekeceğin fikrine alışmaya söz verdirdi. Ama bunu başaramadı.”</span></p><!--EndFragment-->
</body>
</html>
