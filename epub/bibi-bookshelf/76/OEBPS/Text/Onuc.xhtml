<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>On Üç<br />
  <br />
  <br />
  <br /></b></h3>

  <div>
    Melies’in gövdemi Marbella’dan Granada’ya sürüklemesi iki gününü aldı. Nihayet şehrin girişine vardığımızda, El Hamra bir fil mezarlığı gibi görünüyordu. Beni kesmeye hazır, ışıldayan fildişlerinin, büyüdüğünü görüyordum.
  </div>

  <div>
    “Kalk! Kalk!” diye fısıldıyordu bana, “beni bırakma! Beni bırakma!”
  </div>

  <div>
    Aşağıda ibreler kırılmıştı. İbrelerimin kalan kısmına göz ucuyla baktım. Gördüğüm şey beni korkutuyordu. Bana doğumumu hatırlatıyordu.
  </div>

  <div>
    Benim için çok anlamlı tüm bu şeyler yitip gidiyordu. Bir aile kurmak ve mümkün olan en uzun süre hayatta kalmak için saatime dikkat etmek. Yetişkinlik hayallerim, ateşteki kar taneleri gibi eriyordu. Aşk, ne pembe enayilik! Üstelik Madeleine beni uyarmıştı, ama ben tam da kalbimin söylediğini yapmak istedim. Ayaklarımı gittikçe daha yavaş sürüklüyordum. Büyük yangın göğsümde bir kasırga gibi esiyordu, ama uyuşmuş gibiydim. Bir uçak kafamı ortadan biçse değişen çok da bir şey olmazdı.
  </div>

  <div>
    Büyük Edinburg tepesini görmeye gitmek isterdim. Ah Madeleine, keşke! Doğru yatağıma giderdim. Yastığımın altında bazı çocukluk anılarım kalmış olmalıydı, onların, yetişkin sorunlarıyla ağırlaşmış kafamın altında ezilmemesine özen gösterirdim. Bir daha uyanmayacağımı düşünerek uykuya dalmaya çalışırdım. Bu düşünce bana garip biçimde güven verirdi. Ertesi sabah yenik bir boksör gibi öterek zorlukla ortaya çıkardım. Ama Madeleine ve tüm dikkati, beni önceden olduğu gibi onarırdı.
  </div>

  <div>
    <br />
  </div>

  <div>
    Atölyeye döndüğümüzde, Melies beni yatağına yatırdı. Kan, beyaz çarşafların üzerine yayıldı. Pembe kar türbülansla yeniden göründü. Kahretsin tüm çarşafı lekeledim! dedim kendi kendime canlanan bir bilinçle. Kafam bir ton yük taşıyordu; beynim, kalbimin kadranın altında olduğu kadar, kafatasının altında olmaktan yorgundu.
  </div>

  <div>
    “Kalbimi değiştirmek istiyorum! Değiştir beni, kendimi artık istemiyorum!”
  </div>

  <div>
    Melies beni endişeli biçimde inceledi.
  </div>

  <div>
    “Bu sürekli vuran tahtadan külçeyi artık istemiyorum.” “Biliyorsun, sorunun bana saatinin ahşabından çok daha büyük gözüküyor.”
  </div>

  <div>
    “Ciğerlerimin arasında büyüyen şu dev Akasya duygusu. Bu akşam, Joe’nun onu kollarının arasında taşıdığını gördüm ve bu bana çok acı verdi. Asla bu kadar zor olacağını tahmin etmezdim. Ve kapıyı çarpıp gitti, bu çok daha zordu.”
  </div>

  <div>
    “Kalbinin anahtarını bir kıvılcıma vermenin risklerini biliyor musun, evlat?”
  </div>

  <div>
    “Bana yeni bir kalp takmanı ve sayacı sıfırlamanı istiyorum. Artık hayatım boyunca âşık olmak istemiyorum.”
  </div>

  <div>
    Gözlerimdeki intihar deliliğinin ışığını fark ederek, Melies tüm gereksiz konuşmayı değerlendirdi. Beni Madeleine’nin zamanında yaptığı gibi tezgâhının üzerine yatırdı ve sakinleştirdi.
  </div>

  <div>
    “Bekle, sana bir şey bulacağım.”
  </div>

  <div>
    Gevşemeyi başaramıyordum, dişlilerim fena halde gıcırdıyordu.
  </div>

  <div>
    “Birkaç yedek parçam olmalıydı...” diye ekledi.
  </div>

  <div>
    “Tamir edilmekten yoruldum, Herkes gibi duyguları kaldırabilecek yeterince sağlam bir şey istiyorum. Yedek bir saatin yok mu?”
  </div>

  <div>
    “Bu bir işe yaramaz biliyorsun. Tamir edilmesi gereken senin etten ve kandan kalbin. Ve bunun için ne doktora ne de saatçiye ihtiyacın var. Sana aşk ve zaman lazım; ama çok fazla zaman.”
  </div>

  <div>
    “Beklemek istemiyorum, artık aşkım yok, değiştir saatimi, senden rica ediyorum!”
  </div>

  <div>
    <br />
  </div>

  <div>
    Melies bana yeni bir kalp bulmak için şehre gitti.
  </div>

  <div>
    “Dönmemi beklerken biraz dinlenmeye çalış. Her şeyden önce aptallık etme.”
  </div>

  <div>
    Eski kalbimi son bir defa kurmaya karar verdim. Başım döndü.
  </div>

  <div>
    Suçlu bir düşünce, ayakta kalmam ve kendimi kırmadan yoluma devam etmem için çok çalışmış olan Madeleine’e doğru süzüldü. Her katmanda utanç duygusu.
  </div>

  <div>
    Anahtarı kilidine soktuğumda keskin bir acı ciğerlerime tırmandı. İbrelerimin kesiştiği yerden birkaç damla kan aktı. Anahtarı çıkarmaya çalıştım, ama kilide sıkışmıştı. Kırık ibrelerimle onu gevşetmeye çalıştım. Kalan tüm hafif, zayıf gücümle zorladım. Sonunda başardığımda kan kilitten boşanırcasına akmaya başladı. Yeter.
  </div>

  <div>
    Melies döndü. Gözlerimi Bayan Akasya’nmkilerle değiştirmişler gibi, onu flu gördüm.
  </div>

  <div>
    “Sana guguk kuşsuz ve tik-takları çok daha az gürültülü yepyeni bir kalp buldum.”
  </div>

  <div>
    “Teşekkürler...”
  </div>

  <div>
    “Hoşuna gitti mi?”
  </div>

  <div>
    “Evet, teşekkürler...”
  </div>

  <div>
    “Madeleine’nin hayatını kurtardığı saati artık istemediğine emin misin?”
  </div>

  <div>
    “Kesinlikle.”
  </div>

  <div>
    “Asla eskisi gibi olmayacaksın, biliyor musun?”
  </div>

  <div>
    “Bu tam olarak istediğim şey.”
  </div>

  <div>
    Bundan sonrası hakkında hiçbir şey hatırlamıyorum, felaket bir akşamdan kalmanın gördüğü belirsiz bir hayal duygusu dışında.
  </div>
</body>
</html>
