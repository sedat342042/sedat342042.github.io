<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>On<br />
  <br />
  <br /></b></h3>

  <p>Bir gün bir yabancı, korkutucunun ayağını kaydırmak için korku tüneline geldi. O gün kirpi çorbası boğazımda kalmaya başladı.<br />
  Büyüktü, çok büyük. Kafası korku tünelindeki her şeyi geçiyor gibiydi. Sağ gözü siyah bir kumaş parçasıyla örtülüydü. Sol gözü bir deniz fenerinin, denizin üstünde yaptığı gibi Sıradışılık Diyarı’nı taradı. Sonunda Bayan Akasya’nın silueti üzerinde sabidendi. Ve bir daha kımıldamadı.<br />
  Benim korku temelli bir şov yapabileceğimden sonunda umudunu kesen Brigitte, onu hemen işe aldı. Kendimi kapının önüne koyulmuş buldum. Her şey çok hızlı gelişiyordu, benim için çok hızlı. Melies’den beni atölyesinde konuk etmesini istemek zorundaydım. Bu şartlar altında küçük şarkıcımla değerli mahremiyetimiz nasıl devam edebilirdi, bilmiyordum.<br />
  O akşam Bayan Akasya şehir tiyatrosunda söylüyordu. Alışmış olduğum üzere, ilk şarkıdan sonra salonun arkasına süzüldüm. Yeni korkutucu ilk sırada oturuyordu. O kadar büyüktü ki salonun yarısının görüşünü mahvediyordu. Ben her durumda hiçbir şey görmüyordum.<br />
  Bayan Akasya’mn üzerinde takılı bu göz gömleğimi pişiriyordu. Bütün gece, hatta konserden sonra bile fenerini hareket ettirmedi. Bu sokak lambasına onu rahat bırakmasını söylemek istiyordum. Ama kendimi tuttum. Kalbim -biraz hatalı la minör tonunda- avaz avaz haykırmayı kesmedi. Tüm salon gülerek döndü. Bazıları bana bu garip gürültüyü nasıl çıkardığımı sordu, sonra biri beni açık etti:<br />
  “Sizi tanıyorum! Siz korku tünelinde herkesi güldüren kişisiniz!”<br />
  “Dünden beri artık orada çalışmıyorum.”<br />
  “Ah, üzgünüm... Yine de yaptığınız şey çok eğlenceliydi.” Kendimi okul koridorunda dolaşırken buldum. Bayan Akasya’mn kollarının verdiği güven uçtu. Hepsi benden yavaşça uzaklaştı.<br />
  Gösteriden sonra, şöyle diyen kalbimin seçilmiş kişisine kendimi açmamam güçtü:<br />
  “Şu koca hödük mü? Püff...”<br />
  “Sana hipnotize olmuş gibiydi.”<br />
  “Her zaman güvenden bahseden sensin, şimdi de kalkmış o tek gözlü korsanla ilgili senaryo yazıyorsun.”<br />
  “Seni hiçbir şey için suçlamıyorum, iyi gördüm, etrafında köpekbalığı gibi dolanan oydu.”<br />
  Tutarsızdım çünkü evet, ona güveniyordum ama korsanın onu baştan çıkarmak için elinden geleni yapacağından kuşkulanıyordum. Bazı bakışlar yanıltmaz, tek bir gözden yansıyor olsalar da. Daha da kötüsü, iki kat daha yoğundur.<br />
  Ama kirpi çorbasının gerçekten can yaktığı an, koca hödük korsanın bize yaklaştığı ve, “Beni tanımadınız mı?” dediği andı.<br />
  Kelimeleri telaffuz ettiği an, uzun bir titreme tüm omurgamı kat etti. Bu iyi tanıdığım ve her şeyden fazla nefret ettiğim bir duyguydu, okuldan beri bu duyguyu hissetmemiştim.<br />
  “Joe! Ama sen burada ne yapıyorsun?” diye haykırdı Bayan Akasya, utanmış halde.<br />
  "İkinizi bulmak için uzun bir yolculuk yaptım; her ikinizi de, çok uzun bir yolculuktu...”<br />
  Konuşması yavaştı. Gözü ve yeni biten sakalı dışında değişmemişti. Onu hemen tanımamış olmam garipti. Joe’nun gerçekten burada olduğuna inanamıyordum. Kendimi cesaretlendirmek için içimden tekrarlıyordum: “Burası senin mekânın değil Joe, derhal İskoç pusunun dibine dön.”<br />
  “Siz tanışıyor musunuz?” diye sordu Bayan Akasya. “Okulda beraberdik. Biz... eski dostuz diyelim,” diye yanıtladı sırıtarak.<br />
  Nefretten taş kesilmiştim. İkinci gözünü de oyup onu geldiği yere geri yollayacaktım, ama küçük şarkıcımın yanında sakin durmak için çabaladım.<br />
  “Konuşmamız gerekli,” dedi soğuk gözünü üstüme dikip. “Yarın öğlen, korku tünelinin önünde, teke tek.”<br />
  “Tamam. Ve anahtarların ikisini de getirmeyi unutma,” diye yanıtladı.<br />
  Aynı akşam Joe gerçekten de benim yatak odama taşındı. Bayan Akasya ve benim ilk oynaşmalarımızı yaşadığımız yatakta uyuyacak, sık sık öpüştüğümüz koridorlarda gezinecek, aynada kalan düşlerimizi görecekti... Gizlendiğimiz banyodan, eşyalarını yerleştirdiğini duyabiliyorduk.<br />
  “Joe eski âşıklarından biri, öyle değil mi?”<br />
  “Ah, âşık mı? Çocuktum. Onu şimdi görünce, nasıl olur da onun gibi bir çocukla ilgilenmişim diye düşünüyorum!”<br />
  “Ben de kendime bunu soruyorum... Ve sana da soruyorum ayrıca!”<br />
  “Okulda biraz patron gibiydi. O zaman herkesi etkiliyordu. Çok gençtim, hepsi bu. İkinizin birbirinizi tanıyor olması komik bir tesadüf!”<br />
  “Pek sayılmaz, hayır!”<br />
  Ona göz hikâyesini anlatmak istemiyordum. Beni tehlikeli bir manyak sanmasından korkuyordum. Etrafımı acımasızca saran tuzağı hissedebiliyordum. Sadece bir noktaya takılmıştım: Joe geri dönmüştü ve kontrolü nasıl eline aldığını bilmiyordum.<br />
  “Senden neden iki anahtarı istedi?”<br />
  “Brigitte Heim ona korku tünelindeki işimi verdi. Bu akşamdan itibaren yatak odamı da aldı.”<br />
  “Bu kadın hiçbir şey anlamıyor.”<br />
  “Sorun, Joe!”<br />
  “Seni her koşulda işten çıkaracaktı, biliyorsun. Başka bir gizlenme yolu bulacağız... Gerekirse geceleri mezarlıkta geçireceğiz. Böylece bana gerçek çiçekler verebilirsin!<br />
  “Hadi, endişelenme. Çabucak başka yerde iş bulursun. Belki artık yaşamak için korkutmayacaksın da. İnanıyorum ki iyi yaptığın şeye yoğunlaşırsan korku tünelinden daha iyi bir şey bulabilirsin. Ve Joe’nun geri dönüşünü çok abartma. Senden başka kimseyi istemiyorum, bunun farkında değil misin?”<br />
  Bu sözcükler içimde ateş yaktı, sonra çabucak söndü. İç sıkıntım boğazımda bir örümcek ağı örüyor, sesim ona takılıyordu. Güçlü görünmek istiyordum ama her yanda başarısızlığa uğramıştım. Hadi, benim eski tamburum, devam etmek gerek!<br />
  Kalbimin mekaniğini yeniden canlandırmak istedim ama işe yaramadı, çocukluk hatıralarımın siyahımtırak sislerine batmıştım. Okuldaki gibi, korku kontrolü yeniden eline almıştı. Ah Madeleine, çok kızacaksın... Ama bu gece gelip kulağıma “Love is so dangerous for your tiny heart” diye fısıldamanı çok isterdim. Şu anda sana o kadar ihtiyacım var ki...</p>

  <p style="text-align: center;">❖❖❖</p>

  <p>Güneş korku tünelinin çatısına vuruyordu. Kalp saatim on ikiyi gösteriyordu. Kırmızı derim yavaşça tutuştu. Üç avcı kuş sessizce havada dönüyordu.<br />
  Benden öç almak ve saf intikamı temsil eden Bayan Akasyayı benden çalmak için geri dönmüştü, biliyordum. Onu bekledim. El Hamra’nın kemerleri gölgelerini yutuyordu. Bir damla ter alnımdan aktı ve sağ gözüme düştü. Tuzu bir damla gözyaşı akıttı.<br />
  Joe, Sıradışılık Diyarı’nın içinden geçen anacaddenin köşesinde göründü. Titredim, aslında korkudan çok öfkeden. Rahat olmaya çalışan bir tavır takındım, sonra derimin altında ibrelerim yandı. Kalbimin vuruşları bir mezarcı küreği kadar gürültülüydü.<br />
  Joe benden on metre ilerde durdu, tam karşımda. Gölgesi adımlarının çıkardığı tozu yalıyordu.<br />
  “Seni tekrar görmek istedim ve sandığın gibi, niyetim öç almak değil.”<br />
  Sesi her zaman harika bir silahtı. Brigitte Heim’ınki gibi, o da rüyalarımın pencerelerini kırma yeteneğine sahipti.<br />
  “Sana inanmıyorum. Yıllarca beni aşağıladın, bana eziyet ettin. Ve bu senin aleyhine sonuçlandı. Bence yollarımız ayrıldı.”<br />
  “Okulda üstüne fazla geldiğimi ve sana acı çektirdiğimi kabul ediyorum. Sonradan çektiğin acıyı anladım, kör olduğumda. Korkan bakışları gördüm. İnsanların davranışlarının değiştiğini hissettim. Bazıları, bulaşıcı hastaymışım da benimle konuşurlarsa kendi gözlerini kaybedeceklermiş gibi benden uzak durdular. Günden güne sana ne kadar acı vermiş olabileceğimin farkına vardım...”<br />
  “Ama Avrupa’nın yarısını benden özür dilemek için kat etmedin sanırım.”<br />
  “Hayır, haklısın. Hâlâ görülecek birkaç hesabımız var. Kendine hiç neden sana bu kadar yüklendiğimi sormadın mı?” “Başta sordum... Hatta seninle konuşmaya da çalıştım ama sen briketten bir duvar gibi davrandın. Biliyorsun, senin bana tüm gün nazikçe tekrarladığın şeyleri özetlersek, ben ‘fahişele-rin rahminden insan çıkaran cadının evinde kalıyordum’, kuşkusuz ‘ben de bir fahişenin rahminden çıkmıştım’... Ve sonra ben yeniydim, sınıfın en küçüğüydüm. Ve kalbim garip gürültüler çıkarıyordu, benimle alay etmek ve üzerimde fiziksel üstünlük kurmak kolaydı. Tek kelimeyle, ideal bir av... Ta ki senin sınırları aştığın şu malum güne kadar.”<br />
  “Doğruluk payı var. Ama her şeyden önce sana saldırdım çünkü bana okulun ilk günü o zamanki deyiminle ‘küçük şarkıcıyı’ tanıyıp tanımadığımı sordun. O gün orada, benim için sen ölüm fermanını imzaladın. Delicesine âşıktım. Senin gelmenden önceki eğitim yılı boyunca, Bayan Akasya’ya yaklaşmaya çalıştım ve başaramadım. Ama bir ilkbahar günü, her zamanki gibi şarkı söyleyerek donmuş ırmağın üzerinde buz pateni yaparken, ayaklarının altındaki buz kırıldı. Uzun bacaklarım ve büyük kollarımla onu bu kötü durumdan çıkarmayı başardım. Ölebilirdi. Kollarımın arasında hâlâ titrediğini hissettim. O günden sonra bir daha ayrılmadık, yaz başına kadar. Hiç bu kadar mutlu olmadım. Ama okula geri döndüğümüz gün, tüm tatil onunla tekrar görüşmeyi hayal ettikten sonra, Grenada’da kalacağını ve ne zaman geri geleceğini bilmediklerini öğrendim.”<br />
  Joe’nun ağzından “hayal” sözcüğü duymak bana, bir Alman çobanının, kırıntıları üstüne dökmemek için dikkat etmeksizin kruvasan tatması kadar uyumsuz gelmişti.<br />
  “Ve sen aynı gün, okul çantalı cin havalarınla ortaya çıktın ve gözlük hediye etmek için onu görmek istediğini söyledin!<br />
  Yokluğunda acı çekmekten bitap düşmüş bir halde, bizi bugüne kadar bağlayan korkunç ortak noktamızı, Bayan Akasya’ya olan delice aşkımızı açıkça belirterek kıskançlığımı on kat arttırdın. Ondan bahsederken kalbinin çıkardığı gürültüyü hatırlıyorum. Senden hemen tiksinmiştim. Tik-taklarının sesi benim için onsuz akıp giden zamanı ölçen aletti. Benim Bayan Akasya’m için, kendi aşk hayallerinle dolu bir işkence aleti.” “Bu, bana yaşattığın günlük aşağılamalarını haklı çıkarmaz. Ben gelmeden önce olanları tahmin edemezdim.”<br />
  “Biliyorum, ama sana çektirdiğim günlük aşağılamalar ‘bu’nun yanında hiç kalır!”<br />
  Hemen ardından bandajını çıkardı, gözü bir çeşit kana bulanmış, mavi gri varislerin oyduğu beyaz bir yumurtaydı.<br />
  “Sana söyledim,” diye sürdürdü, “bu özür bana kendim ve hayatım hakkında çok şey öğretti. Bize gelince, katılıyorum, yollarımız ayrıldı.”<br />
  Son cümleyi telaffuz etmekte çok zorlandı ve ben de onu anlamayı kabul etmekte çok zorlandım, hemen cevap verdim: “Yollarımız ayrılmıştı. Buraya gelip yeniden bana çattın!” “Senden öç almaya gelmedim, sana söyledim, Bayan Akasya’yı Edinburg’a geri götürmeye geldim. Yıllardır bu anı tasarlıyordum. Başka kızları öperken bile. Senin lanet tik-takların kafamın içinde hep yankılanıyor, sanırım gözümü çıkardığın gün hastalığını bana bulaştırdın. Beni istemezse gideceğim. Aksi halde sen ortadan yok olmak zorundasın. Artık sana karşı husumetim yok, ama ona hâlâ âşığım.”<br />
  “Benim sana karşı hâlâ husumetim var.”<br />
  “Buna alışman gerekecek, ben de senin gibi Bayan Akasya’nm delisiyim. Eski tarzda bir dövüş olacak ve tek başına Bayan Akasya hakemlik edecek. En iyi olan kazansın, küçük Jack.”<br />
  Çok iyi tanıdığım tatmin edici gülümsemesini takındı ve çok uzun parmaklı elini uzattı. Ona yatak odamın anahtarlarını verdim. Bu bana sanki ona Bayan Akasya’nın kalbinin anahtarlarını veriyormuşum gibi hissettirdi. Böylece, gözlüklü alevimle eğlenceli büyümüzün zamanı geçmişti.<br />
  Gece gibi gündüz de rahatça dolaşabileceğimiz deniz kıyısındaki baraka bir evin hayalleri... Bana onunla üreme arzusu veren teni, gülümseyişi, hazırcevaplığı, karakterinin kıvılcımları. Bu “gerçek hayal” toprakta filizlendi, bu dün oldu. Joe onu bulmaya geldi. En eski hayaletlerimin karanlığında gizlendim. Saatimin mızrakları kırılgan kadranın içinde büzüştü. Henüz yenilmemiştim ama korkuyordum, çok korkuyordum.<br />
  Bu yüzden mutlu bir bahçıvan gibi Bayan Akasyanın karnının şişeceğini hayal etmek yerine, bir kez daha gizli silahımı çıkarıp Joe’yu engellemem gerekti.</p>

  <p>Aynı akşam Bayan Akasya, gözlerinde öfke kıvılcımlarıyla yatak odamın kapısında belirdi. O an iyi yerleştirilmemiş bavulumu kapatmaya çalıştım, ilerleyen dakikaların fırtınalı olacağını sezmiştim.<br />
  “Oh! Dikkat, dağ havası!” dedim ortamı yumuşatmak için.<br />
  Eğer yüksek basınç alanı uygun olsaydı, o akşam bir anda, küçük şarkıcım yıldırım variline dönüşecekti.<br />
  “Demek öyle, insanların gözlerini çıkarıyorsun! Ben kime âşık oldum böyle?”<br />
  “Ben...”<br />
  “Nasıl böyle korkunç bir şey yapabilirsin? Onun gözünü çıkardın!”<br />
  Bu ilk büyük hücum, yıldırım kastanyetli ve sinirlerin arasına gömülü sivri topuklu flamenko kasırgasıydı. Bunu beklemiyordum. Verecek bir yanıt aradım. Bana vakit bırakmadı.<br />
  “Sen gerçekte kimsin? Benden bu kadar önemli bir olayı nasıl gizlersin, daha neler öğreneceğim?”<br />
  Gözleri öfkeden kocaman açılmıştı, ama katlanması en güç olan onları çevreleyen gerçek üzüntüydü.<br />
  “Bu kadar canavarca bir şeyi benden nasıl saklarsın?” diye tekrarlıyordu bıkmadan.<br />
  Şu alçak Joe, geçmişimi eşeleyerek fitillerin en karanlığını yakmıştı. Küçük şarkıcıma yalan söylemek istemiyordum. Ama her şeyi anlatmak da istemiyordum, aslında her şeyi söylememek de yarı yalan sayılır.<br />
  “Tamam, gözünü çıkardım. Bunun olmasını asla istemezdim, kesinlikle. Ama sana söylemeyi unuttuğu; bana yıllarca acı çektirenin ‘o’ olduğu ve her şeyden önemlisi bunu neden yaptığı... Joe bana hayatımın en karanlık saatlerini yaşattı. Okulda onun favori kurbanıydım. Düşünsene! Kalbinden garip gürültüler çıkaran bir çömez, bir ufaklık... Joe vaktini beni aşağılayarak ve ne kadar da ‘onlar’dan olmadığımı hissettirerek geçiriyordu. Onun için bir çeşit oyuncak olmuştum. Bir gün kafamda yumurta kırıyor, diğer gün kalbimi yamru yumru ediyordu, her gün bir şey oluyordu ve her zaman insanların içinde.”<br />
  “Biliyorum, kendini beğenmiş bir yönü var, dikkat çekmeye ihtiyaç duyuyor, ama asla kötü bir şey yapmaz. Bu, ona bir suçlu gibi muamele etmek için kesinlikle yeterli değil!”<br />
  “Onun gözünü kendini beğenmişliği yüzünden çıkarmadım, problem bundan çok daha ileri boyutta.”<br />
  Anılarım dalga dalga sel gibi geliyordu, kelimeler onun temposunu yakalayamıyordu. Yeniden acı çekmiş, utanmış ve aynı zamanda üzgün halde kendimi sakince anlatmak için elimden geleni yaptım.<br />
  “Her şey onuncu yaş günümde başladı. Şehre indiğim ilk gündü, dünmüş gibi aklımda. Senin şarkı söyleyişini duydum, sonra seni gördüm. İbrelerim mıknatısla çekilmiş gibi sana döndü. Guguğum ötmeye başladı. Madeleine beni tuttu. Senin önüne gelmek için kucağından kurtuldum. Sıradışı bir müzikaldeymişiz gibi sana eşlik ettim. Sen şarkı söyledin, ben karşılık verdim, bilmediğim bir dilde iletişim kurduk, ama anlaştık. Sen dans ettin ve dans etmeyi bile bilmediğim halde ben de seninle dans ettim! Her şey olabiliyordu.”<br />
  “Hatırlıyorum, başından beri hatırlıyorum. Seni soyunma odamda oturur bulduğumda sen olduğunu biliyordum. Benim on yaşındaki yabancı erkeğim. Hatıralarımın dibinde uyuyan. Hatırlaman...”<br />
  Ses tonundaki hüzün yok olmadı.<br />
  “Hatırlıyorsun... Bir kabarcığın içinde olduğumuzu hatırlıyor musun? Beni bu kabarcıktan çıkarmak için Madeleine’nin tüm kuvvetini kullanması gerekirdi!”<br />
  “Gözlüğümün üstüne bastım ve tamamen bükülmüş halde burnumun üstüne koydum.”<br />
  “Evet! Sağ camında bandaj olan gözlük! Madeleine bana bunun daha kusurlu olan gözü çalıştırmak için bir teknik olduğunu söyledi.”<br />
  “Evet, bu doğru...”<br />
  “O günden sonra, sürekli seni yeniden bulmayı hayal ettim. Okula gittiğini öğrendiğimde Madeleine’e beni de okula yazdırması için yalvardım, uzun zaman bekledim, iki yıl veya daha az, ama senin yerine Joe’yu hak etmiştim. Joe ve alaycı kalbini. Okulun ilk günü ‘harika küçük şarkıcıyı’ tanıyan biri olup olmadığını sorma talihsizliğinde bulundum. O an ölüm fermanımı imzaladığım söylenebilir. Joe artık onun yanında olmadığın fikrine o kadar katlanamıyordu ki tüm hayal kırıklığını benim üzerimde açığa vurdu. Senin için nasıl titrediğimi hissediyor ve bu kıskançlığını on kat arttırıyordu. Her gün okulun kapısından, midemde gün boyu geçmeyen bir endişe topuyla geçtim. Üç eğitim yılı boyunca onun saldırılarına maruz kaldım. Ta ki tüm okulun önünde çıplak heykel gibi kalmam için gömleğimi çıkarmaya karar verdiği güne kadar. Beni biraz daha aşağılamak için kalbimi açmak istedi, ilk kez ona karşı çıktım. Dövüştük ve bildiğin gibi kötü, çok kötü sonuçlandı. Sonrasında gece yarısı Endülüs’e gelmek üzere, Edinburg’u terk ettim. Seni bulmak için Avrupa’nın yarısını kat ettim. Her zaman kolay değildi. Madeleine’i, Arthur’u, Anna ve Luna’yı öz-lüyordum. Onları hâlâ özlüyorum, üstelik... Ama seni bulmak istiyordum, bu benim en büyük düşümdü. Joe’nun seni benden almak için geldiğini biliyorum. Seni benden ayırmak için her şeyi yapacak, yapmaya başladı bile, görmüyor musun?” “Onunla gidebileceğime gerçekten inanıyor musun?” “Şüphe ettiğim sen değilsin, onun adım adım kurmaya çalıştığımız güveni baltama yeteneği. O geldiğinden beri seni tanıyamıyorum. Korku tünelindeki yerimi aldı, yatağımızda uyuyor, dünyadan korunduğumuz tek yer dışarısı. Arkamı döndüğüm an sana geçmişimle ilgili zırvalar anlatıyor... Kendimi tamamen terk edilmiş hissediyorum.”<br />
  “Ama sen...”<br />
  “Dinle beni. Bir gün gözlerimin içine bakıp bana şöyle demişti: Ahşap kalbini kafanda ezerim, onu öyle fena parçalarım ki bir daha asla sevemezsin.’ Nereyi hedef alacağını biliyor.” “Görünüşe göre, sen de öyle.”<br />
  “Neden sana gelip çıkan gözünün hikâyesini kendi açısından anlattı sanıyorsun?”<br />
  Üzgün kuş omuz silkti.<br />
  “Joe değişmediğini biliyor. El bombası şeklindeki kalbine bağlı saçlarının fitilini tutuşturmayı biliyor. Ama tüm bu bomba görüntünün altında kırılgan olduğunu da biliyor. Ve kuşkunun ona karışmasına izin vererek patlayabileceğini. Seni daha iyi kazanmak için Joe bizi yıpratmaya çalışıyor! En azından bunun farkına varsaydın, onu engellemem için bana yardımcı olurdun!”<br />
  Gözkapağından şemsiyelerini kaldırarak yavaşça bana doğru döndü. İki iri gözyaşı harika yüzüne düştü. Kırışmış uzun kirpiklerinin makyajı aktı. Onda şu garip, acı çekerken de neşeli olduğundaki kadar çekici olma gücü vardı.<br />
  “Seni seviyorum.”<br />
  “Ben de seni seviyorum.”<br />
  Gözyaşı dolu ağzını öptüm. Çok olgun bir meyve tadmday-dı. Sonra uzaklaştı. Kendini ormanla örten Bayan Akasyaya baktım. Dalların gölgesi onu yutuyordu.<br />
  Yalnızca birkaç adım mesafede kayboldu. Parçalanan düşlerimin zamanı dişlilerimi giderek daha gürültülü yapıyordu, ah Madeleine - üstelik giderek daha çok acı veriyor. Onu bir daha asla göremeyeceğim hissine kapıldım.</p>
</body>
</html>
