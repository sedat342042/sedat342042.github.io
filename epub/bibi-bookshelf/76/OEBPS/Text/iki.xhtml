<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h3 style="text-align: center;"><b>İki<br />
  <br />
  <br /></b></h3>

  <div>
    Madeleine’nin her gün ziyaretçileri oluyordu. “Diplomalı” bir doktora görünmeyi karşılayamayan hastalar, ne zaman bir şeyi kırsalar soluğu burada alıyorlardı. Mekanizmalarını düzeltir ya da tamir ederken onlarla sohbet etmeye koyulur, insanların kalbini onarmayı severdi. Omurgasının paslanmasından şikâyet eden bir hastayı duyduğumda, kendimi saatimle hoş bir biçimde normal hissettim.
  </div>

  <div>
    “Omurgan metalden, bu normal.”
  </div>

  <div>
    “Evet ama kolumu oynatacak olsam gıcırdıyor.”
  </div>

  <div>
    “Size öncesinde bir şemsiye reçete etmiştim. Bunu bir eczanede bulmak zor biliyorum. Bu seferlik size benimkini ödünç vereceğim ama buradaki diğer randevunuza değin bir tane edinmeye çalışın.”<br />
    <br />
  </div>

  <div>
    Aynı zamanda, çocuk sahibi olamadıkları için bir evlatlık edinmek üzere tepeye tırmanan, iyi giyimli genç çiftlerin defilelerini de izliyordum. Her şey bir ev ziyareti gibi geçiyor, Madeleine hiç ağlamayan, az yiyen veya hep temiz olan bir çocuğu tanıtıyordu. Bense kanepenin üzerinde kendi sıramı bekliyordum. En küçükleri bendim, neredeyse bir ayakkabı kutusuna sığa-bilirdim. Dikkatler bana yönelirken, hep az çok yapmacık gülümsemelerle başlanır ve bu durum, müstakbel ebeveynlerimden birinin, “Bu duyduğumuz tik-taklar da nereden geliyor?” diye sorduğu ana kadar sürerdi.
  </div>

  <div>
    Sonra doktor beni dizine oturtur ve giysilerimi sıyırarak kapağı kaldırırdı. Bazıları çığlık atar, bazıları ise şöyle söyleyerek sırıtmaya devam ederdi:
  </div>

  <div>
    “Aman Tanrım! Bu şey de ne böyle!”
  </div>

  <div>
    “Şayet bu bir Tanrı meselesi olsaydı, bunu konuşmak için burada bulunmazdık. Sizin deyiminizle bu ‘şey,’ çocuğun kalbinin düzgünce atmasını sağlayan bir saat,” diye yanıtlardı doktor sertçe.
  </div>

  <div>
    Genç çiftler utanmış bir edayla yan odada fısıldaşır, ancak karar değişmezdi.
  </div>

  <div>
    “Hayır, teşekkürler, diğer çocukları görebilir miyiz?”
  </div>

  <div>
    “Evet, beni izleyin, Noel’de doğan iki küçük kızım var,” diye önerirdi doktor neredeyse neşeyle.
  </div>

  <div>
    <br />
    Başta ne olup bittiğini pek anlayamıyordum, çok küçüktüm. Ama büyüdükçe bir çeşit ucube piç olmak rahatsızlık vermeye başladı. Kendime basit bir saatin nasıl oluyor da insanları böy-lesine kaçırdığını soruyordum. Sonuçta, bir tahta parçasından başka bir şey değildi!
  </div>

  <div>
    Aynı gün, evlat edinilmeyi birçok defa başaramamışken, doktorun devamlı hastalarından biri bana doğru yaklaştı. Arthur, alkolik bir serseriye dönüşmüş, eski bir polis memuruydu. Pardösüsünden gözkapaklarma değin her yeri buruş buruştu. Uzunca boyluydu. Dik dursa daha da uzun görünecekti. Genelde benimle hiç konuşmazdı. Garip bir biçimde, onunla konuşmayışımızı seviyordum. Mutfağı topallayarak, yarım bir gülümsemeyle ve elini kolunu sallayarak geçişinde güven verici bir şey vardı.
  </div>

  <div>
    Madeleine bitişikteki odada iyi giyimli genç çiftlerle ilgilenirken, Arthur ortalıkta paytak paytak dolanıyordu. Omurgası, bir hapishane kapısı gibi gıcırdıyordu. En sonunda söze girdi: “Endişelenme ufaklık! Hayatta her şey gelir geçer, bilirsin. Her zaman iyileşiriz, zaman alsa bile. Dünyanın en soğuk gününden birkaç hafta önce işimi kaybettim ve karım beni dışarı attı. Polis olmayı onun için kabul etmiştim. Aslında ben müzisyen olmak istiyordum ama bir gelire çok ihtiyacımız vardı.” “Ne oldu da seni artık polis teşkilatında istemediler?”
  </div>

  <div>
    “Ne kadar farklı görünmeye çalışsan da nasıl biri olduğun bir gün mutlaka ortaya çıkar. Kanıtları şarkı halinde yeniden okuyordum ve ağız mızıkamla, karakol daktilosunun başında geçirdiğimden daha çok vakit geçiriyordum. Sonra, birazcık da viski içiyordum, sadece sesim güzel çıksın diye... Ama onlar müzik hakkında hiçbir şey bilmiyorlar, anlıyor musun? En sonunda benden gitmemi istediler. Sonra da karıma bunun neden olduğunu açıklama talihsizliğine düştüm. Sonrasını biliyorsun... Kalan azıcık paramı da viski içmek için harcadım. Bu benim hayatımı kurtardı, bilirsin işte...”
  </div>

  <div>
    “Bilirsin işte” deme şekline bayılıyordum. Bana viskinin “hayatını kurtardığını” anlatırken çok ciddi bir havaya bürünmüştü.
  </div>

  <div>
    “Şu ünlü 16 Nisan 1874 günü, soğuk omurgamı kırdı: Beni donmaktan kurtaran, bu karanlık olaylardan beri içtiğim içkinin verdiği sıcaklık oldu. Tüm evsizler arasında tek hayatta kalan benim, kader birliği ettiğim tüm dostlar donarak öldü.” Paltosunu çıkardı ve sırtına bakmamı söyledi. Bu beni birazcık rahatsız etti ama yine de onu reddetmek istemedim.
  </div>

  <div>
    <br />
  </div>

  <div>
    “Kırılan kısmı onarmak için Doktor Madeleine bana, kemiklerini akort ettiği müzikal bir omurganın parçasını aşıladı. Bir çekiçle sırtıma vurarak melodiler çıkarabiliyorum. Çok güzel ses çıkarıyor; buna karşın gıcırtıyla yürüyorum.” Bana küçük çekicini vererek, “Hadi, istersen bir şeyler çal,” dedi. “Ben hiçbir şey çalmayı bilmem!”
  </div>

  <div>
    “Bekle bekle, biraz şarkı söyleyelim anlayacaksın.”
  </div>

  <div>
    “Oh When the Saints'" şarkısını, kemikten klavyesiyle eşlik ederek söylemeye koyuldu. Sesi, bir kış akşamında, şöminenin iyi harlanmış ateşi gibi rahatlatıcıydı.
  </div>

  <div>
    Çıkarken torbasını açtı, içi tavuk yumurtası doluydu. “Neden tüm bu yumurtaları yanında taşıyorsun?”
  </div>

  <div>
    “Çünkü onlar hatıralarla dolu. Karım çok güzel yumurta pişirirdi. Onları pişirdiğimde, kendimi yeniden karımla berabermişim gibi hissediyorum.”
  </div>

  <div>
    “Sen de iyi yumurta pişirir misin?”
  </div>

  <div>
    “Hayır, çok berbat yaparım ama bu hatıralarımızı daha kolay canlandırmamı sağlıyor. Al bir tane istersen.”
  </div>

  <div>
    “Bir hatıranı azaltmak istemem.”
  </div>

  <div>
    “Hayır, beni dert etme, bende daha çok var. Şu an bilmiyorsun ama bir gün, çantanı açıp bir çocukluk hatıranı bulmak seni çok mutlu edecek.”
  </div>

  <div>
    Bu esnada tek bildiğim, Oh When the Saint*’in minör akor-larının yankılanmasıyla sıkıntı bulutlarımın birkaç saatliğine dağıldığıydı.<br />
    <br />
    (*Şarkı, geleneksel olarak cenaze marşı amacıyla kullanılır. Halk şarkısı olmasına rağmen, günümüzde jazz gruplan tarafından seslendirilmektedir. Parçayı ilk olarak Louis Armstrong pop tarzında seslendirmiştir, (ç.n.))
  </div>

  <div>
    <br />
  </div>

  <div>
    Beşinci yaş günümden sonra, doktor beni müşterilerine göstermeyi bıraktı. Giderek kendime daha çok soru soruyordum ve yanıtlara duyduğum ihtiyaç her geçen gün artıyordu.<br />

    <div>
      “Dağın zemin katını” keşfetme arzum bunu bir saplantıya dönüştürdü. Evin çatısına çıktığımda, yalnızca geceleri, gizemli bir kükreme duyuyordum. Haleli ayın ışığı, kentin kalbindeki şekere benzeyen sokakları sarardı; onları ısırmayı düşlerdim.
    </div>

    <div>
      Madeleine hiç durmadan bana, şehrin gerçeğiyle korkusuzca karşılaşma zamanının çok yakında geleceğini tekrarlıyordu.
    </div>

    <div>
      “Heyecanlanmaman gerek, kalbinin her atışı küçük bir mucize biliyorsun. Bu üstünkörü onarım çok kırılgan. Büyüdükçe daha iyi olacak ama sabırlı olmalısın.”
    </div>

    <div>
      “Bunun için ibre kaç saat boyu dönecek?”
    </div>

    <div>
      “Birkaç...birkaç. Seni doğaya salmadan önce kalbinin biraz daha güçlenmesi gerek.”
    </div>

    <div>
      Bunu dikkate almalıydım, kalbimle ilgili bazı sıkıntılarım vardı. Kalbim vücudumun en hassas parçasıydı. Madeleine’den başkasının ona dokunmasına bile dayanamıyordum. Beni her sabah küçük bir anahtar yardımıyla kuran oydu. Soğuk aldığımda, öksürük nöbetlerim çarklarımı ağrıtıyordu; sanki dişliler derimi delip geçiyordu. Bu sırada çıkan kırık kap kaçak sesinden nefret ediyordum. Ama esas sorun, gece gündüz ritmimin bozulmasıydı. Akşam olduğunda vücudumun her yerinden yankılanan tik-taklar beni uykuya dalmaktan alıkoyuyordu. Öğleden sonranın tam ortasında, bir anda yorgunluktan yığılıp kalabiliyor veya gece yarısı kendimi tamamen zinde hissedebiliyordum. Ne bir hamster ne de bir vampirdim, sadece uykusuzluk hastalığım vardı.
    </div>

    <div>
      Diğer yandan, genellikle bir hastalık yüzünden acı çeken insanlar gibi, bazı hoş karşılıklara da hakkım vardı. Madeleine’in gecelikli bir hayalet gibi, perili ninnilerin yardımıyla uykusuzluk nöbetlerimi yatıştırmak için, elinde bir tas sıcak çikolatayla odama süzüldüğü bu değerli anları seviyordum. Bazen gün ağarana değin, parmak uçlarıyla ibrelerimi okşayarak ninni söylediği olurdu. İnanılmaz tatlıydı. “Love is so dangerous joryour tiny heart'” diye tekrarlardı, hipnotize edici bir tarzda. Uykuya dalayım diye eski bir büyü kitabından ezbere cümleler okuyor gibiydi. “Love is so dangerous jor your tiny heart" diye fısıldayışı bana biraz garip gelse de onun, yıldızlar fışkıran gökyüzünün altında yankılanan sesini dinlemeyi seviyordum.
    </div>

    <div>
      <br />
      Onuncu yaş günümde, Doktor Madeleine sonunda beni şehre götürmeyi kabul etti. Bunu o kadar uzun zamandır istiyordum ki... Son ana değin, bir odadan diğerine geçip eşyaları düzenleyerek evden çıkışımızı ertelemekten kendini alamadı.
    </div>

    <div>
      Bodrumda hoplayıp zıplarken, kavanozlarla dolu bir raf keşfettim. Bazıları “gözyaşları 1850-1857” diye etiketlenmişti, diğerleri “bahçe elması” doluydu.
    </div>

    <div>
      “Kimin tüm bu gözyaşları?” diye sordum.
    </div>

    <div>
      “Benim. Ağladığım zaman, gözyaşlarımı bir şişenin içine koyuyorum ve onlardan kokteyl yapmak için bu bodrumda saklıyorum.”
    </div>

    <div>
      “Nasıl oluyor da bu kadar çok gözyaşı üretebiliyorsun?”
    </div>

    <div>
      “Gençliğimde bir embriyo, rahmime doğru gitmek isterken yolunu şaşırdı. Yumurtalık tüplerimden birine takılıp iç kanamaya sebep oldu. O zamandan beri çocuk sahibi olmam imkânsız. Başkalarının çocuklarının doğumuna yardım etmek beni çok mutlu etse de çok ağlardım. Ama sen geldiğinden beri daha iyiyim...”
    </div>

    <div>
      Ona bu soruyu sorduğum için utanmıştım.
    </div>

    <div>
      “Uzun uzun hıçkırdığım bir gün, gözyaşlarını içmenin beni rahatlattığını fark ettim; özellikle de biraz elma rakısıyla karıştırıldığında. Ama normal bir durumda içmemek gerek, yoksa bir daha onu içmeden neşelenemiyorsun ve bu bir kısırdöngü haline geliyor, gözyaşlarını içebilmek için ağlamayı kesmiyorsun.”
    </div>

    <div>
      “Zamanını insanları onarmakla geçiriyorsun ama kendi yaralarını alkole ve gözyaşlarına boğuyorsun; neden?”
    </div>

    <div>
      “Sen bunları kafana takma, bence bugün şehre inmeliyiz, kutlanacak bir doğum günümüz var öyle değil mi?” dedi gülümsemeye çalışarak.<br />

      <div>
        <br />
        Madeleine’nin gözyaşlarıyla ilgili anlattıkları canımı sıkmıştı, bu yüzden tepeden aşağı inişimiz beni hemen heyecanlandırmadı. Yine de Edinburg’u görür görmez hayallerim kendini toparladı.
      </div>

      <div>
        Kendimi Amerika’yı keşfeden Kristof Kolomb gibi hissediyordum. Bükülen sokakların oluşturduğu labirent beni bir mıknatıs gibi çekiyordu. Evler, gökyüzünü daraltarak birbirine doğru uzanıyordu. Koştum! Tek bir nefesle tüm kent domino taşları gibi devrilebilirdi sanki. Koştum! Ağaçlar tepenin başında, dikili oldukları yerde kalmıştı ama insanlar her yerden fırlıyordu; kadınlar çiçek buketlerinden oluşuyordu; gelincikli şapkalar, ge-lincikli elbiseler!.. Balkonlardan, pencerelerden St. Salisbury’yi renklendiren pazara kadar her yeri dolduruyorlardı.
      </div>

      <div>
        Koşuyordum; kaldırıma çarpan ayaklarımın gürültüsü, birbirine karışan sesler beni coşturmuştu. Kalbimin ve kalbimden on kat daha büyük olan saat kulesinin sesi...<br />
        <br />
      </div>

      <div>
        “Bu benim babam mı?”
      </div>

      <div>
        “Hayır, hayır o senin baban değil... O saat on üç çanı, günde yalnızca bir kez çalar,” diye yanıtladı Madeleine nefes nefese.
      </div>

      <div>
        Meydanı geçiyorduk. Dolambaçlı bir yoldan, uyumlu kıvılcımlar kadar muzip ve hüzünlü bir müzik geliyordu. Bu melodi beni üzdü, aynı anda her yanda hem yağmur yağmış hem de güneş açmış gibi hissettim.
      </div>

      <div>
        “Bu bir laterna,* güzel değil mi?” dedi Madeleine. “Bu alet az çok kalbinle aynı yöntemle çalışıyor, kuşkusuz bu yüzden bu kadar çok sevdin. Bu, içinde duyguların olduğu bir mekanizma.”<br />
        <br />
        (*Programlanmış ezgilerin tekrarlandığı, kolu çevrilerek çalınan, sehpalı, mekanik bir çalgı, (ç.n.))<br />
        <br />
      </div>

      <div>
        Sanırım tüm hayatımın en hoş sesini duymuştum ama eğlenceli sürprizlerin sonuna gelmemiştim henüz. Çiçekli bir ağaca benzeyen ince bir kız, enstrümanın önüne ilerleyerek şarkı söylemeye başladı. Sesi bir bülbülün şakımasına benziyordu, ama sözlü biçimde.
      </div>

      <div>
        Gözlüklerimi kaybettim, sonunda onları takmak istemedim, beni komik başlı biri haline getiriyor, bir alev başı...gözlüklü.
      </div>

      <div>
        Kolları ağaç dallarına benziyordu ve dalgalı siyah saçları, bir yangının gölgesi gibi yüzüne kıvrılmıştı. Burnu mükemmel derecede biçimliydi ve o kadar minikti ki nasıl olup da onunla nefes alabildiğini merak ettim - bence, sadece dekor amaçlıydı. Yüksek topukları üzerinde, kadınsı adımlarla bir kuş gibi dans ediyordu. Gözleri kocamandı, insan onların içinde kaybolabilirdi ve ifadesi sertti. Minik bir flamenko dansçısı gibi başını mağrurca dik tutuyordu. Göğüsleri harika yapılmış iki küçük kremalı pastaydı adeta; öyle ki onları hemen oracıkta yememek münasebetsizlik olurdu.
      </div>

      <div>
        Kucaklayıp şarkı söylerken bulanık görmek beni deli ediyor, oysa çıplak gözle görmek isterim her şeyi.
      </div>

      <div>
        İçimi bir sıcaklık kapladı. Küçük şarkıcının atlıkarıncası beni korkutmuştu ama binmek için can atıyordum. Pamuk şeker kokusu ve toz genzimi yakıyordu; o pembe füzenin nasıl çalıştığını bilmiyordum ama denemem gerekti.
      </div>

      <div>
        Bir anda, müzikal oyunlardaki gibi, kendi sıramı alıp şarkı söylemeye koyuldum. Doktor bana hemen-ellerini-ocaktan-çek der gibi bakıyordu.
      </div>

      <div>
        Ah benim küçük yangınım, izin ver de seni yağmurun altında öpmek için giysilerini çiğneyeyim, dişlerimle parçalayayım ve konfetiler halinde tüküreyim... “Konfeti”yi duymuş muydum?
      </div>

      <div>
        Madeleine’in bakışları haykırıyordu.
      </div>

      <div>
        Hiçbir şey görmüyorum, yalnızca birkaç adım atıp uzakta, sokağımdan belli bir uzaklıkta kaybolabilirim, gökyüzüne gözlerimi dikip bakmaya bile artık cesaret edemiyorum, hiçbir şey görmüyorum.
      </div>

      <div>
        “Kafanızın dışında size rehberlik edeceğim, gözlüğünüz olacağım ve siz benim kibritim olacaksınız.’’
      </div>

      <div>
        “Size bir itirafta bulunmalıyım, sizi duyuyorum ama sizi asla tanıyamazdım iki küçük yaşlının ortasında otursanız da..."<br />

        <div>
          “Tutuşmak için iskeleti ovuşturacağız ve kalbimin saati gece yarısını vurduğunda ateş alacağız, gözlerimizi açmamıza bile gerek kalmadan."
        </div>

        <div>
          “Biliyorum alev başlıyım, ama müzik durduğunda gözlerimi tekrar açmakta zorlanıyorum, gözlerimi tekrar açmayı düşünmeden, gözlüklerimi ezmek için bin ateşle yanan gözkapaklarımı kibritle tutuşturuyorum.”
        </div>

        <div>
          Seslerimiz uyum içinde yükseldiği anda, sol topuğu iki kaldırım taşının arasına sıkıştı ve sendeleyerek buzlu şoseye serildi. Komik ama ağır bir kazaydı. Kuş tüyü elbisesine kan akmıştı. Ezilmiş bir martıya benziyordu. Kaldırımda buruşmuş haldeyken bile onu heyecan verici buldum. Zorlukla, uyurgezer gibi el yordamıyla sapları bükülmüş gözlüklerini bulup taktı. Annesi, ebeveynlerin genelde tuttuklarından daha sıkıca elini tuttu; onu elinden yakalamış gibiydi.
        </div>

        <div>
          Ona bir şeyler söylemek istedim ama sözcükler boğazıma takıldı. Nasıl olur da bu kadar büyük ve harika gözler, bir şeylere çarpacak kadar iyi görmez diye soruyordum kendime.
        </div>

        <div>
          Doktor Madeleine ve annesi bir-iki laf ettiler. Kavgaya tutuşan iki köpeğin sahipleri gibiydiler.
        </div>

        <div>
          Kalbim tekrar hızlandı, nefes almakta zorlanıyordum. Saatim şişiyor ve boynum geriye doğru düşüyor gibi geliyordu. Bu kız bir yumurtadan henüz mü çıkmıştı? Onu yiyebilir miydik? Çikolatadan mıydı? Şu genelev ne demekti?
        </div>

        <div>
          Gözlerine bakmaya çalışıyordum, ama inanılmaz ağzı beni zapt etmişti. Bir ağzın bu kadar uzun süre incelenebileceğini bilmiyordum.
        </div>

        <div>
          Bir anda kalbimdeki guguk kuşu çok güçlü ötmeye başladı, nöbetlerim sırasında öttüğünden bile güçlü. Dişlilerim, bir helikopter yutmuşum gibi son hız dönmeye başladı. Çıkan ses kulak zarımı patlattı, kulaklarımı tıkadım ama tabi ki böylesi daha da berbattı. Doktor Madeleine kafesinde paniklemiş bir kanaryayı yakalamaya çalışan avcı kuş gibi yumuşak hareketlerle beni sakinleştirmeye çalışıyordu. Korkunç derecede ısınmıştım.
        </div>

        <div>
          Kraliyet asaletinde bir kartal ya da bir martı olmak isterken, kendi taklalarına dolanmış stresli bir kanarya olmuştum. Küçük şarkıcının beni görmediğini umuyordum.
        </div>

        <div>
          Tik-taklar cılızlaştı, gözlerim açıldı, gökyüzünün mavisiyle burun buruna geldim. Gömleğimin yakasından tutan doktorun demir bileği topuklarımı yavaşça yerden kesti. Beni kollarına aldı.
        </div>

        <div>
          “Hemen geri dönüyoruz! Herkesi korkuttun! Herkesi!”
        </div>

        <div>
          Hem öfkeli hem de endişeli görünüyordu. Utanmıştım. Aynı anda kafamda, gözlüksüz şarkı söyleyen ve dosdoğru güneşe bakan çalı kızın görüntüsü canlandı. Farkına varmaksızın âşık olmuştum. Aynı zamanda, fark edilir biçimde. Saatimin içinde, dünyanın en sıcak günü yaşanıyordu.
        </div>

        <div>
          Çeyrek saatlik bir ayarlama ve güzel bir şehriye çorbasından sonra her zamanki eğlenceli halime geri döndüm.
        </div>

        <div>
          Madeleine, uykuya dalabilmem için uzun süre şarkı söylediği zamanlardaki gibi ilgili davranıyordu ama daha endişeli bir havası vardı.
        </div>

        <div>
          “Kalbin yalnızca bir protez, normal bir kalbe göre çok kırılgan ve her zaman öyle olacak. Üstelik duygular saatin mekanizmasında, dokularda olduğu gibi filtrelenmiyor. Çok dikkatli olmalısın. Şehirde şu küçük şarkıcıyı gördüğünde olanlar korkularımı haklı çıkardı: aşk senin için çok tehlikeli.”
        </div>

        <div>
          “Ağzına bakmaya bayıldım.”
        </div>

        <div>
          “Söyleme şunu!”
        </div>

        <div>
          “Gamzesinin çok farklı şekilleri var, gülüşü de yeni kombinasyonları çoğaltıyor ve bu insana bir anda uzun uzun seyretme arzusu veriyor.”<br />

          <div>
            nlamıyorsun, sana oyun gibi geliyor. Ama bu ateşle oynamak olur; çok tehlikeli bir oyun, özellikle tahtadan bir kalbin varsa. Öksürdüğünde dişlilerin zarar görüyor, öyle değil mi?” “Evet.”
          </div>

          <div>
            “İşte bu, aşkın meydana getirebileceğinin yanında gülünç bir acı. Aşkın hissettirebileceği tüm mutluluk ve güzellik bir gün acıyla ödenir. Üstelik çok seversek on misli fazla acı gelir. Onsuz-luğu, sonra kıskançlığın, anlayışsızlığın sancısını, reddedilme ve adaletsizlik hissini tadarsın. Kemiklerinin içine değin üşürsün ve kanın, derinin altından geçişini hissettiğin buz parcala-rma döner. Kalbinin mekaniği infilak eder. Bu saati sana bizzat naklettim, onun fonksiyonunun sınırlarını gayet iyi biliyorum. Belki mutluluğun yoğunluğuna ve tekrarına direnebilir. Ama aşkın kederini kaldıracak kadar sağlam değil.”
          </div>

          <div>
            Madeleine hüzünle gülümsüyordu -her zamanki yapaylıkla- ama bu kez öfkesizdi.
          </div>
        </div>
      </div>
    </div>
  </div>
</body>
</html>
