<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tarihimizdeki garip olaylar renkli</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:07e6002c-9545-4305-9a01-db57d6622e99" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_181"><span class="idebold">TİTANİK FACİASINDAN<br class="chapter" />
  KIL PAYI KURTULAN TÜRK</span></h1>

  <p class="normal">İki binin üzerindeki yolcu 14 Nisan 1912’de “dünyanın hareket edebilen en büyük nesnesi” üzerinde büyük bir kabus yaşadı. Titanik battı ve 1500’den fazla kişi Atlas Okyanusu’nda öldü.. Dünyanın en çok bilinen, en çok yazılıp, çizilen ve çekilen bu büyük faciasından kıl payı kurtulanlar da vardı. Bunlardan biri de Doktor Besim Ömer Akalın’dı. Besim Ömer kadın ve çocuk hastalıkları konusunda ülkemizin öncülerinden biriydi. Askeri Tıbbiye mezunu olduğu için, “Besim Ömer Paşa” olarak tanınıyordu. Halk arasında yaygın bir ünü olan Besim Ömer’in, henüz yaşadığı yıllarda Haseki Hastanesi’nin bahçesine heykeli dikilmişti.</p>

  <p class="normal">Besim Ömer 1912 yılında New York’taki bir sağlık kongresine gitmek için, yolculuğun bir ay öncesinden ünlü Titanik’te kendisine kamara ayırtmıştı. Gemiye, Titanik’in sonradan uğrayacağı Fransa’nın Cherbourg limanından binecekti. Ancak Besim Ömer’in treni Fransa’daki şiddetli yağış ve toprak kaymaları sonucu 16 saat gecikti. Ünlü doktor Cherbourg’a geldiğinde, Titanik limandan ayrılalı dört saat olmuştu. Ömer Besim New York’a gidecek bir başka gemiyi beklerken Titanik’in battığı haberi geldi. Üstelik ölen yolcular listesinde kendi adı da vardı! Cherbourg’dan binecekler arasında, vapuru kaçıran tek yolcu o idi ve adı da yolcu listesinden çıkarılmamıştı...</p>
</body>
</html>
