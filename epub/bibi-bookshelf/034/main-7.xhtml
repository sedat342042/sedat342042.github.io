<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Babamı anyonun,” dedi Christine. Albayın Almanca biliyor olması için içten içe dua ederken sesinin titremesine engel olmaya çalışıyordu. “Buraya büyük bir yanlışlık sonucu getirildi.”</p>
<p>Albay Hensley, elinde bir kâğıtla başını kaldırdı.</p>
<p>Christine'in üzerini arayan asker, albaya bir şeyler söyledikten sonra Christine'in kollannı indirip onu öne iteledi.</p>
<p>Albay, Christine'in gözlerine baktı. “İngilizce?”</p>
<p>Christine üzülerek başını iki yana salladı. Kimsenin Almanca bilmediği bir yerde derdini nasıl anlatacaktı? Giriş kapısına dönüp Almanca konuşan gardiyanı getirmek istedi, ama bu imkânsızdı. “Father,” dedi yüksek ve sert bir ses tonuyla.&#160;“No Nazi.”</p>
<p>Subay Hensley elindeki kâğıdı masaya bırakıp sandalyesine yaslandı. Christine çantasından dökülen eşyalara doğru yönelirken kaşlarını kaldırarak albaya baktı. “Jal Tamam mı?”</p>
<p>Albay başını aşağı yukarı salladı.</p>
<p>Christine dizlerinin üzerine çöküp eşyalarını topladıktan sonra babasının askerlik cüzdanını Albay Hensley'e uzattı.&#160;Albay, cüzdanın sayfalarında göz gezdirirken Christine'in&#160;uzattığı kenarı kıvrık mektup yığını karşısında başını iki yana&#160;salladı.</p>
<p>Christine, titreyen parmaklarıyla sıkı düğümü çözmeye çalışarak mektupları saran kahverengi sicimi kopardı. “Size&#160;birini okuyayım,” dedi yalvaran bir ses tonuyla. Albayın onu&#160;anlamayacağını biliyordu, ama belki sesindeki çaresizliği fark&#160;ederdi. “Babamın ailesine kavuşmak için dua eden sıradan bir&#160;asker olduğunu göreceksiniz.”</p>
<p>Albay Hensley babasının askerlik cüzdanını masanın üzerine fırlattığında Christine'in yüreğini bir korku sardı. Kendini dinletmek için bir şey yapmak zorundaydı. Hemen kazağının&#160;kolunu sıyırıp albaya gösterdi. Adam oturduğu yerden öne&#160;doğru uzanıp Christine'in bileğine baktı ve bir iç çekerek başını iki yana salladı. Sonra not defterinden bir kâğıt koparıp&#160;dövmede yazan rakamları not aldı.</p>
<p>“Name? İsim?” diyen albay, ona bir kalem uzattı. Christine albayın ona uzattığı kalemi alıp rakamların altına adını yazdı. Ardından albay askerlerden birine bir şey söyledi ve&#160;asker Christine'i kolundan tutup odadan çıkardı.</p>
<h4>OU&amp;*Ctoa(&amp;aimv</h4>
<p>ggSld</p>
<p>hristine pis kokulu, beton duvarlı bir odada bekliyordu.</p>
<p>Tavandan zincirle sarkan tozlu tek ampulün etrafında dolanan üç, iri karasinek vardı. Christine boş odanın diğer ucundaki geniş kollu, kalın bacaklı ahşap sandalyenin köşesine oturdu. Sandalyenin üzerindeki lekeli kayışların el ve ayak bileklerini bağlamak için olduğu belliydi. Asker onu içeri kilitlediğinde kilit sesi odada, bir silah patlaması gibi yankılandı.&#160;Christine çelik kapıya bakıp sonunun diğer kadınlar gibi olup&#160;olmayacağını merak ederken kalbi ağzında atıyor, dizleri tir&#160;tir titriyordu. Başparmağının tırnağını bileğine batırdı. Tekrar&#160;Dachau'da hapsolmanın onu delirteceğinden çok emindi.</p>
<p>Belki bu Stefan'ın planıydı. Belki babasını kaçırmak, tüm planın bir parçasıydı. Sonuçta Amerikalıların Dachau'da kadınları hapsettiğini söylememiş miydi? Onu hapsetmeleri&#160;Stefan'ın ondan kurtulması için çok kolay bir yol olacaktı.&#160;Hem de ellerini kirletmeden...</p>
<p>Christine, Amerikalıların bir tercüman getiriyor olmasını umuyordu. Babasının en sağlam kanıtlar içeren mektuplarını&#160;bulmaya çalışarak Rus Cephesi hakkında yazdığı paragraflar&#160;için kirlenmiş yazıları taradı. Taş duvarların ardından sürekli&#160;gelen bastırılmış bağırışlar okyanus derinliklerinden gelir gibi&#160;belirsizdi. Bağırışları, acıyla haykıran adamların çığlıkları takip etti. Christine tüm çığlıkları yok saymaya çalıştı ve tekrar&#160;babasının yazdığı kelimelere odaklandı.</p>
<p>Hangi cümlenin daha çok yardımcı olabileceğine karar verdikten sonra mektubu sandalyeye bırakıp ayağa kalktı. Bir&#160;saatten çok olduğuna emindi. Neler oluyordu? Yerdeki kan lekelerini görmezden gelip odada yürümeye başladı. Ölümün ve&#160;kanın kokusu duyulmayacak gibi değildi. Bu küçük alanda ne&#160;kadar kalırsa kötü koku o kadar güçleniyordu. Bu odada ne tür&#160;berbat şeyler yapılıyordu böyle?</p>
<p>Christine'in aklından bir sürü soru geçiyordu. Amerikalılar kamp kayıtlarında adımı arıyor olabilir mi? Belki de kadınları&#160;sorgulayan adamı çağırıyorlardır. Çığlık atan bir sonraki kişi&#160;o mu olacaktı? Burada gerçekten neler yaşanıyordu? Amerikalıların suçluların cezasını vermek için farklı yolları olmalıydı.</p>
<p>Boğazı tekrar düğüm düğüm olurken kendi kendine savaşın bittiğini hatırlattı. Ama niye hâlâ bitmemiş gibi hissediyorum?</p>
<p>Sonra birden aklına Isaac geldi. Fakat gözlerinin önüne gelen sahnedeki adam, onu en son gördüğündeki gibi umutsuz ve çelimsiz değildi. Gün ışığının altında al yanaklarıyla&#160;gülümsüyor, düşen meşe yaprakları uçuşurken kahkahalar atıyordu. Christine bu resmi düşünerek kendini sakinleştirmeye&#160;çalıştı, ama aklındaki resim beyninin karanlık köşelerinden&#160;fırlayıp gelen gözetleme kuleleri ve elektrikli tel örgülerin</p>
<p>görüntüleriyle sürekli bölünüyor ya da siliniyordu. Isaac hayatta olsaydı her şey nasıl da farklı olurdu. Belki Stefan'ı ihbar etmesi için ona bir yol da bulurdu. Sonra kendine tekrar hatırlattı. Isaac öldü, Christine. Sonsuza dek gitti. Ve bir daha&#160;asla, ama asla dönmeyecek.</p>
<p>Nihayet kilit döndü. Christine titreyen ellerini kamına bastırıp ayağa sıçradı. Bir asker eşliğinde içeri giren babasının şaşkın ve rahatlamış yüzünü görmek için dua etti. Ama karşısında sivil bir adam duruyordu. Adam koltuk altındaki defterle, içeri girmesine izin verdiği için askere başını sallayarak&#160;teşekkür ettikten sonra kulağının arkasındaki kalemi çıkarıp&#160;Christine'e doğru yürüdü. Zayıf yüzünde sakallar çıkmış, üzerine koyu saçlarıyla aynı tonda eski bir deri ceket giymişti.&#160;Christine gözlerini kapatıp tekrar açtı. Gördüğü şeye inana-mıyordu. Çok korktuğu için aklı ona oyunlar oynuyor olmalıydı. Ama hâlâ karşısındaydı. Adam, olduğu yerde durdu ve&#160;çocuksu bir şaşkınlıkla parlayan gözlerini Christine'inkilere&#160;kilitledi. Ne yapacağını bilemeyerek geri geri yürüyen Christine, arkasındaki sandalyeye çarptığında, elindeki mektuplar&#160;kir içindeki yere saçıldı.</p>
<p>“Christine?”</p>
<p>O an Christine'in dizleri daha fazla dayanamadı. Bu sesi tanımamasına imkân yoktu. O aksan, o derinlik, adını söyleyişi... Christine sallanarak, yavaşça yere çömeldi. Adam onu&#160;dirseğinden tutup sandalyeye götürdü ve Christine el yordamıyla aradığı sandalyenin üzerine kendini yavaşça bıraktı.</p>
<p>“Yaşıyor musun...” Boğuk sesi bir fısıltıdan ibaretti.</p>
<p>Isaac dizlerinin üzerine oturdu ve o koyu, tanıdık gözleriyle Christine'in gözlerine baktı. Aklı başından giden Christine,</p>
<p>kendini geri çekti. Maria'nm kaybının verdiği acı, babasının kaçırılması ve Dachau'ya dönüşü yüzünden halüsinasyon görüyor olmalıydı. Elini uzatsa elinin Isaac'in içinden geçeceğine çok emindi. Sonunda delirdim diye düşünürken, hayali&#160;yumuşak bir sesle tekrar konuştu.</p>
<p>“Benim Christine.” Isaac yüzüne dokundu, ama Christine yanağını okşayan elin sıcaklığını ve yumuşaklığını hissede-meyecek kadar şoktaydı. “Burada ne yapıyorsun?”</p>
<p>“Ama seni vurdular! Askerler seni ormana götürdü ve vurdu! Kulaklarımla duydum! Ormandan dönmedin!”</p>
<p>“Evet, vuruldum. Ama ölmedim.”</p>
<p>“Bu nasıl olabilir?!” Christine gözyaşlarını tutamadı. “Senin için yas tuttum! Milyonlarca gözyaşı döktüm. Bunca zaman, bunca hafta... Öldüğünü sandım!”</p>
<p>“Biliyorum.” Isaac'in sesi acı içindeydi. “Çok... çok özür dilerim.”</p>
<p>Christine ellerini yüzüne bastırdı ve tüm bunlara mantıklı bir açıklama getirmeye çalışarak normal bir şekilde nefes almayı denedi. Ve Isaac'e tekrar baktı.</p>
<p>“Bunca zamandır neredeydin?” Sesindeki öfkeye kendi de şaşırmıştı. “Burada ne işin var?”</p>
<p>“Ormanda saklanıyordum. Beş kişiydik. Etrafın güvenli olmasını bekliyorduk. Dachau'da Amerikan bayrağının yükseldiğini görünce sevdiklerimizin yaşayıp yaşamadığını öğrenmek için ormandan çıktık.”</p>
<p>“Neden eve gelmedin? Niye bana gelmedin?”</p>
<p>“Denedim, ama Amerikalıların gardiyanları ve subayları teşhis etmeleri için yardıma ihtiyaçları vardı. Tercümanlara da.&#160;Tekliflerini kabul ettim, çünkü eve dönmek için başka çarem&#160;yoktu. Yargı işlemleri bittikten sonra beni istediğim yere götüreceklerini söylediler. Cebime para koyup üzerime yeni kıyafet&#160;de verecekler. Kabul etmemin bir sebebi de babamı vuran gardiyanı bulmak istememdi.</p>
<p>İdrak ettiği gerçekle birlikte Christine'in kalp atışları normale dönmeye başladı ve Isaac'in yüzüne dokunmak için uzandı. “Buna inanamıyorum... Seni sonsuza kadar kaybettiğimi sandım.” Isaac gözlerini kapattı, Christine'in elini tutup dudaklarına götürdü ve teninin kokusunu, tadına varır gibi&#160;derin bir nefesle içine çekti. Yumuşak, sevgi dolu gözleriyle&#160;Christine'e bakarken parmaklarını öptü. Ve sonunda hafif bir&#160;inilti çıkararak onu kollarının arasına çekti.</p>
<p>“Seni öyle özledim ki...” Isaac'in sesi yanağından süzülen yaşlar yüzünden titriyordu. Christine'i göğsüne bastırıp yüzünü boynuna gömdü. Christine, Isaac'in sıcacık nefesini&#160;boynunda hissederken gözlerini yumdu. Ağzı tam çenesinin&#160;yanında, dudakları sıcak teninin üzerindeydi. Gözlerini açıp&#160;her şeyin bir hayal olduğunu fark etmekten korkarak bedenini Isaac'inkine bastırdı. Öyle bastırmıştı ki kalp atışlarını&#160;kalbinin üzerinde hissedebiliyordu. Isaac onu daha sıkı kavradı. Acı dolu, geçmek bilmeyen uzun haftalar Isaac'in güçlü&#160;kollarının arasında nihayet eriyip yok olmuştu. Dudaklarında&#160;aniden hissettiği sıcak dudaklar onu büyük bir iştahla öptü.&#160;Birkaç muhteşem dakikadan sonra Isaac kendini geri çekti ve&#160;yaşlarla parlayan gözleriyle Christine'e baktı.</p>
<p>“Tanrım...” Narince okşayan eli hâlâ Christine'in yanağın-daydı. “Yaşıyor musun diye endişelenmekten neredeyse deli-recektim. Kamp kayıtlarına bakmaya cesaret etmem günlerimi aldı. Benim yüzümden ölmene dayanamazdım. Sensiz yaşayamazdım, Christine. Numaranın yanında öldü yazısını görmediğimde içim öyle rahatladı ki dizlerimin üzerine çöküp&#160;ağlamaya başladım.”</p>
<p>“Bunca zamandır hayattaydın,” dedi Christine. “Bilmeliyim. Bir şekilde hissetmeliydim.”</p>
<p>“Artık beraberiz. Önemli olan tek şey de bu.” Isaac, Christine'in dudağını tekrar öptü. Ama bu seferki ufak bir&#160;öpücüktü. Ve gözleri tekrar nemlendi. “Annemle kız kardeşim&#160;öldü.”</p>
<p>“Biliyorum. Çok üzgünüm...” Christine elini göğsüne koydu. “Maria'yı da kaybettik.”</p>
<p>“Hayır...” Isaac onu daha sıkı sardı.</p>
<p>Christine gözlerini sildi ve başını kaldırıp Isaac'e baktı. “Babanı vuran gardiyan ölmüş olabilir, biliyorsun değil mi?&#160;Çünkü bazılarının öldüğünü gördüm. Bazıları tutsaklar tarafından dövülerek öldürüldü, bazılarını da Amerikalılar vurdu.”</p>
<p>“Biliyorum. Ama denemek zorundayım. Bu canavarların cezalarını çekmeleri gerek. Özellikle de o herifin. Bunu aileme borçluyum. Sen neden buradasın? Hâlâ söylemedin.”</p>
<p>Christine geri çekildi ve babasının mektuplarının iki tanesini alıp titreyen elleriyle Isaac'e uzattı. “Seninle aynı sebepten. Bir de babam kaçırıldığı için. Stefan ona SS üniforması giydirip Amerikalılara ihbar etmiş. Sırf buraya getirilsin diye.&#160;Babamı buradan çıkarmak zorundayım. Stefan'la ilgili söyleyeceklerimi dinleyecek birini bulmam lazım!”</p>
<p>Isaac mektuplara bakarken alnını kırıştırdı. “Anlayamadım, Christine. Stefan kim?”</p>
<p>“Kate'in nişanlısı. SS gardiyanı. Onu Dachau'ya gittiğimiz ilk gün gördüm. Kimliğini saklıyor. Dachau'dan dönüp Amerikalılarla çalışmaya başladı.”</p>
<p>“Kimliğinin sahte olduğuna dair bir kanıtın var mı?”</p>
<p>“Hayır. Ama Kate siyah üniforması olduğunu ağzından kaçırdı. Yakasında gümüş rengi kuru kafa ve çapraz kemikler de varmış. Beni tehdit etti. Eğer gerçeği söylersem, sıra annemle&#160;erkek kardeşlerime gelecekmiş. Dediğine göre, köyde saklanan başka SS'ler de varmış.”</p>
<p>“O zaman Amerikalılar haklı. Bir sürü SS'in parti kartlarını yakıp orduya karıştığını düşünüyorlar. Bazıları tutsak üniformaları giyerek Dachau tutsaklarının yerine geçmeye bile çalışmış. Waffen-SS'lerden oluşan koca bir alay, bu göreve zorla getirildiklerini iddia ediyorlar. Hepsi kırk yaşının altında.&#160;Zorla göreve getirilmeden önce Dachau'da tutsak olduklarını&#160;söylüyorlar. Bazıları siyasi suçtan, bazıları vatan hainliğinden&#160;hapsedilmiş. Hatta bazıları önceden askermiş ve itaat etmeyip&#160;savaşmayı reddettikleri için Dachau'ya gönderilmiş.”</p>
<p>Christine'in kafasında aniden canlanan korkunç şeyler tüylerini diken diken etti. Sanki SS'ler kampı ele geçirecek&#160;ve onları tekrar hapsedecekti. Titreyerek elini Isaac'in koluna&#160;koydu. “Lütfen Isaac. Bana, Amerikalıların beni dinleyeceğini&#160;söyle. Babama yardım edebileceğini söyle.”</p>
<p>“Tek yapabileceğimiz Albay Hensley ' le konuşup beklemek. Babana gelince, elimden gelen her şeyi yapacağım. Ama sana&#160;karşı dürüst olmak zorundayım. Amerikalılar Wehrmacht'tan&#160;olsun olmasın, Hitler için savaşanlara pek şefkat göstermiyor.&#160;En son sadece Völkssturm'daki genç oğlanlarla yaşlı adamları&#160;saldılar. Kim olduğuna ya da ne yaptığına bakmadan, binlerce&#160;savaş esirini Fransız ve Ruslara gönderiyorlar. O adamlar bir&#160;daha muhtemelen evlerine dönemeyecek. Şimdilik sadece babanın başka bir ülkedeki çalışma kampına gönderilmesini engelleyebilirim. Ama soruşturma bitene kadar burada kalmak&#160;zorunda.”</p>
<p>Christine boğazının düğüm düğüm olduğunu hissetti. “Hepsi benim suçum.”</p>
<p>“Ama ellerinde hiçbir şey yok değil mi? Babanın bir savaş suçlusu olduğunu gösteren bir belge ya da şahit yok? Hem&#160;iki kızının da tutsak edilmesi yardımcı olacaktır.” Isaac onu&#160;tekrar kollarına alıp güçlü elleriyle sırtını okşadı. “Korkma.&#160;Baban güçlü bir adam. Onu diğer adamların yanından çıkarmaları için Albay Hensley'le konuşacağım.”</p>
<p>Christine başını kaldırıp Isaac'e baktı. “Sence kabul eder mi?”</p>
<p>“Hiçbir şey için söz veremem ama denemeye değer. O gördüğün sorgulanan adamlar ve tel örgünün arkasındakiler savaş esiri olarak görülmüyor. Başkan Eisenhower onları ‘silahsız&#160;düşman askerleri' olarak sınıflandırıyor. Bu yüzden Amerikalılar onlara istediklerini yapabiliyor. Barakalarda tutulan birkaç savaş esiri var. Kim olduklarını ya da neden diğerlerinden&#160;daha iyi muamele gördüklerini bilmiyorum,'ama SS'lerin eşleri, çocukları ve kız arkadaşları da orada tutuluyor. Tabii, ayrı&#160;bir alanda. Gidecek başka yeri olmayan Dachau tutsakları da&#160;orada. Bazıları sıradan barakalarda kalıyor, bazıları da benim&#160;gibi gardiyan barakalarında. Hepsi düzenli olarak yemek yiyor ve tıbbi tedavi görüyor. Babanı savaş esirlerinin kaldığı&#160;barakalara koydurtmaya çalışacağım.”</p>
<p>“Teşekkür ederim. Sen burada olmasan ne yapardım bilmiyorum.”</p>
<p>Isaac'in öpücüğüyle Christine, kapıldığı düşünce ve hislerle birlikte eriyip yok olduğunu hissetti. İçindeki rahatlık ve endişenin verdiği titremeyle Isaac'in yüzüne dokundu.</p>
<p>“Nasıl hayatta kalabildiğini hâlâ anlatmadın?”</p>
<p>Isaac hüzünlü gözlerle bakarak başını iki yana salladı. “Duymak istemezsin.”</p>
<p>“Bilmek istiyorum. Bilmek zorundayım.”</p>
<p>“Ormanda bize bir hendek kazdırdılar. Sonra hendeğin kenarında sıraya girmemizi emrettiler. Ardından bizi tek tek&#160;vurmaya başladılar. Bir mermi kolumu sıyırdı. Vurulan adamlarla birlikte çukura düştüm. Sıranın sonunda olduğum için&#160;çok şanslıydım, böylece diğer adamların üzerine düşebildim.&#160;Ölü rolü yapıp nefesimi tuttum. Beni öldürmemeleri için dua&#160;ediyordum. Gardiyanlar aceleyle üzerimizi örtmeye başladı.&#160;Galiba çok aceleleri vardı, çünkü adamakıllı toprak atamadılar. Üzerimde sadece birkaç santim toprak, ağaç dalları ve&#160;çalı çırpı vardı. Gardiyanlar gittiğinde hemen mezardan çıktım. Hayatta kalan var mı diye toprağı kazdım. Dört kişi daha&#160;yaşıyordu. Bilinçleri tam olarak yerinde değildi. Kanamaları&#160;vardı, ama yaraları ölümcül değildi. Birlikte ormanın derinliklerine koştuk. Bacaklarımız tutmayana kadar koşmaya devam&#160;ettik. Dondurucu geçen geceden sonra yanmış bir çiftliğin&#160;enkazından çaldığımız kerestelerle bir baraka inşa ettik. Geceleri gizlice çıkıp elma ve yumurta çalıyor, dökülmüş mısır&#160;başakları ya da toprak altındaki patatesler için tarlaları didik&#160;didik arıyorduk.” Christine nutku tutulmuş bir halde Isaac'e&#160;bakarken Isaac, Christine'in kısa saçlarını narin parmaklarıyla şakağından çekti. “Her gece toprak ve gökyüzü birbirine&#160;karışıp zifiri, ağır bir karanlığa bürünüyordu. Sanki ölmemi&#160;ya da vazgeçmemi bekliyorlardı. Sanki beni ezmek istiyorlardı. Bana arkadaşlık eden tek şey sessiz aydı. Ama vazgeçme-diysem senin hayalin sayesinde. Sonda Dachau'da Amerikan&#160;bayrağının yükseldiğini gördük. Bomba ve mermi seslerinin&#160;kesildiğini fark ettiğimizde savaşın nihayet bittiğini anladık.”</p>
<p>Isaac, Christine'e tekrar sarıldı. Bedenini öyle sarmıştı ki Christine nefes almakta güçlük çekiyordu. Ama ne olursa&#160;olsun, kollarının arasından çıkmak istemedi. Yavaş yavaş titremesi kesilirken, Isaac kollarını üzerinden çekti, mektupları&#160;aldı ve çıkışa doğru yürüdü. “Hadi, bunları Albay Hensley'e&#160;götürüp Stefan'ı anlatalım.”</p>
<p>Odasında oturan Albay Hensley tek elini havaya kaldırarak Isaac'e yavaşlamasını işaret etti.</p>
<p>“Ne diyor?” diye sordu Christine, Isaac'e.</p>
<p>“Buraya gelip babasının, kocasının ya da oğlunun masum olduğunu söyleyen her kadına inansam nasıl olur, diye soruyor. Aynı acıklı hikâyeyi yüz kere duymuş. Bu kamptaki tüm&#160;SS'lerin kız arkadaşları ve karılan aynı şeyi söylüyormuş. SS&#160;bir suç örgütüdür ve onunla ilişkisi olan herkes bir şekilde suçludur, diyor. Birkaç ay içinde askeri mahkeme kuracaklarmış.&#160;Eğer baban suçsuzsa serbest kalırmış.”</p>
<p>“Peki ya Stefan?”</p>
<p>“Elinde kanıt yokken onu nasıl tutuklayacaklarını bilmiyor. Buradaki çoğu adam savaş bittiğinde yakalanmış ve o günden beri buradalarmış. Sırf şüphelendiğimiz için insanlan&#160;evlerinden alamayız diyor. Kanıtsız olmazmış.”</p>
<p>Christine nefes alamıyordu. “Kamp Kumandam Grüns-tein'ın temizliğinden ve yemeklerinden sorumlu olduğumu söyle. Gardiyan ve subayları teşhis etmek için yardım edebileceğimi de. Ama önce o bana yardım edecek.”</p>
<p>Isaac Christine'in söylediklerini tercüme ettikten sonra Albay Hensley ayağa kalktı ve metal dolaplardan oluşan&#160;kara duvardan sarı bir dosya çekti. Ardından yerine oturup&#160;dosyayı açtı, ilk sayfayı sesli bir şekilde okudu ve başını kaldırıp bekledi.</p>
<p>“Kumandan Grünstein burada, diyor. Kendi teslim olmuş ve soruşturmaya yardım ediyormuş. Neler yaşandığına dair&#160;tüm ayrıntıları anlatmış.”</p>
<p>Christine nefesini öyle bir tuttu ki Subay Hensley kaşlarını kaldırarak ona baktı.</p>
<p>“O, Stefan'ı tanıyabilir! Stefan'ı buraya getirmeleri lazım.” Isaac bu cümleyi çevirdikten sonra iki adam birkaç dakika konuştular. Christine albayın ne söylediğini biraz daha öğrenemezse kendini tutamayıp çığlık atacaktı. “Ne diyor,&#160;ne diyor?”</p>
<p>“Problemi çözmeleri için onlara zaman vermen gerektiğini düşünüyor. Kumandana, Stefan Eichmann diye birini hatırlayıp hatırlamadığını soracak. Verdiği cevaba göre, sonrasına&#160;bakacaklar.”</p>
<p>Christine yumruğunu masaya vurdu. “Bu kadarla kalamazsınız! O adam ailemi tehdit ediyor! Onu hemen buraya getirmek zorundasınız!”</p>
<p>Albay Hensley kaşlarını çattı ve ellerini kamının üzerinde kenetleyip arkasına yaslandı. Christine'i hızla masadan uzaklaştıran Isaac, Christine'le albayın arasına girdi.</p>
<p>“Sakin ol. Böyle hiçbir yere varamayız.”</p>
<p>“Stefan'm paçayı kurtarmasına izin vermeyeceğim! Eğer babama bir şey olursa ya da annem...” Christine albayın masasının karşısındaki bir sandalyeye oturdu ve başını kaldırıp&#160;Isaac'e baktı. Öfke yüzünden gözlerine dolan sıcak yaşlar&#160;gözlerini yakıyordu. “Eğer zorunda kalırsam onu kendi ellerimle öldüreceğim!”</p>
<p>Isaac başını iki yana salladı ve yanındaki sandalyeye oturup güçlü parmaklarını saçlarında gezdirdi. “Üzgünüm Christine. Keşke bir çözüm bulabilsem.”</p>
<p>Christine dişlerini sıkarak ayağa kalktı ve ellerini iki yanında yumruk yapıp odanın diğer ucuna yürüdü. Ağlamamak için kendini öyle sıkmıştı ki boğazının ve sinüslerinin tıkandığını hissedebiliyordu. Desteklemediği bir savaş için bedel&#160;ödeyen babasını düşündü. Stefan ise özgürce dolaşıyordu.&#160;Nazi Almanyası'na öyle körü körüne bağlanmıştı ki Hitler'in&#160;vizyonunu korumak için masum insanları öldürmüştü. Birden&#160;ensesinde soğuk bir esinti hisseden Christine aklına gelen parlak fikirle hızla Isaac'e döndü.</p>
<p>“Amerikalıları Stefan'a götüremiyorsak, Stefan'ı Amerikalılara getiririz.”</p>
<p>Christine ve Isaac, üzerlerinde Amerikan ordusu üniformalarıyla, kapı ve taş duvarların altodaki gölgelere saklanarak sokak arasında ilerliyorlardı. Başlarındaki yün şapkayı kulaklarına&#160;kadar çekmişler, yüzlerine kamuflaj için toprak sürmüşlerdi. Saat&#160;gece yansını çoktan geçmişti. Sabahın erken saatlerinde, nemli havada çıt çıkmıyordu. Yıldızsız gökyüzü barut kadar karaydı.&#160;Kasvetli, gri bulutlann arkasında alçalan ay, cadde ve binalann&#160;üzerine güçsüz, mavimsi bir ışık yayıyordu. Evlerin pencerelerinde ışık yoktu. Caddeler bomboştu. Bir trenin uzaktan gelen&#160;ıslıklan tepelerde ağlayan ölüm perisi Banshee'yi* andınyordu.</p>
<p>Christine, Isaac'in peşinden yürürken kalbi ağzında atıyordu. Sanki savaş sürerken yaşadıkları o belirsiz günlere, her gölgenin bir tehlike arz ettiği gizli randevulu gecelere</p>
<p>* Kelt folklorunda doğaüstü yaratık. Gece vakti bir Banshee'nin hüzünlü yas ağlayışım ya da yüksek sesle dövünüşünü işitmenin, aileden bir kişinin öleceğinin habercisi olduğuna inanılırdı. (Çev. N.)&#160;dönmüşlerdi. Amavutkaldınmlı sokağm sonuna geldiklerinde&#160;Christine aklındaki tüm düşünceleri silip yapmak üzere oldukları işe odaklandı. Isaac, çökük omuzlarıyla son binanın&#160;köşesinde durdu ve eldivenli elini havaya kaldırdı. Christine&#160;olduğu yerde kaldı. Hızlı hızlı soluyor, nefesi daralıyordu.&#160;Mühürlü zarf yerinde mi diye tekrar ceketinin iç cebine baktı. Bu, Dachau'dan ayrıldıklarından beri üçüncü kontrolüydü.&#160;Kumandan Grünstein'ın Isaac, Albay Hensley ve onun rehberliğinde, okunaksız ama dikkatli bir şekilde yazdığı mektuptaki kelimeler hafızasına kazınmıştı.</p>
<p>Sevgili Yoldaşım,</p>
<p>Bu mektubu Amerikalıların savaş suçlularını hapsettiği Dachaunun ağır şartları altında yazıyorum. Şansımıza, içerideki bir arkadaş yardımcı oluyor da bu mektubu yazabiliyorum. Aynı arkadaş bana, senin bir şekilde rütbesiz askerlerin arasına karıştığından bahsetti. Söylediğine göre kaçan&#160;başka SS'ler de varmış. Tek umudum, Nazi Almanyasının&#160;cesur erkeklerinin tekrar ayağa kalkıp sahip olduklarını geri&#160;alacak gücü bulacağı ve Sevgili Führer'imizin vizyonunu sürdürebileceği bu mühim dönemde bizim yardımımıza koşman.&#160;Dachau'da oldukça kalabalığız. Yüreğimizdeki arzu çok güçlü. Yardımınla, bizi tutsak edenleri etkisiz hale getirip kaçabileceğimize inanıyoruz. Sana tüm kalbimle yalvarıyorum, bu&#160;mektup eline geçtikten üç gece sonra tüm dostlarımızı topla ve&#160;gece yarısı Dachaunun kuzeydoğu kapısına gel. Orada silahla&#160;bekleyen bir arkadaşımız, seni kampın içine sokacak. Tanrı&#160;yardımcın olsun benim sadık dostum.</p>
<p>HeilHitler,</p>
<p>Kamp Kumandanı Jörge Grünstein.</p>
<p>Isaac, Haller Sokağı'mn çaprazındaki üç katlı evi gösterdikten sonra Christine'e bakıp kaşlarını kaldırdı. Üst kattaki balkon kapısında, kapalı perdenin ardından loş bir ışık geliyordu. Christine başını hafifçe aşağı yukarı salladı. İçinde&#160;hissettiği adrenalin boynunu cayır cayır yakıyordu. Isaac parmağıyla Christine'in ceketini gösterdi ve elini tekrar kaldırıp&#160;beklemeye başladı. Christine mektubu cebinden çıkardı. Zarfı&#160;ve içindeki kâğıdı, Dachau'dan geldiği inandırıcı olsun diye&#160;kirletip kırıştırmışlardı. Yine de gecenin karanlığında bir hayalet kadar beyaz ve parlaktı. Christine siyah elyazısını tekrar&#160;okudu. “Stefan Eichmann.” Isaac çabuk olmasını ima eden bir&#160;el hareketi yaptı. Ama Christine başını hızla iki yana salladı ve&#160;parmağıyla göğsüne vurarak sessizce mırıldadı.</p>
<p>“Ben yapacağım.”</p>
<p>Daha Isaac karşı çıkamadan, Christine karşıya geçip Stefan'ın evine doğru yürüdü. Taş basamakları çıkıp mektubu kapı altındaki mektup yerinden attıktan sonra hızla sokak&#160;arasına döndü. Hızla atan nabzı, yürüyen askerlerin postalları&#160;gibi kulaklarında yankılanıyordu. Isaac'in yanına vardığında&#160;koşmaya devam etti. Arada bir arkasına bakıyor, Isaac peşinden geliyor mu diye kontrol ediyordu. Birlikte uzun sokaktan&#160;çıkıp dolambaçlı bir caddeye indikten sonra sola dönüp karanlık bir yan yola girdiler. Burada şoförüyle birlikte Amerikan&#160;ordusuna ait bir kamyon onlan bekliyordu.</p>
<p>Christine ve Isaac güçlükle kamyonun arkasına tırmandılar. Tam brandayı örtüp oturacaklardı ki kamyonun ilerlemeye başlamasıyla Christine dengesini kaybetti. Ama Isaac onu güçlü elleriyle belinden yakaladı. Araç dar caddelerde ilerlerken kendilerini yün battaniyelerden oluşan bir yığının üzerine&#160;atan Christine ve Isaac, sırtlarını kamyon duvarına verip sakinleşmeye çalıştılar. Christine, Isaac'in planlarının işe yarayacağına inanıp inanmadığını sormak istiyordu. Ama Isaac ne&#160;diyebilirdi ki? Yapmışlardı bir kere. Eğer Stefan'ı içeri atmayı&#160;başaramazlarsa başka bir şey düşünmek zorunda kalacaklardı.</p>
<p>Kamyon köyden çıkıp Dachau'ya doğru yol alırken, Christine Isaac'in eline uzandı. Isaac onu hemen kollarının arasına aldı. Christine sevdiği adamın omzuna yaslandı ve o günün&#160;erken saatlerinde evlerinin kapısının altından attığı mektubu&#160;okuyan annesinin huzur bulmuş yüzünü hayal etmeye çalıştı.&#160;Ama gözlerinin önüne gelen tek şey Stefan'dı. Ertesi sabah&#160;tırabzana tutunarak evinin halı kaplı merdivenlerinden aşağı&#160;iniyor, antredeki mühürlü zarfı görünce yüzünde bir şaşkınlık beliriyordu. Christine Stefan'm, kemerini sıkıca bağladığı sabahlığıyla, sırtını dik tutarak zarfa doğru eğilişini hayal&#160;etti. O hiçbir şeyden korkmayacağına emin olan bir adamdı.&#160;Mektubu alıp hemen ocakta yakacak mıydı, yoksa bildiği tüm&#160;SS'lerin listesini yapmak için hızla çalışma odasına mı koşacaktı? Stefan'ın mektubu yok sayma ihtimalini düşündükçe&#160;Christine'in midesine kramplar giriyordu. Gözlerini yumdu&#160;ve uyumak için dua etti. Ama uyuyamadı...</p><div><img src="main-31.jpg" alt=""/></div>
<p>Dört gün sonra Christine, Dachau'nun merkez hapishanesinde, parmak uçlarında yükselerek çelik bir kapının üzerindeki küçük camdan içeri bakmaya çalışıyordu. Bir eli çalkalanan midesinin üzerinde, bir süre içeri baktıktan sonra Isaac ve Albay Hensley'e dönüp başını iki yana salladı. Ve onlarla&#160;birlikte alacalı beton koridorda yürüdükten sonra bir sonraki&#160;kapının camına uzandı.</p>
<p>“Hayır,” dedi, tekrar başını sallayarak.</p>
<p>Beşinci kapıya geldiklerinde kalbi birden hızlandı. Ve başını hızla aşağı yukarı salladı. Albay Hensley, Isaac'e bir şeyler söyledikten sonra elindeki büyük anahtarı kilide yerleştirdi.&#160;Isaac, Christine'in elini sıkıca kavrayıp ona döndü.</p>
<p>“Emin olup olmadığını soruyor.”</p>
<p>Christine tekrar başını salladı. “Evet evet. Eminim.”</p>
<p>Uzun koridorun sonunda bulunan bir başka kapı gıcırdayarak açıldı ve askerler Kumandan Grünstein'ı kollarından tutarak koridora çıkardı. Elleri ve ayakları zincirlenen kumandan, gözlerini beton yerden ayırmıyordu. Gri saçları terli alnına&#160;yapışmıştı. Elleri tir tir titriyordu. Her yavaşladığında askerler&#160;onu iteleyerek yürütüyordu. Durumu, birkaç gün öncesine kadar çok daha kötüydü. Yaşlı adam Christine'e yardım edemeden ölürse ne olacaktı?</p>
<p>Albay Hensley sorgu odasının kapısını açıp askere Kumandan Grünstein'ı içeri sokmasını işaret etti. İçerideki sandalyeye bağlı tutuklu başını kaldırıp askerlere baktı. Adam kaşlarını çatıp bileklerindeki kayışlardan kurtulmaya çalışırken, Christine ve Isaac koridordan onu izliyordu. Alm morarmış, sarı&#160;saçları kir ve kan içinde kalmıştı. Kanayan ellerinin üzerinde&#160;bir sürü çizik vardı.</p>
<p>Tutuklu karşısında kumandanı görünce tükürükler saçarak bağırdı. “Vatan haini!”</p>
<p>Albay Hensley, Christine ve Isaac'e içeri gelmelerini işaret etti. Ardından asker, albayın kumandana sorduğu soruyu çevirdi. “Bu adamı tanıyor musun?”</p>
</body>
</html>