<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Yemeğimi yerken şarap içerim,” dedi kumandan, yemek odası ve mutfağın arasındaki kiler kapısını göstererek. “Riesling lütfen.”</p>
<p>“Tabii, kumandanım.”</p>
<p>Christine, tahta raflarında yüzlerce tozlu şişenin bulunduğu kilerin merdivenlerinden indi. Betonun, toprağın ve patateslerin küflü kokusu ona HessentaTdaki şarap mahzeninde yaşadıklarını hatırlatmıştı. Isaac'le geçirdiği olağanüstü anları ve&#160;ailesiyle yaşadığı korkunç şeyleri... Göğsü sıkıştı. En azından&#160;o zamanlar tek başına değildi. En yakın rafın üzerinde duran&#160;bir şişeye uzandı, şişenin üzerinde LıebFraumılch yazıyordu.&#160;Christine şaraplar hakkında hiçbir şey bilmezdi, Riesling kırmızı mı, yoksa beyaz mı hiçbir fikri yoktu. Bu yüzden Riesling yazan bir etiket görene dek şişeleri teker teker çekti. Aradığı şarabı nihayet bulduğunda şişeyi göğsüne sıkıca bastırdı&#160;ve boş eliyle korkuluğa tutunarak merdivenleri çıktı. En basit&#160;görevde bile kendine güvenemiyordu. Ve şarap şişesini düşürmek hiç istemeyeceği bir ihtimaldi. Şimdilik güvendeyim, diye&#160;düşündü. Ama Isaac nerede? O ne yapıyor?</p>
<p>“Söz veriyorum yaşayacağım,” diye fısıldadı. “Beni yenmelerine izin vermeyeceğim.”</p>
<p>Kumandan Grünstein akşam yemeğinin ardından içtiği bir şişe şarabın üzerine sigara yaktı. Kirli tabakları toplayan&#160;Christine, yemek odası ve mutfak arasında gidip gelirken&#160;kumandanın gözlerini üzerinde hissediyordu. Eti getirmeden&#160;önce sulu, yumuşak etten birkaç ince dilim yemişti. Kirli tabaklan porselen lavaboya yerleştirirken kumandanın tabağında kalan patates, havuç ve et parçalarını ağzına tıkıştırıp çiğnemeden yuttu. Beyaz çinilerin üzerine sıcak su döktüğünde&#160;daha önce görmediği bir şey fark etti. Tabak ve kâselerin ortasında şimşeği andıran mavi bir SS işareti vardı. Dachau'daki&#160;tutsaklar açlıktan ölürken, SSTer onlar için özel dizayn edilen&#160;çinilerden et ve sebze yiyordu. Christine çaldığı lokmaların&#160;midesine oturduğunu hissetti.</p>
<p>Tabakları yıkarken bir sonraki adımın ne olacağını merak ediyordu. Nerede uyuyacağım? diye geçirdi içinden. Umarım&#160;burada onunla yatmak zorunda kalmam. Bunu kaldıramazdı.&#160;Kuru, benekli ellerinin tenine değmesine, nefesini yüzünde ve&#160;boynunda hissetmeye, terli vücudunun baskısına dayanamazdı. Hayatta kalabilmek için yapmaya zorlanacağı şey bu muydu? Son fedakârlığı olarak kendini bir adama mı sunacaktı?&#160;Yüreği ani bir endişeyle doldu. Buraya sadece yemek pişirip&#160;temizlik yapmaya getirilmiş olması için dua ederken Kumandan Grünstein mutfağa girdi.</p>
<p>“Uyumak için barakaya, diğer kadınların yanına gideceksin. Seni almaya biri geliyor.”</p>
<h4>^drfh^QchY/frici^c^m^</h4>
<p>Kapının hızla çalınmasının ardından bayan baş görevli, Christine'i barakalara geri götürdü. Christine korkusuna&#160;rağmen baş görevlinin pürüzsüz tenini ve siperli şapkasının&#160;altındaki özenle taranmış saçlarını görebiliyordu. Doğrusu bu,&#160;onu biraz şaşırtmıştı. Bir model ya da aktris olabilecek güzellikteki bir kadının burada ne işi olabilirdi ki? Ama Christine'i&#160;asık bir suratla gecenin karanlığına sürüklemeye başladığında&#160;tüm güzelliği kaybolmuştu.</p>
<p>Christine saatin tam olarak kaç olduğunu bilmiyordu ama havada hâlâ yanık et kokuları vardı. Başını kaldırdı ve yıldızsız gökyüzüne baktı. Tann'mn bu vahşete şahit olup engel olmadığına inanamıyordu. Karanlık gökyüzünün köşesinde için&#160;için yanan gri ay tüm dünyayı yakıyor gibiydi. Koşar adımlarla yürüyen baş görevli, Christine'i karanlık barakaların uzun&#160;sıraları boyunca sürükledi. Christine yaklaşan trenin çekiç</p>
<p>gibi inen pistonlarını ve tiz sesler çıkaran demir tekerleklerini duyabiliyordu. Uzaktan işitilen kemanlar yine o alaycı valsi&#160;çalıyordu. Sıranın en sonundaki penceresiz barakaya vardıklarında baş görevli kapının kilidini açtı ve Christine'i hiç düşünmeden zifiri karanlık odaya itti.</p>
<p>Christine bir an tökezledikten sonra tekrar dengesini sağladı. Dışkı, kusmuk, idrar kokuları yüzünden istemeden öksürüp öğürdü. Hemen arkasını döndü ve bir eliyle ağzını sıkıca kapadı. Ama birden vücudunun üzerinde eller hissetti. Binleri yüzüne, boynuna, kollarına ve bacaklarına dokunuyor, el&#160;yordamıyla ne olduğunu anlamaya çalışıyordu. Christine hiç&#160;kıpırdamadan durdu. Hiçbir şey göremiyor, hareket edemiyordu. Ne olacağını beklerken karanlıkta boğuk kadın sesleri duyuluyordu. Zayıf, buz gibi parmaklar Christine'i tutup aniden&#160;öne çekti.</p>
<p>“Sorun yok,” dedi boğuk bir ses. “Korkma, sana zarar vermeyeceğiz.”</p>
<p>“Yeteri kadar yer yok,” dedi başka bir kadın. “Ama seni bir yere sığdırırız.”</p>
<p>Christine'in gözleri yavaş yavaş karanlığa alıştı. Yukarıda, aşağıda her yerde kel kafalar vardı. Yüzlerce göz onu izliyordu. Baraka, tahta ranzalara yan yana yatmış kadın ve kızlarla doluydu. Üç dört katlı ranzalar, bir yataktan çok kitaplığa&#160;benziyordu. Kadınlar yakacak odun gibi üst üste istiflenmişti.</p>
<p>Bir el, Christine'i bir ranzaya doğru götürdü ve yavaşça yatağa soktu. Yanlışlıkla kel kafalara, cılız kaburgalara, perişan haldeki ellere ve incecik bacaklara dokunan Christine,&#160;karanlıkta el yordamıyla yolunu buldu. Ranzasına çıktı ve iki&#160;cılız kadının arasına sıkışıp, elleri göğsünde kenetli, sırtüstü</p>
<p>uzandı. Birkaç dakika boyunca mırıldanmalar kesilmedi. Kadınlar Almanca, Lehçe, Macarca, Rusça ve Fransızca&#160;fısıldaşıyordu. Sonra bir sessizlik oldu.</p>
<p>“Adın ne?” diye sordu bir ses karanlıkta.</p>
<p>“Christine Bölz.”</p>
<p>“Yahudi misin?”</p>
<p>“Hayır. Erkek arkadaşımı çatı katında sakladım.”</p>
<p>“Vurdular mı?” diye sordu bir kadın, heyecanla.</p>
<p>“Tabii ki vurmuşlardır,” dedi başka biri.</p>
<p>“Hayır hayır. Muhtemelen asmışlardır,” dedi aynı heyecanlı ses.</p>
<p>“Ya da boğazını kesmişlerdir!”</p>
<p>Christine gözlerini sımsıkı yumdu. Bu kadınların hepsi delirmiş!</p>
<p>“Ee?” dedi yine aynı kadın. “Öldü mü?”</p>
<p>“Hayır.” Christine boğazının acı acı yandığını hissetti. “Birlikte trenle buraya geldik.”</p>
<p>“Onu bir daha asla, ama asla göremeyeceksin.”</p>
<p>“Sen ona kulak asma,” diye fısıldadı yanındaki kadın.</p>
<p>Christine yüzünü görmeye çalışarak yanındaki sese doğru döndü. Ama çok karanlıktı, hiçbir şey göremedi. “Onun nerede olduğunu bulabilme şansım var mı?”</p>
<p>Kimse cevap vermedi.</p>
<p>Christine hareketsiz bir şekilde yatıp karanlığa bakarak etraftaki sesleri dinlemeye devam etti. Tek duyabildiği öksürük, mırıldanma, çekilen burun sesleri ve sessiz hıçkırıklardı. Sanki her nefese ölümün acı tadı karışmıştı. Christine&#160;içinde büyüyen panikle, bu binanın sonsuz karanlığında</p><div><img src="main-23.jpg" alt=""/></div>
<p>yüzlerce kadın olduğunu fark etmeye başladı. Ve sadece kampın bu kısmında bile, bunun gibi sayısız bina vardı.</p>
<p>“Nina Bauerman isminde birini tanıyan var mı?” diye sordu Christine. “Ya da kızı Gabriella'yı?”</p>
<p>“Ne zaman geldiler?”</p>
<p>“Geçen sonbaharda.”</p>
<p>“Yahudi miydiler?”</p>
<p>“Evet.”</p>
<p>“Ben bir buçuk yıldır buradayım,” dedi başka bir kadın. “Yahudi kadınların bazıları Kaddiş* için barakanın arkasında&#160;toplanır. Nina Bauerman diye birini hatırlıyorum. Ama birkaç&#160;ay önce karantinaya gönderildi. Tifüsten.”</p>
<p>“Kızı da onunla mıydı?”</p>
<p>“Kaç yaşındaydı?”</p>
<p>“On iki.”</p>
<p>“Artık onu bulamazsın,” dedi ilk kadın. “Annesini de.”</p>
<p>Christine acı çeken insanların seslerini duymamaya çalışarak dolan gözlerini kapadı. Güçlükle nefes alıyor, kendini karanlık bir tabutta hissediyordu. Sanki etrafı ölüler ve ölmek&#160;üzere olan insanlarla doluydu. Kalbi her çarptığında, başının&#160;sert tahtanın üzerinde attığını hissediyordu. Yorgunluğunun,&#160;beynini ele geçirip onu derin bir uykuya yatırması için dua&#160;etti. Saatler sonra nihayet uyuyabildiğinde kâbuslar ve evinin&#160;rüyaları sürekli olarak uykusunu böldü. Bilinçsiz bir şekilde&#160;uyuyup uyanırken, rüyalarının nerede bittiği ya da gerçekten&#160;farksız kâbuslarının nerede başladığı hakkında hiçbir fikri&#160;yoktu.</p>
<p>* Kaddiş (Kaddish): Yahudilikte, bütün sinagog ayinlerinin ana bölümlerinin ardından Aramca okunan hamd duası. (Çev. N.)</p>
<p>Ertesi sabah Christine'in en büyük korkularından biri gerçek oldu. Gözlerini açtı ve yanındaki ölü kadınla burun&#160;buruna geldi. Zavallı kadının incecik derisi kafatasına yapışmıştı. Açık ağzından diş etlerinde kalan dört çürük diş görünüyordu. Bir süpürge sopası kalınlığındaki kollarını, bir yastık&#160;gibi başının altına kıvırmıştı. Çıplak dizleri fidandan farksızdı. Ama birden ince dudaklarının arasından zayıf bir nefes alıp&#160;uyanmaya başladı. Christine öyle korkmuştu ki kendini hızla&#160;ranzasından aşağı attı.</p>
<p>Diğer kadınlar tahta ranzalardan sürünerek yavaşça kalktılar. Christine barakada trenden kimseyi görememişti. Kadınların çoğunun saçı yoktu. Bazılarının ise kısacık, lime lime saçları vardı. Birkaçının üzerinde, ayakkabı hariç hiçbir şey&#160;yoktu. Kimi Christine'e gülümseyip elini tutarken, kimi hiçbir&#160;şey söylemeden yanından geçti. Yüzlerinde deliliğin boş, şaşkın ifadesi vardı. Barakadaki tüm kadınlar kalkmıştı. Bir avuç&#160;kadın hariç... Uyanan kadınlar arkadaşlarının, kız kardeşlerinin, annelerinin ve kızlarının yanma oturmuş vazgeçmemeleri, pes etmemeleri ya da ölmemeleri için yalvarıyordu.</p>
<p>Tutsaklar sırayla barakadan çıkarken bir kadın Christine'in arkasına yaklaştı.</p>
<p>“Şimdilik güvendesin,” dedi kadın. “Ama birkaç ay içinde bizim gibi zayıflayacaksın. O yüzden dikkatli olman gerek.&#160;Askerlerin seçim zamanı geldiğinde doktorlar sabah yoklamasına gelip güçsüz ve hastaları ayıklıyor. Ranzaların arasında&#160;ileri geri yürüyüp numaraları not alıyor. Ve eğer numaranı yazarsa, bu kazana gideceğin anlamına gelir!”</p>
<p>Christine kadının sesini hemen tanıdı. Bu, Isaac'i bir daha asla göremeyeceğini söyleyen kadındı. Ona bakmak için</p>
<p>arkasına döndü. Kısa boylu olmasına rağmen kadının sert bir görüntüsü vardı. Yüzü ve bedeni, diğer tutsaklara göre daha&#160;topluydu. Başı ve tek kolu yürürken kıpraşıyordu. Kırmızı&#160;gözlerine çok sert bir bakış hâkimdi.</p>
<p>Çıplak ayakları ve yırtık ayakkabıları çamura basan kadınlar sabah ayazında yoklama için sıraya girdi. Bir yoklama başkanı, önlerinde ileri geri yürüyerek bağırdı. “Dik durun! İleri bakın! Şu sırayı düzeltin!”</p>
<p>Christine'in önündeki yaşlı kadın dik durmakta zorlanıyordu. Bir o yana bir bu yana gidiyor, çelimsiz kollarım amaçsızca sallıyordu. Gardiyan onu sıradan çekip dizlerinin üzerine çökmesini sağladı ve silahını başına dayayıp hiç düşünmeden tetiği&#160;çekti. Zavallı kadın yüzüstü çamurun içine düştüğünde açılan&#160;elbisesinin altından beyaz kalçaları göründü. Christine yerinden zıplayıp elini ağzına götürürken diğer kadınlar hiçbir tepki&#160;vermemişti. Tanrım! diye düşündü kendi kendine. Alışmışlar!</p>
<p>“Elini indir!” diye fısıldadı yanındaki kız. “Dikkat çekme!”</p>
<p>Kızın siyah saçları düzgün bir şekilde kesilmemişti. Kahverengi iri gözleri, soyuk kabuk bağlamış dudakları vardı. Christine kızın bir şakağında morluk olduğunu gördü. Belirgin elmacık kemikleri ve solgun teni yüzünden söylemek zor&#160;olsa da aynı yaşlarda olduklarını tahmin etti. Christine tekrar&#160;başını çevirip ileri baktı.</p>
<p>“Ben Hanna,” diye fısıldadı kız tekrar.</p>
<p>Christine başını hafifçe sallasa da gözlerini yoklama başkanı ve gardiyanlardan çekemiyordu.</p>
<p>“Arkadaşlarına ne olduğunu öğrenebilirim. Nina Bauer-man ve Gabriella'ydı değil mi?”</p>
<p>Christine tekrar başını salladı ve gardiyanların bakmadığından emin olduğunda fısıldadı. “Bir de Isaac. Isaac Bauerman.”</p>
<p>“Sadece kadınlar.”</p>
<p>Sayımdan sonra, kadınlar işlerine gönderildi. Hanna kalabalık bir grupla birlikte istemeden ilerlerken Christine'e gizlice el salladı. Christine, Kumandan Grünstein'm evine tek başına gidip gitmemesi gerektiğini bilmediği için soğukta titreyerek beklemeye başladı. Hem barakalara götürüldüğünde&#160;hava çok karanlıktı, yolu bulabileceğinden de emin değildi.&#160;Christine orada öylece dururken bir gardiyan ona yaklaştı.</p>
<p>“İşe!” Ve Christine yüzüne inen tokatla birlikte sendeledi. Sonra hemen kendine geldi ve yüzünün sağ tarafını tutup eve doğru koşmaya başladı. Sol tarafında, dikenli bir tel örgü&#160;kampı ikiye bölmüştü. Christine telin diğer tarafında birbirine&#160;benzer bir sürü ahşap baraka olduğunu gördü. Erkek tutsaklar&#160;sıraya girmişti. Bir yoklama başkanı önlerinde ileri geri yürüyordu. Christine rengi atmış yüzlere baktı. Fakat binlerce&#160;adamın içinden Isaac'i görmesi imkânsızdı. Eve yaklaştığında, kampın derinliklerinde bir yerden iri, kara bulutlar yükseldiğini fark etti. Kumandan Grünstein elinde sigarası, ön&#160;verandada duruyordu.</p>
<p>“Günaydın bayan.”</p>
<p>“Günaydın kumandanım. Bugün için yapılmasını istediğiniz özel bir şey var mı?”</p>
<p>“Şimdilik sadece kahvaltı ve gerekli olduğunu düşündüğün diğer işler.”</p>
<p>Christine içeri girmek üzere kapının kolunu tuttu. Ama sonra, şansını denemek zorunda olduğunu hissetti. Kumandana bakıp titreyen bir sesle konuşmaya başladı. “Özür dilerim&#160;kumandanım, ama...”</p>
<p>“Evet?” Kumandan yüzünü ona döndü ve sigarasını dudaklarının kenarına sıkıştırıp verandanın parmaklıklarına yaslandı.</p>
<p>“Buraya biriyle geldim.”</p>
<p>Kumandan Grünstein kaşlarım çattı ve sigarasını ağzından çekip külünü verandanın köşesine attı. “Ve ona ne olduğunu öğrenmek istiyorsun?” Gözlerinden, ifadesini okumak oldukça güçtü.</p>
<p>“Özür dilerim kumandanım. Biliyorum bunu istememeliy-dim, fakat...”</p>
<p>Kumandan Christine'e yaklaştı ve birden kolunu kaptı. Parmakları Christine'in koluna batıyordu. “Haklısın. İsteme-meliydin! Sen kendinde misin? Söylediklerimin bir kelimesini&#160;bile dinlemedin mi?”</p>
<p>“Çok özür dilerim kumandanım. Bir daha asla olmayacak.”</p>
<p>Kumandan Grünstein, onu iterken Christine'in nabzı şakaklarında atıyordu. Christine, kumandan arkasını dönüp verandanın diğer ucuna gidene kadar korkudan bacakları titreyerek bekledi. İçeri girdiğindeyse, kumandan, şeytani krallığını gözden geçiren deli bir kral gibi hâlâ basamaklardaydı.</p>
<p>Christine mutfakta kumandanın kahvaltısı için kahve yaptı. Yumurta haşlayıp kahverengi ekmeklerden dilimlerken kamı açlıktan gurulduyordu. Kumandan kahvesini ve ekmeğini bitirdi ama yumurtasına dokunmadı. Christine, Kumandan Grünstein çıktıktan sonra camdan dışarıyı kolaçan etti&#160;ve yumurtayı bir kerede midesine indirdi. Lokmalarını nefes&#160;almadan yutarken kendini bir hayvan gibi hissediyordu. Yakalanma korkusu, insanlar ölürken yemek yiyor olmanın vicdan&#160;azabına karışıyor, yediği hiçbir şeyden tat almıyordu. Aklında&#160;hep aynı som vardı. Geldiklerinden beri Isaac bir şeyler yiye-bilmiş miydi?</p>
<p>Christine bulaşıkları yıkadıktan sonra böcek bulmak için</p>
<p>arka kapıdan bahçeye çıktı. Geniş, dikdörtgen bahçeye kötü bakılmış, her yerinde yabani otlar çıkmıştı. Sebze yetiştirilen&#160;toprak parçası çitlere kadar uzanıyor ve neredeyse tüm bahçeyi kaplıyordu. Christine nereden başlayacağını düşünerek büyük arsanın arkasına kadar yürüdü. Sonra sararmakta olan bir&#160;havuç sırasının yanında durdu. Buradan, daha önce hiç görmediği yerleri görebiliyordu.</p>
<p>Kampın tam ortasında iki tuğla bina vardı. Birinde tek bir pencere bile yoktu, diğerinin ise kocaman, kırmızı bir bacası vardı. Christine bacadan kara dumanların çıktığını gördü.&#160;İlk binanın yanında çalışır durumda olan askeri kamyonlar&#160;duruyordu. Egzoz boruları, bina duvarından içeri giren borularla birleştirilmişti. Yüksek, dikenli tel örgülerle çevrili dar&#160;bir yolda sıkışmış yaşlı adam, genç kadın, çocuk ve ailelerden&#160;oluşan uzun kuyruklar, askerlerin deri kırbaçları eşliğinde binalara doğru yürüyordu. Bu sırada tutsaklar ilk binadan bacalı&#160;binaya el arabalarıyla cesetler taşıyordu.</p>
<p>Christine birden dizlerinin üzerine çöküp kusmaya başladı. Buraya geldiklerinde yanık et kokusunu fark etmişti, ama bunun bu katliamın bir parçası olduğunu anlayamamıştı. Kokunun açlıktan, hastalıktan ya da bu sabahki zavallı kadın gibi&#160;vurularak ölen insanların yakıldığı krematoryumdan geldiğini düşünmüştü. Ancak binalara doğru yürüyen insanlar hâlâ&#160;giyinikti! Yani henüz elemeden bile geçmemişlerdi. Trenden&#160;indikleri gibi ölüme gidiyorlardı. Bahçedeki ekilmiş alanların&#160;arasında yayılan yabani otlar ve hindibalara bakıp öğürmeme-ye çalışırken göğsü sıkıştı.</p>
<p>Birden arkasında Kumandan Grünstein'ın sesini duydu.</p>
<p>“Bir sorun mu var?”</p>
<p>Christine hızla ayağa kalkıp ağzını elinin tersiyle sildi. “Hayır kumandanım,” dedi sesinin titremesine engel olmaya çalışarak. Kumandan, Christine'in arkasından dumanların&#160;yükseldiği gökyüzüne baktı.</p>
<p>“Ah... Anladım. Krematoryumu gördün.” Adamın sesindeki hüzün Christine'i şaşırtmıştı. “Son gelen teslimattaki Zyklon-B'lerin* bozuk olduğunu söyleyip gaz kutularını gömmelerini emretmiştim. Bunun onları yavaşlatacağını düşündüm ama durmayacaklar. Bir gün bile durmayacaklar. Bu yüzden kamyon kullanıyorlar. Zaten biliyorsun, bu işe kamyon&#160;egzozlarını kullanarak başladılar.” Kumandan başparmağıyla&#160;çenesini kaşırken, Christine'e sanki onu anlamasına ihtiyacı&#160;varmış gibi bakıyordu.</p>
<p>“Krematoryumu ilk gördüğümde onlarla birlikte gaz odalarına girmek istedim. Ama sonra bu cinayetlere şahit olduğumu fark ettim. Bu savaş bittiğinde hâlâ yaşıyor olursam, burada&#160;yaşanan gerçekleri tüm dünyaya anlatabileceğim.”</p>
<p>Christine ne cevap vereceğini bilemiyordu. Hatta cevap vermeli miydi, ondan bile emin değildi. Kumandan Grüns-tem yalan söylüyor olmalıydı, yoksa nasıl burada durup bunun olmasına izin verebilirdi ki? Christine barakaya gitmek&#160;istiyordu. Sadece uzanıp uyumak, uykuyla birlikte her şeyden&#160;uzaklaşmak istiyordu. Burada olanları bilmek ya da düşünmek istemiyordu. Bahçeye çalışmak için çıkmıştı ama artık&#160;çalışamazdı. Eve gitmesi gerekiyordu, az önce gördüklerinden&#160;uzaklaşabildiği kadar uzaklaşmalıydı. Christine onu durdurmayacağını umarak kumandanın yanından geçti. Safrasının</p>
<p>* Bu madde Nazi Soykırımı sırasında kullanılan Siyanür bazlı kimyasal silahı açıklamaktadır. Yahudi Soykırımı sırasında Auschwitz-Birkenau gibi toplama&#160;kamplarında esirleri öldürmek için kullanılan zehir. (Çev. N.)</p>
<p>asidik tadı boğazım yakıyordu. Yediği yumurta dilinde acı bir tat bırakmıştı.</p>
<p>Christine günün geri kalanını ütü yaparak, yerleri süpürerek ve kumandanın yemeklerini hazırlayarak geçirdi. Er ya da geç bahçeye çıkmak zorunda olduğunu bilmesine rağmen&#160;bugün çıkmayacaktı. Onun yerine düşünmemeye çalışarak&#160;bir makine gibi çalıştı. Sıralar halinde binaya giren insanların&#160;görüntüsü aklından hiç gitmiyordu. İnsanların cansız, çıplak&#160;bedenlerinin binanın diğer ucundan çıktığını görmüştü. Katliamdan sonra bir hayvanmış gibi el arabalarına yığılan insanların garip bir şekilde kıvrılan kol ve bacakları aşağı sarkmıştı. Christine ölen binlerce insanın yaşadığı acı ve işkenceyi&#160;düşünmemeye çalışsa da acıyı, kalbinin etrafına sarılmış ağır,&#160;kara bir zincir gibi nereye giderse gitsin yanında taşıyordu.</p>
<p>Kalbindeki bu kara zincir ara sıra gevşiyordu. İçindeki hüzün, korku ve ev özlemi dayanamayacağı kadar çoğaldığında rahatlamak için hep yaptığı gibi elini saçlarında gezdirmek istiyor, ama avuçlarına hiçbir şey gelmiyordu. Gün boyu gerçek&#160;defalarca yüzüne vuruyor, Christine yaptığı işi bırakıp oturmak zorunda kalıyordu. Ve bayılmamak için başını bacaklarının arasına sıkıştırıp işe dönmeye hazır hissedene dek öylece&#160;oturuyordu.</p>
<p>Christine barakaya gittiğinde hava iyice kararmıştı. Karanlığın krematoryumu, çürüyen bir cesedin üzerine çekilmiş bir kefen gibi saklaması içini ferahlatmıştı. Barakadan içeri girdiğinde biri onu bileğinden yakalayıp koridora çekmeye çalıştı.&#160;Christine ayaklarını yere sıkıca bastı ve bağırıp kurtulmak için&#160;çabaladı. Fakat bileğini tutan kişi yanına yanaştı.</p>
<p>“Şişşt... Benim,” dedi Hanna, kısık bir sesle. “Gel.”</p>
<p>Hanna onu alt yataklardan birine çekti. Christine, Hanna'nm yanına uzanıp karanlıkta gözlerini kıstı. Sadece birkaç santim&#160;uzağındaki Hanna'nm yüzü loş ışıkta, bir hayalet maskesini&#160;andırıyordu.</p>
<p>“Fısıldamak zorundayız,” dedi Hanna. “Seçim için seni uyaran kadını hatırlıyor musun? O, tutsakların lideri. Gördüğü,&#160;duyduğu her şeyi baş görevliye söylüyor, böylece iki kez yemek&#160;yiyor. Üniformasındaki üçgen, buraya gelmeden önce profesyonel suçlu olduğu anlamına geliyor. Ve SS'ler, profesyonel suçluların Dachau'da hayatta kalmak için her şeyi yapacağını çok&#160;iyi bilir. Ona dikkat et. Kötü tarafına denk gelmek istemezsin.”</p>
<p>“Teşekkürler,” dedi Christine fısıldayarak.</p>
<p>“Dur daha bitmedi. Uyarmak istediğim bir konu daha var. Çoğu kadının sana güvenmeyeceğini bilmelisin.”</p>
<p>“Neden ki?” Christine'in sesi istemeden biraz yüksek çıkmıştı. “Ne yaptım?”</p>
<p>“Sen Yahudi değilsin. Ve kamp kumandanının evinde çalışıyorsun. Gördüklerini ona anlatmandan korkacaklardır.”</p>
<p>“Ama ben asla...”</p>
<p>“Beni dinle. İnsanlar burada canlan için savaşıyor. Ve bu her şeyi değiştirir. İş kendi canını kurtarmaya geldiğinde insanların neler yapabileceğini gördüğünde hayret edeceksin.”</p>
<p>“Peki, sen bana güveniyor musun?”</p>
<p>“Evet.”</p>
<p>“Neden?”</p>
<p>“Bilmiyorum. Belki buraya yeni geldiğin ve henüz umudunu kaybetmediğin içindir. Belki de sorduğun ilk şey erkek arkadaşının annesi ve kız kardeşi olduğu için.”</p>
<p>“Onların nerede olduğunu öğrenebileceğini söylemiştin.”</p>
<p>“Evet. Üzgünüm... Ama bunu söylemenin kolay bir yolu yok. Gabriella geldikten kısa bir süre sonra gaz odasında öldürülüp yakılmış.”</p>
<p>Christine kamına sert bir yumruk yemişti sanki. “Emin misin?”</p>
<p>“Evet. Kayıt departmanında çalışıyorum. Tutsakların bilgilerini yazıp dosyalıyorum.”</p>
<p>Christine sırtüstü uzanıp dolan gözlerine avuçlarının uçlarıyla bastırdı. Daha küçücük bir çocuklu, dedi kendi kendine. Sonra&#160;titreyen sesini toparlayıp tekrar Hanna'ya döndü. “Peki Nina?”</p>
<p>“Tifüs, üç ay önce.”</p>
<p>“Ah Tanrım...”</p>
<p>Hanna ranzada kenara kaydı. “Dachau'ya hoş geldin.” Christine, Hanna'nın elini omzunda hissetti. “Bak, eğer fırsat&#160;bulursam erkek arkadaşını da bulmaya çalışacağım. Ama hiçbir şey için söz veremem. Eskiden erkek tutsakların kayıtlarına da bakabiliyordum. Ancak yeni baraka memurunun gözü&#160;bir şahin gibi sürekli dosyalarda. Bir şey aradığımı hemen anlayacaktır. O gelmeden önce ikiz erkek kardeşimin hâlâ hayatta olduğunu öğrenmiştim. Cephane fabrikasında çalışıyormuş.&#160;Ama üzerinden bir yıl geçti. Şimdi... hayatta mı bilmi...”&#160;Hanna bir süre sustuktan sonra devam etti. “Neyse. Biliyor&#160;musun, Avusturya'nın eski başbakanının burada olduğunu da&#160;öğrenmiştim. Fransa'nınkinin de. Almanlar defter tutma konusunda çok titiz. Giren her kişinin kaydını tutuyorlar. Öldürdükleri her insan da buna dahil.”</p>
<p>Christine sesini toparlamaya çalıştı. “Ne kadardır buradasın?” “İki yıl. Aşağı yukarı bir iki ay da geçti. Berlin'de küçük&#160;bir apartman dairesinde dokuz kişi saklanıyorduk. Altı ay</p>
<p>kadar saklandık. Ama komşumuz bizi iki somun ekmeğe satıp Gestapo'ya ihbar etti.”</p>
<p>Christine hafifçe sızlandı. “Peki ailen?”</p>
<p>“Annemle küçük kız kardeşlerim direkt gaz odasına gönderildi. Gardiyanlar babamı dışarıdaki bahçe kapısına astı. Dachau köyünün belediye başkanmı ve on adamı daha astılar.&#160;Uç hafta boyunca cesetleri orada öylece sallandırdılar.”</p>
<p>“Çok üzüldüm.”</p>
<p>“Öyle.” Hanna'nm sesi hüzün doluydu. “Beni öldürmemelerinin tek sebebi sekreter olmam. Daktilo kullanmayı çok iyi bildiğim için. Düşünsene... Bazen keşke bunu onlara söyle-meseydim diyorum.” Christine, Hanna'nm eline kuru, sert bir&#160;şey tutuşturduğunu hissetti. “Al, sana bir parça ekmek ayırdım. Yemek vaktini kaçırdın.”</p>
<p>“Hayır. Teşekkür ederim.” Christine ekmek kabuğunu Hanna'nm avucuna geri koydu. “Senin benden daha çok ihtiyacın var. Hem aç değilim.”</p>
<p>“Emin misin?” Hanna cevabı beklemeden ekmeği ağzına tıkıp çiğnemeye başladı.</p>
<p>“Evet. Hiç iştahım yok.”</p>
<p>Christine her gün kumandanın evine giderken, burada çalıştığı için ne kadar şanslı olduğunu hatırlıyordu. Kadın tutsaklardan bazıları kampın dışındaki cephane fabrikalarında&#160;ya da uçak motoru yapan Bayerische Motoren Werke fabrikasında çalışırken bazıları Hanna gibi kamp sınırlarının içinde&#160;çalışıyordu. Kimi kayıt departmanında, kimi mutfakta kimi&#160;yeni gelen tutsakların eşyalarını ayırmada görevliydi. Diğerleriyse kampın sorunsuz bir şekilde işlemesini sağlayan diğer&#160;yüzlerce işten birinde çalışıyordu. Ama çoğu kadının görev&#160;yeri inşaattaydı. Hava nasıl olursa olsun toprak kazıp el arabaları itiyor, kaya taşıyıp yol ve baraka yapıyorlardı. Tutsaklar gardiyanlar tarafından sebepsiz yere dayak yiyip yok yere&#160;vuruluyordu. Artık insanların kurşun, açlık ya da hastalık yüzünden yere yıkılması gayet normaldi. Sinekler, tifüs, kolera&#160;ve ölüm tutsakların daimi dostuydu. Her gece barakaya dönen</p>
<p>kadınların sayısı azalırken her sabah azalan miktarın iki katı kadar yeni kadın geliyordu.</p>
<p>Christine her gece barakasına dönerken aynı duayı ediyordu. Tanrım, Hanna lütfen Isaac 'ten bir haber alsın. Ama sonuç hep aynıydı, Hanna erkeklerin dosyalarına bakmak için bir fırsat yakalayamamıştı. Christine ne zaman dışarı çıksa&#160;gözleri çitin diğer tarafında Isaac'i arıyordu. İşe gidip gelirken&#160;kampı ikiye bölen tellere elinden geldiğince yakın yürürdü.&#160;Orada sıraya dizilmiş, çalışan, yerde yatan, yürüyen binlerce&#160;adam vardı. Olduğu mesafeden hepsi aynı görünüyordu; çizgili üniformalar, zayıf bedenler, kel kafalar ve kirli yüzler...</p>
<p>Christine kumandanın evinde yemek pişirip temizlik yaparken normal hayatına devam ediyormuş gibi davranmaya çalışıyordu. Geçen saatlere dayanmanın tek yolu buydu. Ama&#160;korkunç krematoryum manzarasının bulunduğu bahçeye çıktığında bu düşten hemen uyanıyordu.</p>
<p>Kumandanın tabağındaki artıkları yiyen Christine, hazırladığı yiyeceklerden ufak bir pay alabilse de evden yemek çıkarmama konusunda katı bir şekilde uyarılmıştı. Ara sıra&#160;yetişebildiği akşam yemeklerinde, tutsaklara bir parça bayat&#160;ekmekle birlikte çürümüş sebzelerden ve etin kıkırdaklarından yapılan sulu çorba veriliyordu. Christine yemeğe vaktinde yetişebilmişse payını Hanna'ya verirdi. Neredeyse her gün&#160;baş görevlilerden biri tutsaklara bakmadığında, Hanna'ya ya&#160;da diğer kadınlardan birine vermek için birkaç dilim ekmek,&#160;bir parça peynir ya da bir parça et çalardı. Bir şey saklamak&#160;istediğinde kullanabileceği tek yer ayakkabıları ya da ağzıydı.&#160;Üniformaların cepleri olmadığı gibi altlarına giyebilecekleri&#160;bir iç çamaşırları bile yoktu.</p>
<p>Bir gün Christine iki yanağına ekmek kabuğu tıkıştırmış bir halde barakaya dönerken bir gardiyan onu durdurdu.</p>
<p>“Burada ne yapıyorsun?” Christine barakaları işaret ederek yürümeye devam etti. Ama adam tüfeğini kaldırıp yolunu kesti. “Dur! Ağzında ne var?” Christine ağzındaki lokmayı&#160;çiğnemeye çalıştı, ama ekmek çiğnenmeyecek kadar kuruydu.&#160;“Tükür!” Christine tükürmeye çalışırken neredeyse boğulacaktı. Adam silahını başına doğru kaldırdığında Christine altına işemek üzere olduğunu hissetti.</p>
<p>“Ben Yahudi değilim! İsterseniz Kamp Kumandanı Grünstein'a sorun! O size söyler!”</p>
<p>Adam tüfeğini indirip Christine'e baktı. “Kumandan Grünstein'm evinden mi geliyorsun?”</p>
<p>Christine başını evet dercesine salladı.</p>
<p>“O zaman sen bize bahsettiği o küçük tatlı bayansın.” Adam elini Christine'in kalçasına koyup üniformasının eteğini sıyırdı. “Yiyecek çaldığından haberi var mı?”</p>
<p>“Kumandan Grünstein, ona ait olan bir şeye el uzatan olursa mutlaka söylememi istedi. Ve ben yüzleri asla unutmam.”</p>
<p>Bu sözlerle bir adım gerileyen gardiyan, Christine'e devam etmesi için işaret etti. Christine koşmaya başladı. Kalp ve ciğerlerinin, ince derisini yırtıp kanlar içinde ayaklarına&#160;dökülmesini engellemek ister gibi kollarını kamının üzerine&#160;bastırıyordu.</p>
<p>Şu ana kadar Dachau'ya hiç bomba düşmemişti. Her gece bomba sesleri duyulsa da gürültüler uzaktan geliyordu.</p>
<p>Christine yakınlardaki cephane ya da uçak parçalan yapan fabrikaların bombalanmasının ne kadar süreceğini merak&#160;ediyordu. Çünkü bu fabrikalar bombalandığında, sıra kampa&#160;gelecekti.</p>
<p>Christine kumandanı akşam yemeği masasında içki içerken bulduğunda Dachau'daki tutsaklığının beşinci haftasm-daydı. Lahana turşulu, elmalı ve üzümlü ördeğin bulunduğu servis tabağıyla yemek odasına girdiğinde, kumandanın bir&#160;elinde bir şişe konyak diğer elinde ise bir içki bardağı vardı.&#160;Kumandan üzümleri, ördeği ve konyağı Berlin'den özel olarak getirtmişti. Christine ilk önce bunun ördek pişirmeyi bilip&#160;bilmediğini görmek için yapılan bir test olabileceğinden korkmuştu, ama şimdi kumandan saatlerce uğraştığı ördeğe not veremeyecek kadar sarhoştu. Kumandan Grünstein, Christine'i&#160;görünce bardağını havaya kaldırarak bağırdı.</p>
<p>“Hitler'e! Hepimizden çok yaşasın!” Gözleri kanlı, dudakları ıslaktı. Başını geriye atıp içkiyi kafaya diktikten sonra bardağı sertçe masaya bıraktı. Ve titreyen eliyle konyağı alıp&#160;bardağını tekrar doldurdu. Christine elindeki servis tabağını&#160;masaya bırakıp kumandanın tabağına uzandı.</p>
<p>“Tabağınızı doldurayım kumandanım. Bir şeyler yemelisiniz.” Christine gümüş servis maşasını kullanarak kusursuz bir şekilde kızaran ördek göğsünü ortasında SS sembolü olan&#160;çiniye koydu. Tabağın üzerine bir kaşık elma ve üzüm karışımından serptikten sonra lahana turşusuna uzandı. Ama kumandanın birden bileğini yakalamasıyla yerinden sıçradı.</p>
<p>“Benimle bir içki iç, Christine.” Kumandanın kelimeleri zar zor seçiliyordu.</p>
<p>Kumandan Grünstein elini çekip boş şarap bardağına</p>
<p>uzandı. Christine tam rahat bir nefes almıştı ki kumandan bardağı devirdi. “Lanet olsun.”</p>
<p>Christine bardağı kaldırdı ve kalbi küt küt atarken yemek tabağını kumandanın önüne koydu. Ardından masadan bir adım gerileyip beklemeye başladı. Ama kumandan tabağı itip su bardağına uzandı. Suyu çenesinden akıtarak, kana&#160;kana içtikten sonra boş bardağı konyakla doldurdu. “Al,” dedi&#160;Christine'e uzatarak. “Otur.”</p>
<p>“Nein danke, kumandanım. Teşekkür ederim ama şimdilik başka bir şeye ihtiyacınız yoksa mutfakta yapmam gereken&#160;işlerim var.”</p>
<p>“Benimle otur, lütfen. Sadece biraz.”</p>
<p>“Bunun iyi bir fikir olduğunu düşünmüyorum, kumandanım.”</p>
<p>“Bence söylediğimi yapmalısın, Christine. Yaşamın ve ölümün gücü benim ellerimde, unuttun mu?”</p>
<p>Christine masanın uzağına bir sandalye çekti ve oturup ellerini kucağına koydu.</p>
<p>“Teşekkür ederim. O kadar kötü bir şey yokmuş, değil mi?” Kumandan Grünstein uyuyakalıyormuş gibi gözlerini&#160;birçok defa kırptıktan sonra konyağından bir yudum daha aldı.</p>
<p>“Özür dilerim. Ama sadece konuşmak istiyorum.”</p>
<p>“Anlıyorum kumandanım.” Christine ne kadar korksa da üzeri kahverengi sos ve parlak mor üzüm kesikleriyle kaplı&#160;çıtır çıtır ördeğe bakarken ağzı sulanıyordu.</p>
<p>“Ye ye,” dedi kumandan, tabağı göstererek. “Korkma.” Tabağı alıp Christine'in önüne koyduktan sonra çatal ve bıçağını da ona doğru itti. Kalın parmakları masa örtüsünün üzerinde&#160;beceriksizce hareket ediyordu. Christine ellerini kucağından</p>
<p>kaldırmadı, onu esir tutan biriyle aynı masada yemek yemek istemiyordu. Ama kumandan bunu fark etmemiş gibiydi. Kumandan sandalyesinde kambur bir şekilde otururken, bardağın&#160;içindeki konyak çalkalanıyor, parmaklarından aşağı akıyordu.&#160;“Başaramadılar.”</p>
<p>“Özür dilerim kumandanım. Ama ne demek istediğinizi anlayamıyorum.”</p>
<p>“Stauffenburg, Haeften, Olbricht, Mertz!” Kumandan bağırırken yüzü giderek kızarıyordu. “Kıdemli subaylar! Hepsi! Hâlâ planı berbat ediyorlar! Bombaları bir evi havaya uçuracak kadar büyük yapmalıydılar. O piçi ancak bu öldürebilirdi!”</p>
<p>“Kimi kumandanım?”</p>
<p>“Hitler'i! Daha önce de deneyenler olmuştu!”</p>
<p>Christine bir an nefes alamadı. Hitler'in kendi adamları onu öldürmeye mi çalışıyor? Hem kafası karışmış, hem de&#160;mutlu olmuştu. Bu kâbus nihayet son bulabilecek miydi?</p>
<p>“Tekrar deneyecekler mi?”</p>
<p>“Hayır,” dedi kumandan, başını iki yana sallayarak. “Hitler onları infaz etti. Sıraya sokup tek tek vurdu.” Christine, duyduğu haber karşısında omuzlarını düşürürken Kumandan&#160;Grünstein içkisinden bir yudum daha aldı. “Gördün mü? İşte&#160;sana söylemeye çalıştığım bu. Kimse güvende değil. Bu işe&#160;karışan subayların ailelerindeki herkes tutuklandı. Hamile&#160;eşleri, küçük çocukları bile.” Kumandan yorulmuş gibi arkasına yaslandı ve bir süre sessiz kaldıktan sonra bir iç geçirip&#160;tekrar konuşmaya başladı. “Buraya nasıl geldiğimi sana hiç&#160;anlattım mı?”</p>
<p>“Hayır kumandanım.”</p>
<p>Kumandan Grünstem sulu gözlerle Christine'e baktı. “1933'te Nazi Partisi'ne katıldım. Ancak yöntemlerini eleştirdiğim için&#160;kovuldum. Beş yıl sonra Gestapo tarafından tutuklanıp bir çalışma kampına gönderildim.” Christine gözlerini iri iri açtı.&#160;Kumandan, en az onun kadar şaşırmış gibi başını onaylayarak&#160;salladı. “Evet evet doğru duydun. Tutuklandım! İnanabiliyor&#160;musun? Ve şimdi görevdeyim!”</p>
<p>Christine su sürahisine uzandı, boğazı aniden kupkuru olmuştu. “İçebilir miyim?”</p>
<p>“Tabii tabii. Ama bunu içmeyeceksen...” Kumandan bardağındaki son ağız dolusu likörü bitirdi. Gözlerini yumup yutkundu ve Christine için koyduğu konyağa uzandı. “1940'ta Nazi Almanyası'na sızıp bilgi almak için tekrar SS'ye başvurdum. Neden biliyor musun?”</p>
<p>“Hayır kumandanım.”</p>
<p>“Çünkü Stuttgart'm piskoposu bana Hadamar ve Grafe-neck'teki zihinsel engellilerin öldürüldüğünü söylemişti. Biliyor musun, benim kız kardeşim 1941'de Hadamar'da esrarengiz bir şekilde öldü. Ben de gerçeği gün yüzüne çıkarmaya karar verdim.” Elini masaya vurup devam etti. “Bana geçmişimle ilgili tek bir soru bile sormadılar! 1941'de Waffen-SS'e&#160;kabul edildim. Ardından Polonya'daki kamplara Zyklon B'yi&#160;tanıtmak için görevlendirdim.”</p>
<p>Christine bardağını bırakıp Kumandan Grünstein'a baktı. “Bunun gibi başka kamplar da var mı?”</p>
<p>“Elbette!” dedi kumandan, güçlü bir şekilde başını sallayarak. “Auschwitz! Treblinka! Buchenwald! Ravensbrück Mauthausen! Daha bir sürü yer sayabilirim. En kötüsü Auschwitz. Ama bunların hepsi imha kampı değil. Hepsinde gaz</p>
<p>kullanılmıyor. Naziler, Yahudilerin özel muamele gördüğünü söylüyordu. Bu özel muamele dedikleri, cinayet için kullandıkları bir koddu. Şok içindeydim. Tiksinmiştim ama izlemek&#160;için kendimi zorladım. Böylece gördüğüm her şeyi dünyaya&#160;anlatabilecektim.”</p>
<p>Christine sandalyesine yaslandı. Açlığı yok olmuş, yerini acı, iğrenç bir duyguya bırakmıştı. “Ne için bekliyorsunuz?”</p>
<p>“İnsanlara anlattım. Herkesin Nazilerin yaptıklarını öğrenmesi için hayatımı riske attım. Berlin'deki İsviçre elçiliğinde, basın ataşesine anlattım. Berlin piskopos yardımcısına anlattım. Birkaç doktora ve Alman yeraltı dünyasına da. Ama hiçbir şey olmadı. Daha bu sabah Berlin'den gelen trende Berlin&#160;İsveç Elçiliği kâtibiyle karşılaştım. Saatlerce sohbet ettik. Bu&#160;vahşeti devletine anlatması için ona yalvardım.”</p>
<p>Christine hiçbir şey söylemeden dinliyor, kumandanın doğru söyleyip söylemediğine karar vermeye çalışıyordu. Yüzündeki acı dolu ifadenin sebebi hüzün mü, yoksa suçluluk&#160;duygusu muydu, bilemiyordu.</p>
<p>“Bana inandıklarını düşünmüyorum. Ondan, düşmanları yaşanılanlardan haberdar etmesini istedim. Fakat bana sesimi&#160;alçaltmamı söyleyip durdu. Eminim delirdiğimi düşünmüştür.” Kumandan Grünstein gözlerini kapadı, elindeki boş bardak yana doğru eğilmişti. “Başka ne yapacağımı bilmiyorum.”</p>
<p>Christine keten masa örtüsünün üzerindeki şarap bardağına baktı. Masada duran şamdandaki mum ışıkları kristallere yansıyordu. Bir an bu manzaranın dışarıdan nasıl görüneceğini düşündü. Kirli üniforması, kırpılmış saçları ve kir toprak&#160;içindeki incecik bacaklarıyla, bir SS subayıyla pahalı tablolar,&#160;İran halıları ve kiraz ağacından yapılmış mobilyalarla dolu bir</p>
<p>odada oturuyordu. Önünde de bir tabak ördek vardı... Christine bir an delirecekmiş gibi hissetti.</p>
<p>“İzninizi isteyebilir miyim, kumandanım?” diye sordu güçsüz bir sesle. Cevap gelmeyince Christine yavaşça yerinden kalktı ve kumandanın elindeki bardağa uzandı. Ama Kumandan Grünstein öne doğru eğilip Cristine'i bileğinden yakaladı.</p>
<p>“Sana bunları anlatmamın bir sebebi var!” Bağırırken alnındaki damarlar çıkıyordu. “Lütfen otur! Şu yükü göğsümden atmama izin ver!”</p>
<p>Christine kumandanın sözünü dinleyip sandalyesinin köşesine oturdu. Kumandan Christine'in bileğini bıraktı ve derin bir nefes alıp üniformasının önünü düzeltti. “En azından beni&#160;biraz dinleyemez misin? Lütfen?”</p>
<p>“Tabii kumandanım.”</p>
<p>“Eğer hayatta kalmayı başarırsan sen de bir tanık olacaksın. Onlara burada yaşanılanları herkesin kabullenmediğini söyle. Burada, şeytana uymuş adamlar var. Ruhlarının içindeki pislik, yarık kalplerinden dışarı sızıyor. Öte yandan Rus&#160;cephesine gönderilmek isteyen gardiyanlarım da var. Orada&#160;öleceklerini biliyorlar, fakat bu dört duvar arasındaki çılgınlığa yardım etmektense ölmeyi tercih ediyorlar.” Kumandan&#160;Grünstein, sanki düşünceleri onu çoktan delirtmeye başlamış&#160;gibi avuçlarını şakaklarına bastırdı. “Bazılarının hayatta kalmak için yapabileceklerine şaşıyorum. Sırf yaşamak için Yahudi arkadaşlarının ölü bedenlerini ateşe atmayı kabul eden&#160;tutsaklar var.”</p>
<p>Christine bir an önce mutfağa kaçmak istiyordu. Kumandan Grünstein ona baktığında, yüzünde, yaşarken cehenneme mahkûm edilmiş bir adamın bakışını gördü. Gözleri onu anlaması için</p>
<p>yalvarıyordu. Christine, kumandanın konyak içmek istediğini bilmediğinden, akşamın erken saatlerinde masaya açık bir&#160;kırmızı şarap şişesi koymuştu. Yanaldan ve alnı kıpkırmızı olan&#160;kumandan şarap şişesine uzanıp bardağını doldurdu.</p>
<p>“Bu şeytani suçlan işleyenler ve bunlann yaşanmasına izin veren bizler, yaptığımız şeylerin ciddiyetini savaşın hengâmesinde fark edemiyoruz.” Şişeyi masaya bıraktı ve&#160;bardağındaki şaraptan bir yudum aldı. “Belki biraz sürebilir&#160;ama bu savaş bitip evlerimize döndüğümüzde, rahat evlerimizde akşam yemeği masalanmıza oturduğumuzda, karıla-nmızı öpüp iyi geceler dediğimizde... îşte o zaman geceler&#160;kâbusumuz olacak. Şahit olduğumuz her sahnenin vicdan azabıyla yanan beyinlerimizin derinliklerinde tekrar tekrar canlanacağını bileceğiz. Bu azap ölene dek peşimizi bırakmayacak.&#160;Cehennemde sonsuza kadar Hitler'in yanında kalacağız. Tüm&#160;Almanya bizim günahlarımızın bedelini ödeyecek. Bekle ve&#160;gör. Ama yapılan canilikler ancak savaşı kaybedersen savaş&#160;suçu kabul edilir.”</p>
<p>Christine hiçbir şey söylemeden kumandana bakıyordu. Kumandan bardağını tekrar doldurup bir iç geçirdi. “İşte...&#160;Ben söyleyeceğimi söyledim.” Ardından tabağı tekrar&#160;Christine'in önüne itti. “Bence yemelisin.”</p>
<p>“Ben... yemesem daha iyi.”</p>
<p>“Nasıl istersen. Sonra ye o zaman. Mutfakta.”</p>
<p>Christine ayağa kalktı.</p>
<p>Kumandan Grünstein yerinden kalktığında sallanmaya başladı. Yaşlı bir adam gibi kambur duruyordu. Christine onu&#160;kolundan yakaladı ve sandalyesine oturmasına yardım edip&#160;önündeki şarap şişesini aldı.</p>
<p>“Galiba eskisi gibi içemiyorum.”</p>
<p>“Tüm konyak şişesini içtiniz kumandanım.”</p>
<p>Kumandan, odaklanamayarak masaya baktı. “Evet. Bana bir sigara getirir misin?” Christine büfeye gitti, tahta tütünlüğü açtı ve bir sigara çıkarıp kumandanın eline tutuşturdu.&#160;Ardından kibrit getirip sigarayı yaktı. Bayat duman tüm odayı sararken kumandan ağırlaşan gözkapaklarıyla Christine'in&#160;masayı toplayışını izliyordu. Christine bardak, çatal ve bıçaklan almak için üçüncü kez mutfaktan geldiğinde kumandan&#160;sandalyesinde yarı uyur bir vaziyetteydi. Christine sigarayı&#160;alıp küllükte söndürdü, ama aniden konuşmaya başlayan kumandan yüzünden korkudan aklı çıktı.</p>
<p>“Benim için bir şey yapar mısın, Christine?”</p>
<p>“Nedir kumandanım?”</p>
<p>“Eğer bana bir şey olursa adımı hatırlayacağına söz verir misin? Herkese bu katliamı durdurmaya çalıştığımı söyler misin?”</p>
<p>Christine bir dakika kadar düşündükten sonra bu riski göze almaya karar verdi. “Eğer benim istediğimi yaparsanız ben de&#160;sizin istediğinizi yaparım.”</p>
<p>“Neymiş o?”</p>
<p>“Sevdiğim adam burada. Isaac Bauerman'ın nerede olduğunu öğrenin. Eğer hâlâ yaşıyorsa, bana onun hayatta kalacağına söz verin.”</p>
<p>Kumandan Grünstein bir iç geçirdi. “O işler o kadar basit değil. Bir tutukluyu özel olarak, şüphe çekmeden arayamam.&#160;Diğer subaylar benden kurtulmak için tek bir hatamı bekliyor.&#160;Önceki kamp kumandanı bu evde içkili partiler verirdi. Onlara&#160;likör ve kadın sunardı. Senin yerini aldığın kadını onların eline verirdi. Ondan önceki kadını öldürdüler, biliyor musun?”</p>
<p>Christine'in korkudan rengi attı. Eğer Kumandan Grüns-tein'a bir şey olursa başına neler gelecekti? Birden Isaac ve kendi hayatı arasında seçim yapmak zorundaymış gibi hissetti. “Ama iyi olup olmadığını bilmem lazım,” dedi sesini toparlayarak.</p>
<p>“Şüphe çekmeden hayatta olduğunu öğrensem bile, onu hayatta tutmak için yapabileceğim hiçbir şey yok.”</p><div><img src="main-24.jpg" alt=""/></div>
<p>Christine ne kadar zaman geçtiğini bilmiyordu. Her uzun gün bir sonrakine karışmış, geç gelen Hindistan sıcakları yerini soğuk bir sonbahara bırakmıştı. Christine bahçeyi temizlemiş,&#160;ikinci marul, pazı ve bezelye ekimini tamamlamıştı. Bahçe&#160;çok güzelleşmiş, hatta Kumandan Grünstein, Christine'e diğer&#160;subayların da bahçeyi beğendiğini söylemişti.</p>
<p>Christine dışarıda çalışırken krematoryuma bakmamaya çalışıyordu. Dışarı her çıktığında gözü bir kez oraya çarpıyor,&#160;ardından tekrar bakmayacağına yemin ediyordu. Aslında oraya bakmasının sebebi küçücük bir umuttu. Bir gün insanların&#160;sıraya girdiği yerin bomboş olacağını umuyordu. Ama her geçen gün kurban alayı genişleyip uzuyordu.</p>
<p>En azından kumandanın lavabosunun üzerindeki aynadan, tutsaklığı boyunca yaşadığı değişimi görebiliyordu. Aynaya&#160;her baktığında elmacık kemiklerinin biraz daha dışarı çıktığını, gözlerinin altındaki mor halkaların koyulaştığını fark ediyordu. Kaşları ve kirpikleri dökülmeye başlamıştı. Solgun, kül&#160;rengi teni bir tebeşirden farksızdı. Christine bedeninin de aynı&#160;göründüğünü tahmin edebiliyordu. Güçsüzleşen kollarında,</p>
<p>kalçalarında ve dizlerinde dayanılmaz bir ağrı vardı. Kasları titriyordu, ayakları ise yara bere içindeydi.</p>
<p>Ama her şeyi daha da kötü yapan Isaac'ten hiçbir haber olmamasıydı. Ne Hanna'dan ne de Kumandan Grünstein'dan&#160;bir şey öğrenebilmişti.</p>
<p>Uzun sonbahar günlerinde soğuk kendini iyice göstermeye başlamıştı. Christine son patatesleri çoktan toplamış, kasalara&#160;koyarak kilere götürmüştü. Kampın dışında, tellerin ve yüksek çitlerin ötesinde, tarlaların ucuna doğru uzanan ormanlarda ağaçlar yapraklarını dökeli çok olmuştu. Tepedeki güneş&#160;buz rengi gökyüzünü ışıl ışıl parlatıyordu. Ama geceleri de bir&#160;o kadar soğuk oluyor, kadınlar ranzalarında tir tir titriyordu.&#160;Christine yaklaşan kıştan çok korkuyordu.</p>
<p>Uzun geçen gecenin ardından sabahın ilk ışıklarıyla gelen don bahçedeki son haşatı mahvetmişti. Sabah güneşli ve rüzgârlıydı. Elleri ve dizlerinin üzerine çöken Christine, bozulmuş domates filizlerini çekerken titriyordu. Kararmış, solmuş yaprakları topraktan koparmak Christine'e garip bir hüzün verdi. Sanki bu, Isaac'in öldüğünü gösteren iç ürpertici bir&#160;işaret gibiydi. Son filizi çektiğinde üzerine korkunç bir ağırlık&#160;çöktü. Çalışmayı bıraktı ve başını eğdi.</p>
<p>Birden sırtına bir şey değdiğini hissetti. Rüzgâr gözlerine batarken doğrulup arkasına baktı. Ancak görünürde kimse&#160;yoktu. Bir şey tekrar sırtına çarptı ve cup sesi çıkararak yere&#160;düştü. Christine çamura baktığında, yuvarlak kahverengi bir&#160;yumurtaya benzeyen küçük bir taş gördü. Hemen ayağa kalktı&#160;ve etrafına bakındı.</p>
<p>İleride, çitlerin erkekler tarafında çalışmaya başlayan bir grup tutsak tahta taşıyıp el arabalarını itiyordu. Ama çitlerin</p>
<p>hemen yanında durmuş onu izleyen biri vardı. O da her tutsak gibi zayıf, kir içinde ve keldi. Christine ilk başta onun kim&#160;olduğunu anlayamadı. Ancak adam gülüp hızlı bir şekilde el&#160;salladığında, bacaklarının tutmadığını fark etti. Bu Isaac'ti.&#160;Ellerini ağzına götürdü ve içten içe Isaac'in adını haykırdı.&#160;Ona koşup çitlerin arasından yüzünü okşamamak için zor duruyordu. Ama gardiyanların görebilme ihtimalini bildiği için&#160;yapabildiği tek şey kısa bir anlığına da olsa elini kaldırıp indirmek oldu.</p>
<p>Isaac diğer adamlarla birlikte işine, erkek tutsakların kaldığı binanın arka tarafına inşa ettikleri yapıya döndü. Testeresiyle bir tahtayı ortadan bölerken iki üç saniyede bir başını kaldırıp Christine'e bakıyordu. Christine ellerini üniformasına&#160;silip titreyen bacaklarıyla evi çevreleyen duvarın köşesine yürüdü. Tutsaklardan sorumlu iki gardiyan, tutsaklara arkalarını&#160;dönmüş bir halde, sigara içip ısınmaya çalışıyorlardı. Ceketlerinin yakalarını çenelerine kadar çekmiş, sert rüzgâra sırtlarını&#160;vermişlerdi.</p>
<p>Christine ayağa kalktığı gibi mutfağa koştu. Ayakkabılarını çıkarıp bir pabucuna bir dilim ekmek, diğerine biraz peynir sıkıştırdı. Ardından ayakkabılarını alıp verandaya çıktı, gözleri&#160;gardiyanlarda, kalbi ağzında ön kapıda durdu. Sanki az önce&#160;atlıkarıncadan inmiş gibi dünyası fırıl fini dönüyordu. Derin&#160;bir nefes aldı ve yavaşça bıraktı. Varilde ateş yakan gardiyanlar büyüyen ateşi, vücutlarıyla rüzgârdan korumakla meşgullerdi. Christine bir eline ayakkabılannı aldı -her an yere atıp&#160;ayaklarına geçirmeye hazırdı- ve bahçe kapısını açıp çitlere&#160;doğru hızla yürümeye başladı. Gözleri Isaac ve varilin etrafında toplanan gardiyanlar arasında gidip geliyordu.</p>
<p>Isaac, Christine'in yaklaştığını görünce başını deli gibi iki yana salladı. Ancak Christine uyarısını yok sayıp önce ayakkabılarını sonra Isaac'i gösterdi ve çitlere yaklaşmasını işaret etti. Isaac karar vermeye çalışarak gardiyanlara baktıktan&#160;sonra elinde bir parça keresteyle tereddüt içinde Christine'e&#160;doğru birkaç adım attı. Christine çitlerin hemen önündeydi,&#160;Isaac'le aralarında neredeyse birkaç adım vardı. Isaac'in gri-sarı ten rengini, yüzündeki ellerindeki çizik ve morlukları,&#160;üniformasındaki lekeleri görebilecek kadar yakındı. Ama Isaac gözlerinden ışıklar saçarak gülümsüyordu. Diğer tutsaklar&#160;Christine'i görmüştü, ama dikkat çekmemeye çalışarak çalışmaya devam ettiler. Çünkü gardiyanlar öfkelenirse bedelini&#160;hep birlikte ödeyeceklerini biliyorlardı.</p>
<p>Christine vücudunda hafif bir elektrik akımı hissetti. Elindeki ekmekle peyniri hızla telin diğer tarafına itip arkasını döndü ve ayakkabılarını sıkıca göğsüne bastırdı. Eve doğru&#160;yürürken omzunun üzerinden Isaac'e bakıp duruyordu. Isaac&#160;eğilip elindeki keresteyle yemeğine uzandı ve peynirden bir&#160;ısırık aldıktan sonra gerisini botunun bileğine sıkıştırdı. Ardından tekrar işine döndü. Gardiyanlar her şeyden habersiz&#160;ateşte ellerini ısıtıyorlardı. Christine bahçeye dönüp ölü bitkileri ayıklamaya devam etti. Kumandanın öğle yemeğini hazırlamak için içeri girmek zorunda kalana dek Isaac'le birbirlerini izlediler. Christine içeride çalışırken pencereden dışarı&#160;bakıyor, dışarı çıkmak için bir sebep arıyordu.</p>
<p>O akşam Christine evden ayrıldığında adamlar barakalarına dönmüştü. Christine, Hanna'ya Isaac'in yaşadığını söylemek için sabırsızlanıyordu. Ama Hanna'yı hiçbir yerde bulamadı. Yukarıda yatan kadınlardan biri kayıt departmanında</p>
<p>çalışıyordu. Christine bir şey biliyorlar mı diye sormak için tahta ranzanın köşesine tırmandı.</p>
<p>“Hanna nerede biliyor musunuz?”</p>
<p>“Hayır,” dedi kayıt departmanındaki kadın.</p>
<p>“Hiçbir şey görmediniz mi?”</p>
<p>“Sen kamp kumandanının fahişesi değil misin?” dedi kadın, dişlerinin arasından. “Neden ona sormuyorsun?”</p>
<p>Christine beyninden vurulmuşa döndü. “Hayır... Ben sadece orada çalışıyorum. Ben...”</p>
<p>Kadın yaklaştıkça Christine'in burun delikleri çürük diş kokusuyla doluyordu. “Baraka memuru onu barakadan attı.&#160;Erkek tutsakların dosyalarını karıştırırken yakalanmış.”</p>
<p>Christine'in nefesi kesildi. Tekrar konuşabilmek için bir süre bekledi. “Peki ona ne olduğunu öğrenebilir miyiz?”</p>
<p>“Hayır. Beni rahat bırak.”</p>
<p>Christine sersemlemiş bir halde aşağı inip ranzasına kıvrıldı. Hanna'nın soğuk, boş yeri hemen yanındaydı.</p>
<p>— -agÇLâ</p>
<p>Ertesi gün Christine kumandanın haşlanmış yumurtalarını yemek odasına götürürken söyleyeceği kelimeleri dikkatli bir şekilde seçmeye çalışıyordu. Isaac'in hayatta olmasının verdiği sevinç ve Hanna için duyduğu vicdan azabı yüzünden tüm&#160;gece gözüne uyku girmemişti. Şimdiyse bırakın kumandandan yardım istemeyi, en ufak bir görevde bile kendine güve-nemiyordu. Eğer kumandanı sinirlendirirse, Isaac'i bulmasını&#160;istediği ilk günkü gibi sohbetleri hemen bitecekti. Ancak o&#160;olayın üzerinden aylar geçmişti, ilişkileri eskisi gibi değildi.</p><div><img src="main-25.jpg" alt=""/></div>
<p>Kumandan Grünstein kahvaltı masasında, okuma gözlükleriyle gazetesine göz atıyordu. Masa örtüsüne vuran sabah güneşi, havada bir örümcek ağı gibi asılı kalan, kahve ve sigara dumanını aydınlatıyordu.</p>
<p>“Dün arkadaşlarımdan biri kayboldu kumandanım,” diye söze girdi Christine.</p>
<p>Kumandan Grünstein gözlerini gazetesinden ayırmadı. “Evet?” Gözlerini başlıklarda gezdirirken başı aşağı yukarı&#160;hareket ediyordu.</p>
<p>“Keşke ona ne olduğunu bilebilseydim.”</p>
<p>Kumandan gözlüklerini burnuna indirip başını kaldırdı. Yüzü oldukça sertti. “Eğer onu dün gece görmediysen bir&#160;daha bulamazsın.”</p>
<p>“Özür dilerim kumandanım, ama bu tam olarak doğru değil. Dün Isaac'i gördüm. Bunca zaman geçti, ama hâlâ&#160;yaşıyor.”</p>
<p>“Demek artık öğrendin. Aferin.”</p>
<p>“Hanna da bir yerlerde olabilir.”</p>
<p>Kumandan başını iki yana salladı ve iğrenerek bir iç çekti. “Ne zamandır buradasın, Christine?”</p>
<p>“Tam olarak emin değilim kumandanım. Sanırım birkaç aydır.”</p>
<p>“Peki, bu lanet yerde kaybolan birinin döndüğünü hiç gördün mü?”</p>
<p>“Hayır, kumandanım.” Bakışlarını aşağı indiren Christine, boğazını temizledi ve konuşmasına devam etti. “Isaac çitlerin&#160;diğer tarafındaki yeni inşaatta çalışıyor.” Kumandan gazetesini indirip gözlüğünü çıkardıktan sonra gözlerini ovarak ona&#160;baktı. Dudaklarını birbirine bastırmış bir halde bekliyordu.</p>
<p>“Keşke ona başka bir iş verselerdi. Mesela fabrikada ya da mutfakta. Islak, soğuk olmayan bir yerde. O çok zeki biridir.&#160;Çok da hızlı öğrenir ve..</p>
<p>Kumandanın iki elini masaya indirmesiyle çatal bıçaklar şangırdadı. Christine yerinden sıçradı. Kumandan öyle bir hışımla kalktı ki sandalyesi yere fırladı. “Tek bir kelime!” Sesi&#160;öfkeden titriyordu. “Tek bir kelime daha edersen buradaki işin&#160;biter! Seni daha önce uyarmıştım. Bir daha uyarmayacağım!&#160;Kendimi kimse için tehlikeye atmayacağım! Hele önce kendini kurtarmayı akıl edemeyecek kadar aptal biri için asla!&#160;Eğer bana kendin ya da arkadaşlarınla ilgili tek bir şey daha&#160;söylersen diğer Nazilerin gözünde sadık bir Nazi olduğumu&#160;kanıtlamak için bir fırsatım olacak! Üçünüzü birden kapıda&#160;sallandıracağım! Anladın mı?”</p>
<p>“Evet kumandanım.” Christine bir adım geriledi. “Çok... çok özür dilerim.”</p>
<p>Kumandan masadaki şapkasını alıp sandalyesinin arkasındaki ceketini de hızla çekerek odadan çıktı. Christine uzun bir süre olduğu yerde bekledi. Güneşle parlayan kahvaltı masasına bakarken gözlerinden yaşlar boşalıyordu. Bir süre sonra&#160;sandalyeyi kaldırdı, masayı topladı ve tekrar işine döndü.</p><div><img src="main-26.jpg" alt=""/></div>
<p>Sonraki iki hafta boyunca Christine, Isaac'i her gün inşaatta çalışırken gördü. Tutsakların başındaki gardiyanlar, dikkatlerini onlara hiç vermiyordu. Eğer hava soğuksa varilin başında&#160;toplanıyorlar, biraz sıcaksa kart oynuyorlardı. Christine izlenmediklerini fark ettiği zaman, çitin üzerinden patates atıyor ya</p>
<p>da yaklaşıp tellerin arasından ekmek ve peynir itiyordu. Hiçbir zaman konuşamasalar da Isaac'i canlı görmek Christine'in hayatta kalma isteğini güçlendiriyordu. Ama iki hafta çok hızlı geçmiş, inşaat bitmiş erkekler bir daha gelmemişti.</p>
<p>Isıran rüzgârda kuru kar taneleri uçuşuyor, alçak kül rengi bulutlar kışın karanlık gökyüzünde hızla ilerliyordu. Bir ay&#160;içinde kar tüm kırlığı beyaz bir kefen gibi örttü. Dünya belirsiz bir sessizlikte bekliyor gibiydi. Yaklaşan trenlerin gürültüleri karla kaplı tepelerde yankılanıyordu. Sesler sessiz soğukta&#160;öyle güçleniyordu ki aynı anda binlerce hoparlörden işitiliyor&#160;gibiydi. Dachau'nun kapılarında yavaşlayan her tren gürültüsü, Christine için insanlığın son nefesinin sesiydi.</p>
<p>Christine uzun, soğuk aylar boyunca dayandı. En azından Kumandan Grünstein'ın evindeki işi hayatını kurtarmıştı. Evdeki ekstra yiyecekler ve sıcaklık çok şeyi değiştirmişti. Ayaklarındaki açık yaralan yıkayabiliyor, tuvaleti kullanabiliyordu. Diğer tutsakların tuvaletlerini yapmaya zorlandıkları pis&#160;hendeklere saldırmak zorunda kalmadığından kampa yayılan&#160;dizanteriden de korunuyordu. Yine de dondurucu gecelerini&#160;barakada geçirdiğinden kış sonu gibi göğsüne hırıltılı bir öksürük yerleşmişti. Burnu hiç durmadan akıyor, uykusuzluktan yorgun düşüyordu. Ama diğer tutsaklar gibi ölümle burun&#160;buruna değildi. Genelde gece barakada gördüğü kadınların,&#160;akşam işten döndüğünde ortadan kaybolduğunu fark ederdi.</p>
<p>Christine her gün Isaac'i aramaya devam etti. Hatta birkaç kez onu gördüğünü bile sandı. Isaac gibi yürüyen ya da ona&#160;doğru bakan bir adam gördüğünde, onun Isaac olduğunu düşünüyordu. Emin olmasa da bu düşünce onu güçlü kılıyor, bir&#160;gün daha dayanması için cesaret veriyordu.</p>
<p>Bahar kışı yenmek için haftalardır mücadelesini sürdürürken acımasız bir yağmur tüm kampı çamur içinde bırakmıştı. Yer, gökyüzü, binalar, üniformalar... Renkli olan hiçbir şey yoktu. Günlerdir Christine'in gördüğü tek renk tutsakların&#160;umutsuz gözlerindeki yeşil ve mavilikti. Bahar havası, krematoryum ateşlerinin bitmek bilmeyen iğrenç kokusunun aksine,&#160;temiz ve saf olmaya çalışıyordu.</p>
<p>Son kar parçalan yavaşça ısınan toprakta eriyip tarla uç-lanndaki ağaçlar tomurcuk vermeye başladığında, kampa varan trenlerin sayısı her geçen gün artıyordu. Trenlerin ıslığı ve dururken çıkardıktan o tiz ses, Christine'in kulaklannı iğne&#160;batmış gibi acıtıyordu. Trenler çoğalmıştı çoğalmasına ama&#160;barakaya gelen kadınların sayısı daha azdı. Christine bunun,&#160;getirilen insanların direkt olarak gaz odalanna gönderildiği&#160;anlamına geldiğini biliyordu. Artık neden savaşmayı deneme-</p>
<p>l.</p>
<p>diklerini merak etmeye başlamıştı. Sayılan askerlerden çok daha fazlaydı. Neredeyse yirmi kişiye bir asker düşüyordu.</p>
<p>Kısa süre içinde toprağın üzerini ince bir kül tabakası örttü. Buzlar erirken cesetler ayaklarının altındaki toprağa karışıyordu. Toprak ana bir daha asla eskisi gibi olmayacaktı. Küle kül, toza toz... Cansız bedenleri içine alacak ve bunu asla...&#160;unutmayacaktı.</p>
<p>Bahar devam ederken Almanya'nın dışındaki kamplardan trenle on binlerce tutsak getirildi. Christine, kollarında gelişmemiş bebekleriyle üniformalı kadınları görünce şaşkınlığını&#160;gizleyemedi. Anne babalarından koparılan, korkudan birbirlerine sarılmış üniformalı çocukları gördüğünde de aynı şekilde&#160;şaşırdı. Kampın nüfusu çok artmış, barakalar fazla kalabalık&#160;olmaya başlamıştı. Artık hastalar karantinaya alınmadığından&#160;her gün yüzlerce insan tifüs yüzünden ölüyordu. Yeni gelenler&#160;müttefiklerin şehirleri kuşattığını ve Nazilerin düşman ellerinde buna devam edemeyeceklerini bildikleri için tüm tutsakları&#160;Alman sınırlarındaki kamplara taşıdıklarını söyledi.</p>
<p>Her zamanki gibi tutsakların bir kısmı yeni tutsaklara yardımcı olmaları için görevlendirildi. Özel birlik denen bu grup değerli eşyalar için ölüleri aramak, cesetleri krematoryuma&#160;götürmek ve gaz odalarını temizlemekle yükümlüydü. Tüm&#160;bunların karşılığında daha konforlu yerlerde kalıyor, daha çok&#160;yemek yiyorlardı. Başlarda Christine bir insanın bu görevi nasıl kabul edebileceğini anlayamamıştı. Ama sonra insanların&#160;birkaç gün ya da birkaç hafta daha fazla yaşayabilmek için&#160;tek umutlarının bu olduğunu fark etti. Bu kâbustan canlı çıkabilmeleri için tek şansları buydu. Öte yandan onlar da göreve&#160;başladıktan birkaç ay sonra öldürülüyor, yerlerini yeni gelen</p>
<p>güçlü tutsaklara bırakıyorlardı. Son zamanlarda Christine özel birliktekilerin sayısının ikiye katlandığını duymuştu. Sanki&#160;Nazilerin hıza ihtiyacı varmış gibiydi.</p>
<p>Her gece düşen bombalar giderek daha yakından duyulur olmuştu. Christine uzaklardan, acıyla çalan sirenleri duyabiliyordu. Nisanın başında, cephane ve parça fabrikaları bombalandı. Saldın sabahın çok erken saatlerinde, fabrikalar tutsaklarla dolu olmadığı bir anda yaşandığı için şanslılardı. Raylar&#160;paramparça olduğundan artık tren gelmiyordu. Daha fazla&#160;tutsak gelmediği gibi erzaklar da kesilmişti. Ne elektrik ne de&#160;telefon vardı. Su, kamyonlarla taşınmak zorundaydı. Suda tasarruf yapılmaya başlandı, bu yüzden artık hortumlarla yıka-namıyorlardı. Christine kumandanın tuvaletinde sifon kullanmak yerine kovaya su dolduruyor, kumandan banyo yapacağı&#160;zaman ocakta su ısıtıyordu.</p>
<p>Durum vahimleştikçe asker ve gardiyanların sabrı tükeniyor, öfkeleri artıyordu. Artık birini vurmak için bir sebebe ihtiyaç duymuyorlardı. Sabah yoklamalarında yankılanan tekme ve bağırışlar çoğalmıştı. Hatta bir keresinde barakadaki&#160;kadınlar gardiyanların onları hedef tahtası olarak kullandığından bile bahsetmişti. İşlerine ya da yemeklerini almaya giderlerken onları silahla kovalıyorlardı. Akşam yemeği masasında&#160;çok aksi bir adam olmaya başlayan kumandan çok fazla içiyor, ağzına pek bir şey sürmüyordu.</p>
<p>Baharın ilk günleriydi. Christine tertemiz, masmavi bir gökyüzünün altında yavaşça Kumandan Grünstein'ın evine&#160;doğru yürüyordu. Tarlanın karşısına baktığında ormanın köşesinde geyikler olduğunu gördü. Hayvanlar başlarını yere eğmiş tazecik çimleri kemiriyordu. Dünya hâlâ nasıl bu kadar</p>
<p>güzel olabiliyor? diye düşündü Christine. Bulutlar böylesine korkunç bir manzaraya şahit olurken nasıl hâlâ pembe ve&#160;mavi?</p>
<p>Christine yürümeye devam ederken kampın erkekler tarafında yüzlerce tutsak olduğunu fark etti. Omuzlarında kazma ve kürekleriyle Christine'e paralel bir şekilde ilerliyorlardı.&#160;Yirmi gardiyan ayaklarını sürerek ilerleyen tutsaklan makineli tüfekler ve Alman kurtları eşliğinde tarlalara çıkan kapılara&#160;doğru götürüyordu.</p>
<p>Christine durdu ve yavaşça yürüyen adamların arasında Isaac'i bulmaya çalıştı.</p>
<p>Isaac grubun ön tarafındaydı. Başını aşağıya eğmiş, küreğini omzuna asmış, kambur bir şekilde duruyordu. Christine birden göğsünün sıkıştığını hissetti. Çünkü Isaac yaşama sevincini kaybetmişe benziyordu. Christine bunun olmasına&#160;izin veremezdi, Isaac'in vazgeçmemesi için bir şey yapmak&#160;zorundaydı.</p>
<p>Tutsaklan izleyip köpekleri kontrol eden gardiyanlar Christine'in orada olduğunu fark etmediler. Christine çitlere&#160;doğru koştu. Isaac sadece birkaç adım ötesindeydi. Başını yerden kaldırdı ve Christine'in gözlerine baktı. Gözlerinde güç ya&#160;da umuttan en ufak bir iz bile kalmamıştı. Sonra başını çevirdi&#160;ve Christine'in yanından geçti. Christine o an kalbinin yerinden&#160;söküldüğünü hissetti. Tekrar hızlandı ve çit boyunca Isaac'in&#160;yanında yürümeye devam etti. Ve tüm grup kapıdan çıkartılana&#160;dek Isaac'in yakınında durmak için elinden geleni yaptı.</p>
<p>“Sakın vazgeçme, Isaac!” diye bağırdı, Isaac giderken. “Seni seviyorum.” Isaac ona bakıp hafifçe gülümsedikten&#160;sonra tekrar başını çevirdi. Christine'in tüm bedenini buz gibi</p>
<p>bir ürperti sarmış, korku göğsünü dondurup kaskatı kesmişti. Sanki ciğerleri incecik bir porselenden yapılmıştı ve tek bir&#160;nefes alsa paramparça olacaklardı.</p>
<p>Aniden önünde biten iki gardiyan onu sert bakışlarıyla uyardığında Christine arkasına dönüp hızla eve koştu. Sonra&#160;verandada durup, yemyeşil tarlanın üzerinde kara bir lekeye&#160;benzeyen grubun ilerleyişini izledi.</p>
<p>Isaac'i böyle umutsuz görmek kalbinin etrafına demir zincirler vurmuştu. Christine sersem bir halde, yavaşça eve girdi ve işine odaklanmaya çalıştı. Bir alışkanlıkla, kumandanın kahvaltısını hazırladı, tabakları yıkadı, küveti ovdu ve yerleri&#160;süpürdü. Ardından bahçeye bakmak için dışarı çıktı.</p>
<p>Tam arka bahçenin ucuna varmıştı ki uzakta yankılanan silah sesleriyle olduğu yerde kaldı. Sesler ormanın olduğu taraftan geliyordu. Kesin, aralıksız ve bitmek bilmeyen... Christine kamına giren krampla dizlerinin üzerine düştü. Bir an silah sesleri kesilmeden önce delireceğini sandı. Elleriyle kulaklarına bastırdı, ama her silah sesi titreyen ellerini geçip beyninde&#160;yankılanıyordu. Sesler nihayet kesildiğinde yere yatıp kıvrıldı&#160;ve başını ellerinin arasına alarak hıçkırmaya başladı. Uzun bir&#160;süre ölmeyi dileyerek bu şekilde yattı. Kendini toparladığında&#160;ise çok uzun zamandır yatıyormuş gibi hissetti.</p>
<p>Çamurda dizlerinin üzerine oturdu ve mantıklı düşünmeye çalıştı. İmha için bu kadar etkili yöntemleri varken neden insanları tek tek vursunlar ki? Belki düşündüğüm gibi değildir. Hem iş gücü için onlara ihtiyaçları var. Isaac hâlâ&#160;hayatta. Olmak zorunda... Kesin ağaçları daha hızlı kesmeleri için onları korkutmak istediler. Ama baltaları yoktu ki.&#160;Kürekleri vardı...</p>
<p>Ara sıra ormandan silah sesleri gelmeye devam etti. Ardından derin bir sessizlik. Ve bir altı el daha... Yankılanan her patlamada Christine irkiliyor, midesine kramplar giriyordu.&#160;Gözlerinden yaşlar boşandı. Birkaç dakika sonra gözlerini sildi ve ellerini başının üzerinde gezdirdi. Ardından ayağa kalkıp tarlaya doğru bakmaya başladı. Sağır edici sessizlikte tüm&#160;dünyası bulanıklaştı.</p>
<p>Gardiyanların ormandan çıkması sonsuzluk gibi gelmişti. Adamlar ellerinde sigaralar, kürek ve makinelerle kampa dönüyordu. Ama tutsaklar yoktu. Sadece gardiyanlar. Isaac&#160;yoktu. Sadece gardiyanlar... Adamlar Isaac'i ve diğerlerini vurmuştu. Isaac ölmüştü ve Christine bunu bu sefer inkâr&#160;edemiyordu. Isaac ormana giderken başına geleceklerden haberdardı. Christine uzun zaman önce onu kaybettiğini düşünmüştü, ama şimdi kesinlik yüzüne bir tokat gibi çarptı. Tekrar&#160;yere düştü. Yanağını soğuk çamura çarptı ve dünyası aniden&#160;karardı.</p>
<p>Christine kendine geldiğinde yerde ne kadar süredir yattığını bilmiyordu. Tarlaya doğru baktığında gardiyanların hepsinin gittiğini gördü. Elleri ve dizlerinin üzerinde sallanarak doğruldu ve eve girdi. Mutfakta tezgâha tutundu ve bir süre&#160;baş dönmesinin geçmesini bekledi. Ayaklarının onu hâlâ nasıl&#160;taşıyabildiğini, ciğerlerinin nasıl nefes alabildiğini bilmiyordu. Bu acının son bulması için Tann'mn kalbini parçalamasını, canını almasını istedi. Kendini zehirlemenin bir yolunu bulabilmek için mutfakta etrafı karıştırdıysa da aklına hiçbir şey&#160;gelmedi. Sonra gözünün önüne çekmecedeki keskin bıçaklar&#160;geldi. Kendini bileklerini keserken hayal etti, ama Dachau'da&#160;ölmek için çok daha kolay yollar olduğunu biliyordu.</p>
<p>Christine evden çıktı ve sendeleyerek barakaya doğru yürüdü. İçeri girdiğinde sert ranzasına yatıp, beyninin durmasını umarak gözlerini yumdu. Ellerini göğsünde birleştirdi ve ciğerlerinin nefes almayı bırakmasını dileyerek nefesini tuttu.&#160;Sonra bir karar verdi, burada kalacak, ağzına bir lokma bile&#160;sürmeyecekti. Zaten eğer şanslıysa, gardiyanlardan biri gelip&#160;çalışmadığı için onu vururdu.</p>
<p>Günün geri kalanı boyunca, Christine hareketsiz bir şekilde boş barakadaki ranzada yatmaya devam etti. Zihinsel yorgunluğuna yenik düşmüştü. Derin, ama aynı zamanda hassas uykusu&#160;onu işkencelerden kısa bir süre için de olsa koruyordu. Birkaç&#160;saatte bir öksürükler içinde uykusundan sıçrıyor, Isaac'in öldüğünü tekrar tekrar hatırlıyordu. Ve o an ani, sıcak bir acı göğsüyle yüzünü yakıyor, pişmanlık midesini kavuruyordu.</p>
<p>O gün onu arayan biri olmadı. Kimse işe gitmediği için onu vurmaya gelmedi. Gece dönen tutsaklardan hiçbiri de onunla&#160;konuşmadı. Baraka, tek başına hayatta kalmaya çalışan kadınlarla dolmuştu. Artık herkes ailesinden ayrıldığını anlamış,&#160;hiç olmadığı kadar içine kapanmıştı. Yavaş ve ehemmiyetli&#160;adımlar atan kadınların gözleri sürekli hüzünlü, cılız omuzları&#160;çöküktü. Hepsi acı ve işkenceyle dolu karanlık dünyalarında&#160;kaybolmuştu.</p>
<p>Christine gece boyunca uyanıp durdu. Annesinin mutfağı, ailesinin siyah beyaz görüntüleri ve Isaac'in ormanın çamurlu zemininde yatan kanlar içindeki bedeni rüyalarına girmiş,&#160;uykularını bölmüştü. Şafak söküp baraka kapısının üzerindeki&#160;küçük pencereden içeri ışık sızdığında gözlerini açtı ve beklemeye başladı. Saatlerdir bekliyor gibiydi, ama ne için beklediğinden bile emin değildi.</p>
<p>Diğer kadınlar ranzalarından atladı ve sessizce yürüyerek sabah yoklaması için dışarı çıktılar. Christine yattığı yerden&#160;derin bir nefes alıp ayağa kalkmak için gücünü toparlamaya&#160;çalıştı. Bacaklarını ranzasının kenarından sarkıttı ve gözlerini&#160;kapatıp dışarıyı dinledi. Haykırılan isimler, bağırışlar, acımasız, nefret dolu sesler... Ama çıt çıkmıyordu. Dışarıda tüyler&#160;ürpertici bir sessizlik vardı. Christine bir an büyük, boş barakalarda tek başına kaldığını hayal etti. Ardı arkası kesilmeyen&#160;büyük, pis tabutlardan sonra tahta ranzasında oturan hayatta&#160;kalmış tek kadın... Sessizlik yerini giderek büyüyen bir gürültüye bıraktı. Ardından uzaktan tank sesleri duyuldu. Bir&#160;yerlerde insanlar bağnşmaya başladı. Gürültü giderek yaklaşıyordu. Christine binlerinin kapının önünde koşuşturduğunu&#160;duydu. Sonra bir kadın sendeleyerek barakadan içeri girdi.</p>
<p>“Amerikalılar geldi!” Kocaman açtığı gözleriyle Chris-tine'e koştu ve onu omzundan yakaladı. “Amerikalılar geldi dedim! Kurtulduk! Kalk! Kurtulduk!” Christine daha cevap&#160;veremeden, çığlık çığlığa bağıran kadın ellerini havada sallayarak dışarı koştu.</p>
<p>Christine yüzünü elleriyle kapadı. Ah Isaac! Bir gün daha... Bir güncük daha dayanabilseydin... Gözlerini silse de&#160;gözlerinde bir damla yaş bile yoktu. Ya gerçekten susuz kalmıştı ya da artık gözyaşları tükenmişti. Ranzasından atladı ve&#160;sendeleyerek barakadan dışarı çıktı.</p>
<p>Kara bulutlardan çiseleyen küçük yağmur damlaları kahverengi çamurlara düşüyordu. Christine gözlerini kırpıştırarak yağmur damlalarına baktıktan sonra titremesini durdurmaya&#160;çalışarak kollannı bedenine sardı. Göğsü acıyor, aldığı her nefeste ciğerlerinden bir hırlama geliyordu. Her yer tutsaklarla</p>
<p>doluydu. Bağırıyorlar, kampın çıkışına doğru koşuyorlardı. Christine, çok uzun bir süre önce girdiği kapıya doğru, diğer&#160;kadınların peşinden yürüdü. Büyüyen kalabalığa bakarken kapılarında beyaz yıldızlar olan yarım düzine askeri kamyonu ve&#160;iki tankı gördü. Bir sıra adam çıkışı kapamıştı. Ve gözetleme&#160;kulesinden de teslimiyetin beyaz bayrağı sallanıyordu.</p>
<p>Amerikan askerleri astsubayları, baş görevlileri ve gardiyanları tutukluyordu. Silahlarını alıp ellerini arkadan kelepçeledikleri adamları zorla kamyonların arkalarına bindirdiler. Christine'in sağ tarafında bağıran bir düzine Amerikan askeri,&#160;silahlarını iki gözetleme kulesinin arasına sıkışan yüze yakın&#160;SS gardiyanına döndürmüştü. Gardiyanların büyük bir kısmı&#160;elleri havada, iri iri açılmış gözleriyle kaybolmuş gibi etraflarına bakarken, bazıları sert bir ifadeyle Amerikalılara bakıyordu. Christine'in gözleri hemen Kumandan Grünstein ve&#160;Stefan'ı aradı, ama onları hiçbir yerde göremedi. Astsubay ya&#160;da kamp sorumlusu olarak bildiği yüksek rütbeli hiçbir subay&#160;ortalarda yoktu.</p>
<p>Ortada dolanan bir adam elindeki kamerasını kalabalıkta gezdirerek ortamı inceliyordu. Diğer Amerikan askerleri ellerinde silahlarıyla durmuş, elektrikli çitlerin diğer tarafından&#160;onlara doğru yürüyen sopa bacaklı, kemik kollu iskeletleri izliyordu. Saçları ve gözleri olan, yaşayan iskeletleri... Amerikan askerlerinin yanında toplanan bir grup erkek tutsak gözetleme kulesinin altındaki SS gardiyanına doğru yumruklarını&#160;havada sallayarak bağırdı. İçlerinden biri yerden bir taş alıp&#160;adamlara doğru fırlattı ve taş bir gardiyanın tam alnına isabet&#160;etti. Gardiyan yüzüne dokundu ve parmaklarındaki kanı görünce daha önce hiç kan görmemiş gibi alnını kırıştırdı. Bir</p>
<p>başka tutsak öne doğru atılıp bir Amerikan askerinin silahını kaptı ve bir gardiyanı başından vurdu. Ardından, biri onu dur-duramadan, silahı şakağına dayadı, gökyüzüne baktı ve tetiği&#160;çekti. Dizlerinin üzerine çöküp yere düşerken başından kanlar&#160;fışkırıyordu. Amerikan askeri silahını ölü adamın elinden aldı&#160;ve diğer tutsaklara tutup geri durmalarını emretti. Tutsaklar&#160;söyleneni yaptı. Bu sırada bir kamyonun arkasında, ayakta&#160;duran bir Amerikan subayı elindeki megafondan, ağır Alman&#160;aksanıyla bağırmaya başladı.</p>
<p>“Biz Amerikan ordusuyuz! Size yardım etmeye geldik! Ama dışarı çıkmanıza izin vermeden önce yapmamız gerekenler var! Hastaları ayırıp aşı yapmamız lazım! Lütfen sabırlı&#160;olun! Korkmanıza gerek yok! Hepiniz iyi olacaksınız!”</p>
<p>Dizlerinin üzerine çöken tutsaklar, kollarını gökyüzüne kaldırıp TanrTya şükretmeye başladılar. Bir kadın, burada bir&#160;saniye daha kalmaya dayanamayarak çıkışa doğru koştu. Ama&#160;iki asker onu hemen kolundan yakaladı. Kadın geçmesine izin&#160;vermeleri için askerlere yalvardı. Sadece bir adım da atsa demir kapıdan dışarı çıkmak istiyordu. İnsanlar, başaramadıkları kaçma isteğiyle, kadının peşinden dışarı çıkmaya çalıştı.&#160;Askerler silahlarını çekmek zorunda kaldığındaysa tutsaklar&#160;birbirlerinin kollarına düşüp ağlamaya başladı. Diğer tutsaklar büyüyen kalabalıkta dolanıyor, hayatta olmaları umuduyla&#160;ailelerini arıyorlardı. Kalabalıkta zikzaklar çizip sevdiklerinin&#160;isimlerini haykıran zavallı tutsaklar bir insandan diğerine koşuyor, omuzlarına dokundukları tutsaklar döndüğünde korkunç bir hayal kırıklığı yaşıyordu. Christine orta yaşlı bir çiftin birbirlerine koştuğunu görünce göğsüne bir bıçak saplandı.&#160;Birden başı dönmeye başladı. Oturmak istiyordu.</p>
<p>“Sakinliğinizi koruyun!” diye bağırdı subay. “Raylar onarılır onarılmaz sizi almaları için trenler göndereceğiz!”</p>
<p>Christine durduğu yerden, kimsesiz boş yük vagonlarını görebiliyordu. Ellerindeki demir çubuklarla, bir vagonu açmaya çalışan dört Amerikan askeri, paslı kapı açıldığında&#160;yüzlerini buruşturdu. Trenin içindeki tüyler ürpertici manzara&#160;karşısında korku içinde gerileyen askerlerden ikisi yere eğilip&#160;kusmaya başladı. Vagonun içinde, eskimiş halılar gibi üst üste&#160;yığılmış, beş altı ceset vardı. Her bir köşeden saçlar, eller ve&#160;ayaklar uzanıyordu. Christine hemen gözlerini yumdu.</p>
<p>Çok geçmeden öfkeli bir bağırış duyuldu ve arka arkaya patlayan tüfeklerin sesi gökyüzünde yankılandı. Gözetleme&#160;kulesinin altında toplanan gardiyanları kuşatan Amerikanlar&#160;ateş açmıştı. Köşeye sıkışmış gardiyanlar kendilerini korumak&#160;için kaldırdıkları ellerine saplanan mermiler karşısında acıdan&#160;yüzlerini buruşturuyordu. Sesler kesildiğinde gardiyanların&#160;hiçbiri hareket etmiyordu. Kan ve toprak, diye düşündü Christine. Eğer Nazilerin savundukları şey buysa, istediklerini aldılar.</p>
<p>“Christine!” Christine arkasından birinin seslendiğini duydu ve eli kalbinde, hızla arkasına döndü.</p>
<p>Hanna topallayarak Christine'e doğru geldi. Koluna girdiği zayıf, siyah gözlü adam onu taşıyor gibi görünüyordu. Christine sarsılmıştı. Isaac? Tüm bunlar sadece bir kâbus olabilir miydi? Ama ona doğru yaklaşan adamın üzerinde, tutsakların üniformalarından değil normal kıyafetler vardı.</p>
<p>“Christine!” diye bağırdı Hanna. “Kardeşimi buldum!”</p>
<p>Christine ve Hanna birbirlerine sıkıca sarıldı. Christine Hanna'nın sırtından çıkan ince kemikleri hissedebiliyordu.&#160;Sanki biraz daha bastırsa iskeletini kıracakmış gibiydi. İki&#160;arkadaş bir süre kucaklaştıktan sonra geri çekilip gözyaşla-rıyla birbirlerine baktılar. Hanna'nın elmacık kemikleri dışarı&#160;fırlamış yüzü, çiçek dürbünü gibi mor ve sarı renklerle kaplanmıştı. İrislerinin etrafındaki damarlar yırtılıp kızarmış, şiş&#160;dudaklarının yarıklarla dolu etleri kabuk bağlamıştı.</p>
<p>“Buna inanabiliyor musun, Christine! Kurtulduk! Kardeşim bunca zamandır fabrikada çalışıyormuş!”</p>
<p>“Sen neredeydin?” diye sordu Christine. “Öldüğünü sandım!” Hanna bir süre yere baktıktan sonra gözlerinde yaşlarla başını kaldırdı. “Beni gardiyan merkezinin deposuna kapattılar.&#160;Sonra...”</p>
<p>“Tamam tamam.” Christine, Hanna'nın ellerini avuçlarına alıp sıktı. “Söylemek zorunda değilsin. Artık bitti.”</p>
<p>Hanna burnunu çekip doğruldu. “Bu erkek kardeşim Heinz. Peki, sen Isaac'i buldun mu?”</p>
<p>“Isaac dün bir grup tutsakla birlikte ormana götürüldü. Bir daha da... dönmediler.”</p>
<p>“Ah olamaz... Çok üzüldüm.”</p>
<p>“Sadece bir gün...” dedi Christine titreyen sesiyle fısıldayarak. “Sadece bir gün daha hayatta kalabilseydi...” Kollarını Christine'e saran Hanna, ağlayan bebeğini sakinleştirmeye&#160;çalışan bir anne gibi yumuşak bir şekilde mırıldandı. Christine geri çekilip yüzünü sildi. “Yaşadıkların için özür dilerim.&#160;Benim yüzümden...”</p>
<p>“Ne diyorsun, Christine?”</p>
<p>“Erkek tutsakların dosyalarını karıştırırken yakalandığını söylediler.”</p>
<p>“Sen bana yemek getirmek için hayatını riske atmadın mı? Hem ben Heinz'ı da arıyordum. Baş görevli beni oradan atmak için bir sebep arıyordu. Zaten bir süredir beni izliyordu.&#160;Bu olay olmasa, başka bir şey bulup beni yine atacaktı.”</p>
<p>Christine astsubaylar, baş görevliler ve gardiyanlarla dolu kamyonlara baktı. “En azından artık bedelini ödeyecek.”</p>
<p>“Korkarım bir sürü subay ve gardiyan kaçtı,” dedi Heinz. “Depodan kıyafet alırken bir grubun ormana doğru koştuğunu&#160;gördük.”</p>
<p>Hanna gözlerini kapatıp erkek kardeşine yaslandığında Christine bir an Hanna'nın yere yıkılacağını sandı. Ancak&#160;Heinz kolunu kardeşine sarıp onu ayakta tuttu. Kısa bir süre&#160;sonra gözlerini açan Hanna, tüm ağırlığını tek bacağına verdi.&#160;Christine bakışlarını aşağı indirdiğinde bir an nefes alamadı.&#160;Hanna'nın davul gibi şişen bileği iltihaplanmıştı. Bileğindeki&#160;morluklar, çizgiler halinde baldırına kadar devam ediyordu.</p>
<p>“Bacağına ne oldu?”</p>
<p>Hanna bacağını öne uzatıp bileğini kalın, kırmızı bir çorap gibi saran yaraya baktı. “Gardiyanlar beni bir gün boyunca&#160;yatağa zincirledi.”</p>
<p>“Hadi gidelim,” dedi Heinz düz bir sesle. “Duyduğuma göre erzak deposunda kıyafet stoğu da varmış. Gidip size kalın kıyafetler almalıyız.”</p>
<p>Erzak deposuna üşüşen kalabalık bir grup kapıları kırıp camlan aşağı indirerek kendilerini içeri attı. İnsanlara yiyecek&#160;ulaştırmak için bir itfaiye ekibi gibi tek sıra halinde dizildiler.&#160;Kutu kutu bisküviler, krakerler, süt tozları ve ekmekler bir zayıf koldan diğerine uzanıyordu.</p>
<p>Açılan patates, marul, turp, havuç ve fasulye sandıkları elden ele dolaştı. Bir grup adamın ellerindeki sosis ve kurutulmuş etleri havaya kaldırmasıyla insanlar zafer kazanmışçasına bağırmaya başladı. Çok geçmeden çamur içindeki tüm bahçe,&#160;yüzlerce kasabın vitrini gibi füme jambon yığınları, konserve&#160;ciğer salamları ve tekerlek tekerlek peynirlerle dolmuştu.</p>
<p>“Dikkatli olun!” dedi Heinz, etrafındakilere. “Hastalanabilirsiniz.”</p>
<p>Daha bilgili olan tutsaklar, açlıktan ölmek üzereyken vücutlarının ciğer, jambon ve peynir gibi besinleri kaldıramayacağı</p>
<p>konusunda insanlan uyarırken, sadece bisküvi, kraker ve ekmek yemekle yetindiler. Ancak uyanlara kulak asmayıp midelerini tıka basa dolduranlar, kısa bir süre sonra şiş göbekleriyle kıvranmaya başladı.</p>
<p>Christine sadece dört tane bisküvi ve sert bir peynir parçası yerken, Hanna ve erkek kardeşi bütün bir çavdar ekmeğini parçalara bölerek yediler. Heinz yanma bir miktar ekmekle&#160;kraker aldıktan sonra Hanna ve Christine'in peşinden kadınlar&#160;tarafındaki giysi deposuna yürüdü.</p>
<p>Hanna ve Christine elbise, etek, bluz ve ayakkabı dağlannı kanştırırken Heinz onları bekliyordu. Christine kirli üniformasını çıkardı ve dantel yakasında hâlâ hafif bir parfüm kokusu olan kızılcık rengi bir elbise giydi. Ardından kollarını mavi&#160;örgü bir hırkanın yumuşacık, kalın kollarına soktu. Omuzları,&#160;kolları ve sırtı sekiz aydır ilk defa sıcacıktı. Kıyafet dağının&#160;köşesinde, dizlerinin üzerine çömelen Hanna, başının üzerinden kahverengi bir elbise geçirdi.</p>
<p>Çok geçmeden, Hanna'nın şişik bileğine uygun kürklü bir bot ve Christine'in ayağına göre deri siyah bir ayakkabı dahil&#160;olmak üzere ihtiyaçları olan her şeyi bulmuşlardı. Christine&#160;bulduğu kahverengi, esnek çorapları nasırlı ayaklarına geçirip çıplak bacaklarına doğru çektikten sonra ayakkabılarının&#160;bağcıklarını bağladı. Tam takım giyinmek garip hissettirmişti.&#160;Kollan ve bacakları, sıcacık yumuşak battaniyesinde ilk defa&#160;kundaklanan yeni doğan bir bebek gibi rahat ve sıcaktı.</p>
<p>Christine diğer tutsakların kirli üniformalardan kurtulup normal kıyafetler giyişini izledi. Birbirlerine, sanki elbise&#160;ve gömlekler yeni bir buluşmuş gibi, meraklı ve şaşkın gözlerle bakıyorlardı. Ellerini hırkalann kollannda ve eteklerin</p>
<p>üzerinde öyle bir gezdiriyorlardı ki gören de kumaşlar çuha bezi ve pamuktan değil, altın ya da ipekten sanırdı. Christine&#160;ve Hanna bahar olmasına rağmen yanlarına birer tane uzun,&#160;yün mont aldılar. Bu montlan cehennemdeki son gecelerinde&#160;battaniye olarak kullanacaklardı. Christine üşümüyordu ama&#160;ağırlığını omuzlarında hissetmek için montu üzerine geçirdi.&#160;O sırada vişne rengi bir elbise giymiş, uzun boylu bir kadın,&#160;yumruğunu duvara vurup kalabalığı susturmak istedi.</p>
<p>“Bize bu kıyafetleri veren sessiz ruhlara teşekkür etmeliyiz!” diye bağırdı. “Ve bu korkunç cehennemde ölen herkes için dua okumalıyız.”</p>
<p>Herkes dua etmek için başını eğdiğinde tüm oda sessizliğe büründü. Christine bahsettikleri duayı bilmiyordu, yine de kendi usulüyle dua etmek için gözlerini kapatıp büyükbabası, Isaac ve burada ölen herkes için tek tek dua etti. Ruhlarının sonunda huzur bulması, acı ve gözyaşlarının sonsuza&#160;dek dinmesi için... Kalbindeki kelepçe, sonsuzluğu, son bir&#160;gürültüyle yüreğine kilitlerken Isaac'e sessiz bir şekilde hoşça&#160;kal dedi. Ve gözyaşları yanaklarından süzüldü. Christine duası&#160;bitip başını kaldırdığında solgun ve çökük her yüzün gözyaş-larıyla ıslanmış olduğunu gördü.</p>
<p>İki gün sonra Christine kampa varan kamyonların gürültüsüyle uykusundan sıçradı. Yataktan fırladığında kafatası ve eklemleri sızlıyordu. Derin, titrek bir nefes aldı ve başını çevirip gözlerini açtı. Aklına gelen ilk şey Isaac'ti. Kamına yine o acı&#160;kramp saplandı.</p>
<p>“Belki bizi almaları için tren ya da kamyon göndermişlerdir,” dedi Hanna.</p>
<p>“Ne gönderirlerse göndersinler,” diyen Christine, oturup öksürdü. Göğsü her öksürükle sızlıyordu. “Bizi bir an önce&#160;buradan çıkarsınlar da...” Ardından sürünerek ranzasından&#160;indi ve Hanna'mn ayağa kalkmasına yardım etti. Tek kolunda&#160;Hanna, diğer kadınların peşinden dışarı çıktı. Serbest bırakılana kadar elinden geldiğince umutlanmamaya çalışıyordu.</p>
<p>Geçen iki günde, tüm kampa Amerikan askeri doktorlar tarafından aşı yapılmış, insanlar ilaçlarla dezenfekte olabilmeleri için tekrar soyunmak zorunda kalmıştı. Bu sırada Hanna'nın bileği temizlenip sarılmış, Heinz ona kamp hastanesinden bir&#160;çift koltuk değneği bulmuştu. Christine bu kamptan sonsuza&#160;dek kurtulmak istiyordu. Bu istek bazen öyle güçlü oluyordu ki çığlık atıp çatlayana kadar bağıracakmış gibi geliyordu.&#160;Eğer Amerikalılar bir an önce tren gönderip onları buradan&#160;çıkarmazsa eve yürümeye başlayacaktı.</p>
<p>Kampın kapılarının önünde bir düzineye yakın Amerikan kamyonu durdu. Askerler, ellerinde tüfekleriyle, koltuklarından atladılar ve arkaya gidip bagaj kapılarını açtılar. Tutsaklar, yaşlıların, ergen kızların ve çocuklu annelerin kamyonun&#160;arkasından inişini izliyordu. İnsanların hemen hemen hepsinin&#160;elinde bir şey vardı. Bir somon ekmek, bir tekerlek peynir, bir&#160;sepet yumurta ya da bir teneke süt...</p>
<p>“Neler oluyor?” diye sordu Christine, Hanna'ya.</p>
<p>“Bilmem.”</p>
<p>Bir subay, ağır Alman aksanıyla insanlara iki kişilik sıralara girmesini söyledi. İçinde hissettiği tanıdık korku Christine'in&#160;nefesini hızlandırırken, bu insanlara ne yapıyorlar? diye</p>
<p>düşündü. Birbirlerine ve askerlere bakan Alman siviller, korku ve şaşkınlıktan kaşlarını çatmıştı. Toplaşan tutsakları gördüklerinde ağızları bir karış açıldı. Küçük çocuklar, uyumsuz kıyafetleriyle perişan haldeki insanları gösterip bir cevap alabilmek için annelerine döndüler. Son kamyon da boşaltıldığında&#160;subay, iki yüzden fazla sivili yönlendirmek için megafonunu&#160;eline aldı ve Almanca konuşmaya başladı.</p>
<p>“Dachau tutsaklarına getirdiğiniz bağışlan askerlerle birlikte kamyonların arkasına bırakın!” Bekleyen iki askeri gösterdi. “Sonra tekrar sıralarınıza girin ve beni takip edin!&#160;Tutsaklar sivillerin arkasında sıraya girsin! Askerlerim size&#160;yiyecek dağıtacak!”</p>
<p>“Büyük ihtimalle bunlar, bu insanların son yiyecekleri,” diye fısıldadı Christine, Hanna'ya.</p>
<p>“Belki onları hapsedeceklerdir?”</p>
<p>“Neden ki?” Hanna, Christine'in sorusuna sadece omuz silkti.</p>
<p>Alman siviller getirdikleri yiyecekleri askerlere verdikten sonra subay ve dört askerin arkasında sıraya girdiler. Erkek&#160;tutsaklar kadınların yanma geldi ve tutsakların birçoğu barakalara dönmeden önce yemek kuyruklarına girdi. Heinz, Hanna ve Christine de dahil olmak üzere geri kalanlar Amerikalıların kampa soktuğu sivilleri takip etti.</p>
<p>Askerler sivilleri kötü kokan barakalara soktuktan sonra ayakkabı, bavul, gözlük, saç ve altın dişlerle dolu yığınların&#160;yanından geçirterek beton duş odalarına götürdü. Kadınlar,&#160;gözyaşları içinde önlüklerini ağızlarına götürüyor, çocuklarının gözlerini kapatıyorlardı. Yüzleri acı ve şaşkınlıkla kaskatı&#160;kesilen adamlar karşılaştıkları manzaraya bakarken yüzlerini</p>
<p>buruşturdular. Gaz odalarına ve krematoryuma doğru yaklaştıklarında, Christine büyük bir motorun çalıştığını duydu. Devasa bir dozer derin, geniş bir hendek kazıyordu. Hendeğin yanındaki erkek tutsaklar, çürümüş cesetleri at ve el arabalarına yüklemişti. Alman kadınlar çığlıklar içinde inlerken çocuklarının yüzlerini eteklerine bastırdılar. İçin için ağlayan yaşlı&#160;adamlar kadınları tutmaya çalışsa da bazı kadınlar daha fazla&#160;dayanamayıp bayıldı.</p>
<p>Tüfeklerini göğüslerine tutup dimdik ileri bakan askerler hiçbir şey söylemeden sivilleri gaz odalarına götürdü. Cesetleri ateşe atmak için kullanılan kan içindeki el arabalarının&#160;yanından geçtiler. Krematoryuma giderken terk edilip unutulan iskelet bedenler, el arabalarında, hâlâ çıplak bir şekilde iki&#160;büklüm yatıyordu. Askerler, kül ve kemik parçalarıyla dolu&#160;dev tuğla fırınları geçerek sivilleri krematoryuma soktu.</p>
<p>Christine, Hanna ve diğer tutsaklar gaz odalarına ve krematoryuma girmediler. Bu binalara yakın durmak bile&#160;Christine'in midesini bulandırıyordu. Siviller binanın diğer&#160;kapısından çıktığında askerler adamların ve çocuksuz kadınların ellerine kürek tutuşturdu.</p>
<p>“Ne yapıyorlar?” Christine'in kalbi aniden hızlanmıştı. “Onları vurmayacaklarını söyle.”</p>
<p>“Ölüleri gömdürecekler,” dedi Heinz.</p>
<p>Christine bir an nefes alamadı. Gördüğü şeye anlam vere-meyerek diğer tutsaklara ve askerlere baktı. Yaşananlar için sivil Almanları mı suçluyorlardı? Sırf bunları durdurmadıkları&#160;için miydi? Christine sığmaklarda aç açına saklanan büyükannesini, zavallı büyükbabasını, annesini ve kardeşlerini düşündü. Hessental'daki kamp için de onları mı suçlayacaklardı?</p>
<p>Christine, askerlerin yaşlı adamlara cesetleri indirmelerini emrettiğini anladığında, aniden ileri atıldı.</p>
<p>“Neden bunu yapıyorsunuz!” diye bağırdı, askerlerden birinin Almanca biliyor olmasını umarak. Askerler ona doğru baktı.</p>
<p>“Ne yapıyor?” dedi bir kadın tutsak, Hanna'ya.</p>
<p>“Christine!” diye seslendi Hanna. “Boş ver, gel!”</p>
<p>“Bu onların suçu değil, Hanna! Söylesene yaşananları engellemek için ne yapabilirlerdi? Canlarını vermeden ne yapabilirlerdi?”</p>
<p>“Sessiz kaldılar,” dedi başka bir tutsak. “Hiçbir şey yapmadılar.”</p>
<p>Christine arkasından Lehçe, Fransızca bağırışlar duydu ve kalabalıktan uçan bir taş Alman çocuklardan birinin kafasına&#160;isabet etti. Küçük çocuk elini şakağına koyup yüzünü annesinin önlüğüne gömdü. Christine arkasına dönüp toplanan tutsaklara bağırdı. “Size bunu bu insanlar yapmadı!”</p>
<p>“Öyle mi?” diye bağırdı bir kadın. “Kamp kumandanı sevgilin nerede? Suçu üstlenmek için burada değil, değil mi?”</p>
<p>“Kumandan Grünstein insanlara anlatmaya çalıştı! Ama onu kimse dinlemedi!” Parmağıyla sivilleri gösterdi. “Onu bile&#160;dinlemedilerse sence bu insanları dinleyen olmuş mudur?”</p>
<p>“Yalancı!” diye bağırdı bir adam.</p>
<p>Christine tekrar arkasına döndüğünde Alman siviller vagonlardan indirdikleri cesetleri hendeğe atıyorlardı. Yaşlı adamların kalem inceliğindeki kol ve ayak bilekleri kaskatı&#160;kesmiş cesetleri kaldırmakta zorlanırken geniş mezarlara toprak atan kadınlar gözyaşları içinde bahçeye kusuyordu.</p>
<p>Christine nefesinin tıkandığını hissetti. Keşke Isaac'in</p>
<p>öğrettiği birkaç İngilizce kelimeyi hatırlayabilseydim, dedi kendi kendine. Ama kısa süren dersleri çok uzun bir zaman&#160;önceydi. Yine de birinin onu anlayabileceğini umarak Amerikalılara doğru yürüdü.</p>
<p>“Bunu onlar yapmadı!”</p>
<p>Bir Amerikan askeri silahını kaldırıp ona doğru geldi.</p>
<p>“Onların neler yaşadığından haberiniz yok!” Heinz,</p>
<p>Christine'i geri çekti. “Hadi Hanna. Onu buradan götürelim.”</p>
<p>Heinz onu barakalara doğru çekmeye çalışırken, Christine Hanna'ya döndü. “Onlara anlatmak zorundayız! Bu insanların&#160;masum olduklarını anlatmamız gerek!”</p>
<p>Hanna durup Christine'e baktı. “Masum olduklarını nereden bileyim! Yahudi komşularını bir somon ekmek için ihbar etmediklerini nereden bileyim!”</p>
<p>Christine debelenmeyi bıraktığında Heinz kollarını üzerinden çekti. “Benim de suçlu olduğumu düşünüyor musun? Ben de gidip mezar kazmalarına yardım edeyim mi?!”</p>
<p>Hanna başka tarafa bakıp başını salladı. “Hayır...”</p>
<p>“Bu insanların zaten çok acı çektiğini Amerikalılar bilmiyor! Yaşadıkları yemek kıtlığını, Gestapo'yu bilmeleri lazım! Köy ve şehirlere bombalar yağdığını bilmeleri gerek!”</p>
<p>“Bombalardan haberleri var,” dedi Heinz. “Zaten onlar attı, unuttun mu?”</p>
<p>“Sanırım kumandan haklı.” Christine gözyaşlarını daha fazla tutamadı. “Yapılan canilikler ancak savaşı kaybedersen&#160;savaş suçu kabul edilir.”</p>
<p>Christine yük vagonunun köşesine kıvrıldı, başını duvara dayadığı montuna yasladı ve gözlerini kapadı. Ufak bir şekerleme yapsa da trenin sarsıntısının hafiflemesini ve derin bir uykuya dalabilmeyi istiyordu. Dachau'ya gelişinin aksine,&#160;herkesin yatacağı kadar yer vardı. Amerikalılar yerleri minder görevi gören ve tahtalara işlemiş ölüm kokusunu bastıran&#160;samanlarla kaplamıştı. Ayrıca vagonlara battaniyeler koymuş,&#160;ortaya yiyecek ve sularla dolu kutular dizmişti. Bu basit şeyler&#160;seyahatlerine konfor katsa da kadınların, anne babaları, kardeşleri, kocaları ya da çocuklarıyla yaptıkları ilk seferin yerini&#160;hiçbir şey alamazdı. Çünkü bu sefer yalnızlardı. Sevdiklerinin&#160;hayatta olmadığı bir ömrü düşünmek, tüm yolculuğu sessiz&#160;kılıyordu. Gözleri acı ve minnetin yaşlarıyla dolan kadınlar,&#160;ya uyuyor ya da hiçbir yere bakmadan öylece oturuyordu.</p>
<p>Aynı sabahın erken saatlerinde, Amerikan subayları önce kadınların götürüleceğini, erkeklerin yarına kadar bekleyeceğini söylemişti. Bir tren onları köye kadar götürecek, orada&#160;Amerikalılar tek tek eve dönmelerine yardım edene kadar geçici barakalarda kalacaklardı. Bir saat sonra ilk tren Dachau'ya&#160;vardığında kalabalığı gergin bir sessizlik sardı. İnsanlar, sarsılarak yaklaşan lokomotifin çıkardığı tiz sesleri, frenleri ve&#160;tıslayan pistonları sessizlik içinde dinlediler. Vagonların kapıları açılıp Amerikan askerleri aşağı atladığında herkes sevindi.&#160;Genç askerler onları karşılamaya gelen iskeletleri gördüğünde&#160;hemen ceplerini karıştırıp tutsaklara şeker ve sakız dağıttılar.</p>
<p>Saatler sonra Christine'in aklına Hanna ve kardeşi Heinz'in zayıf, umut dolu yüzleri geldi. Heinz ve Hanna, kamptan ayrılan kadınları izleyen erkek grubunun arkasından gülümseyerek el sallamıştı. Hanna kardeşiyle birlikte gidebilmek için&#160;kampta kalmayı seçmişti. Christine'in adresini ezberlemiş ve</p><div><img src="main-27.jpg" alt=""/></div>
<p>nereye yerleşirlerse yerleşsin mutlaka ona yazacağına söz vermişti. Şu an için Hanna ve kardeşinin emin olduğu tek şey Almanya'yı sonsuza dek terk edecekleriydi.</p>
<p>Christine, Dachau'nun sefil resimlerini kafasından çıkaramı-yordu. Gözetleme kuleleri, elektrikli tel örgüler, uzun karanlık barakalar, isli bacalar... Hepsi monokromatik bir portre gibi sonsuza kadar aklında kalacaktı. Yüz yaşma gelse bile, ona yağmurlu, kasvetli bir ocak günündeki ufalanmış kemikleri ve mezar taşlarını&#160;hatırlatan, Dachau'nun gri taş renklerini asla unutmayacaktı.</p>
<p>İstasyona varan tren sarsılarak dururken Christine yerinden doğruldu. Göğsü ve boğazı yanıyordu. Boynu tutulmuş, kalçası uyuşmuştu. Sonunda öksürmeden nefes alabildiğinde&#160;yerinden kalktı ve yün montunu giyip diğer kadınlarla birlikte&#160;vagondan aşağı indi.</p>
<p>Hüzünlü tutsaklar, Dachau depolarından topladıkları ekmek ve elbiselerle aşağı indiler. Ardından şikâyet etmeden sıraya girip platformda beklemeye başladılar. Christine kendini birden nereden geldiğini hatırlamayan bir kadına yardım&#160;etmeye çalışırken buldu.</p>
<p>“Adım Sarah Weinstein,” dedi kadın, ağlayarak. “Kocamın adı Uri... Ama... Öldü. Nerede oturuyordum, hatırlayamıyorum. Hiçbir şey hatırlayamıyorum!” Kadın ellerini görünmez bir sinek sürüsünü kovmaya çalışır gibi havada salladı.&#160;“Bana ne olduğu önemli değil, tüm ailem öldü. Artık hiçbir&#160;şey önemli değil.”</p>
<p>“İlla yaşayan bir akrabanız vardır,” dedi Christine. Ama kadın onu duymazdan geldi. Christine aklına gelen her şehri&#160;saymaya başladıysa da kadın başını iki yana sallayıp duruyordu.</p>
<p>“Yardım edebilir miyim?” dedi bir Amerikan askeri, zayıf Almancasıyla.</p>
<p>“Nereden geldiğini hatırlamıyor,” dedi Christine. Kadının aklını yitirdiğini de söyleyecekti, sonra durumu açıklamaya&#160;gerek olmadığına karar vererek vazgeçti. Belki de hepimiz aklımızı kaybetmişizdir, diye düşündü.</p>
<p>Asker omzunu silkip başını iki yana salladığında Christine adamın anlamadığını fark etti. Asker Almanca birkaç şey söylese de yeterince Almanca bilmiyordu. Christine bildiği İngilizce kelimeleri tekrar düşündü ama yine hatırlayamadı. Düzgün düşünemiyordu. Asker ona zoraki bir şekilde gülümsedi,&#160;korku dolu gözleri Christine'e acıyarak bakıyordu. Christine&#160;bir an nasıl göründüğünü merak etti. Bir kaşık kalan suratından fırlamış mavi gözleri ve kafatasındaki birkaç santimlik&#160;keçeleşmiş saçlarıyla yürüyen bir ölüye benziyor olmalıydı.</p>
<p>“İngilizce?” dedi asker.</p>
<p>Christine başını iki yana salladı.</p>
<p>“Namen? İsim?” diye sordu, yaşlı kadını göstererek.</p>
<p>“Sarah Weinstein,” diye cevapladı Christine.</p>
<p>Asker kadının gözlerine bakmak için hafifçe eğildi. “Sarah. Bitte kommen. Gelin, lütfen.” Asker, olağanüstü mavilikteki gözleriyle, kaslı ve kendinden emin bir adamdı. Hitler'in ordusu için harika bir Aryan sayılabilirdi. Kaskının köşesinden, kısaca kesilen sarı saçları görünüyordu. O an Christine&#160;ilk kez Amerikalıların üniformalarının ne kadar temiz ve eksiksiz olduğunu fark etti. Babası eve geldiğindeyse üzerinde&#160;kirli, yırtık bir pantolon ve zayıf bedenine bol gelen bir ceket&#160;vardı. Yanakları çökmüş ve rengi atmıştı. Amerikalıların iyi&#160;beslendikleri her hallerinden belli oluyordu, adamın yanakları&#160;al al, gözleri parlak ve canlıydı.</p>
<p>Mavi gözlü asker aklını yitiren kadını platformun diğer</p>
<p>tarafına götürürken, Christine bir fırsat bulup yanındaki banka oturdu. Sersem bir şekilde titriyor, her aldığı nefesle öksürüklere boğuluyordu. Tahta bankın köşesine tutundu ve bir çocuğunkini andıran bacaklarına baktı. Bacaklarını ilk kez görüyormuş gibi dizlerindeki keskin köşeleri ve garip çıkıntıları&#160;fark etti. Sanki kırılgan kemikleri derisini yırtıp çıkmaya çalışıyor gibiydi. Niyeyse, iskelet bacaklarına geçirdiği ölü kızın&#160;çorapları yüzünden kalbi hızla çarpmaya başladı. Az önceki&#160;kadın Christine'in aklına dehşet verici bir korku yerleştirmişti.&#160;Bir zehir gibi tüm vücudunu saran korku umudunu fırtınadaki&#160;bir tüy gibi sürükleyip götürdü. Ailem... diye düşündü. Hâlâ&#160;yaşadıklarını nereden biliyorum? Ya evimize düşen bir bomba&#160;hepsini öldürdüyse?</p>
<p>Christine platformda oturmaya devam ederken önünde bir çift siyah asker botunun durduğunu gördü. Ve mavi gözlü asker çömelip ona baktı.</p>
<p>“Namen? İsim?”</p>
<p>“Christine,” dedi Christine, titreyen dişleriyle.</p>
<p>Asker yumuşak bir sesle, “Home?” dedi. Home... Ev. Christine bu kelimeyi anlamıştı. Cevap vermek istediyse de&#160;hareket eden dudaklarından ses çıkmadı. Sanki bir şey boğazını tıkamıştı. Öksürdü ve bir kez daha denedi.</p>
<p>“Hessental,” dedi boğuk bir sesle.</p>
<p>Kırmızı yanaklı asker bembeyaz dişleriyle kocaman gülümseyince Christine şaşırdı. Sahi, en son ne zaman böyle gerçek bir gülümseme görmüştü?</p>
<p>“Fraulein. Bayan,” diyen asker, yerdeki betonu, botlarının arasını gösterdi. “Home. Hessental.”</p>
<p>hristine duyduklarına inanamayarak bir süre mavi gözlü</p>
<p>askere baktı. Zaten evinde olduklarını mı söylemek istemişti? Asker hâlâ ona bakıp kocaman gülümsüyordu. Christine öyle bir hızla öne fırladı ki neredeyse adamın ayaklarına kapanacaktı. İte kaka platformdaki diğer tutsakları geçerken&#160;kalbi güçsüz ciğerlerine vuruyordu. Tren istasyonunun duvarına doğru koşarken öksürmeye başladı. Vagonun içindeyken,&#160;ne tarafa doğru gittiklerini bilmiyordu. Vardıklarında duraktaki tabelaya bakmak aklına bile gelmemişti. İlk duraklarının&#160;evi olacağını nasıl hayal edebilirdi ki? Platforma indiğinde bu&#160;tren istasyonu da diğerlerinden farksız görünmüştü. Ancak başını kaldırıp kırmızı tuğla duvarın ortasındaki tabelayı okuduğunda nerede olduğunu anladı. HESSENTAL.</p>
<p>Christine içini kaplayan mutluluk ve korkuyla elini ağzına götürdü. Duygulan o kadar ağır basmıştı ki gözyaşları</p>
<p>yanaklarından akmaya başladı. O sırada mavi gözlü asker yanında bitti. Christine, “Home/” diye bağırdı ve adamı itip&#160;geçmek istedi.</p>
<p>Fakat asker onu hızla durdurup başım iki yana salladı.</p>
<p>“Nein, Fraulein.” Christine durduğunda asker avucuna bir şeyler yazar gibi yapıp Almanca, “Ev ve adres,” dedi. Ama&#160;Christine onu yok sayıp tekrar öne atılınca adam kolunu nazik&#160;bir şekilde yakalamak zorunda kaldı. “Lütfen.” Parmaklarıyla&#160;göğsüne vurarak kendini gösterdi, ardından direksiyon sürer&#160;gibi yaptıktan sonra Christine'i işaret etti.</p>
<p>Christine sızlanarak bir adım geriledikten sonra kollannı göğsünde kavuşturup beklemeye başladı. Asker bir subayın&#160;yanma koştu, selam verdi ve Christine'i gösterdi. Subay arkasına dönüp birkaç saniye boyunca Christine'i inceledikten&#160;sonra sert bir şekilde başını salladı. Ve mavi gözlü asker bir&#160;kâğıt altlığı kapıp koşarak Christine'in yanma geldi.</p>
<p>Christine'in bilgilerini not alan adam, kâğıdı subaya götürüp bir süre bekledi. Christine onları izlerken kaçmamak için yerinde zor duruyordu. Sonunda askerin ona doğru geldiğini&#160;görünce nefesini tuttu.</p>
<p>“Gel,” dedi asker Almanca. “Home.”</p>
<p>Christine adamla birlikte istasyonun diğer ucuna koştu. Asker Christine'i hiç zorlanmadan yeşil askeri kamyonun koltuğuna oturttuktan sonra tüfeğini omzundan indirdi, sürücü koltuğuna geçti ve motoru çalıştırdı. Cebinden çıkardığı sigara paketinden bir sigara alıp yaktıktan sonra paketi Christine'e&#160;uzattı. Christine başını iki yana sallayınca asker tekrar cebine&#160;uzandı ve bu sefer yaldızlı bir kâğıda sarılmış dikdörtgen, çizgili küçük sarı şekerlerden çıkardı.</p>
<p>“Hayır,” dedi Christine, çığlık atmamaya çalışarak. “Home.” Arabanın devasa ön camından dışarı bakmak için&#160;doğruldu. Gözlerinin önünde siyah noktalar uçuştuğunu fark&#160;edebiliyordu.</p>
<p>Asker yüzünde bir soru ifadesiyle Christine'e baktı ve eliyle göstererek hangi yöne gideceklerini sordu. Christine de&#160;eliyle göstererek önce düz gideceklerini, sonra sola döneceklerini anlattı.</p>
<p>Tren istasyonundan çıkıp eskiden hava üssünde çalışan tutsakların kalması için yapılan uzun, ahşap barakaları geçtiler. Trenden ilk inen kadınlar etrafta boş boş dolanıyordu. Kimi&#160;sırtlarım binalara yaslamış, kimi başlarını ellerinin arasına&#160;alıp yere çömelmişti.</p>
<p>Asker, Christine'in bakışlarını gördüğünde, “Yahudiler,” dedi. Dudaklarının arasına sıkıştırdığı sigarası konuştukça sallanıyordu. Sonra barakaları gösterdi ve parmaklarını ileri geri&#160;sallayarak yürür gibi yaptı. “Dachau'ya.”</p>
<p>Christine hafif bir inilti çıkararak başını iki yana salladı. Caddenin ilerisine yapılan tahta darağaçlarının eski, düğümlü ipleri hâlâ sallanıyordu. En tepelerindeyse Almanca korkak&#160;yazıyordu.</p>
<p>Asker darağaçlannı gösterip Christine'e baktı. “Erkek çocuklar,” dedi ciddi bir ifadeyle.</p>
<p>Christine bir an nefes alamadığını hissederek yanağını ısırdı. Aklına babasının Kari ve Heinrich'i saklamak için çatı katma ihtiyaç duyabileceklerini söylediği gece gelmişti.&#160;SS'ler onları savaşmak istemedikleri için asacaktı. Christine&#160;yüreğinde büyüyen paniği bastırarak askere bir sonraki köprüden geçmesini işaret etti. Köprünün bu tarafındaki binalar&#160;üst üste çökmüş, geriye moloz yığınlarından başka hiçbir şey&#160;kalmamıştı. Diğer tarafta, uzun bir sıra boyunca dizilmiş, yansı yıkık boş evler, büyük odaları ve patlamış camlarıyla kara,&#160;devasa oyuncak bebek evlerinden farksızdı. Etrafta dolanan&#160;kadın ve çocuklardan oluşan gruplar, kirli sokaklarda ortaya&#160;yakılan yemek ateşlerinin etrafında toplanmıştı.</p>
<p>“Benim ismim Jake,” dedi asker Almanca. Her heceyi sanki Christine'in duyma zorluğu varmış gibi gerektiğinden yavaş ve sesli söylemişti.</p>
<p>Christine hiçbir şey söylemedi. Dik yokuşu tırmanan kamyonun hiç değişmeyen motor sesi dar sokaklarda yankılanırken, tırnaklarını avuçlarının içine batırıyordu. Amavutkal-dırımlı meydana girdiklerinde korkusu hafifleyen Christine, rahat bir nefes verdi. Her ne kadar yükselen kuleleri ve taş&#160;merdivenlerinde çukurlar açılmış olsa da St. Michael sapasağlam ayaktaydı. Eğer katedral hâlâ duruyorsa, köyün geri kalanı da duruyor olabilirdi.</p>
<p>Asker vitesi değiştirdi ve gaza basıp katedralin önündeki caddeden yukarı tırmandı. Christine çenesini sıkıp eliyle sağ&#160;tarafı gösterdi. Boğazını cayır cayır yakan bir yumru nefes almasını engelliyordu. Aşağı inmeye başladıklarında sertleşmeye başlayan yumru daha da ısındı. Birkaç dakika içinde Christine, Bay Weiler'ın kasabının kalıntılarıyla karşı karşıya geldi.&#160;Sonra sokaklarının hemen altındaki yarı ahşap ahırı gördü. Ve&#160;teslimiyete karşı insanları asma ve vurmayla tehdit eden kırmızı mürekkepli afişlerin asılı olduğu yıkık alçı duvarlarını...&#160;Christine bir an bayılacağını düşündü.</p>
<p>Boğuk bir sesle, “Home,” dedikten sonra askerin bir sonraki soldan dönmesini işaret etti.</p>
<p>Jake yüzüne vuran sigara dumanı karşısında bir gözünü kısarak direksiyonu çevirdi ve motor tekledikten sonra kamyon yavaşça yokuş yukarı tırmanmaya başladı. Nefesini tutan&#160;Christine, daha iyi görebilmek için koltuğun en ucuna oturmuştu. Kalbinin her an göğsünden fırlayabileceğinden emindi. Yaklaşmakta olan akşamın açık eflatun renkleri altında, o&#160;tamdık kiremit çatıyı gördü. Christine boğazında düğümlenen&#160;sevinç çığlığıyla birden hıçkırarak ağlamaya başladı. Yokuşun&#160;sonuna yaklaştıklarında iki yanında yanık erik ağaçlarının dallarıyla bahçe kapıları göründü. Ve annesi ön bahçede eğilmiş&#160;bir şeyler yapıyordu.</p>
<p>“Dur!” diye bağırdı Christine. Jake'in birden frene basmasıyla motor titreyerek yavaşladı. Christine daha kamyon durmadan kapıya uzandı. Annesi doğruldu ve çatık kaşlarla sesin geldiği tarafa baktı. Christine yüksek koltuktan sendeleyerek&#160;atladı.</p>
<p>“Anne!” diye bağıran Christine, kalan gücünün hepsini kullanarak eve doğru koşmaya başladı. Rose topraklı elinde&#160;çapa, diğer elinde pörsümüş otlar, hareketsiz bir şekilde duruyordu. Bir süre solgun zayıf yüzünü kırıştırarak öylece baktı.&#160;Neler olduğunu anladığında elindeki çapayla otları yere savurdu ve ellerini bir karış açılan ağzına götürdü.</p>
<p>“Anne!” diye bağırdı Christine tekrar. “Ben geldim!”</p>
<p>Rose bir çığlık atıp kollarını açarak Christine'e koştu. Anne kız kollarını birbirlerine öyle kuvvetli sardılar ki neredeyse&#160;yere yuvarlanacaklardı.</p>
<p>“Şükür!”</p>
<p>Christine daha fazla dayanamayarak annesinin kollarında yığıldı. Bacakları aniden güçsüz düşmüş, onu buraya kadar&#160;getiren kuvvet birden yok olmuştu. Titreyerek yere çöktü,&#160;boynundaki damarlar nefes almaya çalıştıkça kasılıp gevşiyordu. Rose kızını yerden kaldırmaya çalışarak hemen yanına&#160;çömeldi.</p>
<p>“Maria! Heinrich! Çabuk gelip yardım edin! Christine'i-miz geldi! Yaşıyor!” Rose kızının yüzünü okşayıp parmaklarını kısacık saçlarında gezdirdi. “Ah... Benim canım... Sana ne yaptılar böyle? Korkma tamam mı? Artık güvendesin. Ben&#160;sana prensesler gibi bakacağım.”</p>
<p>Christine birinin onu yerden kaldırdığını hissetti. Annesinin eli hâlâ saçlarını okşuyordu. Gözlerini açmaya çalıştığında önce sadece bir miğfer gördü. Ardından Amerikalı askerin yüzünü. Ve sonra dünyası tekrar karardı.</p><div><img src="main-28.jpg" alt=""/></div>
<p>Christine önce yanaklarında yumuşak bir şeyin gezdiğini hissetti. Ardından sodalı sabunun asitli kokusunu aldı. Battaniyeye sıkı sıkı sarınmasına, montu ve ayakkabıları hariç, giyinik olmasına rağmen titrediğini fark etti. Tahta ranzada olmadığına emindi. Başının altında yastık olduğunu hissedebiliyordu ve üzerinde yattığı şey her ne ise geniş ve rahattı. Tanıdık&#160;seslerin yumuşak fısıltılarını duyup şakaklarında gezen sıcak&#160;parmakları hissettiğinde nihayet anladı. Artık evindeydi. Birkaç kez kırptığı gözlerini açtığında koltuğun yanma diz çöken&#160;annesi ve büyükannesinin yüzlerinde büyük bir endişeyle onu&#160;izlediğini gördü.</p>
<p>“İyi misin?”</p>
<p>“Evet anne,” dedi Christine fısıldayarak.</p>
<p>Büyükanne elini torununun yanağına koydu ve onu alnından öptü. “Evine hoş geldin çocuğum.”</p>
<p>Arkadaki masada oturan Kari ve Heinrich çatık kaşlar ve korku dolu gözlerle onlan izliyordu. Çocuklar yamalı kıyafetlerinin içinde, en az Rose ve büyükanne kadar zayıf ve&#160;solgun görünüyordu. Altı yıl süren savaşın sefaletinden sonra&#160;yüzlerine sessiz bir hüzün çökmüştü. Christine, bir yabancının koltuğun diğer tarafından ona baktığını fark etti. Kısacık&#160;saçları Christine'in saçlarından ancak birkaç santim uzundu.&#160;Christine bir an onu Hanna sansa da renklerde bir uyuşmazlık&#160;olduğunu anlaması çok sürmedi; bu kızın saçları kumral değildi. Üstelik gözleri kahverengi değil, maviydi. Zayıf olmasına rağmen Hanna gibi bir deri bir kemik de değildi. Kız biraz&#160;daha yaklaşıp yanına diz çöktüğünde Christine'in bir an nefesi&#160;kesildi. Maria... Christine neler olduğunu anlamaya çalışarak&#160;kirli parmaklarıyla kız kardeşinin kafasına dokundu. Nemli,&#160;yumuşacık gözlerle bakan Maria, ablasının elini avucunun içine aldı ve yanağında gezdirdi.</p>
<p>“Sana ne oldu?” diye sordu Christine usulca.</p>
<p>“Köyden bir grup kızla birlikte doğuya gönderildim. Kadınlarla yaşlılara tanksavar hendekleri kazmaları için yardım ettik. Ama sonra Ruslar geldi...” Maria durdu ve kusmama-ya çalışır gibi yutkundu. Çenesi titriyordu. Sesini alçaksa da&#160;ağzından çıkanlar sesli ve baskın çıktı. “Gittikten birkaç gün&#160;sonra sadece bir avuç kaldık. Ruslar bizi rahat bıraksın diye&#160;erkek kılığına girdik.”</p>
<p>“Tanrım...”</p>
<p>“Gitmesine izin vermemeliydim,” dedi Rose, yüzünü buruşturarak. “Onu çocuklarla birlikte çatı katında saklamalıydım.</p>
<p>Onu korumak için daha çok şey yapmalıydım. Seni de öyle, Christine.”</p>
<p>“Bu senin suçun değil,” diyen Maria'nın kan çanağı gözleri tekrar Christine'e kilitlendi. “Ben geri dönebildim. Ama kızlardan bazıları o kadar şanslı değildi.”</p>
<p>Christine kolunu kız kardeşine sarıp onu kendine çekti. Maria da ona sarıldı, hıçkırıklarını bastırmaya çalışırken omuzları şiddetle sarsılıyordu. Bir süre sonra yüzünü kollarıyla silerek&#160;geri çekildi.</p>
<p>“Hepinizin burada olduğuna inanamıyorum,” dedi Christine, kalkmaya çalışırken. Ama kollan çok güçsüz, başı fazla ağırdı. “Yaşadığınızdan emin değildim.”Ardmdan kendini kötü&#160;habere alıştırarak, annesine döndü. “Babam? Babam iyi mi?”</p>
<p>Rose gülümsemeye çalıştı. “Yaşıyor. Birkaç gün önce mektup aldık. Şimdi sen yat. Ne istiyorsan biz getiririz. Aç mısın? Susadın mı? Ne istiyorsun?”</p>
<p>Christine doğrulup oturduktan sonra battaniyeyi tekrar üzerine çekti. “Aslında açlıktan ölüyorum. Ama her şeyden önce sıcak bir banyoya ihtiyacım var.” Rose ve Maria, Christine'in&#160;kalkmasına yardımcı olmak istemesine rağmen o kendi başına&#160;kalkmakta direndi. “Mutfakta ocak yanıyor mu?”</p>
<p>“Evet,” dedi Rose. “Ateşin var, bu yüzden titriyorsun.”</p>
<p>“Toparlanacağım.” Christine biraz daha doğrulup kollarını göğsünde kavuşturdu. “Kari, Heinrich, sizi gördüğüm için öyle mutluyum ki.” Çocuklar koşup ablalarına sarıldıktan sonra kendilerini geri çekip onu çatık kaşlarla incelediler. Christine kardeşlerine, hâlâ iyi olduğunu göstermek için gülümsedi&#160;ve koridora yöneldi. Ne olur ne olmaz diye hazırda bekleyen&#160;Rose ve Maria da Christine'in peşinden koridora çıktı.</p>
<p>Christine mutfağa adım atar atmaz burnuna tarçın ve zencefilli ekmek kokuları geldi. Uzun zamandır böyle leziz&#160;bir koku hayal etmemişti. Gözlerinde yaşlarla ocağa, lavaboya, dolaplara ve masaya baktı. Hepsi ne kadar tanıdık, ne&#160;kadar yabancıydı... Sanki rüyasında evini ziyarete gelmiş&#160;gibiydi. Ya da başka bir hayatta. Bir daha hiç göremeyeceğini düşündüğü mutfağı hatırladığından daha büyük, daha&#160;aydınlıktı. Her renk ne kadar parlak, ne kadar da enerjikti.&#160;Kırmızı çay-kahve kutuları, sarı perdeler, mavi çini yerler,&#160;yeşil ekoseli masa örtüsü... Her şey öyle canlı görünüyordu&#160;ki fırçasını hatırsa gökyüzünü boyayabilirdi. Dachau'nun&#160;sıkıcı renkleriyle kıyaslandığında annesinin eski, onarılmış&#160;önlüğü bile göz alıcı bir beyazlıktaydı.</p>
<p>Christine sertçe mutfak masasına oturdu. Annesi kısa bir süre başında dikildikten sonra kollarını sıvayıp odun ocağına&#160;biraz daha odun attı. Mutfağa giren büyükanne, Maria, Kari&#160;ve Heinrich, Christine'in yanına oturdu. Hepsinin gözleri&#160;Christine'in üzerindeydi. Christine endişe dolu suratlarından,&#160;görüntüsünün babasının eve geldiği halinden bile kötü olduğunu anlayabiliyordu. Üzerindeki bakışları yok saymaya çalıştı ve mutfakta dolanan annesini izlemeye başladı.</p>
<p>Kollan masanın altında, sol eli sağ bileğinin üzerindeydi. Yeni, hassas bir yarayı korumaya çalışan ameliyatlı bir hasta&#160;gibi dövmeli cildini kapamak zorunda hissederek başparmağını sürekli dövmesinin üzerinde gezdiriyordu. Rose içine sıcak&#160;keçi sütü ve bal koyduğu büyük kupayı uzattığında, Christine&#160;mavi kazağının kollarını sıyırıp buharlar çıkaran kupaya uzandı. Ama dövmeli bileği hâlâ kucağındaydı.</p>
<p>Gözlerini kapattı ve sıcak buharı içine çekti. Keçinin yediği taze çimlerin ve halanlarının taşıdığı polenlerinin kokusunu alabilmek onu şaşırtmıştı. Sütünden aldığı büyük yudumu yutmadan önce bir süre ağzında tuttu. Sütün şekerli, yağlı tadını,&#160;petek balın ipeksi hissini dilinde hissedebiliyordu. Yumuşacık&#160;sıcak süt, acıyan kuru boğazını hemen yumuşatmıştı.</p>
<p>“Artık savaş bitti,” dedi Rose. “Baban eve döndüğünde sağ salim eve dönüşünüzü kutlamak için son erik kavanozuyla&#160;erikli kek yapacağım.”</p>
<p>Christine, Isaac'in kurtulmaya ne kadar yakın olduğunu düşününce göğsüne vurulan zincirler yüreğini sıktı. Sütünden&#160;bir yudum daha alırken, Aklımdan geçenlere dikkat etmem&#160;gerek, diye geçirdi içinden. Şimdilik düşüncelerini kendine&#160;saklamalıydı. Evinde, annesinin mutfağındaydı. Maria, Karl,&#160;Heinrich ve büyükannesiyle birlikte masada oturuyordu. Ve&#160;hepsinden öte hayattaydı.</p>
<p>Rose mutfağın ortasına koyduğu metal küvetin içini odun ocağından aldığı kaynar suyla doldurdu. Küvetten çıkan&#160;buharlar kıvrılarak yükseliyordu. Rose küveti hazırlarken,&#160;büyükanne de kestiği iki dilim çavdar ekmeğinin üzerine erik&#160;reçeli sürüp Christine'in önüne koydu.</p>
<p>Christine el yapımı ekmek ve reçelden küçük bir ısırık aldıysa da çiğneyemedi.</p>
<p>Gözleri yaşlarla dolmuştu. Boğazında büyüyen yumruyla yutamayacağım anlayarak ekmeği yanağının iç tarafına itti.&#160;Daha önce binlerce kez yediği ekmeğin topraksı tadı ve reçelin tatlılığı birleştiğinde, dilinin üzerinde büyük bir patlama&#160;yaşandı. Şaşkın bir halde, böyle basit ve leziz bir şeyin mutluluğunda boğulmamak için önce nefesini ayarlamaya çalıştı.</p>
<p>Arkasına yaslandı ve parmaklarını kapalı dudaklarının üzerine bastırdı. O an yanağından bir damla yaş süzüldü.</p>
<p>“Neyin var tatlım?” diye fısıldadı büyükanne.</p>
<p>Christine başını iki yana salladı. “Bir şey yok. Sadece evde olduğum için mutluyum, o kadar.” Bir süre lokmasını çiğnedi ve&#160;başka bir ısırık almadan önce ağzındakinin bitmesini bekledi.</p>
<p>Rose havlu, el yapımı bir sabun ve temiz gecelik getirdikten sonra Christine dışında herkesi mutfaktan çıkardı. Kapıyı kilitledi ve Christine'in mavi kazağıyla kızılcık rengi elbisesini çıkarmasına yardım etti. Kızının rengi atmış, iskelet bedeniyle karşı karşıya kaldığında gözlerinin yaşlarla dolmasına&#160;engel olamadı. Christine ölü kızın çoraplarını ayaklarından&#160;çıkardı ve dişleri titreyerek bir bacağını küvete soktu. Rose&#160;ödünç kıyafetleri odun ocağının parlayan ateşine atmak için&#160;ocağın kapağını açtı.</p>
<p>“Atma!” diye bağırdı Christine.</p>
<p>“Neden?”</p>
<p>“Çünkü Naziler de Yahudilere öyle yapıyor...”</p>
<p>Rose dudaklarını birbirine sıkıca bastırdı ve hiçbir şey söylemeden kıyafetleri katlayıp yere bıraktı.</p>
<p>Christine kaynar suyla dolu olan küvete yavaşça girdi. Kirli, kuru teninin üzerinde gezen sabunlu suyun pürüzsüzlüğü, ipeksi bir yumuşaklığı hatırlatıyordu. Annesi boynundaki kir tabakalarını yavaşça ovup lifi omuzlarında gezdirirken&#160;lavantanın pudralı kokusu burun deliklerini dolduruyordu.&#160;Christine gözlerini kapatıp minnet duyduğu her anın tadını&#160;çıkardı. Nemli ısı kaslarına kadar nüfuz ediyor, aynı bahar&#160;güneşinin buzları eritmesi gibi buz kesmiş kemiklerini ısıtıp&#160;çözüyordu.</p>
<p>Annesinin hiçbir şey sormaması Christine’i rahatlatmıştı. Neler olduğunu anlatmak için uzun uzun zamanı vardı. Rose,&#160;bileğinin içindeki rakamları görünce durup Christine’e baktı.&#160;Christine kolunu çekmek istemesine rağmen annesi izin vermedi. Bir parmağını dövmeli yaranın üzerinde gezdirirken&#160;yaşlarla dolan gözleriyle Christine’e bakıyordu. Sonra kızının&#160;bileğini dudaklarına götürdü ve öptü. Aynı çocukluğu boyunca tüm morluk ve çiziklerine yaptığı gibi...</p>
<p>Christine, Isaac’in kaçtıktan sonra yaşadıklarını tecrübe ettiğini fark ettiğinde gözlerinden yaşlar boşandı. O da sulu et suyu çorbası ve ekmek kabuklarıyla geçen ayların ardından&#160;Christine’in götürdüğü reçelli ekmeği yemiş, aylarca yıkanmadan aynı kıyafetlerle dolaştıktan sonra üzerinden buharlar&#160;çıkan küvetteki sabunlu suyun içine oturmuştu. Isaac şu an&#160;onun hissettiği her şeyi, kurtulmuş olmanın verdiği eşsiz rahatlama ve mutluluğu, daha önceden hissetmişti. Tekrar yakalanıp tutsak edilmek ne dayanılmaz bir kâbus olmalıydı.&#160;Christine şimdi kirli barakanın sert ranzasında uyanıp bunun&#160;bir rüya olduğunu fark etse bir saniye bile yaşayamayacağını&#160;adı gibi biliyordu.</p>
<p>Annesi kirli saçlarını köpürtüp temiz suyla duruladı. Christine baştan ayağa ovalandıktan sonra küvetten çıktı ve annesinin onu, aynı küçüklüğündeki gibi başını ve omuzlarını temiz bir havluyla sararak, odun ocağının yanında kurutmasına izin&#160;verdi.</p>
<p>Rose sevgi dolu elleriyle kızının başının üzerinden uzun bir gecelik geçirdi. Ovalanmış ayaklarına kalın, pamuk çoraplar giydirdi ve onu odaya götürüp tertemiz, yumuşacık yatağına yatırdı. Christine, bir deri bir kemik vücudunun yumuşak</p>
<p>beyaz bir bulutun içine gömüldüğünü hissetti. Ağır kafasını yumuşacık, kaz tüyü yastığına koydu. Uyumaya, çöldeki bir&#160;adamın suya duyduğu gibi ihtiyaç duyuyordu. Vücudunun&#160;her hücresi uykuya hasretti. Rose yatağın kenarına oturduktan&#160;sonra kızının yanağını okşayarak hafifçe mırıldanmaya başladı. Christine yana döndü, annesinin yaşlı gözlerine baktı ve&#160;fısıldadı.</p>
<p>“Anne. Isaac öldü.”</p>
<p>Sonraki birkaç gece Rose, Christine'in odasında uyudu.</p>
<p>Christine ateşler içinde yandığında başına koyduğu ıslak bezle ateşini düşürüyor, uykusunda ağladığında onu avutmaya&#160;çalışıyordu. Christine bazı geceler aniden uykusundan sıçrayıp nerede olduğunu anlamaya çalışarak annesinin yüzünü ve&#160;kollarını tırmaladığında, Rose hemen komodinin üzerindeki&#160;kayın ağacı gaz lambasına uzanıyordu. Aslında ışığı tüm gece&#160;açık bırakabilirdi, ama elektrikler hâlâ yoktu ve kimse ne zaman geleceğini bilmiyordu.</p>
<p>Christine sabahları şekerleme yaparken büyükannesi yanında kalıp, sandalyesinde kıyafet onarıyor ya da bir şeyler örüyordu. Öğlenleri uyandığında Kari ve Heinrich dama ya&#160;da kızmabirader oynamaya geliyorlardı. Geceleri ise Maria,&#160;ablasına kitap okuyordu.</p>
<p>Christine ne yaparsa yapsın, bir eliyle geceliğinin kolunu</p>
<p>bileğine kadar çekiyor, başparmağını numaralı cildinde ileri geri gezdiriyordu. Kardeşleriyle oyun oynarken sıranın ona&#160;geldiğini unutuyor, sohbet ederken büyükannesinden söylediğini tekrarlamasını istiyordu.</p>
<p>Maria kitap okurken Christine'in gördüğü tek şey kardeşinin hareket eden dudaklarıydı. Ama hiçbir şey duyamıyordu. Çünkü aklı sürekli Dachau'ya gidiyordu.</p>
<p>Günler uzayıp havalar ısınırken Rose, Christine'in odasının pencerelerini açık bırakıyor, yeni hayatın ses ve kokulan kızının içini doldursun diye taze havayı, kuş cıvıltılannı ve erik&#160;çiçeklerinin mis kokusunu içeri davet ediyordu. Christine reddetmediği sürece, ona sıcak çay ve erik reçeli sürdüğü tazecik&#160;ekmeklerden getiriyor, içirdiği keçi sütünün ardı arkası kesilmiyordu. Geriye sadece birkaç tavuklan kalmıştı, ama Rose tavuk&#160;çorbası yapmak için yaşlı, kahverengi tavuklannı yoldu ve son&#160;unlarıyla yaptığı yumurtalı erişteleri çorbanın içine kattı.</p>
<p>Sık sık zihnini rahatsız eden karanlık düşüncelere rağmen Christine'in sıkışan ciğerleri yavaş yavaş rahatlıyor, gücü tekrar yerine geliyordu. Ateşi indikten sonra gördüğü kâbusların&#160;korkunçluğu vc şiddeti de azalmıştı. Birkaç günün ardından&#160;acı çekmeden derin nefesler almaya başladı. Geçirdiği öksürük krizlerinin araları da uzamıştı. İki hafta geçtiğinde Christine, yemeğini yemek için ısrarla yatağından çıkmak istedi.</p>
<p>Savaş bittiği için Amerikanlar köyde dolanıyor, caddelerde aşağı yukarı gezinen tank ve cipler evin camlarını titretiyordu. Yollar, tutsaklardan arınmıştı. Acı acı bağıran siren sesleri&#160;susmuş, gökyüzünden bombalar yağmaz olmuştu. Fakat yemek stokları hiç olmadığı kadar azdı ve müttefikler Hitler ve&#160;Goering tarafından kurulan yiyecek sınırlandırmasını devam</p>
<p>ettiriyordu. Topraklarda çalışacak çiftçiler olmadığı gibi patates, buğday, turp ya da pancar için ekecek tohum da yoktu.</p>
<p>Christine'in babası, ilk seferkinden daha zayıf ve kirli bir halde eve döndü. Ama sonuçta hayattaydı. Christine'i görünce&#160;öyle çok ağladı ki yüzündeki yağ ve kir gözyaşlarına karıştı.&#160;Kızının yanına oturmak için çömelirken dengesini bulmaya&#160;çalıştı, vücudundaki her kemik camdanmış gibi yavaşça hareket ediyordu. Christine'in zayıf ellerini avuçlarına aldı ve&#160;bir süre Christine'in esir hayatı boyunca yaşadıklarından konuştular. Sohbetleri bir noktaya geldiğinde ikisi de gözlerini&#160;birbirlerininkine kilitleyip sustu. Sadece onların anlayabileceği bu an, sesli bir şekilde söylenemeyecek kadar korkunç&#160;olan şeylerin sessiz fısıltısıydı. İkisinin de gördüğü, yaptığı&#160;ve ömürlerinin geri kalanı boyunca akıllarından hiç çıkmayacak şeylerin... Rose'un yatak odasına attığı adımla, baba kızın arasındaki sessiz iletişim bozuldu. Ayrıca babası Hitler'in&#160;Berlin'deki bir sığınakta intihar ettiğini söylemiş ve diktatörün&#160;memleket hakkmdaki son planlarıyla ilgili haberler getirmişti.</p>
<p>“Müttefikler geldiğinde küllerden başka bir şey bulamasınlar diye tüm ülkeyi yok etmek istemiş. Kanıtlar yok olsun diye toplama kamplarından bazılarının bombalandığını duyduk.&#160;Kampları yöneten adamlar kendi uçaklarımızın hedefi olmuş,&#160;çünkü Hitler savaşı kaybettiğimizi biliyormuş.”</p>
<p>“Dachau'daki subaylar ve bazı gardiyanlar Amerikanlar gelmeden kaçtılar,” dedi Christine.</p>
<p>Dietrich yüzünde iğrendiğine dair bir ifadeyle başını iki yana salladı. “Çoğu muhtemelen ülkeyi terk etmiştir. Ama&#160;hepsi değil. Kalabalığın içine karışabilmek için ölü Wehrmacht askerlerinin üniformalarını alan SS'ler gördük.”</p>
<p>Bulutsuz, masmavi bir gökyüzünün altında ağaçlar tomurcuklanmaya, nergis ve laleler açmaya başlamıştı. Yemek karnelerinin ve kıtlığın devam etmesine rağmen köyün çocukları umursamaz oyunlarına geri döndüler. Çocuklar Amerikalılara çikolata dağıtıcısı diyor, cipler geçerken kendilerini sokağa&#160;atıp daha çok çikolata ve sakız alabilmek için ellerini uzatarak&#160;bağırıyorlardı. Kari ve Heinrich her gün eski okullarının bahçesine gidiyor, karşılığında Amerikanlardan ekmek ya da mavi&#160;konserveli, Spam denilen, garip etlerden alabilmek için Alman&#160;üniformalarında rütbe yamalan ya da madalya arıyorlardı.</p>
<p>Son birkaç gündür kendi bölgelerine gitmek için geçen Fransız askerleri yüzünden herkes gergindi.</p>
<p>“Fransızlardan uzak durun,” diye uyardı Dietrich oğullarını. “Dün zorla insanların son yiyeceklerini sakladıkları kilerlere girmişler. Değerli her şeyi almışlar. Geri kalanların da üzerine işemişler. Bayan Klause'un süt kuzusunu da kesmişler.&#160;Amerikan bölgesinde olduğumuz için şanslıyız, ama Fransız-lar geçip gidene dek onlardan uzak durun. Onların bölgesinde&#160;kalan Almanlar için çok üzülüyorum. Hele Rus bölgesinde kalanlar en kötüsünü yaşayacak.”</p><div><img src="main-29.jpg" alt=""/></div>
</body>
</html>