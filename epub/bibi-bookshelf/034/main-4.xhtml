<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Burası çok karanlık olacak,” dedi Christine. “En kısa sürede sana bir mum getireceğim.”</p>
<p>“Sorun değil.” Christine tam kapıyı kapatıyordu ki Isaac elini kapı arasına koyup Christine'in parmaklarını okşadı.&#160;“Bilmeni istediğim bir şey var. Eğer delirmediysem tek sebebi&#160;seni düşünmem. Seni sevmekten asla vazgeçmedim, Christine. Bir saniye bile.”</p>
<p>Christine, Isaac'in elini kavradı. “Ben de... Ben de vazgeçmedim.”</p>
<p>Christine tüm gece boyunca kâbus gördü. Bombaların düştüğü köyde peşinden birileri kovalıyor, etraf alev alırken çocuklar yardım için ona sesleniyordu. Çocukları hiçbir&#160;yerde bulamıyordu ve peşinden koşan her kimse niyeti onu&#160;öldürmekti. Son hatırladığı şey, yanan bir binadan babasının&#160;haykırışlarını duyduğuydu. Canlı canlı yanarken, acı içinde&#160;bağırıyordu. Ve şafak sökerken Christine ter içinde, titreyerek&#160;uykusundan sıçradı.</p>
<p>Tekrar uyuyamadı, bu yüzden kalkıp giyindi ve yumurta toplamak için kümese gitti. Mutfağa döndüğünde, Isaac'in&#160;kahvaltısı için iki yumurta haşlayıp kahverengi ekmeği&#160;dilimlere böldü. Sıcak çay da koyduktan sonra kabuklu ekmek&#160;dilimlerini, haşlanmış yumurtaları, bir çay tabağını, geniş bir&#160;mumu ve bir kutu kibriti hasır bir sepetin içine yerleştirdi.&#160;Sonra ayakkabılarını çıkarıp gizlice koridordan geçti, çatı&#160;katına çıktı ve arkasından merdiveni yukarı çekip kapağı&#160;kapattı. Boş kitaplık hafifti, bu yüzden Christine'in kitaplığı&#160;çekmesi gürültülü ve güç bir işlem değildi. Kitaplığı çekip&#160;kapıyı hafifçe zorladı. Başı ve omuzları açık kapının hemen&#160;yanında olan Isaac, ağzı açık bir şekilde uyuyordu. Christine,&#160;çok yorulmuş olmalı, diye düşünerek Isaac'i uyandırmakta&#160;tereddüt etti. Ama evdekiler kalkıp onu aramaya başlamadan&#160;önce aşağı inmesi gerekiyordu. Bu yüzden yere diz çöktü ve&#160;yavaşça Isaac'in omzunu sarstı. Etrafında neler olduğunu&#160;anlamadan uykusundan sıçrayan Isaac, hızla Christine'in&#160;bileğini yakaladı.</p>
<p>“Isaac,” diye fısıldadı Christine. “Bir şey yok. Güvendesin.”</p>
<p>Bileğini bırakırken Isaac'in yüzünden nasıl rahatladığı belli oluyordu. “Özür dilerim. Bir an nerede olduğumu hatırlamadım.”</p>
<p>“Önemli değil, bak sana kahvaltı getirdim. Ama annem kalkmadan önce aşağı inmek zorundayım.” Christine sepeti&#160;içeri koyduktan sonra çay tabağını, mumu ve kibritleri çıkardı.</p>
<p>“Teşekkür ederim, Christine.”</p>
<p>Christine mumla kibrit kutusunu Isaac'e uzattı. “Kahvaltını karanlıkta yapmaman için.” Isaac dizlerinin üzerine oturup kısa fitili yaktıktan sonra mumu Christine'in yere koyduğu&#160;çay tabağına yerleştirdi. “İyi uyudun mu?”</p>
<p>“Uzun zamandır uyumadığım kadar.”</p>
<p>“Gün içinde yine geleceğim.”</p>
<p>“Dört gözle bekliyorum.”</p>
<p>Christine elinden geldiğince hızlı ve sessiz bir şekilde kapıyı kapattı ve kitaplığı eski yerine çekip hızla merdivenlerden&#160;aşağı indi. Merdivenleri toplayıp kapağı kapatırken nefesini&#160;tutmuş bir halde yatak odalarını dinliyordu. Parmak uçlarında&#160;yükselip çatının kapağını son bir kez itti. Ve annesinin odasından gelen çarşaf hışırtılarını duyar duymaz korkuluğu&#160;tutarak aşağı indi. Henüz dakikalar geçmişti ki Christine&#160;yumurtaların geri kalanını haşlarken annesi mutfak kapısından&#160;içeri girdi.</p>
<p>“Günaydın. Bugün kaç yumurta topladın?” Rose, önlüğünü becerikli bir şekilde başından geçirip iplerini arkadan bağladıktan sonra tencereye bakmak için ocağa yaklaştı.</p>
<p>“Ne yazık ki on.” Christine yalan söylemekten nefret ediyordu. “Ama biri benim payımı yiyebilir. Bu sabah hiç aç değilim.”</p>
<p>Rose elini kızının alnına koydu. “Biraz kızarmışsın. Hasta mısın? Bu yüzden mi bu kadar erken kalktın?”</p>
<p>“Hayır iyiyim. Sadece uyuyamadım. Kalkıp güne erken başlayayım dedim.” Christine arkasına dönüp tabakları almak&#160;için dolaba uzandı. Gözlerinin, annesine gerçekleri anlatmasından korkuyordu. “Bugün bahçede çalışacak mıyız?” diye&#160;sordu Christine, soğukkanlı görünmeye çalışarak. “Kari ve&#160;Heinrich'in keçi ahırını temizlemesi gerekmiyor mu? Hem&#160;bezelye ve turplar için ikinci ekim zamanı değil mi?”</p>
<p>Rose çaydanlığı doldurmak için evyeye doğru gitti. “Hayır, bugün değil. Annem bu sabah babamın ailesinin mezarına rudbekya dikmek istiyor. Bunu tek başına yapmasına izin veremeyeceğimi biliyorsun.”</p>
<p>“Tabii ki. Ama ben evde kalıp bahçede çalışacağım. Ekim yaparsam sonbaharda hasat alacağımızdan emin oluruz. Hava&#160;harika.”</p>
<p>“Mana sana yardım edebilir, ama çocuklar benimle gelmek isteyecektir.”</p>
<p>“Hayır!” Sesi birden çok yüksek çıkmıştı. Annesi arkasına dönüp kaşlarını kaldırarak ona baktı. “Yani... Maria da gelmek ister. Büyükbabamı ne kadar severdi biliyorsun. Onu&#160;çağırmazsan üzülebilir. Tek başına çalışmak benim için sorun&#160;değil.”</p>
<p>Annesi bir iç çekti. “Madem öyle istiyorsun, sen bilirsin.”</p>
<p>Gözlerini ovuşturan Kari ve Maria, esneyerek kahvaltıya indiler. Onlardan birkaç dakika sonra büyükanne ve Heinrich&#160;de mutfağa girdi. Sonraki yarım saat boyunca mutfakta bir&#160;telaş, bir hareketlilik vardı. Herkes konuşup bir şeyler yiyor,&#160;masanın ucundaki ekmeğe, yumurtaya ve keçi sütüne ulaşmak&#160;için kollarını uzatıyordu. Christine normal davranmak için&#160;elinden geleni yapıyordu. Karl'a az haşlanmış yumurtasını&#160;soyması için yardım etti, titrememesine özen gösterdiği eliyle&#160;tuzu uzattı, hava ve son savaş haberleri hakkmdaki sohbetlere&#160;dahil oldu.</p>
<p>“Dün sabah tutsaklara yapılanları gördün mü?” diye sordu Maria.</p>
<p>Christine ağzındaki çayı neredeyse püskürtecekti. “Hayır,” dedi öksürerek.</p>
<p>Maria kaşlarını çattı. “Ama o saatte dışarı çıktığını gördüm.&quot;</p>
<p>“Arka bahçeye gittim.”</p>
<p>“Hayır, ön kapıdan çıktın,” dedi Maria ısrarla. “Hatta caddeye doğru gittin.”</p>
<p>Christine boğazını temizledi. Herkesin kaçtığını görmeyecek kadar meşgul olduğunu sanmıştı. “Ah doğru ya. Un alabilir miyiz diye bakmaya gidecektim, ama sonra bu aylık&#160;hakkımızı kullandığımızı hatırladım.”</p>
<p>“Tutsaklara ne olmuş?” diye sordu Heinrich.</p>
<p>Ama annesi araya girdi. “Bu kahvaltıda konuşulacak bir konu değil.” Bir yandan ekmeğine reçel sürüyor, bir yandan&#160;Maria'ya bakıyordu.</p>
<p>“Tam bilmiyorum,” diye cevapladı Maria. “Ama kadınların sokaktaki kanları ovaladığını gördüm.”</p>
<p>Rose kaşlannı çatarak çocuklarına döndü. “Bu kadarı yeter!”</p>
<p>“Bazılarının vurulduğunu duydum,” dedi Heinrich. “Ama bazıları kaçmış.”</p>
<p>“O zaman zavallı şanssız ruhlar için dua edelim ve bu konuşmaya bir son verelim,” dedi annesi.</p>
<p>“Evet.” Christine'in dizleri masanın altında titriyordu. “Hadi, dua edelim.”</p>
<p>Kahvaltıdan sonra evdekiler mezarlığa doğru uzun bir yürüyüşe çıkarken, Christine köşeden dönüp gözden kaybolana kadar onları izledi. Annesi ve Maria'nın elinde rudbekya dolu&#160;kovalar vardı. Büyükannenin uzun eteği ayaklarını yere sürttükçe ileri geri sallanıyordu. Önden koşan Kari ve Heinrich,&#160;sokaklarda özgür kalabilmenin verdiği keyifle buldukları bir&#160;taşı tekmeliyordu. Görüş açısından çıktıklarında Christine hiç&#160;vakit kaybetmeden çatı katına koştu.</p>
<p>“Kahvaltın nasıldı?” diye sordu Christine, boş çay bardağını sepete koyarken.</p>
<p>“Hiç bu kadar güzel şeyler yememiştim. Çok teşekkür ederim.”</p>
<p>“Bizimkiler gitti. Aşağı inip banyo yapmak ister misin? Sıcak su için ocağı yaktım. Küvet de mutfakta. Sana babamın kıyafetlerinden bir şeyler ayarlayacağım.”</p>
<p>“Süper olur. Ama emin misin?”</p>
<p>“Çabuk olursan bir sorun olmaz.”</p>
<p>Birlikte hızla merdivenden indiler. Christine korkuluğun üzerinden koridora baktıktan sonra Isaac’e gelmesi için işaret etti. Ardından mutfak perdesini çekip sandalyenin üzerine&#160;temiz bir havlu bıraktı. Isaac, ocaktaki buharlar çıkaran tencereyi kaldırıp küveti kaynar suyla doldurması için Christine’e&#160;yardım etti.</p>
<p>Christine koridora çıkarken anahtarı Isaac’e uzattı. “Kapıyı kilitle. Ne olur ne olmaz.”</p>
<p>Christine, Isaac’i mutfakta yalnız başına bıraktıktan sonra babasının eski kıyafetlerini karıştırmak için annesinin yatak&#160;odasına gitti. Bu süreç boyunca camdan neredeyse yüz kez&#160;bakmıştı. Bir buçuk saate kadar kimsenin dönmesini beklemiyordu, ama her ihtimale karşı dışarıyı kontrol etmeden de&#160;duramıyordu. Bu ona, yıkık ahıra yapıştırılmış Nazi afişlerini gördüğü gün, camdan bakan Bay Eggers’ı hatırlattı. O gün&#160;Bay Eggers’ın onu şikâyet etmesinden o kadar korkmuştu ki&#160;afişlere dokunamamıştı bile. Şimdiyse fazladan odun yakarak kuralları çiğnemek, kaçak bir Yahudi tutsak saklamakla&#160;kıyaslandığında çocuk oyunu gibi geliyordu. Endişeden titremiyor olsaydı belki bu ironi karşısında kahkaha bile atabilirdi.&#160;Christine yatağın üzerine serdiği gömlek ve pantolonlardan&#160;seçtiklerini aldıktan sonra geri kalanları eski yerlerine koydu.&#160;Ardından alt kata indi ve mutfak kapısının önünde durdu.</p>
<p>“Jileti gördün, değil mi?”</p>
<p>“Evet, çıkıyorum.”</p>
<p>Christine su sesini duyduğunda, sıcak su dolu küvette Isaac’in zayıf vücudunu hayal etti. Bunca uzun zamandan</p>
<p>sonra sabun ve sıcak su kullanmak kim bilir nasıl bir duyguydu. Teninden kirlerin akıp gitmesi, ayaklarındaki yaraların temizlenmesi... Christine içeri girmemek için kendini zor tuttu. Isaac’in sırtını ovalayıp üzerinde kısacık saçlar çıkmış&#160;kafasını yıkamak, çenesindeki kirli sakalı kesmek istiyordu.&#160;Şarap mahzenindeki tutkulu yakınlaşmalarını, Isaac’in kol ve&#160;göğsündeki sert kasları ve iştahla açılmış dudaklarını hatırlayınca kalbi deli gibi çarpmaya başladı.</p>
<p>“Kıyafet getirdim.”</p>
<p>“Tamam geliyorum.” Hafifçe aralanan kapıdan ıslak bir el uzandı.</p>
<p>Birkaç dakika geçtikten sonra Isaac, Christine’in içeri girmesine izin verdi. Gömleğin kollarını kıvırmış, evyenin yanında bekliyordu. Altındaki eski iş pantolonu üzerinden dökülüyordu. Kırmızı yüzü parıl parıl parlıyordu. Kirli sakalı gidince elmacık kemikleri ve çenesi daha da ön plana çıkmış&#160;olsa da hâlâ çok yakışıklıydı. Christine yukarı çıkmak, gizli bölmelerinin zeminine uzanmak ve Isaac Te sevişmek istiyordu. Böylece yaşadığı her şeyi unutabilecekti. Ama birden&#160;Isaac’in kolunda bir şey fark etti.</p>
<p>“Bu ne?”</p>
<p>Isaac kolunun içine bakmak için bileğini döndürdü. Ama pek önemsemeyip küvetteki suyu boşaltmaya başladı. “Numara.”</p>
<p>“Bakayım.”</p>
<p>Isaac kolunu tekrar döndürdü. “Kampta çalışanları numaraladılar.” Christine parmağını rakamların üzerinde gezdirdi. 1071504</p>
<p>“Neden banyo yapınca çıkmadı?”</p>
<p>“Çünkü derimin altında. Kalıcı.”</p>
<p>Christine dolu gözlerle Isaac'e baktı.</p>
<p>“Bir önemi yok ki. Önemli bir şey değil. Benimle ilgili hiçbir şeyi değiştirmiyor.”</p>
<p>Christine, Isaac'in ellerini tuttu ve kollarını beline sardı. Kamındaki sert kaslar bedenine değerken, Isaac'in teninden&#160;yayılan sıcaklığı hissedebiliyordu. Isaac onu kendine çekip yüzüne dokundu. Parmaklarını saçlarında, elmacık kemiklerinde&#160;ve dudaklarında gezdiriyordu. Ve Christine'i öptü. Christine,&#160;Isaac'in öpücüğüne karşılık verirken Isaac vücudunu onunkine&#160;öyle bastırıyordu ki Christine nefes almakta güçlük çekiyordu.&#160;Isaac'in dudaklarının arasından, derinden gelen bir inilti kaçtı. Elini Christine'in göğsüne koydu ve parmaklarını bluzunun&#160;üzerinde gezdirmeye başladı. Nefesi kesilen Christine, tir tir&#160;titriyordu. Yıllardır içinde biriktirdiği korku ve hasret, tutku&#160;ve kavuşmanın sıcaklığıyla eriyip yok oluyordu. Christine'in&#160;kapalı gözlerinin ardından yaşlar boşalmaya başladı. Yeniden&#160;canlanmış gibi hissediyordu, sanki ruhu için için yanan boş bedenine geri dönüyordu. Isaac dudaklarını geri çekip Christine'e&#160;baktı. Onun gözleri de yaşlarla doluydu.</p>
<p>“Nasıl özlemişim...”</p>
<p>“Ben de.”</p>
<p>“Seni seviyorum, Christine. Hep sevdim, her zaman da sevmeye devam edeceğim.” Ve Christine'i ıslak dudaklarıyla tekrar öptü. Sertçe göğsünde gezen eli Christine'in canını&#160;acıtıyordu. Christine, Isaac'i boynunun arkasından tutup dudaklarını onunkilere bastırdı. Aniden bacaklarının arasında&#160;heyecan verici bir sıcaklık hissetti. Ve sonunda, ne kadar güç&#160;olsa da, kendini geri çekti.</p>
<p>“Yapamayız,” Christine başını iki yana salladı, “bizimkiler gelmeden seni yukarı çıkarmamız gerek.”</p>
<p>“Haklısın.” Isaac'in göğsü hızla inip çıkıyordu. “Özür dilerim.”</p>
<p>“Özür dileme. Beni bir daha bırakmayacağına söz ver yeter.” “Başka seçeneğim yoktu ki.”</p>
<p>“Biliyorum,” dedi Christine, başını Isaac'in göğsüne yaslayarak. “Ama bana söz ver. Ne olursa olsun bizi hiçbir şeyin ayırmasına izin vermeyeceğiz.”</p>
<p>“Artık çatıya çıksam iyi olacak.”</p>
<p>Christine, Isaac'e baktı. “Söz ver.”</p>
<p>“Sana söz vermemi isteme, Christine. Hiçbir şey için söz veremeyeceğimi biliyorsun. Çünkü artık hiçbir şey bizim elimizde değil.”</p>
<p>Christine, Isaac'i yukarı çıkardıktan sonra mutfağa dönüp ortalığı toparladı. İşe fayansların üzerine dökülen sulan silmekle başladı. Sonra elini yakmamaya çalışarak Isaac'in kirli çizgili üniformasını odun sobasında yaktı. Burnuna buram buram&#160;gelen kötü koku ona ölümü hatırlatmıştı. Christine tek eliyle&#160;ağzını kapatarak öğürdü. Ardından komşuların kokuyu fark&#160;etmemelerini umarak pencereleri açtı. Tencereyi ve küveti kuruladıktan sonra perişan haldeki üniformanın her parçasının&#160;yandığından emin oldu. Ve evdeki tüm işleri bittiğinde bezelyeyle turp ekmek için bahçeye çıktı.</p>
<p>Son tohumları da serpip üzerlerini örttükten sonra toprağın üzerine çapayla bastırdı. Ardından tohum ektiği her sıranın&#160;üzerinde minik adımlar atmaya başladı. Ve her sıranın sonuna</p>
<p>bir sopa diktikten sonra sulama kabım almaya gitti. Küçük sulama kabını odunluğa, çatıdan uzanan oluğun altındaki&#160;yağmur varilinin yanına yığılmış olan odunların arkasına&#160;saklamışlardı. Christine sulama kabını yağmur varilindeki&#160;tuzlu suya daldırdı ve sıra sıra dizdiği şişkin toprakları sulamak&#160;için bahçeye döndü.</p>
<p>Christine su fışkırtan kabıyla birlikte üçüncü turunu atıyordu. Tam bahçe kapısını açacaktı ki duyduğu sesle olduğu yerde kaldı. Sokaktan yabancı erkek sesleri geliyordu. Daha&#160;da kötüsü sesler giderek yaklaşıyordu. Yokuşun tepesinde,&#160;SS'lerin şapkalannı ve siyah üniformalarını görünce hemen&#160;arkasını dönüp odunluğa koştu. Sulama kabını bıraktı ve ağaç&#160;kabuklarının çıplak kollarını çizmesini umursamadan birkaç&#160;odun kucakladı. Omzunun üzerinden arkasına baktığında,&#160;Isaaclerin evinden çıktığı gün karşılaştığı mavi gözlü astsubayı ve kilolu başçavuşu gördü. Adamlar, karşıdan karşıya geçerken gözleri pencerelerde ve çatılarda geziyordu. Dört beş&#160;adım sonra durdular ve siyah eldivenli parmaklarıyla bir yeri&#160;işaret ettiler. Her durduklarında başçavuş elindeki deftere bir&#160;şeyler not alıyordu. Ardından yollarına devam ettiler.</p>
<p>Christine evlerinin giriş kapısına koşarken taşıdığı odunlardan iki tanesi yere düştü. Ama o arkasına bile bakmadan koşmaya devam etti, güvenle içeri girene kadar göğsüne dayadığı odunları sıkıca tutuyordu. Kapının diğer tarafında duvara&#160;yaslanıp bekledi. Kalbi göğüs kafesini zorluyordu. Bir süre&#160;sonra yukarı çıktı, odunları odun sobasının yanına bıraktı ve&#160;salon perdesinin arkasından dışarıya baktı. Sokakta kimsenin&#160;olmadığını görünce içi rahatladı.</p>
<p>Sonraki iki gün boyunca Christine fırsatları kollamaya devam etti. Ev halkı birinci ve ikinci katta gündelik işleriyle uğraşırken -ya da daha da güzeli bahçedeyken- hemen yukarı&#160;koşup Isaac'e bir dilim ekmek, haşlanmış patates ve yaz sonunun ilk kâğıt çiçeklerinden götürüyordu. Geceleri ise birkaç&#160;kez Isaac'i görmeye giderdi, ama gizlice çatı katına çıkmanın&#160;en güvenli yolu üçüncü katın boş olduğu zamanlardı. Christine gün boyu, fark edilmeden kaçmanın fırsatını yakalamaya&#160;çalışıyordu. Bulaşıkları yıkarken ya da koridoru süpürürken&#160;bir yandan ailesini gözlemliyor, sabırsızlığını fark etmediklerinden emin oluyordu. Uyuyan aç bir kedinin önünden geçen küçük bir kuş gibi nefes alışı hızlandığında, yutkunması&#160;güçleştiğinde ve sinirleri gerildiğinde normal davranmak için&#160;elinden geleni yapıyordu.</p>
<p>Üçüncü gün kahvaltıdan sonra Christine mutfaktan çıktı.</p>
<p>Önlüğünün cebine iyi haşlanmış bir yumurta saklamıştı. Tam Isaac'i görmek için üst kattaki koridora yönelmişti ki giriş kapısının ısrarla çalınmasıyla olduğu yerde kaldı. Korkuluktan&#160;eğildi ve kapıya doğru baktı.</p>
<p>“Açın Bayan Bölz!” diye bağırdı boğuk sesli bir adam.</p>
<p>Christine kaskatı kesilmişti. Tırnakları ahşap korkuluğa batıyordu. Adam kapıya tekrar vurdu, her vuruşu bir öncekine&#160;göre daha gürültülü ve sertti. Sesler koridorda inlerken zaman&#160;durmuş gibiydi. Bu sırada annesi ıslak ellerini bulaşık bezine&#160;silerek mutfaktan çıktı. Christine parmaklarını korkuluktan&#160;çekti ve yüzünü annesinden saklayarak salona doğru yürüdü.</p>
<p>“Kapı mı çalıyor?”</p>
<p>“Ben... duymadım.” Christine, sesindeki dehşeti saklamaya çalışıyordu.</p>
<p>Rose önlüğünü çıkarıp merdivenlerden aşağı koşarken kapı üç kez daha çaldı, ayrıca adam kapının açılması için hâlâ bağırıyordu. Christine tekrar korkuluğa döndü ve aşağı doğru&#160;eğilerek annesinin kapıyı açışını izledi. Verandadaki kalın dudaklı başçavuş ve iki silahlı asker sanki her an biri kaçacakmış&#160;gibi girişi kapatmıştı. Christine adamları görür görmez eliyle&#160;ağzını kapatıp bir adım geriledi.</p>
<p>“Yardımcı olabilir miyim?” Annesinin sesi, sakladığı hiçbir şey olmadığından emin olan bir insanınki kadar sabitti.</p>
<p>“Çalışma kampından bir tutuklu kaçtı,” dedi başçavuş kükreyerek. “Köydeki tüm evleri ve ahırları arıyoruz.”</p>
<p>Boğazı cayır cayır yanmaya başlayan Christine, alt katı izleyebilmek için biraz daha eğildi.</p>
<p>“Kimseyi görmediğimize emin olabilirsiniz.”</p>
<p>“Yine de evinizi aramaya geldik.”</p>
<p>“Ama öyle bir şey olsa biz size hemen haber verirdik.”</p>
<p>“Sizi bir kez uyaracağım. Sadece bir kez, Bayan Bölz. Devletin işlerine burnunuzu sokmamanız gerek. Eğer evinize&#160;gimıeme izin vermezseniz sizi tutuklayacağım ve hapse gönderileceksiniz. Yeterince açık değil mi?”</p>
<p>“Evet.” Rose bir adım atıp kenara çekildi.</p>
<p>Başçavuş, Rose'un yanından geçti ve merdivenlerin altında durdu. Sanki duvarların rengine bakarak ailenin suçlu olup olmadığını anlayabilecekmiş gibi merdivenlere bakıyordu. Ve&#160;elini kaldırmasıyla silahlı askerler öne atıldı. İtaat eden genç&#160;adamların ifadesiz yüzlerinde duygudan eser yoktu. Makineli&#160;tüfeklerini kaldırmış bir halde hızla basamaklardan çıkarken,&#160;postalları yere sertçe vuruyordu. Christine saklanmak istediyse de yapamadı. Askerler üst kata çıktıklarında tüfeklerini&#160;direkt Christine'e yönelttiler, ama bir tehlike olmadığını fark&#160;ettiklerinde yürümeye devam ettiler. Adamlar boş mutfakta&#160;ilerlerken Christine tek eliyle korkuluğa tutundu, bacaklarının&#160;onu daha fazla taşıyamamasından korkuyordu.</p>
<p>Tek eli belindeki silahın kılıfında, üst katta beliren başçavuş, Christine'i görünce durdu.</p>
<p>“Günaydın bayan.” Bir parti ya da göl kenarındaki piknikte bir bayana yaklaşır gibi başını yana eğdi ve gri dişlerini&#160;göstererek gülümsedi. “Christine'di, değil mi? Görünüşe&#160;bakılırsa anneniz bayağı iyileşmiş.” Elini silahından çekti&#160;ve Christine'in omzuna koydu. Christine adamın sıcak terli&#160;avucunu, elbisesinin üzerinden hissedebiliyordu. “Eminim&#160;senin gibi uslu bir Alman kızının saklayacak hiçbir şeyi&#160;yoktur.” Christine önlüğünün cebindeki soğumuş yumurtayı&#160;tutup gülümsemeye çalıştı. Gerçi kasılarak titreyen dudaklarına</p>
<p>bakıldığında bunun bir gülümsemeden çok bir seğirme olduğu söylenebilirdi.</p>
<p>Üniformasının ceketi geniş kalçalarına kadar uzanan başçavuş, Christine'in omzunu okşadıktan sonra mutfağa girdi. Christine gözlerini kapadı ve içindeki kusma hissini bastırmaya çalışarak yutkundu. Gözlerini açtığında annesinin çatık&#160;kaşlarla ona baktığını gördü. Yüzünde soru işaretleri vardı.</p>
<p>Christine ağzını açmaya fırsat bulamadan, başçavuş ve askerler mutfaktan çıktı.</p>
<p>“Kocanız nerede?”</p>
<p>“Kocam... Tam olarak bilmiyoruz. Altıncı Ordu'da...”</p>
<p>“Onurlu olanı yapıp ülkesi için öldü mü? Yoksa Ruslara esir mi düştü?”</p>
<p>“Bil... bilmiyorum. Ben...”</p>
<p>“Neyse ne, bir önemi yok!” Ardından belindeki copu çıkarıp bağırdı. “Evi arayın!” Başçavuş, Christine Te annesine onlarla gelmesini işaret ettikten sonra arka tarafa geçti ve onlan copunun ucuyla iterek ilerlemelerini izledi.</p>
<p>Salonda oturan büyükanne, Maria ve çocuklar merdivende inleyen ağır postalların sesini duymuş olmalıydı. Çünkü askerler kapıdan içeri girdiğinde hepsi bir koltuğa sıkışmış&#160;oturuyordu. Büyükanne nefesini tuttu ve içgüdüsel olarak kollarını çocuklara sardı. Gözlerini sımsıkı yuman Kari, yüzünü&#160;büyükannesine gömüp ağlamaya başladı. Maria ve Heinrich&#160;soluk yüzlerle, onlara yönelen makineli tüfeklere bakıyordu.&#160;Onlara doğru yürüyen başçavuşun dudaklarında alaycı bir gülümseme vardı. Büyükannenin dikiş sepetini alıp ters çevirdiğinde sepetin içindeki makara, iplik ve iğne yastıkları büyükannenin kucağına döküldü.</p>
<p>“Kalkın!”</p>
<p>Büyükanne zorlanarak ayağa kalktıktan sonra odanın diğer ucuna koşan Maria ve çocukların peşinden gitti. Askerler koltuğu ters çevirdiğinde hasır sepet koltuğun kolları altında ezildi. Başçavuş koltuğun altında kimsenin olmadığından emin&#160;olduktan sonra sepetin içindeki üniformaları karıştırmaya&#160;başladı. Gömlek ve ceketleri yere fırlattı, eline aldığı kitapları&#160;yere atmadan önce başlıklarını tek tek okudu ve dolabı açıp&#160;tabak çanakları kontrol etti.</p>
<p>Askerlere, “Burada kalıp onlara göz kulak olun!” diye emrettikten sonra tekrar Christine ve annesine döndü. “Siz ikiniz benimle geliyorsunuz.” Christine bedeninin eridiğini hissedebiliyordu, bulanıklaşan görüş açısı iyice kararmıştı. Sanki&#160;yavaşça çekilen bir perdenin arkasından bakıyor gibiydi. Rose&#160;alnını endişeyle kırıştırarak kızma baktıktan sonra koluna&#160;girdi. Christine, annesinin onun nasıl titrediğini hissettiğine&#160;emindi.</p>
<p>Yanlarında iki kadınla birlikte giriş katma inen başçavuş ve askerler keçi ahırına girdi. Askerler saman yığınlarına süngülerini batırıyor, su dolu kovalan ters çeviriyordu. Başçavuş&#160;arka bahçedeki kümes kapısını açtı ve belinden silahını çekip&#160;toz içindeki kümese girdi. Tekrar eve dönüp kilerdeki patates&#160;ve elmalarla dolu sepetleri boşalttıktan sonra büyükannenin&#160;elbiseyle eteklerini sandık ve şifonyerden çıkarıp odayı didik&#160;didik aradılar.</p>
<p>Christine her an bayılacakmış gibiydi, askerleri takip ederken duvarlara ve korkuluklara tutunuyordu. Hissedebildiği tek şey, merdivenleri inip çıkarken sallanan önlüğünün cebindeki&#160;yumurtanın ağırlığıydı.</p>
<p>Başçavuş ve askerler evdeki tüm yatak odalarına girdi. Yatak örtülerini kaldırıp yastıkların üzerlerini açıyor, gardırop ve şifonyerlerdeki gecelik ve gömlekleri çıkarıp fırlatıyorlardı.&#160;Askerlerden biri radyoyu sakladıkları kutuyu yatağın altından çektiğinde Rose'un suratı buz kesti. Asker yatağın altına&#160;bakabilmek için kutuyu kenara ittiğinde üzerindeki battaniye&#160;hafifçe kenara kaydı. Battaniyenin açılan kısmından radyonun&#160;bir tuşu görünüyordu. Rose'un yüzü bembeyaz olmuştu. Ama&#160;bir mucize oldu ve adamlar kutuyu çektikleri köşede unutup&#160;koridora çıktı. Christine annesinin sessiz, titrek bir nefes verdiğini duydu. Radyo endişelenmemiz gereken en son şey, diye&#160;düşünen Christine'in kamı suçluluk duygusu ve korkudan kasılıyordu.</p>
<p>Christine'in yatak odasına girdiklerinde başçavuş şakacı bir şekilde mırıldanarak Christine'in yaşlı oyuncak ayısının&#160;kamını iki kez sıktı. Ama ayı ses çıkarmayınca ayıyı yatağın&#160;üzerine fırlattı. Isaac'in notunun ortaya çıkmasını engellemek&#160;için ayıyı almak isteyen Christine kendini tutmak zorundaydı.</p>
<p>Üçüncü kattaki son yatak odası da darmadağınık edildikten sonra askerler koridora inmek için merdivenlere yöneldiler.&#160;Christine, galiba yere yıkılmayacağım, diye düşündü. Adamların gittiğini düşünerek nihayet rahat bir nefes aldı, deli gibi&#160;çarpan kalbi de artık yavaşlamaya başlamıştı. Ama başçavuş&#160;basamakların ortasında durdu ve tavanı gösterdi.</p>
<p>“Yukarıda ne var?” Daha cevabı beklemeden, askerlere kapağı açmalarını işaret etti.</p>
<p>“Çatı katı,” dedi Rose.</p>
<p>Bir an için her şey kararmıştı. Christine sertçe yanağını ısırıp, düşmemek için tüm gücüyle çabalarken adamların nasıl</p>
<p>sallandığını görebildiğinden emindi. Beyni bir karınca gibi hızla çalışıyordu. Dikkatlerini dağıtmak için ne yapabilirim?&#160;]de yapabilirim?</p>
<p>Ancak asker çatının kapağını itip merdivenleri aşağı çekti ve tek eli makineli tüfeğinde, çatıya tırmandı. Başçavuş da Christine ve annesine yukarı çıkmalarını işaret etti. Christine&#160;kendini yukarı çekebilecek gücü var mıydı emin değildi. Bir&#160;an aklına dikkatlerini dağıtmak için hayaletlerden korktuğunu&#160;söylemek geldi. Sonra başçavuş kalın dudakları ve gri dişleriyle gülümseyip yardım için elini uzattı. Christine iki eliyle merdivenlere tutunarak yukarı çıktı. Çatı katma çıktığında&#160;başçavuş, mezardan fırlayan pis kokulu bir hortlak gibi arkasından tırmanıyordu. Bir an Christine'in akima çılgın bir fikir&#160;geldi. Sertçe bir tekme atsam... Başüstii düşüp kafasını yarar.&#160;Ama hiçbir şey yapamadan, başçavuş yukarı çıkıp yanında&#160;doğruldu. O kadar yakınındaydı ki kolu onunkine değiyordu.</p>
<p>“Bu yerdeki samanlar ne?”</p>
<p>“Civcivler için,” dedi Rose.</p>
<p>Başçavuş, Christine'in koluna son bir kez değdikten sonra askerlerle birlikte çatı katında dolanmaya başladı. Açık kutuları fırlatıyor, çekmece gözlerini tek tek kontrol ediyordu.&#160;Ardından elini gizli kapının önündeki kitaplıkta gezdirip tozlu&#160;kalas ve kirişlere baktı. Christine, yüzündeki dehşeti görmemeleri için yere bakmaya çalışıyordu. Sonunda çatı katında&#160;bir şey olmadığına inanan başçavuş, kapağa doğru yürüdü.&#160;Christine adamın geçmesi için bir adım atıp yana çekildi. Başçavuş, askerlerin önden inmesini işaret ettikten sonra Christine ve annesinin arkasından merdivenlerden indi.</p>
<p>“Şüpheli herhangi bir şey görürseniz bize haber verin,</p>
<p>Bayan Bölz,” dedi başçavuş, alt kata indiklerinde. “Sizin güvenliğiniz için.”</p>
<p>“Tabii, efendim. Teşekkürler.”</p>
<p>Başçavuş, evden ayrılmadan önce askerlerden birine kilere gidip şifonyer çekmecesinde saklı iki çavdar ekmeğini getirmesini söyledi. Asker denileni yaptığında başçavuş yüzünde&#160;tatminkâr bir gülümsemeyle ekmekleri koltuk altına sıkıştırdı.&#160;Sanki ekmekleri fırından satın almıştı ve onları almak en doğal hakkıydı. Askerler dışarı çıkarken, başçavuş bir süre girişte durup dik dik Christine'e baktı.</p>
<p>“Unutmayın, olağandışı bir durumu ihbar etmek sizin göreviniz. Eğer bir şey duyar görür de ihbar etmezseniz Alman İmparatorluğu'na karşı suç işlemiş olursunuz.” Sonra bakışlarını&#160;Christine'den çekti ve annesine baktı. “Birkaç pis Yahudinin buraya gelip kızlarınızdan yararlanmasını istemezsiniz, değil mi?”</p>
<p>“Hayır, efendim.”</p>
<p>“İhbar edilen her Yahudi için ödül verme yetkim var. Bir sıçan gibi duvarların arkasına saklanabilirler. Hatta orada olduklarını ruhunuz bile duymaz.”</p>
<p>“Teşekkürler, efendim. Tanrı biliyor ya para çok işimize yarar.”</p>
<p>Başçavuş elini kaldırıp, “Heil Hitler!” diye bağırdıktan sonra arkasını dönüp gitti.</p>
<p>Rose kapıyı kapadı ve kapının arkasına yaslandı. “İyi misin? Titriyorsun. Kâğıt gibi bembeyaz oldun.”</p>
<p>“İyiyim,” diyen Christine'in dizlerinin üzerine çökmesi an meselesiydi. “Sadece biraz korktum.”</p>
<p>“Ben de. Ama saklayacak bir şeyimiz yok ki. O adam niye seni tanıyormuş gibi davrandı?”</p>
<p>“Isaac'in götürüldüğünü öğrendiğim gün yolda çarpışmıştık.” “Dikkatli olmalısın, Christine. Adam SS ve istediği her&#160;şeyi yapabilir.”</p>
<p>“Ben de bu yüzden gerginim ya zaten.”</p>
<p>Christine yalan söylemekten nefret ediyordu, fakat tüm ailesini korkunç bir tehlikeye attığını nasıl itiraf edebilirdi ki? Annesi savaş başladığından beri tüm enerjisini ailesini hayatta&#160;tutmak için harcamıştı. Ona tek başına aldığı anlık bir kararın,&#160;korumak için canla başla uğraştığı şeyleri mahvedebileceği-ni nasıl söyleyebilirdi? Öte yandan başka çaresi var mıydı?&#160;Isaac'i görmezden gelip ölmesine izin mi vermeliydi?</p>
<p>Annesi Christine'i alnından öptü ve güçlü elleriyle omuzlarını ovdu. Adrenalin vücudunu terk ederken Christine'in dişlerini titretiyor, tüm gücünü alıyordu. Christine annesinin kollarında&#160;ağlamaya başladı. Annesinin yanağının yumuşaklığı, o soluk&#160;ama tanıdık yumurtalı erişte ve sütlü sabun kokusu Christine'in&#160;dengesiz gerginliğine taban tabana zıt düşer gibiydi.</p>
<p>Günün geri kalanını çalışarak geçirdiler. Kıyafetleri dolaplara yerleştirip yatakları yaparak baskının izlerini silmeye çalıştılar. Christine haftalardır uyumamış gibi bitkin hissediyordu. Herkesin hayatının sorumluluğunun kendi omuzlarında olduğunu fark etmek dayanamayacağı kadar ağır bir yüktü. O&#160;gece Isaac'i görmeye ancak herkes uyuduktan sonra gidebildi.</p>
<p>Christine gizli kapıdan içeri girdiğinde Isaac duvara yaslanmıştı. Mumun loş ışığı yüzüne aydınlık ve karanlık daireler çizerken, Christine'in bahçeden getirdiği taşı parmaklarının&#160;arasında döndürüp duruyordu.</p>
<p>“İyi misin?” diye sordu Christine, Isaac'in yanma otururken. “Neler olduğunu duydun mu?”</p>
<p>262 öS*-— Erik Ağacı</p>
<p>“Evet. Sen iyi misin?”</p>
<p>“Olacağım. Ama titremem ancak seneye kesilebilir.”</p>
<p>“Bağırışları ve fırlatılan mobilyaları duyunca bir şeyler olduğunu anladım. Direkt yere uzandım. Tek bir kasımı bile&#160;hareket ettirmemeye çalıştım. Sanırım nefesimi de tutmuşum.&#160;Çünkü neredeyse bayılacaktım. Gözlerimi kapatıp dua etmekten başka hiçbir şey yapamadım. Seni ve aileni tehlikeye attığım için kendimden iğreniyorum, Christine.”</p>
<p>“Onları tehlikeye atan sen değilsin. Benim.” Christine, Isaac'in omzuna yaslandı. “Askerler gittikten sonra tüm gün&#160;düşündüm. Başka ne yapabilirdim, bilmiyorum. Seni kurtarmak zorundaydım. Başka seçeneğim yoktu ki. Seni çok seviyorum. Diğer insanların canları için, özellikle de sevdiklerimiz için ölmeyeceksek niye yaşıyoruz?”</p>
<p>“Herkes senin kadar cesur değil, çoğu insanı korku yönetiyor. Benim gitmem gerek, Christine. Buradan çıkmak zorundayım.”</p>
<p>“Aslında ben de aynı şeyi düşünüyordum.” Christine dizlerinin üzerine oturup Isaac'e baktı. “Ailemle seni böyle tehlikeli bir durumun içine soktuğum için çok kötü hissediyorum. Hem sen Almanya dışında daha güvende olursun. Gece buradan çıkarız. Sadece hava karardığında ilerleriz. Sonunda da bu&#160;savaş mağduru ülkeyi terk ederiz.”</p>
<p>“Sen benimle gelmiyorsun.”</p>
<p>“Geliyorum.” Christine'in sesi oldukça kararlıydı. “Bunu çoktan göze aldım. Ne dersen de beni kararımdan döndüre-mezsin. İhtiyacımız olan her şeyi toparlayacağım. Sana babamın kıyafetlerinden alacağım. Harita bulmak için Kari ve&#160;Heinrich'in eski okul kitaplarına bakacağım. Hangi yöne gideceğimizi araştırmamız gerek. Eğer ormanda sıkışırsak...”</p>
<p>“Yavaş ol, Christine. Önce iyice düşünmemiz lazım. Plan yapmalıyız, yoksa asla başarılı olamayız.”</p>
<p>“Ben de zaten plan yapmaktan bahsediyorum. Ama kısa süre içinde yola çıkmamız lazım.”</p>
<p>“Bilmiyorum, Christine. İyice düşünmem gerek. Öyle kafamıza esince çıkıp gidemeyiz.”</p>
<p>“Haklısın. Al işte, plan ortada. Sen şimdi düşün, ben de gereken malzemeleri toplamaya başlayayım.” Isaac yüzünde&#160;acı bir gülümsemeyle başını iki yana salladı. “Seni seviyorum,&#160;Isaac. İyi geceler.” Ve Isaac'in dudaklarına uzun sert bir öpücük kondurduktan sonra merdivenlerden aşağı indi.</p>
<p>Sabahın dört buçuğunda, sirenler acı acı çalmaya başladığında Christine bunun rüyasının bir parçası olduğunu düşündü. Rüyasında Isaac'le birlikte, güneşle ışıl ışıl parlayan bir bahçede, şu ana kadar gördüğü en büyük erikleri topluyordu.&#160;Sıcak bir öğlendi, tembelce vızıldayan arılar yabani otların&#160;arasında büyüyen beyaz alpyıldızlarının ve pembe acıbakla-ların üzerine konuyordu. Vızıltı giderek arttı, arttı. Garip bir&#160;şekilde alçalıp yükselen ses sonunda kulak tırmalayan tiz sirene dönüştü.</p>
<p>Christine, Isaac'e bağırdı. “Saklanmalıyız!” Ama Isaac onu duymadı. Gülümseyerek erikleri toplamaya devam ediyordu.</p>
<p>Bilinci yavaşça Isaac'in yüzünü sildi ve gözlerini açtığında güneşli bahçe yerine yatak odasının karanlık duvarlarıyla&#160;karşılaştı. Christine camdaki gazete kâğıtlarından içeri sızan&#160;tanıdık ay ışığını gördü. Ama siren sesinin gerçek olduğunu&#160;idrak etmesi bir dakikasını almıştı. Sonunda neler olduğunu&#160;anladığında göğsünün korkuyla sıkıştığını hissetti. Gece&#160;yansı yatağındaydı, sirenler çalıyordu ve Isaac çatı katında</p>
<p>sıkışmıştı. Yukarı çıkıp onu kurtarmaya vakti yoktu. Erkek kardeşlerine yardım etmek zorundaydı. Hem Isaac nereye&#160;gidecekti ki?</p>
<p>Christine yatağından fırladığı gibi elbisesini üzerine geçirip koridora koştu. Herkes alt kata inmek için hazırdı.&#160;Karl'ın elinden tuttu ve giriş kapısına doğru koşan Heinrich&#160;ve Maria'yı takip etti. Annesi büyükannesini merdivenlerden indirirken dört kardeş el ele gecenin karanlığında koşmaya başladı. Christine omzunun üzerinden yukarı bakıp&#160;evlerinin çatısının üzerindeki karanlık gökyüzünü kontrol&#160;ediyordu.</p>
<p>“Ne yapıyorsun!” diye bağırdı Maria. “Hadi! Çabuk ol!”</p>
<p>Onlar sığınağa girerken düşen ilk bombanın tiz çığlığı geceye karıştı. Tam bir dakika sonra sığınağın kapısında görünen Rose ve büyükanne patlamanın gürültüsüyle birlikte içeri savruldu. Bay Weiler giriş kapısını iyice kapadı. İçeridekiler&#160;omuzlarını düşürerek otururken, gecenin soğuğunu iliklerine&#160;kadar hissediyorlardı. Christine gözlerini kapadı ve fısıldayarak dua etmeye başladı.</p>
<p>“Yüce Tanrım... Lütfen evimizin üzerine bomba düşmesin. Lütfen Tanrım, lütfen.”</p>
<p>İlk birkaç patlamadan sonra geçen uçakların motor homurtularını duydular, ama yakınlardan hiç bomba sesi gelmedi. Bir saat boyunca duyulan tek şey, ara sıra açılan uçaksavar&#160;ateşleri ve alçaktan uçan uçaklardı. Ama patlama sesleri, saldın vadinin diğer ucundaymış gibi uzaktan geliyordu.</p>
<p>“Uzakta gibiler, değil mi?” diye sordu Christine Maria'ya. “Bizi ıskaladılar gibi?”</p>
<p>“Evet. Galiba hava üssünü de ıskaladılar.”</p>
<p>Bir saat sonra sesler kesildiğinde köylüler sığmaktan çıktı. Havada hafif bir sülfür kokusu vardı. Köyün dışında,&#160;hava üssünün olduğu tarafta alevler yükseliyordu, ama sokak&#160;temizdi. Christine ve ailesi evlerine çıkan yokuşu tırmanırken,&#160;Christine her insanın belli bir dua hakkı olup olmadığını&#160;düşünüyordu. Çünkü eğer varsa, onunkiler çoktan bitmişti.</p>
<p>Ertesi sabah Christine yatağından kalkıp pencereden dışarı baktı. Yüreği, bulutlarla kaplı gökyüzü ve sağanak yağmur kadar umutsuzdu. Havaya bakılırsa gün boyu kara&#160;bulutlar dağılmayacaktı. Christine tekrar yorganının altına&#160;kıvrılmayı düşünmesine rağmen içi içini yerken gözüne uyku&#160;girmeyeceğini adı gibi biliyordu.</p>
<p>Isaac'i görecek olması bile moralini düzeltmiyordu. Dün gece kaçma fikri mantıklı gelmişti. Sevdiği adamla başka&#160;bir ülkede özgürlüklerine kavuşana dek ormanlarda, saman&#160;balyalarının üzerinde uyumak çok romantik ve macera dolu&#160;görünmüştü. Ama bu sabah düşüncesi bile Christine'in içini&#160;ürpertiyordu. İşin kötüsü tüm plan başından beri koca bir&#160;saçmalıktı. Naziler Isaac'i çatı katında bulamamıştı, belki&#160;de Isaac orada saklanmaya devam etmeliydi. Yola çıkarlarsa&#160;kim bilir başlarına neler gelecekti. Hem ne yer, ne içerlerdi?</p>
<p>Yakalanırlarsa ne olacaktı? Vurulabilir ya da Isaac'in bahsettiği kamplardan birine gönderilebilirlerdi.</p>
<p>Christine üstünü giydi, öyle acele ediyordu ki ışık hızıyla hareket ediyor gibiydi. Sinirleri, kara tahtayı tırnakladığında&#160;dökülen talaşlar gibi yıpranmış ve kavrulmuştu. Kamında hissettiği korku ve acı karışımı panik klozete boşaltılması gereken bir kusmuktan farksızdı.</p>
<p>Henüz kimse uyanmamıştı, ev sessizdi. Christine harita bulmak için kardeşlerinin eski okul kitaplarını karıştırmayı&#160;düşündü. Ama sonra vazgeçip temiz havanın iyi gelebileceğine karar verdi. Belki biraz kafasını dinlerdi. İyi bir fikir olsa&#160;da olmasa da, kaçtıklarında doğru dürüst düşünebilmeye ihtiyacı vardı.</p>
<p>Christine mutfaktan bir sepet alıp kümese doğru yürüdü. Kümesin mandalını açıp içeri girdiğinde sağanak durmuş,&#160;ağaçların üzerinden metal çatıya damlayan yağmur damlalarının çıkardığı sesler kesilmişti. Güneş çıkmış olsa da tavuklar&#160;bile kum tüneklerinden çıkmak istemiyordu. Christine yumurtalara uzandığında ciyaklayan tavuklar yumurtalarını korumak&#160;isteyerek ayağa kalktı. Christine cılız, yaşlı bir tavuğun elini&#160;gagalamasıyla ağlamaya başladı. Bu kadar küçük bir olay bile&#160;onu ağlatmaya yetmişti. Ama aslında gözyaşlarının sebebi can&#160;acısı değil, kırılgan ruhunda açılan ufacık çatlaktan yüreğine&#160;sızan diğer acılardı.</p>
<p>Christine kümesten çıktı, arka taraftaki verandaya çöktü ve yumurta sepetini ayaklarının üzerine koyup duygularının&#160;onu ele geçirmesine izin verdi. Gözlerinden yaşlar boşalırken&#160;babası ve büyükbabasını hatırlayarak sesli bir şekilde hıçkırmaya başladı. Ailesi ve Isaac için ağlıyor, savaş yüzünden ölen</p>
<p>insanları düşünürken burnunun akmasına engel olamıyordu. Çaresiz hissetmekten, korkmaktan yorulmuştu. Sirenlerden,&#160;pencerelerin üzerindeki siyah örtülerden, kardeşlerinin gözlerinde gördüğü korku ve soru işaretlerinden, annesinin onları&#160;hayatta tutmak için dişini tırnağına takıp çalışmasından...&#160;Her şeyden bıkmıştı. Ama en bıktığı, en yorulduğu şey ise&#160;ailesinden birinin ölüp ölmeyeceğini düşünmekti.</p>
<p>Birkaç dakika boyunca ağladıktan sonra Christine gözlerini silip derin bir nefes aldı. Biraz da olsa rahatlamıştı. En azından artık aysız bir gecede, dipsiz bir uçurumun köşesinde,&#160;düşüp yok olmayı bekleyen çakıltaşları gibi hissetmeden hareket edebiliyordu. Kendi kendine, Ailemi ve Isaac 'i düşünmek&#160;zorundayım, dedi. Isaac en azından şimdilik güvende. Büyükannem, annem, Maria, Kari ve Heinrich hâlâ hayattalar. Benden daha kötü durumda olan insanlar var. Elimden gelen tek&#160;şey dayanmak. Eğer Isaac 'le birlikte sağ salim kaçabileceğimizi düşünürsek, başarabiliriz. Ama bunun güvenli olmadığına karar verirsek, koşullar değişene dek bekleriz. Bir şeyler&#160;değişmek zorunda. İyi ya da kötü, illa ki değişecektir.</p>
<p>Christine bodur erik ağacında erken olgunlaşan birkaç erikten birini kopardı. Tekrar verandaya oturdu ve erik sularını çenesinden akıta akıta eriğini yemeye başladı. Eriğini bitirdikten sonra çitlerle çevrili arka bahçenin köşesine yürüyüp&#160;killi toprağa küçük bir çukur kazdı ve erik çekirdeğini oraya&#160;gömdü. Ayağıyla toprağın üzerine bastırdıktan sonra gözlerini&#160;kapayıp çekirdeğin köklenip büyümesi için dua etti. Tanrım&#160;bu erik çekirdeği fide olduğunda lütfen savaş bitmiş olsun, babam eve dönsün ve biz Isaac 'le birlikte olabilelim.</p><div><img src="main-19.jpg" alt=""/></div>
<p>Üzerindeki gerginliği atmış bir halde yarısı dolu yumurta sepetini alıp eve doğru yürümeye başladı. Ayaklarım samandan yapılmış paspasa sildi ve içeri girdi. Ama birden donakaldı. Koridorun diğer ucundaki giriş kapısının kırmızı mavi&#160;camında, kara bir asker silueti vardı. Adam kapıya vurup tüm&#160;evi sarstığında Christine'in parmaklarından yavaşça kayan&#160;yumurta sepeti yere düştü. Christine kıpırdayamıyordu. Nabzı deli gibi atarken, kırılan yumurtaların sarıları hasır sepetin&#160;boşluklarından yere akıyordu.</p>
<p>“Kimse yok mu?” diye bağırdı adam. “Orada mısınız?”</p>
<p>Christine bir adım yana kayıp merdivenlerin arkasına saklandı. Beyni güm güm atan yüreği gibi hızla düşünmeye&#160;başlamıştı. Başçavuş niye geri döndü? Isaac'i ele verecek&#160;bir şey mi yaptım? Çatı katında bir şey mi fark etti? Tanrım&#160;mahvolduk!</p>
<p>Asker kapıya vurup tekrar bağırdı. “Kimse yok mu dedim!”</p>
<p>Ses tanıdık gelse de sert kapı yüzünden adamın sesi kalın duvarlı bir odada haykırır gibi boğuktu. Kelimeleri tam olarak&#160;seçilmiyor, sesi net duyulmuyordu. Christine, beynim bana&#160;oyun oynuyor olmalı, diye düşündü. Bu sesi tanımıyorum. Hareket edemediği gibi köşeden bakmaya bile cesareti yoktu.</p>
<p>“Rose?” Adamın sesi bu sefer daha güçlüydü.</p>
<p>Christine kaşlarını çattı. Bu o olamazdı. Gelenin başçavuş olduğundan emindi. Onun bilmediği şey yoktu, tabii ki annesinin adını da bilecekti.</p>
<p>Adam tekrar bağırdı. “Kapıyı açın! Rose! Christine! Maria! Kimse yok mu?”</p>
<p>Ve o an Christine her şeyi anladı.</p>
<p>Tüm gücüyle girişe doğru koşup titreyen elleriyle kilidi</p>
<p>çevirdi. Ve uzun zamandır haber alamadıkları babasıyla kucaklaşmaya hazır bir şekilde kapıyı açtı.</p>
<p>Ama yanılmıştı.</p>
<p>Karşısında tüm vücudu kırmızı beneklerle dolu, iskelet gibi bir adam duruyordu. Bir şekilde isimlerini öğrenmiş ve yiyeceklerini çalmaya gelmiş olmalıydı. Üzerindeki yırtık üniforma kir ve çamur içindeydi. Paramparça olmuş postalları, ip ve&#160;kirli paçavralarla sarılmıştı. Adam, çiziklerle dolu kirli eliyle,&#160;omzundaki tüfeğin sapını tutuyordu. Christine iki eliyle kapının köşesini tuttu ve tüm gücüyle kapıyı itmeye başladı.</p>
<p>“Christine! Kendi babanı tanımadın mı?”</p>
<p>Christine durdu. Düzensiz sakalı, cansız saçları ve kirli yüzünde tanıdık bir şey bulmaya çalışarak adamın çökük gözlerine bakıyordu. Adam şapkasını çıkarıp gülümsedi.</p>
<p>Ve Christine karşısında duran adamın kim olduğunu anladı.</p>
<p>“Baba!” Hemen kollarını babasının boynuna doladı. Dietrich de kızını kucaklayıp öyle bir sıktı ki Christine bir an kaburgalarının kırılacağını sandı. Ardından Christine'i alnından, burnundan ve yanaklarından öpmeye başladı.</p>
<p>“Sen son dört yıldır gördüğüm en güzel şeysin!” Gözyaşları içinde, kızına bakmak için geri çekildi. “Kocaman bir kadın olmuşsun!”</p>
<p>Babasının saçları Christine'in hatırladığından daha griydi. Gözlerinin altındaki halkalar bir kömür gibi koyulaşmıştı. Çatlak dudakları kupkuru, tırnaklarının arası kir içindeydi. Cılız&#160;bedeninden dökülen üniforması Nazilerinki gibi siyah değil,&#160;Çim yeşiliydi. Babası SS'lerin bir parçası ya da Nazi değildi.&#160;O sıradan bir Alman askeriydi ve şimdi burada, karşısındaydı.&#160;Hayattaydı... Christine babasını elinden tuttu ve içeri çekti.</p>
<p>“Büyükanne!” diye bağırdı büyükannesinin odasının kapısına vururken. “Kalk! Babam geldi!” Ardından babasını merdivenlerden yukarı çıkardı.“Anne! Kalkın! Babam geldi!”</p>
<p>Christine ve babası üst kata, Rose'un yatak odasına doğru koştular. Kapıya vardıklarında Rose'la burun buruna geldiler.&#160;Rose, sıkı Fransız topuzunu açmış kırmızı, uzun dalga dalga&#160;saçlarını omuzlarından aşağı salmıştı. Yıpranmış eski sabahlığını göğsüne bastırıp onu olduğundan yaşlı gösteren uykulu&#160;gözlerini kırpıştırdı. İlk başta koridorda bir asker gördüğü için&#160;küçük bir şok geçirse de Christine'in mutluluktan havaya uçarak adamın elini tuttuğunu görünce her şeyi anladı. Elleriyle&#160;ağzını kapadığında çenesi tir tir titriyordu.</p>
<p>“Dietrich?” Karşısında bir hayalet varmış gibi, titreyen eliyle kocasına dokunmak için yaklaştı. “Gerçekten sen misin? Tanrım... Yaşıyor musun?”</p>
<p>“Benim.” Dietrich elini uzatınca Rose da kocasının elini yakaladı. Avucunu kapadığında parmaklarını öyle sıkıyordu&#160;ki eklem yerleri bembeyaz olmuştu. Sanki kocasını her an&#160;yeniden kaybetmekten korkar gibiydi. Birbirlerine sımsıkı sarıldılar ve Rose hıçkırıklar içinde ağlamaya başladı. Boğazındaki yumruyu yutmaya çalışırken Christine'in de gözleri yaşlarla dolmuştu. Annesi Tann'ya defalarca şükrederken babası&#160;yüzünü annesinin saçlarına gömmüş gülümsüyordu. Koridora&#160;koşan Maria, Kari ve Heinrich iri iri açtıkları gözleriyle sabahın köründe yaşanan kargaşaya bir anlam yüklemeye çalışıyorlardı. Dietrich karşısında çocuklarını görünce tüfeğini bırakıp yere diz çöktü ve kocaman gülümsedi. Kari ile Heinrich&#160;uzun zamandır nerede olduğunu bilmedikleri babalarının eve</p>
<p>döndüğünü sonunda anlayabilmişti. Çocuklar babalarının açık kollarına doğru koşarken, Maria eliyle ağzını kapatıyordu.</p>
<p>“Bu kadar büyüdüğünüze inanamıyorum!” Dietrich oğullarına sarılırken kızlarının soluk yanaklarını okşuyordu. “Almanya'nın en güzel kızları benimkiler! Sürekli yüzünüzü&#160;hayal ettim. Zaten Christine'in sarı saçları, Maria'nın mavi&#160;gözleri, Karl'ın çilleri ve Heinrich'in dişlek gülümsemesi olmasa ayakta duramazdım.” Dietrich bir kahkaha attıktan sonra&#160;kolunu karısının omzuna atıp yanağını öptü. “Tabii, annenizin&#160;fotoğrafı olmasa çoktan delirmiştim.”</p>
<p>Bu sırada şalını geceliğinin üzerine geçiren büyükanne, cılız eliyle korkuluğa tutunarak basamaklardan aşağı iniyordu. Dietrich merdivenlerin başına koşup annesini karşıladı.</p>
<p>“Evine hoş geldin, Dietrich!” Büyükannenin gözleri yaşarmıştı. “Tanrım... Ne güzel bir sürpriz. Hoş geldin oğlum, evine hoş geldin.”</p>
<p>Dietrich büyükanneye sarılıp onu diğerlerinin yanına götürdü. “Babam nerede?”</p>
<p>Büyükanne titrek sesiyle fısıldadı. “Ah... Haberler hiç iyi değil. Hava saldırısı sırasında öldürüldü.”</p>
<p>“Hayır...” Dietrich çökük omuzlarıyla annesine sarılıp ağlamaya başladı. “Nasıl oldu?”</p>
<p>“Ahır yanıyordu,” dedi Rose. “Babam olmasaydı evimiz cayır cayır yanacaktı.”</p>
<p>Dietrich yanma gidip karısına sarıldı. “Çok üzüldüm.” Sonra geri çekildi, gözlerini kapadı ve ani, öldürücü bir baş&#160;ağrısı çekiyormuş gibi parmaklarım burun kemiğine bastırdı.&#160;“Bu lanet savaş... Daha yetmedi mi?”</p>
<p>“Baban mutsuz olmamızı istemezdi, Dietrich,” dedi</p>
<p>büyükanne. “İyi olduğunu görse ne kadar mutlu olurdu. Biliyor musun, seni sağ salim görebilmek için her gece dua&#160;ederdi. Evine gelip ailenin başında durman için...”</p>
<p>Birkaç dakika boyunca, tüm aile birlikte mutfağa inene kadar, koridor gözyaşları ve kahkahalarla inledi. Dietrich evyede elini yüzünü yıkarken, Rose odun ocağını yakıp tencereye su&#160;doldurdu.</p>
<p>“Özür dilerim, anne. Ama babamı görünce tüm yumurtaları düşürdüm.”</p>
<p>Rose kızına bakıp gülümsedi. “Sorun değil, hayatım. Ben olsam ben de düşürürdüm.”</p>
<p>Christine patatesleri dilimledikten sonra kalan sucukları demir kızartma tavasına koydu. Maria tavaya soğan eklerken&#160;annesi sofrayı kuruyordu. Christine daha önce annesinin mutfakta sabahlığıyla dolaştığını hiç görmemişti. Ve babası gittiğinden beri ilk defa kahkaha atıyordu. Aynı anda konuşan Kari&#160;ve Heinrich babalarına sirenleri anlatıyor, asker olmakla ilgili&#160;sorular soruyorlardı.</p>
<p>Dietrich yüzünde tatminkâr bir gülümsemeyle annesi ve oğullarıyla birlikte mutfak masasında oturuyordu. Bir yandan çocukların sorularına cevap verirken diğer yandan kahvaltı hazırlayan karısı ve kızlarını izliyordu. Christine babasının gülümserken gözlerinin eskisi gibi olmadığını fark etti.&#160;Gözlerindeki o afacan parıltı yok olmuş, yerine acı ve hüzün&#160;gelmişti. Zavallı babası dört yılda on yaş yaşlanmış gibi görünüyordu.</p>
<p>Ama yemeğini yerken ve çayını yudumlarken sırıtması bir an bile kesilmemişti. Dietrich her birine büyük bir merak&#160;ve minnetle bakıyordu. Christine'i neredeyse ağlatacak bir</p>
<p>minnetle... Kısa bir süre boyunca, her şey normal gibiydi. Christine kendini bırakıp anın tadını çıkarmaya karar verdi.&#160;Vücudu gevşemişti, ailesinin sevgisi onu sarıp içine sıcacık&#160;bir güven yerleştirirken mutluluğu en küçük parçasına kadar hissedebiliyordu. Christine bir an için her şeyi unutup&#160;babasına odaklandı. Babası hayattaydı ve iyiydi. Tüm ailesi&#160;yanındaydı ve sakin huzurlu bir sabah vakti sıcacık çaylarını&#160;yudumluyorlardı.</p>
<p>“Neredeydin baba?” diye sordu Heinrich.</p>
<p>“Rusya'da.”</p>
<p>“Stalingrad'daki Altıncı Ordu'da miydin?” dedi Christine.</p>
<p>“Evet,” dedi Dietrich, çayına bakarak. “Rusya'da, Altıncı Ordu'daydım.”</p>
<p>“Ne oldu?” diye devam etti Heinrich. “Sizi nasıl yakaladılar?” “Hitler geri çekilmemize izin vermedi. Ruslar etrafımızı&#160;sardı. Yapabileceğimiz hiçbir şey yoktu. Teslim olmak zorunda kaldık.”</p>
<p>“Ivan sizi hapse mi attı?”</p>
<p>Rose elini Heinrich'in koluna koydu. “Şişşt. Baban şimdi bunları konuşmak istemiyor. Yemek yemesi lazım.”</p>
<p>“Önemli değil,” dedi Dietrich, elini havada sallayarak.</p>
<p>I “Evet, savaş kampının hapishanesine gönderildik. Ama oraya kadar yürümek zorundaydık. Günlerce yürüdük. Dondurucu bir soğuk vardı. Hatta karların üzerinde uyuduğumuz bile oldu.” Rose ayağa kalkıp kocasının boş fincanını doldurduktan sonra son patates parçasını tabağına koydu. “Teşekkür&#160;ederim, hayatım. Hiç bu kadar leziz bir şey yememiştim.” Di-2 etrich karısını kolundan yakaladı ve onu kendine çekip öptü.</p>
<p>“Sonra ne oldu baba?” diye sordu Heinrich. “Sadece ekmek ve suyla mı yaşadınız?”</p>
<p>“Hayır. Günde bir kere azıcık çorba veriyorlardı. Yanında da küçük bir ekmek.” Dietrich çatalıyla kahverengi patatesin son parçasını almak için tabağını eğdi. Son lokmasını da&#160;yedikten sonra Rose boş tabakları topladı ve evyeyi sabunlu&#160;suyla doldurdu. İşini yaparken, gerçekten orada mı diye bir&#160;yandan kocasına bakıyordu.</p>
<p>“Hapiste ne kadar kaldın?” dedi Christine.</p>
<p>Dietrich ağzını sildi ve kollarını koltuk kenarlarına koyarak arkasına yaslandı. “Sanırım bir yıldan fazla. Zamanı takip edebileceğim bir şey yoktu. Sonbahara girmek üzere olduğumuzu biliyorum, ama tam olarak hangi aydayız bilmiyorum.”</p>
<p>“Ağustos,” dedi Maria.</p>
<p>“Ruslar seni serbest mi bıraktı?” diye sordu Christine.</p>
<p>Ama Rose araya girdi. “Bu kadar soru yeter. Babanızın biraz dinlenmesine izin verin.”</p>
<p>“Kesinlikle. Çocuklar meraklı.” Dietrich öne doğru eğildi ve tuzluğu eline alıp daha önce hiç görmemiş gibi incelemeye&#160;başladı. “Serbest bırakmadılar. Kaçtım.”</p>
<p>Mutfaktaki herkes aynı anda nefesini tuttu. Rose elindeki bulaşık bezini kalbinin üzerine bastırıp sertçe tabureye oturdu.</p>
<p>Heinrich gözlerini iri iri açmıştı. “Nasıl?”</p>
<p>Büyükanne kendi kendine fısıldadı. “Ah... Yüce Tanrım.”</p>
<p>“Tünel mi kazdın?” diye sordu Kari.</p>
<p>Heinrich eliyle kardeşinin ağzını kapadı. “Hayır mankafa. Rusya'da tünel kazılamayacak kadar çok kar var.”</p>
<p>Abisinin elini yüzünden çekmeye çalışan Kari mırıldanarak kıpraştı. Dietrich onları susturmak için elini kaldırdıktan</p>
<p>sonra çayının son yudumunu içti. Boş fincanı masaya koydu ve eliyle alnını ovdu. Hepsi sessiz bir şekilde babalarının hikâyesini bitirmesini bekliyordu.</p>
<p>“Sanırım Noel'den önceydi,” diyen Dietrich, tuzluğu tekrar alıp parmaklarının arasında döndürmeye başladı. “Söylediğim gibi tam olarak emin değilim. Barakamızdaki adamla-nn taşınacağı söylendi. Neden ya da ne zaman taşınacaktık bilmiyorduk. Ama belki daha iyi bir kampa götürülürüz diye&#160;ilk başta bunun iyi bir haber olduğunu düşündük. Birkaç gün&#160;sonra bizi trene bindirdiler. Trende ne kadar uzun kalırsak eve&#160;o kadar çok yaklaşıyoruz demekti. Sanırım o yük vagonunda&#160;beş gün kadar kaldım.”</p>
<p>“Aşağı mı atladın!” diye bağırdı Kari.</p>
<p>“Şişşt...” Heinrich kardeşini susturdu. “Bir izin ver de bitirsin!”</p>
<p>“Üç gün sonra,” diye devam etti Dietrich, “treni durdular. Ve bizi bilmediğimiz bir yerde indirip karda sıraya geçmemizi&#160;söylediler. Bazı adamların kıpırdayacak gücü kalmamıştı, vagondan bile inemiyorlardı.” Dietrich avucuna biraz tuz döküp&#160;elini diline götürdü. Christine bu harekete ilk başta bir anlam&#160;veremese de sonradan babasının yıllardır tuz tatmadığını anladı.</p>
<p>“Sonra ne oldu?” diye sordu Heinrich.</p>
<p>“Trenden indik. Bize biraz temiz hava aldıracaklar sandık. Ya da belki karda kendimizi temizlememize izin verirler diye&#160;düşündük. Ancak Ruslar birden tüfeklerini kaldırıp rastgele&#160;ateş etmeye başladı. Bazı adamlar koşup vagonlara tırmanmak&#160;istediyse de vuruldular. Ben hiç hareket etmeden bekledim.&#160;Ruslar işleri bittiğinde trene geri binmemizi emretti. Yere düşen adamları karda ölüme terk edip devam ettik.”</p>
<p>Kari babasının yanına yanaşıp başını koluna dayadı. Dietrich kolunu ona sarıp oğlunun elini tuttu ve nasırlı avucundaki küçük solgun parmakları izledi.</p>
<p>“Trene bindiysen nasıl kaçtın baba?” diye sordu Heinrich.</p>
<p>Dietrich, Kari'm başını öptü ve taburede oturmuş kucağındaki bezi katlayıp açan karısına bir bakış attı. Ama Rose ona bakmıyordu.</p>
<p>“Tren ikinci kez yavaşladığında yük vagonunun iki yanında ağaçlar olduğunu görebiliyordum. Bir ormanın ortasındaydık.&#160;Ve başımıza ne geleceğini biliyordum. Vurulmaya niyetim&#160;yoktu. Bu yüzden aşağı inmemiz söylendiğinde trenin altına&#160;saklanıp ormana doğru koşacaktım. Arkadaşım da kaçmak&#160;istiyordu. Tren durup kapılar açıldığında aşağı atlayıp trenin&#160;altına girdik. Ve diğer yanından çıkıp koşmaya başladık. Askerler bize doğru ateş etti ama bir saniye bile durmadık. Daha&#160;sonra çok fazla silah sesi duyduk, diğer adamların hepsinin&#160;öldürüldüğüne emindik. Bazılan o kadar küçüktü ki...” Dietrich durup derin bir nefes aldıktan sonra anlatmaya devam&#160;etti. “Trenin ıslığını duyana dek koşmaya devam ettik. Trenin&#160;uzaklaştığını duyduğumuzda çalıların altına çöktük ve biraz&#160;nefes aldık. Nereye gideceğimizi görebilmek için güneşin&#160;doğmasını beklemek zorundaydık.”</p>
<p>Heinrich soru sormaya devam etti. “Eve nasıl geldin?”</p>
<p>“Alman birliklerinden biri bizi almaya geldi. Bize yemek ve silah verdiler. Birkaç hafta onların yanında kaldıktan sonra&#160;yürüyerek Ukrayna'yı ve Polonya'yı geçtik. Almanya'ya varmadan arkadaşımla yollarımızı ayırdık. Ailesi Leipzig'deydi,&#160;o yüzden o kuzeye gitti, ben de güneye devam ettim.”</p>
<p>Christine derin bir iç çekip nefesini tuttu. Demek ki oluyormuş, diye geçirdi içinden. Mutfakta çıt çıkmıyordu.</p>
<p>Rose başını hâlâ yerden kaldırmamıştı.</p>
<p>“Ve şimdi evdesin!” diye bağırdı Kari, sonunda ellerini bir sihirbaz gibi havaya kaldırarak. Herkes kahkahalarla gülerken&#160;Dietrich'in yüzündeki gülümseme aniden yok olmuştu.</p>
<p>“Yarın orduya haber vermek zorundayım.” Tepkisini görmek için karısına baktı. Rose sonunda başını kaldırıp ona baktı.</p>
<p>“Belki eve dönmene izin verirler? Sonuçta sen görevini yaptın. Kendini feda ettin.”</p>
<p>“Üzgünüm. Keşke öyle bir şey olsaydı. Ama Almanya sınırlarına döndüğümüzde kimliklerimizi göstermek zorunda kaldık. Döndüğümüzü kısa sürede merkeze iletirler.&#160;Eğer kendim haber vermezsem beni hapse atarlar. Başka&#160;seçeneğim yok.”</p>
<p>Rose hiçbir şey söylemeden ayağa kalktı. Ocağın yanındaki odun yığınlarına doğru yürüdü ve ateşe bir odun daha attı. Rose, Christine ve Maria bulaşıkları yıkarken büyüyen alevler mutfaktaki sessizliği bozuyordu. Dietrich ile çocuklar bez&#160;ve düğmelerle masada kızmabirader oynuyordu. Son tabak da&#160;yıkanıp kaldırıldıktan sonra Rose, Dietrich'in metal küvette&#160;yıkanabilmesi için herkesi mutfaktan çıkardı.</p>
<p>Maria ve büyükanne bahçede, Kari ve Heinrich salondayken Christine bu fırsatı kaçırmayıp Isaac'i görmeye koştu. Ona götürebileceği tek şey, annesi mutfağa girmeden önce&#160;kesip cebine attığı bayat bir ekmek köşesiydi. Christine gizli bölmenin kapısını açtığında, Isaac en uç tarafa çömelmiş-ti. Suratı kaskatı kesilmiş, gözbebekleri kocaman olmuştu.&#160;Christine'i gördüğünde sesli bir şekilde nefes verdi ve sırtını&#160;duvara yasladı.</p>
<p>Christine hemen Isaac'e yaklaştı. “Ne oldu?”</p>
<p>“Çok ses duydum. Merdivenlerden ayak sesleri ve bağırışlar geldi. Ne olduğunu anlayamadım! Gelen sen misin yoksa... Emin olamadım işte.”</p>
<p>“Tanrım!” Christine elini kalbine koydu. “Çok özür dilerim. Korkacağını düşünemedim. Bağıran bizdik. Çünkü babam eve döndü!”</p>
<p>“Ah... Demek o sesler ondanmış. Çok güzel bir haber! Uzun zamandır güzel bir haber almamıştık.”</p>
<p>“Rusya'da tutsak düşmüş. Ama kaçıp Ukrayna ve Polonya boyunca yürümüş. Yani yürüyerek kaçılabiliyormuş.”</p>
<p>“Baban Alman askeri, Christine. Üniforması ve belgeleri var. Akimdan neler geçtiğini biliyorum ama biz kâğıtlarımız&#160;olmadan kaçmaya çalışacağız.”</p>
<p>“Biliyorum, onu da düşündüm. Alt katta bir sürü üniforma var. Waffen-SS\ yüzbaşı üniformaları... Sana uyan bir tane&#160;bulacağım. Ben de senin eşinmişim gibi davranacağız. Subay&#160;üniforması giyersen kimse sana soru sormaz.”</p>
<p>Isaac bir süre kaşlarını çatarak düşündü. “Bilmiyorum Christine. Belki de tek gitmeliyim.”</p>
<p>“Eğer gidersen ben de seninle geleceğim. Senin... Tannm düşüncesine bile dayanamıyorum.”</p>
<p>“Kimliklerimiz yok. Hem bırak bir subayı, neden bir asker karısıyla birlikte yürüyerek ülkeden çıkmak istesin? Paramız&#160;ya da trene binme iznimiz de yok.”</p>
<p>“Bilmiyorum.” Christine yere baktı. “Ne yapacağımı bilmiyorum. Burada kalmalı mısın, yoksa gitmeli miyiz emin değilim. Hiçbir şey bilmiyorum.”</p>
<p>* Waffen-SS: Nazi Almanyasf nda SS'in sonradan kurulma iki askeri kolundan biridir. (Çev. N.)</p>
<p>Isaac parmaklarını Christine'inkilere geçirdi. “Çok şey yaşadın. Henüz babanın yaşadığı fikrine alışmaya zamanın&#160;bile olmadı. Şimdi bunu düşünmek zorunda değiliz. Zamanımız var.”</p>
<p>Christine gözlerini kuruladı. “Evet haklısın. Eğer planımızın kusursuz bir şekilde işlemesini istiyorsak oturup adamakıllı düşünmeliyiz. Ama şimdi kimse yokluğumu fark etmeden aşağı inmek zorundayım.”</p>
<p>O akşam, herkes yatağına gittikten sonra Christine anne ve babasıyla birlikte salonda kaldı ve babası evden ayrıldıktan&#160;sonra yaşananlar hakkında konuşmaya başladılar. Christine&#160;köşedeki üniforma yığınını düzenliyormuş gibi yaparken bir&#160;üniformayı kaldırıp diğerlerinin yanma koyuyor, Isaac'e uygun ceket ve pantolon arıyordu. Rose kucağında kocasının&#160;üniforması, elinde gümüş renk yüksük, iğne ve yeşil iplik ile&#160;koltukta oturuyordu.</p>
<p>“Benim birliğimdeki çoğu adam öldü. Ya da kampa gönderildi.”</p>
<p>Christine üniformaların yanından çekildi ve babasına yaklaştı. “Nasıldı baba, anlatsana,” dedi ve elinde siyah bir yüzbaşı ceketiyle annesinin yanına oturdu.</p>
<p>“Yatağına gitmelisin, Christine. Bunları duymaman gerek.”</p>
<p>“Ben artık bir yetişkinim, baba. Yaşadıklarını duymak, neler olduğunu bilmek istiyorum. Kimse yaşanılanlardan bahsetmezse gelecekte bir şeyleri nasıl değiştireceğiz? Görmezden gelip bitkin düşene kadar çalışmak hiç kimsenin işine yaramadı.”</p>
<p>“Senin büyüdüğünü unutmuşum. Kaç yaşındaydm?”</p>
<p>“Birkaç hafta sonra yirmi üç olacağım.”</p>
<p>Dietrich hüzün dolu gözlerle kızının yanağını okşadıktan sonra anlatmaya başladı. İlk başta tereddüt ederek konuşuyordu, ama sonra sanki aklını boşaltmaya ihtiyaç duyar gibi&#160;hızlandı.</p>
<p>“Stalingrad'a girmemiz emredilmeden önce boş, karlı arazide terk edilmiş hissediyorduk. Yeterli donanımımız yoktu. Kıyafetlerimiz soğuğa karşı dayanıklı değildi. Ayaklarımızda&#160;doğru dürüst postal bile yoktu. Kar fırtınaları bitmek bilmiyordu, uçaklarımız aylarca yemek ve diğer malzemeleri getiremedi.”</p>
<p>“Hiçbir şey yemeden nasıl hayatta kaldınız?” diye sordu Rose.</p>
<p>“Herkes kalamadı. Binlerce adam öldü. Kuş ve tavşan yakalamaya çalıştık, ama bir süre sonra onlar da ortadan kayboldu. Ara sıra biri yaban domuzu yakalardı. Atlarımız olmasaydı hiçbirimiz hayatta kalamazdık.”</p>
<p>Christine midesinin bulandığını hissetti, aklına çiftçi Klause'un ölen atı gelmişti.</p>
<p>“Isınmak için ateş yakabiliyor muydunuz?” dedi Rose.</p>
<p>“Evet. Ağaç kesiyorduk. Ama doksan bin adam vardı, yani ağaçların tükenmesi uzun sürmedi. Sonra ısınacak bir ateşimiz&#160;bile olmadı. İçmek için karı erittik. Yıkanamıyorduk. Bitlenmeye başladık. Geceleri bitler donsun diye üniformalarımızı&#160;çıkarıyorduk. Isınmak için bir araya toplaşıyorduk. Ama her&#160;sabah grubun bir köşesinde, uyurken donan ölü adamlar buluyorduk.”</p>
<p>Rose bir iç çekti. “Ah Tanrım...”</p>
<p>“Baba? Yahudilere ne yaptıklarını size söylediler mi?”</p>
<p>“Hayır kızım. Ben sadece piyade eriyim. Yani oyundaki bir</p>
<p>piyon. Çelişkili hikâyeler duydum. Bir savaştan diğerine giderken yük vagonları insanlarla dolu trenler gördük. Komutanımız başka bir yere yerleştirileceklerini ve ellerinden alman hakların geri verileceğini söyledi. Ama başka söylentiler de&#160;vardı. Korkunç söylentiler... Neden ki? Bir şey mi duydun?”</p>
<p>Christine kendi kendine, keşke babama doğruyu söyleye-bilseydim, dedi. “Ben de korkunç şeyler duydum. Bauerman-lan da götürdüler.”</p>
<p>Dietrich alnını kırıştırarak karısına baktı. “Bu doğru mu?”</p>
<p>“Evet. Geçen yıl tüm Yahudiler Hessental'dan yok oldu.”</p>
<p>“Tanrım...” Dietrich başını iki yana salladı. “Unutmamanı istediğim bir şey var, Christine. Savaş bazılarını fail, bazılarını&#160;suçlu kılar ama sonuç olarak herkesi mağdur eder. Cephedeki&#160;tüm askerler, Hitler ve fikirleri için savaşmıyordu. Bu asker&#160;savaştaysa, bu savaşa inandığı anlamına gelmez. Geri çekilmemize izin vermediklerinde ve Yahudiler hakkında çıkan&#160;söylentileri duyduğumuzda yüzlerce asker, ölünce üzerimizde&#160;bulunmasını umarak, Nazi karşıtı mesajları yazıp ceketlerimizin astarlarına tutturduk.”</p>
<p>Dietrich ayağa kalkıp Rose'un kucağındaki üniformayı aldı. Ceketinin ucundaki ipliği çekti ve kırışmış sarı bir kâğıt çıkardı.&#160;Ardından kâğıdın katlarını açıp sesli bir şekilde okumaya başladı.</p>
<p>Ben Almanya Hessental'dan Dietrich Bölz.</p>
<p>Bu kâğıdı buraya koyma sebebim, ben ve arkadaşlarımın büyük bir kısmının Hitler'in politikasına katılmadığını&#160;göstermektir. Stalingradda teslim olmaya mecbur bırakıldığımızın farkında olduğumuzun bilinmesini istiyoruz.</p>
<p>Ama bize devam etmekten başka bir çare bırakmadılar. Gerçek savaşın suçu ve korkusu cephede savaşan askerlerin&#160;omzundayken, gerçek suçluların sığmaklarda saklanıp dünya&#160;için ölüm kararı verdiğini tüm dünyaya söylemenizi istiyoruz.</p>
<p>Dietrich notu okumayı bitirdiğinde Rose kocasının kolunu tuttu. “Ordunun ne dediği umurumda değil. Gitmeni istemiyorum! Hiçbir şey duymadığımı söyleyeceğim. Bırak sana bir&#160;şey olduğunu düşünsünler!”</p>
<p>“Peki ya sonra?” diye sordu Dietrich, ifadesiz bir şekilde karısına bakarak. “Gelip beni tutuklamalarım bekleyerek burada mı kalacağım?”</p>
<p>“Hayır!” Rose'un çenesi titriyordu. “Çatı katında saklanırsın! Eğer sana bakmaya gelirlerse duvardaki gizli kapıya saklanırsın. Üniformanı diğerlerinin yanma koyarız. Asla... Asla haberleri olmaz!”</p>
<p>Christine tırnaklarım kucağındaki cekete geçirdi.</p>
<p>“Savaş böyle devam ederse çatı katma Kari ve Heinrich'i saklamak için ihtiyacın olabilir. Ayaklarının üzerine basan&#160;herkesin eline tüfek veriyorlar.”</p>
<p>“Özür dilerim,” dedi Christine, titreyen bacaklarıyla ayağa kalkarak. “Çok yorgunum. Artık yatağıma gitsem iyi olacak.”</p>
<p>“İyi geceler. Ben de birazdan yatacağım. Kendi yatağımda uyumak için sabırsızlanıyorum.”</p>
<p>“İyi geceler, baba,” dedi Christine, babasının yanağını öperek. “Eve döndüğün için çok mutluyum. Sana da iyi&#160;geceler, anne.” Christine odadan çıkarken koşmamak için&#160;kendini zor tuttu. Tabii ki babam saklanmayı reddedecek, dedi&#160;kendi kendine. Ah babacığım, kalmanı ne kadar çok isterdim.</p>
<p>Ama kalırsan Isaac'i ne yapacağım? En azından bir gecem daha var. Bu gece babam yatağında uyuyacak. Peki ya sonra?&#160;Isaac'le gitmek zorunda mı kalacağız? Christine kapıya&#160;vardığında annesinin seslendiğini duydu.</p>
<p>“Christine?”</p>
<p>Christine kalbi boğazında atarken arkasına döndü. “Efendim?” Sesinin titremesine engel olmaya çalışıyordu.</p>
<p>“O üniformayı ne yapacaksın?”</p>
<p>Christine başını aşağı indirdi. Siyah subay ceketi hâlâ iki elinin arasındaydı.</p>
<p>Yaz rüzgân, komşunun horozunun sesi ve St Michael'ın saat başı çalan çanıyla birlikte mutfağm açık penceresinden içeri&#160;giriyordu. Gecenin yorgun havasının yerini hafif rüzgârlar almış,&#160;sıcak ekmek kokulan tüm odalan sarmıştı. Rose şafak sökmeden&#160;önce ekmek pişirmesine yardım etmesi için Christine'i kaldırdı.&#160;Aslında çavdar ekmeği için ayırdığı son unu ay sonuna kadar kullanmamayı planlamıştı ama giderken kocasına yolluk hazırlamak&#160;için tüm unu kullanmaya karar verdi.</p>
<p>Dietrich mutfağa vuran güneş ışığının altındaydı. Yeni yıkanıp tıraş olmuş, geriye taradığı grileşen saçları bir deri bir kemik yüzünü daha çok ortaya çıkarmıştı. Yeni dikişleri belli&#160;olan tertemiz üniformasını üzerine giymiş, ayaklarına iş botlarını geçirmişti. Botlarının kuru derileri çatlamış, tabanı yıpranıp incelmişti. Yine de eve geldiği postallardan bin kat iyi du-rumdalardı. Rose iki eliyle kocasının yüzünü tutup gülümsedi.</p>
<p>“Hâlâ çok yakışıklısın!” Kocasının dudaklarını öptükten sonra tekrar ocağa doğru eğildi.</p>
<p>Masada oturan Kari ve Heinrich, gözlerini babalarından alamıyordu. Ara sıra birbirlerine ve Christine'in önlerine koyduğu tabaklara baksalar da bakışları eninde sonunda tekrar&#160;babalarına dönüyordu. Dietrich sessiz ve sert bir ifadeyle eski&#160;matarasını suyla doldurduktan sonra künyesini kafasından geçirip savaş bıçağını deri kılıfına soktu.</p>
<p>“Gel baba,” dedi Christine. “Otur da kahvaltını et.”</p>
<p>Dietrich iki eliyle üniformasını düzeltip Heinrich'in yanma oturdu. Kari ve Maria hemen karşısında, büyükanne ve Christine ise masanın diğer uçundaydı.</p>
<p>Dietrich oğullarına döndü. “Artık anneniz size emanet. Ben yokken epey büyümüşsünüz. Ben gelene kadar bu evin&#160;erkeği siz olmak zorundasınız.”</p>
<p>Christine babasının tabağına haşlanmış iki yumurta koydu. Tavuklar, böcek ve sebzelerle beslendiği için parlak yumurta&#160;sarıları kopkoyuydu. Christine babasının en sevdiği fincanı&#160;sütle doldurduktan sonra ona bir dilim reçelli ekmek uzattı.&#160;Rose nane çayıyla dolu, buharlar çıkaran çaydanlığın sapına&#160;bir bez geçirip çaydanlığı masanın ortasına bıraktı ve kocasının yanma bir sandalye çekti. Aile tek kelime etmeden kahvaltısını ederken, köyün merkezinden gelen sesler sessizliği bozuyordu. Çocuklar kahvaltılarını çoktan bitirmelerine rağmen&#160;masadan kalkmadılar. Sanki babalan bir hayal ürünüymüş&#160;gibi aniden kaybolmasını bekleyerek onu izliyorlardı.</p>
<p>Sessizliği bozan ilk kişi Maria oldu. “Seni bu sefer nereye gönderecekler?”</p>
<p>Rose keskin bir nefes alıp yerinden kalktı ve masayı toplamaya başladı. Christine annesinin kirli tabaklan toplayıp kullanılmış çatal bıçakları alışını izledi. Annesi masada oturmadığı için içten içe duyduğu tuhaf rahatsızlık yüzünden şaşırmıştı.</p>
<p>“Anne oturup babamla sohbet etsene. Ben sonra mutfağı toplanın.” Annesine yardım etmesi gerektiğinin farkındaydı, ama ev işleri tüm gün bekleyebilirdi. Babası tekrar gidip de olağan&#160;endişelerine dönmekten başka bir seçenekleri kalmayana dek.&#160;Ama o annesinin neden oturmadığını biliyordu. Ev, annesinin&#160;kontrol edebildiği tek şeydi. Yemek yapmak, bulaşık yıkamak,&#160;çamaşırları katlamak, yerleri ovmak, tüm bunlar onun kontrolü&#160;altındaydı. Günlerinin her dakikasını meşgul kılan bu işleri tam&#160;ve kusursuz bir şekilde yapmak, neler olacağını bir türlü tahmin&#160;edemediği hayatla baş etmek için bildiği tek yoldu.</p>
<p>Rose evyenin başında bulaşıkların üzerine su akıtırken dudaklarını birbirine sıkıca bastırmıştı. Suyu kapadı ve tek eli musluğun üzerinde uzun bir süre evyeye baktıktan sonra masaya geri döndü.</p>
<p>“Nereye gönderileceğimi bilmiyorum. Birkaç gün beklememi de söyleyebilirler. Ama sanmıyorum, ellerindeki asker sayısı giderek azalıyor. Eminim hemen görevime dönmemi&#160;söyleyeceklerdir.”</p>
<p>“Ne zaman gideceksin?” diye sordu Heinrich, kısık bir sesle.</p>
<p>“Keşke tüm gün burada sizinle oturabilseydim. Ama hemen gitmek zorundayım. Stuttgart trenini yakalamak için saat tam onda istasyonda olmak zorundayım.” Dietrich ayağa kalkıp fincanını evyeye bıraktı ve son bir kez bakmak için ailesine döndü.</p>
<p>Dudaklarını büzen küçük Kari, yüzünü kapadığı ellerinin arasından babasını izlerken Heinrich ayağa kalkıp babasının&#160;karşısına dikildi. Ve gayet ciddi bir ifadeyle sağ elini uzattı.</p>
<p>“İyi şanslar babacığım,” dedi yüksek sesle, “sen hiç merak etme. Dönene kadar her şeyle ben ilgileneceğim.” Dietrich gülümsedi ve oğlunun elini sıktı. Rose, Karl'a sarılırken gözleri&#160;doldu. Christine boğazında acı bir düğüm hissediyordu.</p>
<p>“Gözüm asla arkada kalmayacak, Heinrich. Siz Kari'la birlikte evimize göz kulak olduğunuz sürece endişeleneceğim&#160;hiçbir şey yok.”</p>
<p>Kari aniden yerinden fırlayıp, gitmesine engel olmak isteyerek, kollarını babasının beline doladı. Rose titreyerek yanlarına geldi, her ne kadar solgun görünse de sesi hâlâ güçlüydü.</p>
<p>“Buraya gel, Kari. Baban gitmek zorunda. Yine de onu istasyona kadar geçirebiliriz.” Rose elini oğlunun omuzlarına koydu, ama Kari masaya geri koşup yüzünü kollarına gömdü.</p>
<p>“Özür dilerim,” dedi Dietrich.</p>
<p>“Sen özür dileyecek bir şey yapmadın. Hiçbiri senin hatan değil.” Rose kocasına uzun uzun sarıldı. Christine annesinin artık ağlamadığını fark etti. İçindeki azim geri dönmüştü, omuzları ve başı dimdik duruyordu.</p>
<p>“Artık gitsen iyi olacak. Seninle istasyona kadar geleceğiz.”</p>
<p>“Ben kalıp mutfağı toplayacağım,” dedi büyükanne. “Sizi yavaşlatmayayım.” Christine'in aklına ona yardım etmeyi&#160;teklif etmek geldi. Kendini Isaac'in yanma çıkmak için fırsat&#160;kollamaya o kadar şartlamıştı ki herkesin evden ayrılmasını&#160;beklemeyi bir alışkanlık haline getirmişti. Özür dilerim Isaac,&#160;diye geçirdi içinden. Babamı bir daha ne zaman göreceğim</p>
<p>bilmiyorum. Hatta bir daha görebilecek miyim, ondan bile emin değilim. Bu yüzden hâlâ zamanım varken babamın yanında olmalıyım. Kahvaltı için ben dönene kadar beklemek&#160;zorundasın.</p>
<p>Rose uçlarından bağladığı eski, pamuk bir çarşafı kocasının omzuna bir bohça gibi astı. Çarşafın içine sıcak bir çavdar ekmeği ve keçi sütüyle dolu kapaklı bir teneke kutu koydu.&#160;Ekmeğin yanma yerleştirdiği kutunun sabit durması için kutuyu bir bez, iki çift çorap ve bir çift eldivenle destekledi. Ve sabahtan haşlayıp gazete kâğıdına sardığı dört yumurtayı sıcak&#160;ekmeğin üzerine sıkıştırdı.</p>
<p>“Süte dikkat et, dökme.”</p>
<p>Dietrich ilk önce büyükanneye sarıldı. “Kısa bir süre sonra görüşeceğiz, anne. Kendine dikkat et.”</p>
<p>Dietrich önde karısı ve çocukları arkada koridora çıktı. Bir cenaze merasimi gibi merdivenlerden aşağı, çıt çıkarmadan,&#160;tek sıra halinde yürüyorlardı.</p>
<p>Dört basamak kala, Christine giriş kapısının sertçe çalınmasıyla yerinden sıçradı. Birden dengesini kaybedip geriye doğru gitti, neredeyse düşecekti. Gözleri giriş kapısının üzerindeki kırmızı mavi cama iliştiğinde, camın arkasında güneşin altında parlayan üç silüet olduğunu gördü. Kapının işlenmiş demir ızgaralarından dışarıda bekleyen gölgelerin erkeğe&#160;ait olduğu belli oluyordu. Christine yüreği ağzında, basamaklarda durdu. Başçavuş ve silahlı askerleri geri dönmüştü.</p>
<p>Dietrich hızla ailesine döndü. “Hepiniz,” dedi emreder bir tavırla. “Yukarı!” Christine bir an kıpırdayamadı, ama sonra&#160;diğerlerini de peşine katarak dönüp yukarı koştu. Annesi ve&#160;kardeşleri hızla mutfağa girerken Christine koridorda durdu.</p>
<p>“Gel Christine!”</p>
<p>“Neler olduğunu duymak istiyorum anne.” Dinlemek zorundaydı, babası askerleri gitmeleri için ikna edebilecek miydi öğrenmek zorundaydı. Tekrar yukarı gelip gelmeyeceklerini&#160;bilmeliydi. Ancak kalbi bu belirsizliği kaldıramazdı, mutfakta&#160;saklanıp hiçbir şeyden habersiz kaderini bekleyemezdi. Rose&#160;mutfak kapısını kapatıp isteksizce kızının yanma geldi. Ve birlikte hareket etmeden -hatta nefes bile almadan- açılan kapıyı&#160;dinlediler.</p>
<p>“Heil Hitler!” dedi Dietrich.</p>
<p>“Heil Hitler! Günaydın Onbaşı Bölz. Evinizi aramaya...”</p>
<p>Christine kulaklarında atan kalp atışları yüzünden başçavuşun cümlesinin sonunu duymamıştı. Ama annesinin kocaman açılan gözlerinden, babasının ikinci aramayı durduramadığını anladı. Neden durduracaktı ki? Saklayacak hiçbir şeyi yoktu. Ailesinin bir şey saklamadığından da emindi. Annesi, babalarının ilk aramadan haberinin olmaması için çocuklarını sıkı sıkı tembihlemişti. Onu endişelendirmemeye karar&#160;vermiş, kocasının boş yere sinirlenip daha da üzülmesinden&#160;korkmuştu. Babama Isaac 'ten bahsetmeliydim, diye düşündü&#160;Christine. Eğer haberi olsaydı, askerleri durdurmaya çalışabilirdi. Belki ne yapacağını bilirdi.</p>
<p>Ama artık çok geçti. Babası askerlerin içeri girmesine izin vermiş, adamları evlerine, üst kata sokmuştu. Christine babasını suçlayamıyordu. Çünkü babasının, bunun bir formalite&#160;olduğunu ve onlarla işbirliği yaparsa askerlerin kısa süre sonra gideceğini düşündüğünü biliyordu. Kızının ölüm fermanını&#160;imzalıyor olabileceğinden haberi bile yoktu. Christine askerler merdivenlerden çıkarken elleriyle kulaklarını kapadı.</p>
<p>“Ne oldu?” Rose kızının ellerini kulaklarından çekti. “Sakin ol, Christine. Korkmana gerek yok. Baban burada. Saklayacak hiçbir şeyimiz yok.”</p>
<p>Kısa bir süre sonra Dietrich, arkasında başçavuş ve silahlı askerlerle birlikte merdivenlerin başında belirdi. Askerlerden&#160;biri, tüfeğini almıştı.</p>
<p>“Bu beyler evi aramaya gelmiş. Sanırım çalışma kampından bir tutuklu kaçmış.”</p>
<p>Christine göğsünün derinliklerinde hissettiği isterik bir korkunun, güçlükle bir arada duran kalbini paramparça ettiğini hissetti. Ciğerlerinde ve kamında delikler açılırken, kalbinin parçaları dört bir yana dağılıyor gibiydi. “Baba!” Nefesini&#160;kontrol etmeye çalışırken sesi, istemeden çok yüksek çıkmıştı.&#160;“Bu adamlar zaten gelmişti! Hiçbir şey bulamadılar!”</p>
<p>“Şişşt, sus Christine!” Dietrich koyu gözleriyle çelik gibi bakışlar atarken şakaklarındaki damarlar atıyordu.</p>
<p>“Tüm evi aramamıza gerek yok, Onbaşı Bölz,” dedi grubun lideri. “Sadece çatı katı.”</p>
<p>O an Christine'in başından aşağı kaynar sular döküldü. Aniden öğürmeye başlayıp annesinin elini bulmak için uzandı.</p>
<p>Dietrich kenara çekildi. “İstediğiniz gibi arayın, başçavuş.” Ardından alnını kırıştırarak kızma baktı. “Saklayacak hiçbir&#160;şeyimiz yok.”</p>
<p>Christine ayakta kalıp ileri bakmakta zorlanıyordu. Tüm koridor fini fini dönmeye başlamıştı.</p>
<p>“Köydeki her evi, her ahin aradık. Ama hiçbir şey bulamadık,” dedi başçavuş, Christine'e bakarak. “En son buraya geldiğimizde kızınız çok gergindi. Ve kızınızla karınızın aranan adamın evinde çalıştığını öğrendik.”</p><div><img src="main-20.jpg" alt=""/></div>
<p>Rose bakışlannı Christine'e çevirdi, yüzü aniden kâğıt gibi olmuştu. Yaklaştı ve kolunu kızının omuzlarına doladı.&#160;Christine'in annesinin nasıl titrediğini hissedebiliyordu. Rose&#160;artık kimin arandığını biliyordu ve bu her şeyi değiştirmişti.&#160;Kamına öldürücü ağrılar giren Christine, nefes borusu tıkanmış gibi nefes almakta zorlanıyordu.</p>
<p>Yanlarından geçen başçavuş koridorun tam ortasında durup arkasına döndü.</p>
<p>“Fener verin.” Dietrich mutfağa doğm yürürken başçavuş askerlerden birine emretti. “Peşinden git.” Asker söyleneni&#160;yaptı ve tüfeğinin ucuyla Dietrich'in her hareketini takip ederken açık kapının girişinde bekledi. Mutfak masasında oturan&#160;büyükanne, Maria ve çocuklar sessizce Dietrich'in gaz lambasını yakışını izliyorlardı. Ve Dietrich elinde lambayla tekrar&#160;koridora döndü.</p>
<p>“Beni takip edin.”</p>
<p>Askerler silahlarıyla Christine'e, annesine ve babasına hareket etmesini işaret ettiler. Christine iri gözbebekleriyle babasına baktı. Yapabileceği bir şey olmadığını bilse de buna izin vermemesi için sessizce yalvarıyordu. Dietrich sert bir ifadeyle Christine'e bakıp başını hafifçe salladıktan sonra kendini&#160;silahların önüne atarak karısına ve kızına önünden yürümelerini söyledi.</p>
<p>Başçavuş basamakları çıkmaya devam etti, üçüncü kata geldiğinde havayı koklar gibi çenesini yukarı kaldırdı. Koridorun ortasında durup adamlarına çatı katının merdivenlerini indirmelerini emrettikten sonra, diğerlerini de peşine katıp&#160;yukarı tırmandı. Yukarıda, Dietrich'in elindeki gaz lambasını aldı ve çatı katının en ucundan başlayıp alanı yavaşça</p>
<p>arşınladı. Kalın kirişlere, taş duvarlara vuruyor, elindeki feneri her karanlık köşeye tutuyordu. Kitaplığın yanındaki alçak duvara geldiğinde tahta duvara vurarak ilerlemeye başladı.&#160;Sonra yavaşça başını döndürdü ve Christine'e bakıp bir zafer&#160;kazanmışçasına sırıttı.</p>
<p>Başçavuş kitaplığı baştan ayağa inceledi. Öne doğru yavaşça eğildi ve bir süre durup yeri kontrol etti. Ardından feneri kitaplığın önündeki ahşap tahtalara tutup tekrar Christine'e baktı. Yüzündeki sırıtma, tuhaf bir şekilde gergin ve sertti.&#160;Christine kısa bir süre sonra fenerin, yerin üzerindeki büyük&#160;kavisli çizikleri aydınlattığını gördü. Kitaplığı her hareket ettirdiğinde arkasında kanıt bırakmış ve kendi kendini ele vermişti.</p>
<p>Başçavuş hızla doğruldu. “Kitaplığı çekin!”</p>
<p>Askerlerden biri başçavuşun emrini yerine getirirken diğerleri, sanki kitaplık tahta kol ve bacaklarıyla özgürlük için koşacakmış gibi, makineli tüfeklerini kitaplığın boş raflarına&#160;çevirdi. Başçavuş gaz lambasının titrek ışığını duvara yaklaştırdı ve başını hafifçe yana eğip duvarı incelemeye başladı.&#160;Eski tahta duvarın üzerindeki küçük kapının hatları solgun bir&#160;yüzdeki taze yaralar gibi belli oluyordu.</p>
<p>“Kapıyı aç!”</p>
<p>Asker kapıyı açtı, gizli bölmeye önce silahı, sonra kendisi girdi. Başçavuş belindeki silahı çekip elinde fenerle askeri takip etti. İkinci asker ise elindeki tüfeği Christinelere doğru&#160;yöneltmişti. Christine içeri giren başçavuş ve askerin yalnızca&#160;belden aşağısını görebiliyordu. Adamların doğrulmasıyla birlikte, Christine nefesini tuttu. Yüzü evin ön duvarına dönük&#160;bir şekilde, sessiz ve hareketsizce bekledi. Bir makineli tüfek</p>
<p>ve fener siyah postallı iki çift bacağın üzerinde tuhafça sallanıyordu. Hemen sonra başçavuş gizli bölmeden çıktı. Christine Isaac'in onsuz gittiğini anlamıştı, çatıdan kaçmış ve bir şekilde karanlıkta gözden kaybolmuştu. Ama sonra başçavuşun yüzündeki tatminkâr sırıtmayı fark etti. Ve kalbinin derinliklerinden bir şeyin koptuğunu hissetti. Sanki içindeki devasa&#160;buzullar, yerinden oynamış yüreğinin köşelerini çizerek, yerini bilinmedik bir korkuya bırakmıştı. Beyni aniden durmuş&#160;gibiydi. Aynı hissi göğsünde de hissediyordu, göğsündeki büyük baskı kalp ve ciğerlerini garip bir şekilde yavaşlatıyordu.</p>
<p>Başçavuş çenesini yukarı kaldırıp omuzlarını doğrulttu. Göğsü hızla inip çıkarken tek eliyle, bir konuşmaya hazırlanır&#160;gibi, ceketinin köşesini tutuyordu.</p>
<p>“Çık!”</p>
<p>Isaac iki büklüm bir şekilde içerden çıktı. Ayağa kalkarken elleri havadaydı. Rose keskin bir nefes alıp kızını korumak&#160;için hızla önüne atladı. Kollarını Christine'i tutabilmek için&#160;geriye doğru uzattı. Başçavuş, Isaac'i kolundan yakaladı ve&#160;bileğindeki dövmeye bakmak için gömleğinin kolunu çekti.</p>
<p>Ve direkt olarak Christine'e baktı. “Bakın burada ne bulduk?”</p>
<p>“Burada saklandığımı bilmiyorlardı!” diye bağırdı Isaac.</p>
<p>“Kes!” Askerlerden biri tüfeğinin arkasıyla Isaac'in kamına vurdu. Ve Isaac nefes nefese kamım tutup dizlerinin üzerine düştü. Başçavuş, Rose'a doğru yürüdükten sonra Rose'u kenara itip Christine'in gözlerine baktı.</p>
<p>“Bence birileri onun burada olduğunu biliyordu. Yoksa kitaplığı önüne kim çekecek?”</p>
<p>Isaac ayağa kalkıp Christine'in önüne geçti. Ancak asker onu tekrar kenara çekip silahını göğsüne dayadı. “Onların bununla bir ilgisi yok!” Bu sefer çenesine darbe alan Isaac hafifçe sallandı, yere düşmemek için ayakta zor duruyordu.</p>
<p>“Haklısın!” dedi Christine, zar zor nefes alarak. “Ben biliyordum!” Öne çıktı, başçavuşa öyle yaklaşmıştı ki neredeyse burun buruna gelmişlerdi. Ama gözyaşlanndan adamın yüzünü net bir şekilde göremiyordu. “Ailemin haberi yoktu. Onu&#160;buraya ben sakladım! Benim suçum!”</p>
<p>“Hayır!” diye bağırdı Rose. “Yalan söylüyor!”</p>
<p>Dietrich, Christine'i geri çekerek başçavuşla kızının arasına girdi.</p>
<p>“Beni götürün. O daha gencecik bir kız.”</p>
<p>“Hayır, Bay Bölz. Siz ülkenize fevkalade hizmet eden iyi bir askersiniz. Vatan haini olan biri varsa o da kızınız! Kızınız&#160;bir Yahudi hayranı!” Başçavuş askerlere hemen harekete geçmelerini emretti. “İkisini de tutuklayın!”</p>
<p>Christine, anne ve babasına döndü. “Özür dilerim. Çok özür dilerim.”</p>
<p>Rose ellerini ağzına götürürken başını hafifçe sallıyordu. Dietrich, askerler Christine ve Isaac'i kelepçeleyip çatı katındaki kapağa doğru götürürken karısını sımsıkı tutuyordu.</p>
<p>Rose kocasının ellerinden kurtulmaya çalışırken avazı çıktığı kadar bağırdı. “Hayır! Bırakın!”</p>
<p>Merdivenlerden inen başçavuşun yüzünde sinsi bir ifade vardı. Isaac ve Christine, kelepçeli elleriyle aşağı inerken düşmemek için dikkat ediyordu. Isaac aşağı indikten sonra kollarım başının&#160;üzerine kaldırıp Christine'i tutmaya çalıştı. Koridora indiklerinde&#160;askerler Christine ve Isaac'i merdivenlerden aşağı itmeye başladı. Başçavuş, Rose ve Dietrich de onları takip etti.</p>
<p>“Christine!” diye bağırdı Rose, başçavuşu itip geçmeye çalışarak. “Onu götürmeyin! Lütfen kızımı götürmeyin!” Ancak başçavuş hiçbir şey söylemeden, kollarını açarak Rose'un&#160;önünü kesti. Dietrich karısını tekrar tutup geri çekerken sen&#160;bir ses tonuyla bağırdı.</p>
<p>“Yapma! Seni vuracaklar!”</p>
<p>Ama Rose onun söylediklerini umursamadı. Vahşi bir hayvan gibi kocasının ellerini tırmalarken kızı için çığlık çığlığa bağın-yordu. Mutfaktan fırlayan büyükanne, Maria ve çocuklar askerlerin peşinden merdivenlerden aşağı indiler. Herkes gözyaşları içinde Christine'in adını haykırıyordu. Sokağa çıktıklarında askerler&#160;Isaac ve Christine'e brandalı bir kamyona binmelerini emretti.&#160;Makineli tüfeklerinin namluları, sanki göğüslerinden tüfeklere uzanan görünmez bir ip varmış gibi Isaac ve Christine'in her&#160;hareketini takip ediyordu. Başçavuş aracın ön tarafına oturdu ve&#160;sürücünün gelmesini bekledi. Kamyonun kontağı çevrildiğinde,&#160;paslanmış metalin kulak tırmalayan gıcırtısı Rose'un çığlıklannı&#160;bastırdı. Devasa araç hafifçe yalpalayıp iki kez istop ettikten sonra&#160;arkasından egzoz dumanlan çıkararak caddeden aşağı hareket etti.</p>
<p>Christine rüzgârla dalgalanan brandadan, ailesini görebiliyordu. Kamyon ilerlerken giderek küçülüyor, gittikçe yok oluyorlardı. Büyükanne çelimsiz kollarını yukarı kaldırmış&#160;gökyüzüne bakıyordu. Dudakları umutsuzluk içinde, hafifçe&#160;aralanmıştı. Annesi haşin, sapkın hareketlerle kendini kocasının kollarından kurtardı. Yüzünü acıyla buruşturmuştu. Yokuşun yarısına kadar koştu ve sonra yavaşça elleri ve dizlerinin&#160;üzerine düştü. Christine gözlerini sımsıkı yumdu. Bu manzaraya daha fazla bakamıyordu. Ama şahit olduğu her sahne&#160;gözlerinin önünde tekrar tekrar oynamaya devam ediyordu.</p>
<p>On dakika sonra tren istasyonunun yanındaki barakalara vardıklarında başçavuş, “Aşağı!” diye bağırdı.</p>
<p>Kamyonun arka tarafında bulunan Isaac, Christine'e sıkı sıkı sarıldı. “Bunları yaşamana izin verdiğim için çok üzgünüm.”</p>
<p>Başçavuş tekrar gürledi. “Ellerini kızın üstünden çek, pis Yahudi!”</p>
<p>Askerlerden biri, Christine ve Isaac'i zorla ayırdıktan sonra bileklerindeki kelepçeleri çıkarıp onları kamyonun ucuna doğru itti. Christine bir an dengesini kaybedip yere düştü.&#160;Isaac onu hemen kaldırdı ve aşağı atlaması için yardım etti.</p>
<p>İkisi de kamyondan indiğinde başçavuş Isaac'e dönüp bağırdı. “Sana ellerini çek demiştim!”</p>
<p>Başının arkasına ani bir silah darbesi alan Isaac, ayakta durabilmek için bir süre dayandı. Ancak titreyen dizleri onu daha fazla taşıyamadı ve kamyonun arkasına yığıldı. Elini kafasına</p>
<p>götürdüğünde avucu kulağının arkasından akan kanla doldu. Christine koşup yardım etmek istese de Isaac'e tekrar zarar&#160;vermelerinden korktuğu için kımıldayamadı.</p>
<p>Christine ve Isaac sırtlarına dayanan tüfeklerle tren istasyonunun uzun, tuğla binasına sokuldular. İçeride başçavuşun peşinden tuğla duvarla örülü bir odaya girdiler. Odanın ortasındaki masada bir yüzbaşı oturuyordu. Adam öyle iriydi ki&#160;masası bir öğrenci sırası gibi küçücük kalmıştı. Masanın sol&#160;tarafında, platforma çıkan ikinci bir kapı vardı. İçeri girdiklerinde, yüzbaşı başını kaldırdı, adamın geniş alnı ve çenesi bir&#160;boğayı anımsatıyordu. Arkasındaki duvarda Hitler'in portresi&#160;asılıydı. Bir kral gibi poz veren Hitler'in yakışıklı göründüğü&#160;bile söylenebilirdi. Masanın üzerinde bir yığın kâğıt, bir kalemlik, siyah bir telefon ve katlanmış kırmızı bir bezin üzerinde duran kahverengi saplı, küçük bir tabanca vardı. Isaac&#160;ve Christine masanın önünde durdular. Başçavuş Christine'in&#160;sağındayken, askerler ise tam arkalarındaydı. Yüzbaşı ayağa&#160;kalkıp onlara baktı. Geniş kaslı vücudu yüzünden üniformasının dikişleri gerilmişti.</p>
<p>“Kaçak tutsağımızı geri getirdim,” dedi başçavuş zafer kazanmışçasına.</p>
<p>“Peki bu kim?” diye sordu yüzbaşı. Ardından masanın etrafından dolandı ve Christine'e yaklaşıp büyük parmaklarının tersiyle yüzüne dokundu.</p>
<p>“Kaçak Yahudimizin kız arkadaşı. Onu çatı katma saklamış.”</p>
<p>“Öyle mi? Bu herifin senin gibi güzel bir Alman kızında ne bulduğunu görebiliyorum. Peki söyler misin bayan, sen bu&#160;Yahudi domuzda ne buldun?”</p>
<p>Christine gözlerini Isaac'ten ayırmıyordu. Isaac'e elinden geldiğince yakın duruyor, onunla tepedeki bahçede baş haşaymış gibi düşünmeye çalışıyordu. Ama gözünün önüne elma&#160;ağaçlan bir türlü gelmiyordu. Yeşil çimler ve parlak gökyüzü&#160;de... Aklındaki tek resim gri beyaz üniformalar, iskelet tutsaklar, siyah postallar, düşen bombalar, sığınaklar ve zayıf&#160;insanlann tıkıldığı yük vagonlarıydı. Isaac ona değil, yere&#160;bakıyordu. Christine boynundaki her sinirin gerildiğini, cildinin altındaki her damann yandığını hissedebiliyordu. Elinin Isaac'e değen kısmı cayır cayır yanıyordu. Isaac'in ona&#160;bakmasına ihtiyacı vardı. Christine içinde biriken çığlığı bastırmak için kendini zorladı, parçalanmış kovanlarından çıkan&#160;eşekarısı sürüsü gibi her an patlamaya hazırdı.</p>
<p>Askerlerden biri onları duvarın önündeki bir banka itip oturmalarını söyledi. Yüzbaşı bir sigara yakıp masanın ucuna&#160;oturduğunda, kalçasının altındaki ağır meşe inledi. Kısa bir&#160;süre sonra kalktı ve Christine'e doğru yürüdü. Sigarasından&#160;uzun bir nefes çektikten sonra elini Christine'in saçlarında&#160;gezdirmeye başladı. Bacağını kalçasına sertçe bastırıyordu.&#160;Christine, Isaac'e baktı. Gözleri kan çanağına dönen Isaac,&#160;sert sert nefes alıyor, her nefeste alnındaki damarlar şişiyordu.&#160;Kulağının arkasındaki kan çoktan kurumuştu. Yüzbaşı elindeki sigarayı atıp üzerine bastıktan sonra Christine'i ayağa kaldırdı. Bir kalas sertliğindeki elini Christine'in beline koyup&#160;tek kolunu havaya kaldırdı ve Christine'in vücudunu iri bedenine yapıştırıp mırıldanarak dans etmeye başladı. Christine&#160;başçavuşa baktığında adamın yüzünün kıpkırmızı kesildiğini&#160;gördü. Buna inanması zor olsa da adamın kıskandığını fark&#160;etmişti.</p>
<p>Çavuş boğazını temizledi ve yüksek bir sesle konuşmaya başladı. “Bir Yahudi tarafından kirlenmiş olması çok yazık.&#160;Onu kendimize saklayabilirdik. Ama pis bir Yahudi'nin artığını kim ister ki?”</p>
<p>Askerler aralarında kıs kıs gülüyordu. Yüzbaşı bir kahkaha attıktan sonra Christine'i banka geri itti. Sonunda Christine'e&#160;bakabilen Isaac'in yüzü kıpkırmızıydı.</p>
<p>“Tam zamanında geldiniz,” dedi yüzbaşı. “Dachau treni bir saat içinde gelir.”</p>
<p>Christine'in yüzü buz kesti. Dachau mu? Neden bilmiyordu ama bir şey ona bu kampta kalacaklarını düşündürmüştü. Isaac burada yemek ve tuvalet olduğundan bahsetmişti. Gaz&#160;odaları ve krematoryum* da yoktu. Dachau 'nun ismini duyduğunda göğsüne saplanan kara hançer içini titretiyor, damarlarını bir yakıp bir donduruyordu. Yavaşça Isaac'e yanaştı, tir tir&#160;titrerken tüm vücudu ter içinde kalmıştı.</p>
<p>Bu sırada yüzbaşı, başçavuşa ve askerlere döndü. “Gidebilirsiniz! Gerisini ben hallederim.”</p>
<p>Başçavuş, Christine ve Isaac'e sanki onları boğmak ister gibi bir bakış attı. Ardından yüzbaşına selam verdi ve iki askerle&#160;birlikte odadan ayrıldı. Yüzbaşı bir sigara daha yaktıktan sonra&#160;şapkasını masaya bırakıp yerine oturdu. Birkaç dakika boyunca&#160;önündeki kâğıtları imzalayıp telefonlara baktı. İşleriyle ilgilenirken ara sıra iğrenerek Christine ve Isaac'e bakıyordu.</p>
<p>Christine kamına sıkıca sardığı ellerinden birini, yandan Isaac'in koluna değdirdi. Isaac başını yerden kaldırmıyordu,&#160;kambur sırtım duvara yaslamış, ellerini kucağına koymuştu.&#160;Bir an Christine'e baktığında Christine, Isaac'in gözlerindeki</p>
<p>Krematoryum; cesetlerin yüksek sıcaklıklarda yakıldığı yer. (Çev. N.)</p>
<p>pişmanlığı gördü ve teslim olmaması için ona sessizce yalvardı. Şu an sahip oldukları tek şey yaşama isteğiydi. Isaac daha önce Dachau'da hayatta kalmayı başarmıştı. Babası Rusya'daki esir kampında dayanmıştı. Christine bir ihtimal olduğuna&#160;inanmak zorundaydı. Bir şansları olduğuna inanmalıydı. Eğer&#160;vazgeçeceklerse, hiç denemeyeceklerse hemen şimdi masaya&#160;gidip kırmızı bezin üzerindeki silahla ikisini de vurabilirdi.</p>
<p>“İyi olacağız,” diye fısıldadı Christine. “Olmak zorundayız.” Yüzbaşı, telefon ve kalemliği şangırdatarak, büyük elini&#160;masaya vurdu. “Konuşmayın!”</p>
<p>“Seni seviyorum. Ve tüm bunlar bittiğinde önümüzde hâlâ uzun bir ömür olacak. Lütfen Isaac, vazgeçme.”</p>
<p>Yüzbaşı silahı aldı ve masanın etrafından dolanıp silahı Christine'e doğru kaldırdı. “Sana konuşma demedim mi?”&#160;Christine hafifçe doğrularak duvara yaslandı. Yüzbaşı yaklaştı ve sert dizlerini Christine'in dizlerinin arasına sokup bacaklarını zorla açtı. Ardından çenesini kaldırıp mengene gibi&#160;eliyle Christine'in yüzünü kavradı.</p>
<p>“Ağzını aç!” Parmaklarım Christine'in yanaklarına bastırdı. “Konuşmayacağım. ”</p>
<p>“Aç ağzını dedim!”</p>
<p>Christine ağzını açtı, silahın soğuk, sert metali dişlerine çarparken uzun namlu yüzünden öğürdü. Isaac öfkeden kaskatı kesilmişti.</p>
<p>“Ağzından tek kelime daha çıkarsa, son kelimen olur. Anladın mı?”</p>
<p>Christine gözlerini yumdu ve başını aşağı yukarı salladı. Yüzbaşı silahını geri çektiğinde Christine metalin tadını hâlâ&#160;alabiliyordu.</p>
<p>“Tazecik genç bir bayansın.” Yüzbaşı silahını Christine'in yanağında, boynunda ve köprücük kemiklerinde gezdirmeye&#160;başladı. Christine gözlerini hâlâ açamıyordu.</p>
<p>“Artık herkes gittiğine göre belki de sende, beni unutamayacağın bir anı bırakmalıyım.” Yüzbaşı Christine'in bacaklarını zorla iki yana açıp eteğini kaldırdı. Silahının arkasını göğüslerinde gezdirirken, Isaac'in hüznü ve öfkesi burnundan&#160;soluduğu her nefeste kendini belli ediyordu.</p>
<p>Christine'in göğüslerinden yavaşça aşağı inen sert namlu bir bacağının üzerinde durdu. O sırada Christine uzaktan bir&#160;trenin yaklaşmakta olduğunu duydu. Homurdanan yüzbaşı,&#160;elini pantolonunun fermuarına bastırarak geri çekildi. Silahını&#160;kılıfına koydu ve masanın üzerindeki şapkasını alıp kafasına&#160;taktı.</p>
<p>Yaklaşan trenin gürültüsü Christine'in çarpan kalbini daha da hızlandırdı. Koşmamak için kendini zor tutuyordu. Ama&#160;yüzbaşı silahını tekrar eline alıp onlara doğrultmuştu. Tren&#160;yaklaşırken çıkardığı buhar ıslıklan ve fren gıcırtıları giderek&#160;yükseliyordu. Tren binanın dışında durdu.</p>
<p>“Ne söylerlerse yap,” dedi Isaac. “Seni hiç düşünmeden vururlar.”</p>
<p>“Kalkın!” diye bağırdı yüzbaşı. Christine ve Isaac ayağa kalktıklarında, silahıyla binanın çıkışma doğru yürümelerini&#160;işaret etti. “Buradan!”</p>
<p>Silah sırtlarında, ikinci kapıdan beton platforma çıktılar. Tren iri, yoğun dumanlar çıkararak platformun yanında&#160;bekliyordu. Sekiz büyükbaş vagonu, nefes alan canlı bir&#160;canavarı andıran lokomotifin arkasında titriyordu. Christine&#160;küçücük camlan, dikenli tel örgüleri, uzanan kollan ve</p>
<p>korkmuş yüzleri gördü. İnleyen, ağlayan, yalvaran insanları duyabiliyordu. Askerler Isaac'le onu son sıradaki vagona&#160;doğru itti. Christine platformda yürürken, binlerce gözün&#160;onları izlediğini hissedebiliyordu. Son vagona vardıklarında&#160;iki asker ağır kapıyı açıp silahlarıyla içeri girmelerini işaret&#160;etti. İçeride belli belirsiz görünen, incecik vücutların üzerinde,&#160;yüzlerce kara gözlü solgun yüz vardı. Askerler onları ittiğinde&#160;Christine ve Isaac kalabalığa doğru tökezledi. Christine her&#160;tarafında el, kol, dirsek ve ayak olduğunu hissedebiliyordu.&#160;Kapı kapanırken ayağını bile zor çekebildi. Kapıdan içeri&#160;sızan gün ışığı giderek daraldı daraldı... Ta ki karanlık&#160;tarafından tamamen yutulana dek. Ve kapının dışında onları&#160;içeri hapseden kilidin demir sesi duyuldu.</p>
<p>Christine ve Isaac yüzlerce vücudun arasında sıkışmıştı. Yüz yüze dönüp bedenlerini birbirlerine bastırdılar. Birer odun&#160;gibi vagona istiflenen yüzlerce insan, her santimi doldurmuştu.&#160;İçeride boğucu bir sıcaklık vardı, idrar ve dışkı kokusu insanın&#160;burnunun direğini kırıyordu. Christine ağzından nefes almaya&#160;çalışarak yüzünü Isaac'in vücuduna bastırıp teninin kokusunu&#160;içine çekti. Isaac de yüzünü Christine'in saçlarına gömmüştü.&#160;Birden gürültülü bir ıslık duyuldu, lokomotif hafifçe gerildi&#160;ve tüm trenin sallanmasıyla vagon aniden ilerlemeye başladı.&#160;Ama düşecek bir yer olmadığı için tutunmaya gerek yoktu.&#160;Vagonlar rayların üzerinde yavaşça ilerlerken vücutlar birbirine sürtünüyordu. Ve tren virajı dönüp köyden çıktıktan sonra&#160;vadinin diğer ucunda hızlanmaya başladı. Christine bahçeler&#160;ve çamlarla kaplı tepelerden aşağı indiklerini biliyordu.</p>
<p>Gözleri karanlığa alıştığında etraflarının suçlu yüzlerle kaplandığını gördüler. Christine'in sağında annesine yapışan</p>
<p>bir oğlan çocuğu vardı. Ufak çilli burnu Christine'inkinden birkaç santim kadar uzaktaydı. Çocuk, kahverengi dağınık&#160;saçlarının altından etrafa bakıyordu. Christine kendi yüreğindeki korku ve belirsizliği, çocuğun gözlerinde görebiliyordu.&#160;Savunmasızlığı, annesinin şalını tutan çocuğun çaresiz avuçlarına yansımıştı.</p>
<p>Isaac kollarını Christine'e sardı. “Seni seviyorum, Christine. Ve çok... çok özür dilerim.”</p>
<p>“Bunu atlatabiliriz. Atlatmak zorundayız. Babam en az bunun kadar kötü bir kamptan kurtuldu. Sen de öyle...”</p>
<p>“Deneyebiliriz.” Ancak Isaac'in ağzından çıkan kelimelerde inançtan eser yoktu. Yüzü de oldukça durgundu. Öte yandan Christine'e sarılmaktan da vazgeçmiyordu. Christine,&#160;Isaac'in giderek hızlanan kalbinin atışlarını göğsünde hissedebiliyordu.</p>
<p>İlk birkaç saat boyunca vagondaki insanların ağlamaları ve fısıltıları hiç kesilmedi. Bir yerlerde bir kadın inliyordu.&#160;Christine kadının susmasını istiyordu. Vagonun nihayet sessizleşmesi sonsuzluk gibi gelmişti. Ara sıra duyulan sessiz kelimeler ya da annenin küçük oğluna söylediği yumuşak ninni&#160;dışında çıt çıkmıyordu. Christine annenin biraz dinlenmesi&#160;için çocuğu kucağına almayı teklif ettiyse de anne ve oğlu birbirlerinden ayrılmak istemedi.</p>
<p>Christine'in bacaklarına kramp girmeye başlamış, ayakları hep aynı pozisyonda durmaktan acımıştı. Acıyan ayaklarının, guruldayan kamının ve kavrulan boğazının yanında, idrar torbasındaki baskı dayanamayacağı kadar fazlaydı. Christine&#160;idrar boşluğundaki acıyı akimdan çıkarmaya çalışarak, burnundan aldığı derin nefesleri ağzından verdi.</p>
<p>“Ne oldu?” diye fısıldadı Isaac.</p>
<p>“Bir şey yok. İyiyim.”</p>
<p>“Değilsin Christine. Görebiliyorum.”</p>
<p>Christine Isaac'e baktı. “Tuvaletimi yapmam lazım.” “Yap o zaman.”</p>
<p>Christine başını iki yana salladı. “Yapamam.”</p>
<p>“Christine bana bak. Yap gitsin. Önemli değil. Hiç önemli değil.”</p>
<p>“Hayır.”</p>
<p>Isaac, Christine'in başının arkasını okşadı. “Tamam. Tamam. Artık bunun hiçbir önemi yok.”</p>
<p>Christine gözlerini yumdu ve yüzünü Isaac'in gömleğine gömdü. Ama işkence içinde kıvranan idrar torbası onun yerine karar vermişti bile. Bacaklarının arasından aşağı akan&#160;sıcak sıvı deri ayakkabılarının içindeki çorapları ıslatırken,&#160;Christine'in yanaklarından utanç gözyaşları süzülüyordu.</p>
<p>“Bu senin ayıbın değil... Senin ayıbın değil.”</p>
<p>Dışarısı karardıkça içerideki karanlık da artıyordu. Christine Isaac'in yüzünü güçlükle görüyordu. Umursamaz bir uykuya sığınmak için kafasını Isaac'in göğsüne dayayıp gözlerini yumdu, ama uyumak imkânsızdı. Isaac'in, beyninde istemeden yarattığı Dachau sahnesi, Christine'in kapalı gözkapakla-nmn ardında bir slayt gösterisi gibi oynuyordu. Bacaklarındaki&#160;kramp ve ayaklarındaki acı canını bıçak keser gibi acıtıyordu.&#160;Daha önce kapalı alan korkusu olduğunu hiç fark etmemişti.&#160;Fakat tren kısa bir süre içinde durmazsa ezilme hissinin kol&#160;kaslarını geren ve nefes almasını güçleştiren ağırlığına daha&#160;ne kadar dayanabileceğini bilmiyordu. Kollarını büküp yanındakileri itmemek için kendini zor tutuyordu. Nefes alamıyor,</p>
<p>hareket edemiyordu. Yakın bir zamanda serbest kalmazsa de-lirebilirdi.</p>
<p>Nihayet tren yavaşladı. Demir tekerlekler bir süre gıcırdayarak sürüklendi. Ölümcül son duraklarına yaklaşırlarken vagondaki insanların telaşı artıyordu. İnsanlar pozisyonlarını&#160;değiştirmeye çalışıyor, aynı anda konuşmaya kalkıyordu. Çocuklar ağlıyor, erkekler emirler yağdırıyordu. Uzun seyahat&#160;boyunca endişeli ve sessiz olan Isaac, çenesini kaldırdı ve bağırarak gürültüyü bastırdı.</p>
<p>“Trenden indiğimizde! Hepimizi ayıracaklar! Kadınlar bir yana, erkekler bir yana. Sakin paniklemeyin. İnanın paniklemeniz hiç hoşlarına gitmiyor.” Vagondaki herkes susup dikkat kesildi. “Güçlü ve sakin görünün. Ne yaparlarsa yapsınlar&#160;güçlü izlenimi verin. Eğer hayatta kalmak istiyorsanız onlara&#160;çok çalışabileceğinizi göstermek zorundasınız. Gerekirse, yaşınız konusunda yalan söyleyin. On sekizle elli arası bir şey&#160;olsun.”</p>
<p>“Tüm bunları nereden biliyorsun?” diye bağırdı bir adam.</p>
<p>“Buraya daha önce geldim. Ben hayatta kalabildiysem sen de kalabilirsin.”</p>
<p>İnsanlar yine bir ağızdan konuşmaya başladığında Isaac bakışlarını Christine'e indirdi. “Sen de buradan kurtulabilirsin. Genç ve güçlüsün. Onlara Yahudi olmadığını söyle. Aşçı&#160;olarak çalışabilirim de. Bu seni kurtarır. Hayatta kalmana ihtiyacım var, Christine. Bir gün savaş bittiğinde birlikte olacağız. Birbirimizi bulup evleneceğiz ve çocuklarımız olacak.”</p>
<p>Isaac'in gözleri yaşlarla dolmuştu. Yine de Christine bu kelimeleri duyunca garip bir neşe ve güç hissetti. Isaac'in hâlâ umudu vardı. Hayatta kalma isteği geri gelmişti.</p>
<p>“Güçlü olacağım, Isaac. Söz veriyorum.”</p>
<p>“Tekrar buluşana kadar...” Isaac, Christine'in yüzünü ellerinin arasına aldı. Ve tren durana kadar dudaklarına sert&#160;ve uzun bir öpücük kondurdu. “Seni çok... çok seviyorum,&#160;Christine.”</p>
<p>Ardından demir sürgüler kalktı, vagonların kilitleri açıldı ve ağır kapılar çekildi.</p><div><img src="main-21.jpg" alt=""/></div>
<p>Geceyi parlak bir ay gibi aydınlatan devasa ışıklar karşısında gözlerini kısmak zorunda kalan Christine ile Isaac, yorgun düşen diğer tutsaklarla birlikte vagondan aşağı atladı.&#160;İki üç adım ileride, ahşap gözetleme kuleleri ve tel çitlerin&#160;arasında kalan toplama kampı Dachau, kapılarını açmış onları bekliyordu. Makineli tüfek taşıyan bir sıra askerin yanında&#160;havlayan Alman kurtları insan sürüsünü yönlendirmeye hazırdı. Uzun siyah binalar ve kara üniformalar yapay beyaz ışıklara rağmen aydınlanmamıştı. Yapay aydınlatmanın altında kalan asker ve tutsaklar solgun yüzlerindeki geniş, koyu gözleri&#160;ve kımıldayan kara deliklere benzeyen ağızlarıyla zombileri&#160;anımsatıyordu.</p>
<p>Bir yanık kokusu, yük vagonunun berbat kokusunu bastırıyordu. Christine eliyle burnunu ve ağzını kapadı. Kokunun yanan etlerden geldiğini fark ettiğindeyse kusmamak için</p>
<p>kendini zor tuttu. Raylara, ıslık çalan trene doğru baktı ve trenin yanındaki çakılların üzerinde yüzlerce insanın olduğunu&#160;gördü. Birçoğu aşağı atlamıştı, ama bazıları ne pahasına&#160;olursa olsun vagondan inmek istemiyordu. Bunun üzerine bir&#160;avuç asker vagona çıkıp kadınlan, çocuklan ve yaşlı adamları&#160;aşağı itmeye başladı. Adamlar platformda bavul taşırken&#160;kadınlar bebeklerini kucaklamış, çocuklarının elini sıkı sıkı&#160;tutmuştu. Hoparlörlerden önce bir hırıltı duyuldu, ardından&#160;gecenin soğuğunda tüm kampta Alman valsi yankılanmaya&#160;başladı. Tepeleri dikenli tel örgüyle çevrili yüksek çitlere&#160;uyan levhaları asılmıştı: Dikkat: Elektrikli Çit. Ana girişte ise&#160;demirden bir yazı vardı: Çalışmak sizi özgür kılar.</p>
<p>Askerler vagonların kapıları açıldığından beri bağırıyordu. “Hadi! Hareket edin! Trenden inin! Bavullannızı trenin yanına bırakın. Siz yerleştikten sonra bavullarınız verilecek!”</p>
<p>Gri beyaz çizgili üniformaları olan bir düzine asker insanlara tebeşir dağıtıp bavullarının üzerine isimlerini yazmalarını söyledi. Christine ve Isaac'in üzerlerindeki kıyafetlerden başka&#160;hiçbir şeyi yoktu. Ancak Isaac askerlerin her şeyi aldığını söylediği için Christine bunun bir öneminin olmadığının farkındaydı.&#160;Askerlerin yalan söylediğini ve yeni gelenlerin sorun çıkarmaması için güven kazanmaya çalıştıklarını biliyordu.</p>
<p>Christine ve Isaac sallana sallana ilerleyen uğultulu insan sürüsüyle birlikte vagonların yanında yürüyordu. Christine&#160;birden babasının trenin altına saklanıp kaçtığını hatırladı ve&#160;yürümeye devam ederken vagonların arasındaki boşluktan karanlık ormana baktı. Vücudu, içinde yeşeren küçük umutla titredi, birden mutlu olmuştu. Ama trenin diğer tarafında silahlı&#160;bir askerin yürüdüğünü görünce çaresizliğin öldürücü ağırlığı</p>
<p>geri döndü. Görünüşe bakılırsa daha önce biri bu şekilde kaçmayı denemişti.</p>
<p>Christine ve Isaac, el ele tutuşup kapıyla kamp arasında güçlükle ilerleyen insanların arkasında sıraya girdi. Ana girişte, sıranın hemen başında dikilen altı gardiyan, kadın, erkek&#160;ve çocukları birbirinden ayırıyordu.</p>
<p>Christine sıranın önlerinde trendeki çocukla annesini gördü. Gardiyanlardan biri çocuğu annesinin kollarından çekti ve sol taraftaki erkeklerin arasına koydu. Anne oğul ellerini&#160;uzatıp ayrılmamak için çaresizce savaşsa da gardiyan çocuğu&#160;uzaklaştırdı. Diğer kadınlar onu tutsa da anne, ellerinden kurtulup oğluna doğru koştu. Ama gardiyan kadının geldiğini görünce belindeki silahı çıkarıp çocuğun başına dayadı ve diğer&#160;gardiyan zavallı kadını sıraya geri çekti. Çığlık çığlığa bağıran&#160;kadının her feryadı diğerinden daha sesliydi. Ve sesi çatallanıp&#160;boğuklaşana dek oğlunun adını haykırmaya devam etti.</p>
<p>Silahını çocuğun başına tutan gardiyan gözleriyle kalabalığı tarıyor, birinin bir şey demesi için adeta meydan okuyordu. Christine korkudan nefes borusunun tıkandığını hissetti, boğazı bir sürü sivri buz yutmuş gibi acıyordu.</p>
<p>Birden gardiyanın Kate'in erkek arkadaşı Stefan olduğunu fark etti.</p>
<p>Bir an göz göze geldiler ve Stefan'ın yüzünde de Christine'i tanıdığını gösteren bir ifade belirdi. Ancak Christine ağzını&#160;açıp onu Isaac'e gösteremeden, Stefan yanma çocuğu alarak&#160;kalabalıkta gözden kayboldu. Christine'in kulaklarında iki ses&#160;çınlıyordu; perişan olmuş annenin acı, boğuk ağıtları ve havada yankılanan valsin tiz tınısı. Christine gözlerini kapattı ve&#160;bedenini Isaac'e yasladı. Bu nasıl olabilir? diye düşünürken</p>
<p>boş midesinin derinliklerine iç ürperten buz gibi bir korkunun yerleştiğini hissetti. Belki de rüya görüyorum. Belki bir kâbustur.</p>
<p>Gardiyanların yanına vardıklarında Christine daha ne olduğunu anlamadan sağ tarafa, diğer kadınların yanına itildi. Ayrılmışlardı... Ve Isaac giderek uzaklaşıyordu. Christine Isaac'in elini ne zaman bıraktığını bile hatırlamıyordu. Avucundaki geniş, sıcak eli hatırlayabilmek için yanıp tutuşuyordu. Isaac'in&#160;elini sıkıca kavramadığı, sıcaklığını ve kokusunu ezberlemediği&#160;için kendine kızdı. Ama her şey bir anda olmuştu. Kampın ıssız&#160;derinliğine gönderilirken son ana kadar birbirlerini izlediler. Ta&#160;ki uzun, kara binalar ve yüksek çitler aralarına girene dek...</p>
<p>İki kadın astsubay, kadınları, içinde tahta bankların dizili olduğu büyük bir binaya doğru götürürken Christine nefes alış&#160;verişlerini düzenlemeye çalışıyordu. İçeri girdiklerinde bankların arkasında ellerinde büyük makaslar tutan zayıf tutsaklar&#160;olduğunu gördü. Çökük, boş gözlerle yeni gelenleri izleyen&#160;kadınların çizgili elbiseleri üzerlerine bol gelmiş, kirden keçeleşmiş saçları kısacık kesilmişti. Öyle zayıflardı ki yüzlerindeki deri, elmacık kemiklerine yapışmış, köprücük kemikleri&#160;dışarı fırlamıştı.</p>
<p>“Oturun!” diye emretti astsubaylar.</p>
<p>Christine daha yerine oturamadan, bankın arkasındaki kadın tek eliyle san saçlarını tuttu ve büyük bir tutam kesti. Saçlannı&#160;kesen kör makasın, duvan kemiren bir sıçanı andıran sesini duyabiliyordu. Kadın kalan saçlarını tekrar tutup neredeyse sıfıra&#160;vurana kadar kesmeye devam ederken Christine kadının ellerinin nasıl titrediğini hissedebiliyordu. Ve kadının bir ustura alıp&#160;kafasını kazımaya başlamasıyla gözlerini sıkı sıkı yumdu.</p>
<p>Astsubaylar bankların arasında öne arkaya yürüyor, bağırarak emirler yağdırıyorlardı. “Saçlarınız kesildikten sonra ayağa kalkıp binanın arkasına gidin. Orada soyunacaksınız. Ayakkabılarınızı sola, elbiselerinizi sağa koyun. Saat ve gözlükler ortaya!”</p>
<p>Christine ayağa kalktı ve ellerini kel kafasında gezdirdi. Parmaklarına yer yer düz derisi, yer yer diken gibi saçları geliyordu. Titreyen bacaklarıyla çıkışa, giderek büyüyen ayakkabı ve kıyafet yığınlarına doğru yürüdü. İki tarafında başka&#160;tümsekler olduğunu da gördü. İlk başta bunların ne olduğunu&#160;anlamadı. Christine nefesinin sıkıştığını hissedip başka yöne&#160;baktı. Çünkü odanın çıkışındaki iki köşede, neredeyse tavana&#160;kadar uzanan yığınlar insan saçıydı.</p>
<p>Christine yüksek, siyah ayakkabılarını çıkarıp bot ve deri ayakkabıların üzerine koydu. Ardından elbisesini çıkarıp kürk&#160;ve ipek kombinezonların köy kıyafetleri ve yıpranmış önlüklere karıştığı yığının üzerine savurdu. Soğuktan dişleri titrerken bedenini elleriyle örtmeye çalıştı.</p>
<p>“Hadi pis domuzlar!” diye bağırdı astsubaylar. “Her şeyinizi çıkarın! Önce duş alacaksınız! Daha önce kesin yıkanma-mışsınızdır! Kımıldayın! Hadi! Utanmak yok!”</p>
<p>Kel kafalı kadınlar çırılçıplak bir şekilde öylece bekliyordu. Kâbustan bir sahne gibiydi; kel kafalar, kocaman açılmış gözler... Yaşlılar, gençler, şişmanlar, zayıflar, küçük kız ve&#160;oğlanlar, hepsi bir araya sokulmuş merakla başlarına gelecek&#160;şeyi bekliyordu. Bu gerçek olamaz, diye düşündü Christine.&#160;Böyle bir şey asla gerçek olamaz. Nasıl mümkün olabilir?&#160;Tanrım... Ben buraya nasıl düştüm?</p>
<p>Astsubay tekrar bağırdı. “Sıraya girin! Sizi yıkayacağız!” Ve penceresiz, beton odalara çıkan geniş kapılar açıldı.</p><div><img src="main-22.jpg" alt=""/></div>
<p>Uzun gri odanın tavanından bir sürü hortum başı sarkıyordu, beton yerin ortasında metal bir suyolu vardı. Astsubaylar kadınları coplarla dürterek kapıdan geçiriyor, yeterince hızlı&#160;hareket etmeyenlere bir darbe indiriyorlardı. Boş odada, ya-nındakine tutunup ağlayan kadınların çaresiz hıçkırıkları yankılanıyordu. Bazıları mırıldanarak dua ederken bazıları hiçbir şey söylemeden yürümeye devam ediyordu. Bebekleri ve&#160;küçük çocukları olan kadınlar, gözleri tavandaki hortumlara&#160;kilitlenmiş bir şekilde yavrularına sıkı sıkı sarılmış, kulaklarına ninniler mırıldanıyordu. Christine, gaz odaları hakkında&#160;söylentiler duyan tek kişi olmadığını anladı. Arkasına dönüp&#160;koşmak istiyordu, ama gardiyanlar silahlarını onlara doğru&#160;tutmuştu.</p>
<p>Astsubaylar son kadını da soğuk, nemli odaya ittikten sonra kapıları kapatıp kilitlediler. Çıplak bedenlerini kapatmaya çalışan kadın ve çocuklar beklerken titreyerek birbirlerine&#160;bakıyordu. Birden tiz bir metal sesi duydular. Hortumlar hırıldadı ve duşlar çalıştı. Kadınlar çığlık çığlığa bağırıyordu.&#160;Birkaçı canla başla kapılara doğru koştu.</p>
<p>Hortumlardan akan sıvının gaz ya da kimyasal bir madde olmadığını fark ettiklerinde ise rahatlamanın verdiği mutlulukla gülüp suyu yüzlerine vurmaya başladılar. Ama su dezenfektanla karışık olduğu için gözlerini yakmış, öksürmelerine&#160;sebep olmuştu. Christine başını eğip gözlerini kapadı, yine de&#160;su burun deliklerini yakıyordu. Birkaç dakika sonra odanın&#160;diğer ucundaki kapılar açıldı. Christine odadan çıkarken önünü görmekte güçlük çekiyor, gözlerini kırpıp yere tükürüyordu. Eliyle gözlerini silmeye çalışırken diğer kadınlara çarpıp&#160;durdu. Kimse konuşmuyordu. Christine aniden birinin koluna</p>
<p>girdiğini hissetti ve biri eline bir üniformayla bir çift ayakkabı tutuşturdu.</p>
<p>“Muayene olana dek üniformalarınızı giymeyin!” diye bağırdı biri. Christine gözlerini ve yüzünü üniformasıyla sildikten sonra ayaklarını bağcıksız, sert ayakkabılara geçirdi. Ona yardım eden kadın kolundan çıkmıştı. Christine yanındaki kadına baktı ve hafif bir gülümsemeyle minnetini göstermeye&#160;çalıştı.</p>
<p>Odanın diğer ucundaki masada iki başçavuşla bir stetos-koplu adam vardı. Askerler kadınları tek tek sorgulayıp not alırken doktor ağız, göz ve kulaklarını muayene ediyordu.</p>
<p>Ve doktor işi bittiğinde sağ ya da sol tarafı işaret ediyordu.</p>
<p>Sağ tarafa gönderilip üniformalarını giyenler, sağlıklı görünen yetişkinlerdi. Sol tarafta ise yaşlılar, hastalar ve küçük yaştaki çocuklar vardı. Solda duran insanlara üniformalarını&#160;ve ayakkabılarını bir köşeye bırakmaları söylendi. Yeni yeni&#160;yürümeye başlayan çocuklar ve bebekler ağlayan annelerin&#160;kucaklarından zorla alınıp sol tarafa gönderilen insanların eline tutuşturuldu. Ve hepsi çıplak bir şekilde çift kanatlı bir kapıdan çıkıp gözden kayboldular.</p>
<p>Christine üniformasını göğsüne bastırıp masada oturan adamların önünde durdu.</p>
<p>“İsim?” diye sordu başçavuşlardan biri.</p>
<p>“Christine Bölz.” Sesinin elinden geldiğince güçlü çıkmasına gayret etti. “Ben Yahudi değilim.” Başçavuş gülse de Christine ileri bakmaya devam etti.</p>
<p>Gözlerini kocaman gösteren kalın çerçeveli siyah gözlükler takan doktor, Christine'in gözlerine ve ağzına baktı. Kuvvetlice soluduğu açık dudakları onunkilerden sadece birkaç</p>
<p>santim uzaktaydı. Christine'in yüzüne vuran sıcak nefesi sen kahve ve çürük diş kokuyordu.</p>
<p>Başçavuş sorgusuna devam etti. “Adres?”</p>
<p>“Schellergasse Sokağı, beş numara, Hessental.”</p>
<p>“İş?”</p>
<p>“Hizmetçiyim. Bahçe, temizlik ve yemekten sorumluyum. Ben burada olmamalıyım. Bir Yahudi'ye yardım ettiğim düşünüldüğü için tutuklandım. Büyük bir hata oldu.” Ağzından&#160;çıkanlar bir asit gibi dilini yaksa da Isaac'in bu durumu anlayışla karşılayabileceğini biliyordu.</p>
<p>Diğer başçavuş, Christine'e daha yakından bakmak için yaklaştı.</p>
<p>“Alman yemekleri yapabiliyor musun?”</p>
<p>“Tabii ki! Ben çok iyi bir aşçıyımdır, efendim.”</p>
<p>Doktor parmaklarıyla dönmesini işaret etti. “Kollarını kaldır.” Christine kollarını kaldırıp döndü.</p>
<p>İkinci başçavuş isim ve bilgileri not alan diğer adama döndü.“Kumandan Grünstein'm aşçısının yerine geçebilir!”</p>
<p>Ve doktor eliyle sağ tarafı gösterdi.</p>
<p>Christine hissettiği rahatlamayla titredi. Teşekkür ederim Isaac...</p>
<p>Üniformasını giydi ve yandaki odaya girdi. Odada, içeri giren kadınlar kollarını uzatıyor, kadın tutsaklar bileklerinin&#160;içine dövme yapıyordu. Christine sırası geldiğinde, işini dikkatle yapan kıza baktı. Sağ kolunun içine değen iğneyi zerre&#160;kadar hissetmemişti. Bittiğinde kız kalan çürük, sarı dişleriyle&#160;ona gülümsedi ve Christine başını eğip bileğinin yanındaki siyah, kanlı numaraya baktı: 11091986.</p>
<p>“Temiz tut, yoksa enfeksiyon kapar,” dedi kız.</p>
<p>Kadın baş görevli Christine'e yaklaştı. “Beni takip et.”</p>
<p>Christine acele ederken kadının peşine düştü ve birlikte dışarı çıktılar. Büyük bloğun arka tarafına doğru yürüdüler,&#160;yüzlerce ahşap barakayı ve çalışan tutsağı geride bıraktılar.&#160;Kısa bir süre yürüdükten sonra etrafı metal çitlerle çevrili&#160;küçük, yarı ahşap bir eve vardılar. Kampın tamamını kaplayan yumuşak balçık, çevrili alanın hemen dışında son buluyordu. Farklı yerlerden küçük spot lambalarla aydınlatılan&#160;ev sıradan olsa da derli topluydu. Christine'in geldiği kargaşayla kıyaslandığında, kömür tozunun içinde ışıldayan bir&#160;mücevher denilebilirdi. Christine, baş görevlinin bahçe kapısını açmasını beklerken evin etrafını çevreleyen bahçeyi&#160;inceledi. Yapay ışıkların altında, dümdüz yeşil çimenlerin ve&#160;koni çiçeklerinin veranda boyunca uzandığını görebiliyordu.&#160;Ön kapının iki yanında, kırmızı sardunyalarla dolu iki kil&#160;saksı vardı.</p>
<p>İçeri girdiklerinde Christine evin diğer ucuna kadar baş görevliyi takip etmeye devam etti. Çerçeveli tablolar, İran halıla-n ve antika mobilyalarla dolu odaları geçtikten sonra mutfağa girdiler. Tertemiz mutfağın ortasındaki tezgâhta orta yaşlı bir&#160;tutsak patates soyuyordu. Yorgun, zayıf yüzünde hiçbir ifade&#160;yoktu, gözleri elindeki patatese odaklanmıştı. Başını kaldırıp&#160;karşısında Christine ve baş görevliyi görünce gözbebekleri&#160;büyüdü, suratı asıldı.</p>
<p>“Buradaki işin bitti!” diye bağırdı baş görevli.</p>
<p>Zavallı kadın elindeki bıçağı ve yarım soyulmuş patatesi düşürürken korkudan yüzünü kırıştırmıştı. “Hayır,” dedi hafifçe mırıldanarak. Ardından gözyaşlarına boğuldu.</p>
<p>“Umarım yemek yapmayı biliyorsundur. Yoksa sen de</p>
<p>fazla kalmazsın.” Baş görevli, Christine'i uyardıktan sonra kadını bileğinden tutup sürükleyerek evden çıkardı.</p>
<p>Christine mutfağın ortasında durup kafasını toparlamaya çalıştı. Eğer hayatta kalmak istiyorsa mantıklı düşünmeye ihtiyacı vardı. Derin bir nefes aldı ve ocağa yürüyüp kaynayan&#160;tencerenin kapağını kaldırdı. Tencerede fokurdayan azıcık&#160;suda bir parça mat kahverengi domuz eti vardı. Christine yemeğin çeşni ve baharatının eksik olduğunu hemen anladı. Dolabı karıştırıp biberiye, tuz ve biber çıkardı. Alt dolaplardan&#160;birinde bir çuval soğan vardı, soğanlardan birini aldı ve doğrayıp et suyu çorbaya kattı. Sonra bir paket kâğıdının içinde&#160;bulduğu domuz etinden iki parça daha kesip tencereye ekledi.</p>
<p>Boş midesine giren krampları ve inleyen gurultuları yok saymaya çalışarak kadının yarım bıraktığı patatesi de soyup&#160;kaynayan suya koydu. Tezgâhın üzerinde duran havuçları soyup biri hariç hepsini bir kâseye küçük küçük doğradı. Ayırdığı havucu soyulmuş kabukların arasına sakladı ve mutfak kapısını gözetleyerek küçük bir ısırık aldı. Son olarak doğradığı&#160;havuçlara sirke, yağ ve tepeleme şeker koydu. Havuç salatasını bitirdiğinde bir an panikle durup doğru yapıp yapmadığını&#160;düşündü. Yemek odasında bulunan tek sandalyeye ne tarz bir&#160;insanın gelip oturacağını bilmiyordu.</p>
<p>Christine odun ocağının yanındaki tabureye oturup kafasını toparlamaya çalıştı. Başım ellerinin arasına koydu ve kirli, eski ayakkabılarına baktı. Burnundan derin bir nefes aldı ve&#160;yavaşça ağzından verdi. Birkaç dakika sonra doğruldu. Ayaklarına çok küçük gelen ayakkabılarını çıkarıp topuklarının arkasındaki şişlikleri inceledi. Çoktan su toplamışlardı. Belki de&#160;burada yalnızken çıplak ayak gezmeliyim, diye düşündü. Hâlâ</p>
<p>mantıklı düşünebildiğini fark edince yüreğinin ferahladığını hissetti. Çok geçmeden verandada birinin yürüdüğünü işitti.&#160;Kapı tokmağı takırtılı sesler çıkararak döndü ve ön kapı açılıp&#160;kapandı.</p>
<p>Christine hemen ayakkabılarını giyip tabureden kalktı ve avuçlarıyla yüzünü sildi. Ayak sesleri koridordan mutfağa&#160;doğru yaklaşıyordu. Bir adamın iç geçirip sessizce homurdandığını duydu. Deri postallar zeminin üzerinde sertçe gıcırdıyordu. Christine hızla tezgâha koşup patatesle havuç kabukla-nnı toparladı. O sırada mutfağın kapısı açıldı. Christine başını&#160;kaldırmadı, işine odaklanmış bir şekilde çalışmaya devam ediyordu. Ağır postallar tam yanında durdu. Sert, benekli yaşlı&#160;bir el tezgâha dokunduğunda Alman limon kolonyasının ağır&#160;kokusu tüm odayı sardı.</p>
<p>“Günaydın bayan.” Adamın sesi alçak ama güçlüydü.</p>
<p>Christine hâlâ hareket etmiyordu. Adam Christine'i çenesinden tuttuktan sonra yüzünü kendine çevirip ağırlaşmış gözkapaklan ve mavi gözleriyle baktı. Kaşları geniş alnı tarafından zıt yönlere çekilmiş gibi ayrıktı. Burnu geniş, dudakları&#160;bir kadınınki kadar kalın ve şekilliydi. Yaşlı değildi, ama içki&#160;göbeğiyle çok geçmeden yaşlı görüneceği kesindi.</p>
<p>“İsmim Jörge Grünstein. Ama sen bana kumandanım diyeceksin. Bu arada, benden korkmana gerek yok. Eğer sana söylenenleri yapıp dikkatli olursan bu iş hayatını kurtarabilir.”&#160;Adam şapkasını çıkardıktan sonra önündeki düğmeleri açtı&#160;ve ceketini çıkarıp koluna astı. Ceketindeki madalyalar sessiz mutfakta, küçük rüzgâr çanları gibi şangırdadı. Gri saçları&#160;terden alnına yapışmış, şapkası kafasında kırmızı izler bırakmıştı. Şapkasında parlayan gümüş rengi kurukafa ve çapraz</p>
<p>kemiklerden üzerindekinin bir SS üniforması olduğu belliydi. Kumandan Grünstein, sanki birinin büyükbabasıymış gibi masum görünüyordu. Hatta Christine, adamın gözlerinde endişe gördüğünü bile söyleyebilirdi.</p>
<p>“Senin adın ne?”</p>
<p>“Christine. Yahudi değilim. Babam sevgili Führer'imiz için savaştı.” Christine o an boğazında mide bulandırıcı bir&#160;tat hissetti.</p>
<p>Kumandan, sanki bunları duymak istemiyor gibi başını iki yana salladı. “Senin için yapabileceğim tek şey yemeğimin bir&#160;kısmını paylaşmak. Yine de dikkatli olmak zorundasın. Burada yemek yediğini kimseye belli etme. Ben de bilmek istemiyorum. Diğer subaylar beni şikâyet edebilir. Daha dün sırf&#160;prosedürlerden birini sorgulamaya cesaret ettiği için bir subay&#160;vuruldu. Bu bir bahane değil biliyorum ama onlarla baş etmek&#160;için çok yaşlıyım. Eğer korkak diyeceklerse de evet, korkağım. Ne olursa olsun tekrar görmek istediğim bir ailem var.”</p>
<p>Hiçbir şey söylemeyen Christine'in hissettiği sersemlik azalmaya başlamıştı.</p>
<p>“Benim sorunlarım umurunda değil biliyorum. Kendi dertlerin sana yetiyor. Ama bunu bir kez söyleyeceğim. İşini ne kadar iyi yaparsan o kadar uzun süre yaşarsın. Bu evi temiz&#160;tutmalısın. Yemek yapıp evin arka bahçesiyle ilgilenmen gerek. Bahçe sadece benim bahçem değil. Aynı zamanda gün&#160;boyu burada çalışan diğer subaylara da ait. Bahçeye nasıl bakacağını biliyor musun?”</p>
<p>Christine başını olumlu anlamda salladı.</p>
<p>“Güzel. Akşam yemeği için masada bekleyeceğim.” Kumandan, ceketini ve şapkasını kolunun altına sıkıştırıp</p>
<p>mutfaktan çıktı. Christine adamın bitkin vücut dilinden acı çektiğini görebiliyordu.</p>
<p>Tezgâhı silmeyi bitirdiğinde kalbi sakinleşmeye başlamıştı. Patatesleri süzdü ve üstlerine gerçek yağ döküp taze maydanoz serpti. Ardından buharlar çıkaran domuz etini servis tabağına yerleştirip havuç salatasını yemek odasına götürdü.&#160;Kumandan her hareketini izliyordu. Christine tekrar içeri gidip diğer yemekleri getirirken ne yapması gerektiğini düşündü: Kullanılmayan çorba kâsesini götür, servis tabağındaki eti&#160;dilimle, boş su bardağını doldur ve yere yığılmadan adım at.</p>
</body>
</html>