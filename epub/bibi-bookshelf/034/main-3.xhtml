<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>ve dükkânlar paramparça oluyordu. Kasabanın saldırıda zarar görmemiş kısımlarında, asılı çamaşırlar şarapnellerden delik&#160;deşik olmuş, bahçelerle ağaçlar zarar görmüştü.</p>
<p>Kari ve Heinrich gürültüden şikâyet edip geceleri Heinrich'in yatağının altına saklanıyorlardı. Kuştüyü yatak&#160;örtülerini başlarına kadar çekip cenin pozisyonunda yatıyorlardı. Rose, odaya girip boş yatakları gördüğü ilk gece koridora koşmuş, çocukların kaçırılmasından ya da kaçmasından&#160;öyle korkmuştu ki çıldırmış gibi bağırmıştı. Heinrich ve Kari&#160;yatağın altından çıktıklarındaysa çok rahatlamıştı, dizlerinin&#160;üzerine çökmüş hıçkırarak ağlamaya başlamıştı.</p>
<p>Yaz sonu geldiğinde, çoğu gece sirenlerle uyanır olmuşlardı. Hatta bazı geceler sirenler iki üç kez çalıyordu, bazense daha çok. Çocuklar öyle yorgun düşmüştü ki Rose ve Christine onları yataktan çekerek kaldırıyor, karanlık sokaklarda&#160;kucaklarında taşıyorlardı. Rose, okul başladığında çocuklann&#160;uyku düzenlerini oturtamayacağından korkuyordu. Fakat çok&#160;geçmeden binalar sığınak olarak kullanıldığı için Führer'in&#160;bir sonraki kararma kadar okulların açılmayacağını öğrendi.</p>
<p>Önceleri, hava saldırıları başlayıp sirenler çaldığında ailedeki herkes giyinmiş oluyordu. Birkaç hafta sonra geceliklerinin üzerine paltolarım atıp dışarı fırlar oldular.</p>
<p>Ama sonbahar gelip sirenlerin yoğunluğu arttığında kıyafetlerini, hatta bazen ayakkabılarını bile giyerek yataklarına giriyorlardı. Christine ne kadar karşı çıkarsa çıksın annesi, o&#160;büyükanne ve büyükbabaya yardım ederken çocuklann sığınağa koşması konusunda oldukça sertti. Darmadağınık bir şekilde sığınağın kapısına varan Rose, büyükanne ve büyükbaba&#160;her seferinde biraz daha gecikiyordu.</p>
<p>Kari sirenlerden korkar olmuştu. Günün ortasında yükselen tiz çığlıkla birlikte, büyük bir korkuyla annesine koşuyordu. Ses yüzünden düzensiz uykuları o kadar çok bölünüyordu ki artık kâbuslarında bile sirenler çalıyordu. Uykusunda yerinden kalkıp çıplak ayaklarıyla sallana sallana merdivenlerden&#160;aşağı iniyordu. Rose bir hafta boyunca iki kez, onu evin kapısından çıkmadan yakalamıştı. Bu olaydan sonra çocukların&#160;kendi odasında uyumasına izin verdi, böylece yorganlarını&#160;üzerlerinden atıp kaçmaya hazırlandıklarında onları sakinleş-tirebilecekti.</p>
<p>Rose, henüz dokuz yaşında olmasına rağmen Heinrich'e bazı görevler vermişti. Sirenler çalmaya başladığında çocuklarının nerede olduklarını bilmesi için Heinrich, Karl'la birlikte&#160;ön ya da arka bahçede olacaktı. Caddede top oynayabilirlerdi,&#160;ama evin önünden ayrılmayacaklardı. Heinrich arkadaşlarıyla&#160;koşmak, savaş oyunları oynamak ya da bombaların açtığı çukurlara dolan yağmur sularında kurbağa yakalamak için annesine yalvarıyordu. Ancak Rose hiçbirine izin vermiyordu. Belediye başkanının Hitler Gençliği'yle dağıttığı uyanlar Rose'a&#160;biraz olsun yardımcı olmuştu. Kâğıtlarda etrafta patlamamış&#160;bombalar olduğu, şüpheli görünen her şeyin bildirilmesi gerektiği yazıyordu.</p>
<p>Eylülün başlarında güneşli bir gün Christine kardeşiyle birlikte köyün kuzey ucundaki Klause Çiftliği'ne gidiyordu.&#160;Christine önde, Heinrich arkada annelerinin Avusturya'dan&#160;gelen kıymetli kilimini taşıyorlardı. Büyük bir puro gibi sardıkları kilimi Christine tek başına taşıyabilirdi. Fakat Heinrich annesine çok yalvarmış, ağlayıp bahçede hapsolmaktan&#160;sıkıldığını söylemişti. Christine kardeşinin nasıl hissettiğini&#160;anlayabiliyordu, ama Heinrich'i yanında götürdüğünde eve&#160;giderken Isaaclerin evinin önünden geçme planını gerçekleştiremeyecekti.</p>
<p>Aynı günün erken saatlerinde annesi, kilimi duvardan çıkarması için Christine'den koltuğa çıkmasını istediğinde Christine, kilimin, sirenler çalınca Maria'yla birlikte almaları gereken -içinde kıyafet, önemli evraklar ve manevi eşyalar olan- iki&#160;bavulla birlikte alt kata gideceğini sandı. Koltuğa çıktı, kilimi&#160;çivilerden çıkarırken annesinin böyle ağır bir yükü sığınağa&#160;kadar taşımak istemesinin garip olduğunu düşünüyordu. Bavulları taşımak mantıklıydı, çünkü eğer evleri yıkılırsa sahip&#160;oldukları tek şey bavulların içindekiler olacaktı. Ama duvardaki bir kilimi almak çok farklıydı. Hem kim taşıyacaktı ki?&#160;Ne kendi taşıyabilirdi ne de Maria, bir ellerine bavulları diğer&#160;ellerine Kari ve Heinrich'i alacaklardı. Annesi de büyükanneyle büyükbabaya yardım etmek zorundaydı. Christine tam&#160;annesine, Bay Weiler'm kilimi mahzeninde saklamasını söyleyecekti ki annesi kilime bakıp yüzünü buruşturdu.</p>
<p>“Bayan Klause bu kilimi her zaman çok beğenirdi.”</p>
<p>“Ne oldu anne?” Christine'in aklına hemen babası geldi. Annesi kötü haberi hemen verecek miydi, yoksa mümkün olduğunca geç mi söyleyecekti merak ediyordu.</p>
<p>“Hiçbir şey. Sorun yok. Sadece bir eşya, daha fazlası değil.”</p>
<p>“Neden ağlıyorsun? Sana babamı mı hatırlatıyor?”</p>
<p>Rose, rulo yaptığı kilimi masanın üzerine koydu ve kızına baktı. “Bir horoza ihtiyacımız var. Dün Bayan Klause'la konuştum. Onlarda üç horoz var.”</p>
<p>“Kilimi takas mı edeceksin?”</p>
<p>“Balayımızın anılan hâlâ aklımda, onlan kimse unutturamaz.” “Ama takas edebileceğimiz başka bir şeyimiz olmalı. Yarım kilo erik ya da patates istemez mi?” Christine takas için&#160;annesinin kiliminden başka bir şey bulmaya çalışarak etrafına&#160;baktı. Ama büyük büyük büyükannesinin saatinden başka değerli hiçbir şey yoktu.</p>
<p>“Bayan Klause'un kendi bahçesi var. Meyve ağaçlan da. Süs eşyaları lükse girer, bu kilim olmadan da yaşayabiliriz. Şu&#160;an bizim için önemli olan civcivlerimizin olması. En kötüsü&#160;için plan yapmak zorundayız, Christine. Duygusal olamam.”</p>
<p>Christine kilimi kendi götürmeyi teklif etti. Hem annesini kilimi teslim ederken yaşayacağı hüzünden kurtarmak, hem de annesi uzakta olduğu için Kari'in yaşayacağı büyük&#160;korkuyu engellemek istiyordu. Üstelik belki dönüş yolunda, Isaac'in evinin önünden de geçerim diye düşünmüştü.&#160;Şimdi, yanmış evlerin ve Hitler Gençliği'nin toplaması için&#160;yığılmış yarısı erimiş anahtar, çatal bıçak, çerçeve ve diğer&#160;kurtarılmış eşyaların yanından geçerken, kendi kendine keşke Heinrich'e evde kalmasını söyleseydim diyordu. Gözünün ucuyla kardeşinin soluk, ürkmüş yüzüne baktı. Heinrich&#160;gözlerini iri iri açmıştı.</p>
<p>“Eminim şimdi herkes bir sığınaktadır.”</p>
<p>“Biliyorum,” dedi Heinrich.</p>
<p>Tanrı'ya şükür, yollarının geri kalanı boyunca sıralanan ev ve dükkânlar hâlâ sağlamdı. Christine günün sessizliğine baktığında, savaşın bittiğini bile düşünebilirdi. Altı blok daha yürüdüler, üzeri kapalı bir köprüden geçtiler, sonra Çiftliği'nin&#160;ekilmemiş topraklarına doğru uzanan sapağa gelene kadar ıhlamur ağaçlarının dizildiği uzun sırayı takip ettiler.</p><div><img src="main-12.jpg" alt=""/></div>
<p>Çiftliğe vardıklarında Christine, kardeşi geldiği için şükretti. Çünkü horozu ev ve ahır arasında sıkıştırmak zorunda kalmışlardı. Horoz oldukça ürkekti, Christine yarım saat boyunca horozun peşinden koştuktan sonra artık annesinin&#160;kilimini geri götürmek istiyordu. En azından Bayan Klause&#160;horozu kümesinde tutabilirdi. Ama sadece kilimi koltuk altına sıkıştırmış, hafifçe büktüğü eliyle kümesi göstererek uzun&#160;siyah kuyruklu horozu almamalarını söylemişti.</p>
<p>Ter içinde kalan Christine ve Heinrich çamurda kayıyor, yakalanmamak için tüm gücüyle kanat çırpan tüylü horozu&#160;kovalıyorlardı. Onlara yardım eden görevli bir kızla birlikte&#160;horozu köşeye sıkıştırmaları bir saatten fazla vakitlerini almıştı. Heinrich yere uzandı ve horozu tek ayağından yakaladı,&#160;hayvan sanki tenceredeki kaynar suyun sıcaklığını şimdiden&#160;hissediyor gibi ciyaklayıp kanat çırpıyordu. Sonunda Heinrich&#160;doğruldu, horozu tek elinde baş aşağı sallandırıyordu. Pantolonu çamur ve tavuk pisliği içinde kalmıştı. Christine yenik&#160;düşen hayvanı pullu ayağından tutup döndürdü ve kollarını&#160;kanatlarının etrafına sardı. Ayağını bırakmadan, horozu yan&#160;tarafına alıp sessiz olması için mırıldanmaya başladı.</p>
<p>Nihayet horoz kesik kesik nefes almayı ve debelenmeyi bıraktı. Christine'in dikkatli ama sıkı tutuşuna teslim oldu. Artık uysal bir şekilde kırmızı gözlerini kırpıyordu. İki kardeş evin&#160;yolunu tuttuğunda yarı uyur horoz Christine'in kollarındaydı.&#160;Onlara yardım eden çilli kız Berta mesaisini bitirmişti. Şimdi&#160;bisikletiyle birlikte onlara eşlik ediyordu. O kadar utangaç bir&#160;kızdı ki Christine'in sohbet etme çabalarına yalnızca başını&#160;sallayarak cevap veriyordu. Birkaç dakika sessizce yürümeye&#160;devam ettiler, Berta'nın bisiklet pedallarının gıcırtıları dışında</p>
<p>çıt çıkmıyordu. Topraktan yayılan sıcaklık hissediliyor, parlayan buharlar tarlaların üzerinde yükseliyordu.</p>
<p>Köye giden yolu yarıladıklarında çiftçi Klause'un karşı taraftan geldiğini gördüler. At arabası samanla doluydu. Sol taraflarında iki genç oğlan sırtlarında çantaları, uçsuz bucaksız tarlaların karşısında yürüyorlardı. Yolun köşesinde Christine,&#160;Heinrich ve Berta'yla karşılaşan oğlanlar çuval bezinden çantalarında ne taşıdıklarını göstermeye istekli gibiydi. Çocuklar&#160;öne atılıp çantalarından mermi kovanı, şarapnel ve yanık demir parçaları çıkarırken Christine, Heinrich'in omzuna dokunarak arkasında durmasını işaret etti.</p>
<p>Christine o an bir vızıltı duyduğunu sandı. Şaşkınlıkla etrafına baktı, sonbahar geceleri arılar için fazla soğuktu. Çok geçmeden bir uçağın vadinin diğer tarafından onlara doğru&#160;geldiğini gördü. Yaşadığı savunmasızlık hissi yüreğini sıkıştırdı. Christine kendi kendine, bunun Alman uçaklarından biri&#160;olduğunu söyledi, çünkü müttefik uçakları asla tek başlarına&#160;gezmezlerdi. Ancak uçak yaklaştıkça kalbi hızlanmaya başladı, bu gördüğü tüm uçaklardan farklıydı. Tek elini kardeşinin&#160;omzuna koyarken kardeşine koş demek istiyordu. Ama nereye&#160;koşacaklardı? Sığınaktan çok uzaktaydılar. Uçak gökyüzünde&#160;giderek alçaldı ve onlara doğru süzülmeye başladı. Christine&#160;kardeşini omuzlarından kaptığı gibi yolun kenarındaki lağım&#160;çukuruna itti. Kollarından kaçan horozun kanatları da yüzüne&#160;çarpmıştı.</p>
<p>Kendini Heinricih'in üzerine atarken, “Dikkat et!” diye bağırdı.</p>
<p>Düşman uçağmın motorunun tiz sesi ve açılan ateşlerin patırtısı gökyüzünde yankılanıyordu. Başlarının üzerinde mermiler</p>
<p>uçuyor, yere ve çimlere düşen mermiler toprakta oyuncak tabancalar gibi boğuk sesler çıkarıyordu. Uçak tepelerinde&#160;gürlüyordu, çıkardığı sıcak hava Christine'in saçlarını ve&#160;eteğini uçururken çim ve topraklar yüzüne çarpıyordu.&#160;Motor sesi geldiği gibi hızla uzaklaştı, ta ki uzaktan öfkeli&#160;tiz bir ses duyulana dek. Christine başka uçak var mı diye&#160;gökyüzüne baktı. Fakat gökyüzü saniyeler öncesinde olduğu&#160;gibi bomboştu. Yerinden kalkar kalkmaz kardeşinin omzunu,&#160;sırtını, kollarını ve bacaklarını kontrol etti. Ama Heinrich&#160;hareket etmiyordu.</p>
<p>“Heinrich!”</p>
<p>Heinrich hafifçe inledi ve dirseklerinin üzerinde doğruldu, yanakları çamur içinde kalmıştı. “İyiyim.” Heinrich ayağa&#160;kalkmaya çalışsa da olduğu yerde donakalmıştı. Yüzünde büyük bir şokla ablasının arkasına bakıyordu. Christine arkasına&#160;bakmak için döndüğünde aniden içini saran kusma isteğiyle&#160;elini ağzına götürdü. Christine ve Heinrich çukurun içinde diz&#160;çökmüş, yoldaki katliama bakıyordu.</p>
<p>Berta, Christine'in olduğu taraftaydı. Bacaklarının arasındaki bisikletin tekerlekleri hâlâ dönüyordu. Tek kolunu öne doğru uzatan zavallı kızın şakağından ve yanağından kanlar akıyordu.&#160;Yolda karşılaştıkları iki oğlan yerde yüzüstü yatıyordu, savaş&#160;malzemeleriyle dolu çantaları ayaklarının ucuna düşmüştü. Küçük bedenlerinin altından yayılan koyu, vişneçürüğü kan toprağın rengini değiştiriyordu. Yolun üst kısmında, çiftçi Klause'un&#160;atı inleyerek kalkmaya çalışıyordu. Ön ayaklanndan biri tuhaf&#160;bir şekilde kıvrılmış, at arabası devrilmişti. Bay Klause ise yolda yatıyordu, ağzı insanları uyarmak için bağıracakmış gibi&#160;açıktı, kanla kaplı elleriyse hâlâ dizginlerdeydi.</p><div><img src="main-13.jpg" alt=""/></div><div>
<p>Ellen Marie Wiseman</p></div><div>
<p>173</p></div>
<p>Christine kendini toparlayarak kardeşinin ayağa kalkmasına ve çukurdan çıkmasına yardım etti. Yolun sonunda, askerler ve&#160;siviller onlara doğru koşuyordu. Christine, Heinrich'e sarılıp&#160;onu yolun ortasına doğru çekti. Sağlarında Berta'nın, sollannda&#160;iki çocuğun ölü bedenleri yatıyordu. Nihayetinde at debelenmeyi bırakıp kendini kan gölünün içine bıraktı. Gözleri kayarken&#160;titreyerek can veriyor, burnundan sert iniltiler çıkarıyordu.</p>
<p>Christine atın yanma koşmak, yanma diz çöküp sıcak kaslı boynunu okşayarak ölmeden önce onu sakinleştirmek istiyordu. Ama Heinrich'i bir an önce buradan, cesetlerin yanından&#160;uzaklaştırmak zorundaydı. Çiftçi Klause ve ölen atının etrafından dolaşmak için sağ tarafa yöneldiler ama Christine birden durdu. Horozları, biraz ötedeki tarlada yolunmuş kırmızı&#160;siyah tüylerinin içinde yatıyordu. Başı bir yana kıvnlmıştı,&#160;vücudunun yansı ise kayıptı.</p><div><div><img src="main-14.jpg" alt=""/></div></div>
<p>Ertesi gece Christine ve annesi, Atlantiksender'ı dinlemek için omuzlarında battaniyeleriyle yatak odasında yerde oturuyorlardı. Annelerinin yanından bir an olsun ayrılamayan Kari&#160;ile Heinrich yatağın üzerindeydi. Kat kat giyinmiş bir halde,&#160;uykulu gözlerle onları izliyorlardı.</p>
<p>Dünden beri tek kelime etmeyen Heinrich, akşam yemeğinde isteksizce çavdar ekmeğinden kemirmişti. Saldırıdan sonra eve döndüklerinde Christine iyi olduğu konusunda ısrar&#160;etmiş ama günün geri kalanı boyunca kendini toparlayama-mıştı. Şahit olduğu şeyler düşünüldüğünde, Heinrich'in yanına bir top gibi kıvrılması, annesinin kollarında uyuyakalana&#160;kadar ağlaması gerekiyordu. Ancak Heinrich koltukta uyurken</p><div><div><img src="main-15.jpg" alt=""/></div></div>
<p>Christine, sırf annesi kardeşinin yanında kalabilsin diye çamaşırları asmak, pırasaları toplamak ve yemek yapmak istemişti. Hissettiği sersemlik Christine’i şaşırtmıştı, kardeşiyle birlikte&#160;hayatta kalabilme düşüncesi ona neşe veriyor gibiydi. Ama&#160;yaşadığı mutluluk kısa sürmüş, odasına çekildiğinde tüm geceyi ağlayarak geçirmişti.</p>
<p>O günün erken saatlerinde Hitler Gençliği, düşman uçaklan-nın gördükleri herkese ve her şeye ateş açacağı konusunda halkı uyaran bildiriler dağıtmıştı. Kâğıtta, insanların vurulmamak için&#160;saklanmaları ve koşmamaları gerektiği yazıyordu. Christine kapıdaki çocuğa, belki bu kâğıdı bir gün önce dağıtmış olsaydınız&#160;dört kişi hâlâ hayatta olacaktı, demek istedi. Küçük erkek kardeşimi yanımda götürmeyecektim ve şimdi gözleri yaşlı bir adamın-kiler gibi bakmayacaktı. Christine kâğıdı büyükanne, büyükbaba,&#160;Maria ve annesine gösterdikten sonra mutfak ateşinde yaktı.</p>
<p>Şimdi Christine ve annesi oturdukları yerden çocukların uyumasını bekliyorlardı. Christine annesine dönüp fısıldadı.&#160;“Sence Bayan Klause başka horoz verir mi?”</p>
<p>“Belki verir. Ama hemen sormayacağım. Kocasının yasını tutarken böyle bir şeyden bahsedemem.”</p>
<p>Christine çocukların uyuduğundan emin olduğunda radyoyu açmak için yatağın altına uzandı. Ama Heinrich henüz uyu-mamıştı. “Babamın eski radyoyu yaktığını sanıyordum.” Eli tuşun üzerinde kalan Christine kardeşine baktı. Heinrich, yaşlı&#160;bir adammki gibi buğulu ve kırmızı gözleriyle, yatağın ucundan onu izliyordu. Rose oğlunun yanma oturup alnını okşadı.</p>
<p>“Fikrini değiştirdi. Ama bu bir sır. Bunu kimse bilmemeli.</p>
<p>Bu arada daha iyi misin?”</p>
<p>“Düşmanlan dinliyorsunuz, değil mi? Bizi dün vuran düşmanlan?”</p>
<p>Omuzlan çöken Rose, yerde bağdaş kuran kızına baktı.</p>
<p>“Evet. Çünkü her şeyi öğrenmeye çalışıyoruz,” dedi Christine. “Çünkü her hikâyenin iki yüzü vardır.”</p>
<p>“Bu yüzden mi bomba atıp ateş açıyorlar? Yanlış bir şey yaptığımızı düşünüyorlar, ama bizim asıl hikâyemizi bilmiyorlar.”</p>
<p>“Onun gibi bir şey. Hitler savaşı sonlandırsın diye uğraşıyorlar.”</p>
<p>“Çünkü Hitler bizi düşünüyor, değil mi?”</p>
<p>“Şişşt.” Rose, örtüyü oğlunun omuzlanna çekti. “Şimdi uyu bakalım. Radyonun sesini fazla açmayacağız.”</p>
<p>“Anne? Biz de onlan bombalıyor muyuz? İngiliz ve Ame-rikalılan?”</p>
<p>Rose bir an tereddüt etti. “Sen bunları düşünme tatlım, hadi uyu. Ben seni koruyacağım.” Rose, Heinrich uyuyana dek alnını okşamaya devam etti. Sonra yavaşça kalktı, yeniden yere&#160;oturdu ve duvara yaslanıp bir iç çekti. “Kendim bile ne olduğunu anlayamazken ona nasıl açıklayabilirim?”</p>
<p>Christine omzunu silkip başını iki yana salladıktan sonra radyoyu açtı. Annesinin üzerini battaniyeyle örttü ve bir kulağını radyoya verdi. “Hitler açlıktan ölsek umursamaz, bombalandığımızda mı umursayacak?”</p>
<p>“Bunu Heinrich’e söylememin hiçbir manası yok.”</p>
<p>“Biliyorum, ama gerçek bu.”</p>
<p>Annesi birden gözlerini iri iri açtı ve parmağını dudaklarının üzerine koydu.</p>
<p>Spiker, “Doğu cephesinde durum umutsuz,” dedi. “Alman</p>
<p>birliklerinin cephanesi azalıyor. Sığınakları, yiyecek stoklan ve ilaçları yok. Alınan son bilgiye göre Altıncı Ordu,&#160;Stalingrad'da Ruslar tarafından köşeye sıkıştırılmış.”</p>
<p>Rose iki eliyle ağzını kapatarak Christine'e baktı. Altıncı Ordu. Dietrich 'in birliği. Ruslar köşeye sıkıştırmış. Christine ve&#160;annesi bir saat boyunca hareketsiz bir şekilde oturup Rusya'da&#160;yaşanan korkunç gerçekleri dinlerken, çocuklar babalannın kaderinden habersiz huzur içinde uyuyordu. Christine, Yahudi ve&#160;Amerikalılara karşı yapılan propagandalar kadar, Rusları barbar olarak gösteren afişlere de inanmamıştı. Ama gördüklerinin&#160;gerçek olmaması için dua etmemek elinde değildi.</p>
<p>Kış boyunca aç sivillerin patates için sert toprakları kazdığı, yol boyunca kömür aradığı tarlalar müttefik uçağına yakalanma korkusuyla boş kalmıştı. Köydeki insanlar hâlâ yemek için kuyruklarda beklemek, yumurta ve yağ takası için&#160;çiftliklere yürümek zorunda kalıyordu. Tabii gündelik işlerine&#160;devam ederken, bir uçak gördüklerinde saklanmaya hazırlardı.</p>
<p>Düşman saldırılarının çoğu hava üssüneydi, ama Noel'den bir gün önce kasabanın diğer tarafındaki caddede vurulan sivil&#160;haberi herkesi germişti. Köydeki kulelere ve yüksek binaların&#160;çatılarına yerleştirilen Hitler Gençliği'nden oğlanlar vardiya&#160;değiştirerek gökyüzünü izliyordu. Christine köylülerin öldürüldüğünü duyduğu her haberde Isaac'i düşünüyor, iyi olması&#160;için dua ediyordu.</p>
<p>24 Ocak 1943 gecesi Atlantiksender, Hitler'in ölümüne savaşmalarını emretmesine rağmen Altıncı Ordu'nun, Ruslara</p>
<p>teslim olduğunu bildirdi. Spiker, esir düşmeden önce binlerce Alman askerinin intihar ettiğini söylerken Christine annesinin&#160;kırışık yüzüne nasıl bakacağını bilmiyordu.</p>
<p>“En azından artık savaşmıyorlar,” diye fısıldadı Christine. “Belki babam şimdi daha iyidir.”</p>
<p>“Savaştaki bir esir ne kadar iyi olabilirse...” Rose, önlüğünün cebinden çıkardığı buruşuk mendille burnunu sildi. “Tabii hâlâ yaşıyorsa.”</p>
<p>“Elbette yaşıyor!” Christine ağzından çıkan kelimeleri söylemek zorunda olduğu için mi söylüyordu, emin değildi.</p>
<p>Annesinin onu Isaac için avutmaya çalışması sanki dün gibiydi. Christine, Isaac'i görmeyeli uzun zaman olmuştu.&#160;Gerçekten yıllar geçmiş miydi? Sanki daha geçen hafta buluşmuşlar gibi hissediyordu. Umarım Isaac de öyle hissediyordur, diye düşündü. Ama Isaac hâlâ Almanya'da mı bilmiyordu, hatta hayatta olup olmadığından bile emin değildi.&#160;Bu insan mantığına uymayan savaş devam ettikçe, onu tekrar&#160;görme umudu giderek azalıyordu. Babası için de böyle mi hissedecekti? Haftalar, aylar boyunca acı ve iyimserliğin karşıt&#160;duygularıyla savaşacak, gücü kalmadığında daha fazla dayanamayıp sonsuza dek hoşça kal mı diyecekti?</p>
<p>Christine kendi içinde bu dertlerle uğaşırken bir de annesi yemek yesin diye çabalayıp duruyordu. Annesi, Altıncı Ordu'nun esir düştüğünü öğrendiğinden bu yana aşırı kilo&#160;vermişti. Christine'e kocasının Rusya'da donup açlıktan ölürken, belki de ölü bedeni karın altında unutulmuşken, yemek&#160;yeme düşüncesinin midesini bulandırdığını söylüyordu.</p>
<p>Birkaç hafta sonra Christine, kışın giydiği kat kat kıyafetlerin altında annesinin nasıl zayıfladığını fark etti. Her zamanki gibi tüm çocuklar, annelerinin önünde mutfaktaki&#160;metal küvette yıkanıyordu. Artık odun da karneyle veriliyordu&#160;ve banyo yapmak için haftada birden fazla su ısıtmak yasaktı.&#160;Rose her seferinde en son yıkanmak için ısrar ediyordu.&#160;Christine annesinin sıcak suyun çocuklara kalmasının yanında,&#160;birkaç dakika kafasını dinlemek istediğini biliyordu. Ama o&#160;gün, Christine'in elinde tuttuğu şey bekleyemezdi. Babasından&#160;mektup gelmişti. Christine hızla merdivenleri çıktı ve mutfağa&#160;girmemek için kendini güçlükle tutarak kapıyı çaldı.</p>
<p>“Ne oldu?”</p>
<p>Christine ağzını boyalı kapıya yaklaştırarak bağırdı. “Babamdan mektup var, anne!” İçeriden gelen su seslerinden, annesinin küvetten fırladığını hayal edebiliyordu.</p>
<p>“Getir!”</p>
<p>Christine kapıyı itip sıcak mutfağa girdiğinde kolları ve yüzü nemden ıslandı. Odun sobasında kaynayan iki tencere&#160;su odayı buhar içinde bırakmıştı. Christine önce anlayamasa&#160;da annesinin küvete sıcak su eklemediğini fark etti. Nem, kapalı pencerelerden küçük ırmaklar gibi akıyordu. Aynı anne-siı in yüzündeki yaşlar gibi. Ama buhar küvetteki sudan değil,&#160;ocaktaki tencerelerden geliyordu.</p>
<p>“Bir havlu ver de ellerimi kurulayayım,” dedi Rose titreyen sesiyle. Dizlerini göğsüne çekmiş, saçlarını tepeden toplamıştı. Christine'e bakarken, çökük yanaklarında su tanecikleri&#160;vardı. Köprücük kemikleri kaburgalarının üzerinden fırlamış,&#160;dirsekleri kemik ucu gibi çıkmış, bacakları bir sandalye ayağı&#160;gibi incecik kalmıştı.</p>
<p>Christine bakmamaya çalışarak havluyu uzatırken, küvetteki bulanık suyun soğukluğunu hissetti. “Su buz gibi!”</p>
<p>Rose mektuba uzandı. “Ah, Karl'dan sonra sıcak su eklemeyi unuttum.” Christine hemen sobaya koştu ve buharlar çıkaran tencerenin tekini aldı.</p>
<p>“Neden sıcak su koymadın anne?” Öfkesini saklayamıyor-du. “Hasta olmak mı istiyorsun?” Christine annesinin bacaklarına gelmemesine dikkat ederek, sıcak suyu küvete boşaltırken annesi zarfı açtı.</p>
<p>“Hızlı yıkanacaktım,” dedi Rose, dişleri titreyerek. “Hem yıkanacak çamaşırlarım var. Odundan kâr edecektim.” Rose&#160;titreyen elleriyle kâğıdı açarken, Christine ikinci tencereyi de&#160;küvete döküp annesinin mektubu okuyuşunu izledi. Yüzünün&#160;düştüğünü gördüğünde midesine bir sancı girdi. Annesinin&#160;mektubu bir an önce sesli okuması için sabırsızlanıyordu. Ve&#160;Rose sonunda okumaya başladı.</p>
<p>Canım Rose'um ve ailem,</p>
<p>İyi olmanız için dua ediyorum. Sık sık evimi ve güzel çocuklarımı düşünüyorum. Hepinizi tekrar görebileceğim o günü, dört gözle bekliyorum. Düşman askerleri çevremizdeki&#160;ormanlardan ateş açıyor. O adamlar da her geçen gün, benim&#160;gibi ailelerini düşünüyor mu merak ediyorum. Nasıl göründüğüm hakkında bir fikrim yok, ama birlikteki diğer adamlar&#160;perişan bir halde. Hepsinin sakalları çıkmış, elleri yüzleri çamur ve böcek ısırığı dolu.</p>
<p>Umarım huzurlu bir Noel geçirmişsinizdir. Cephede her Noel hüzün dolu. Noel Arifesinde ateşin etrafında şarkılar&#160;söyleyip şakalar yaparak moralimizi yüksek tutmaya çalıştık. Birbirimize evlerimizde geçirdiğimiz en güzel Noelleri</p>
<p>anlatıp karla kaplı köylerle neşe dolu haneleri andık. Sohbet devam ederken arada bir içimizden biri ortadan kayboluyordu, sonra onu Rusya'nın dondurucu soğuğunda tek başına ağlarken buluyorduk.</p>
<p>Günlük hayatın anlamsızlığı tüm bunların yanında sönük kalıyor. Burada ailelerimiz ve evlerimizin hatıralarından başka hiçbir şeyimiz yok. Ama bununla birlikte, her şeye dayanabilecek kadar güçlüyüz. Sakın endişelenmeyin, artık&#160;bana bir şey olmayacak. Hepinizi ne kadar çok sevdiğimi bilmenizi istiyorum. Ve sizi tekrar görmek için elimden ne geliyorsa yapacağım.</p>
<p>Heil Hitler, Dietrich</p>
<p>Rose yaşlı gözlerle Christine'e bakıp fısıldadı. “Pes etmiş.” Christine mektubu annesinin elinden aldı. “Hayır. Sonunda&#160;bizi tekrar görmek için elinden ne geliyorsa yapacağını söylüyor.</p>
<p>“Ama çok fazla adam öldü...”</p>
<p>“Durumun radyonun söylediği kadar kötü olmamasını ummaktan başka yapabileceğimiz bir şey yok. Düşman abartmak zorunda. En azından artık hayatta olduğunu biliyoruz!”</p>
<p>Rose birden neşelendi. “Noel'den bahsetmiş. O kadar kötü bir halde olsaydı nasıl mektup gönderecekti?”</p>
<p>“Evet. Bak gördün mü, haberler gayet iyi.” Christine zarfın arkasını çevirdi ve damgaya baktı. 10 Ocak 1942. Mektup bir sene önce yazılmıştı. Boğazında hissettiği acıyla yutkunduktan sonra&#160;mektubu tekrar zarfına koyup önlüğünün ön cebine sıkıştırdı.</p>
<p>“Özür dilerim,” dedi Rose. “Sen haklıydın. Ruslara esir düştükten sonra yazmış. Yani mektup göndermelerine izin&#160;veriyorlar. O zaman onlara yemek ve kıyafet de veriyor olmalılar.”</p>
<p>Christine ağlamamak için kendini zor tutuyordu. “Kesinlikle.” Kahvaltı masasına döndü ve çekmeceden çatal bıçak çıkarmaya başladı. Mektubun bir yıl önce yazılmış olması, babamın öldüğü anlamına gelmez, diye düşündü. Anneme söylesem ne değişecek ki? Yine ağzına tek lokma koymayacak.&#160;Tarihin üzerine biraz kömür sürerim, gerçeği asla öğrenmez.&#160;“Bence bizden daha çok yemeği vardır,” dedi sesinin titremesine engel olmaya çalışarak. “Artık babamın iyi olduğunu biliyorsun, banyonu bitirdikten sonra sana öğle yemeği yapayım&#160;mı ne dersin?”</p>
<p>“Evet. Hadi bunu kutlayalım. Herkesi yemeğe çağır, son erik reçeli kavanozumuzu açıyoruz.”</p>
<p>Şubat ayında, nihayet devlet Altıncı Ordu'nun teslim olduğuna dair resmi bir açıklama yaptı. Bayrakların yarıya çekildiği köyde kadınlar yemek kuyruklarında hıçkırıklarını tutamıyordu. Christine önce kadınların Rusya'daki kocaları için endişelendiğini sanmıştı. Ama sonra erkeklerin, on altı yaşındaki gencecik oğlanlardan altmış beş yaşındaki yaşlılara kadar&#160;Volkssturm* adında oluşturulan üniformasız bir birlikle askere&#160;gönderildiğini öğrendi. On iki - on beş yaş arası çocuklar da&#160;hava savunma toplarında görev almak için Frankfurt, Stuttgart&#160;*Alm. Yurt Muhafızları: n. Dünya Savaşı'nın son aylarında Adolf Hitler'in emriyle&#160;Alman erkeklerinden oluşturulan halk kurtuluş ordusu. (Çev. N.)</p>
<p>ve Berlin'e gönderilmişti. Christine bu gerçekle yüzleştiğinde kardeşleri hâlâ çok küçük olduğu için Tanrı'ya şükretti.</p>
<p>Birkaç hafta sonra gazetelerde Alman birliklerinin güçlendiği ve Doğu Cephesi'nde birleştiği yazıyordu. Ama büyükbaba bunun gerçek anlamda geri çekildikleri ve Ivan'ın önlerine çıktığı anlamına geldiğini söyledi. Bay Weiler büyükbabaya&#160;etnik Almanların, Prusya ve Ukrayna'daki evlerini boşaltıp&#160;Almanya'ya geldiklerini söylemişti. Büyükbabasının annesine&#160;dediğine göre, Rus askerleri katliam yapıyor, kadın ve çocuklara tecavüz ediyordu. Christine ilk önce duyduklarına inanmadı,&#160;ama karneleriyle birlikte dağıtılan broşürlerin üzerinde kadın&#160;ve çocuk cesetlerinin üzerinde duran Rus askerlerini görünce&#160;korkudan midesine bir sancı saplandı. Mesaj oldukça açıktı:&#160;Eğer toprağınızı, memleketinizi korumazsanız kadın ve çocuklarınıza olacak olan budur. Christine köylerinde böyle bir şey&#160;yaşandığını hayal etmek bile istemiyordu, çünkü onları koruyacak kimse yoktu. Erkeklerin hepsi gitmişti. Broşürü aldı ve&#160;kardeşleri görmesin diye hemen odun sobasında yaktı.</p>
<p>Mart ayının ilk günü, gece yarısı sirenler çalmaya başladığında Heinrich koşarak merdivenlerden indi. Eski sakinliğini kaybeden küçük çocuk öleceğinden emin bir halde, sığınağa kadar ağlayarak koştu. O günkü saldırıyı mor bir&#160;dirsek ve çizik bir dizle atlatmıştı. Ama artık herkes hayatta&#160;kalmak için koşması gerektiğini biliyordu. En kötüsü de üç&#160;gün sığınakta hapsolmalarıydı. Ne zaman saldırının bittiğini&#160;düşünseler bombalar tekrar yağmaya başlıyordu. Patates&#160;kasaları ve şarap fıçıları çoktan tükenmişti. Öte yandan&#160;Rose'la birlikte birkaç kadın sirenler çaldığında yiyecek&#160;getirmek gibi bir adet edinmişti. Rose giriş kapısının önüne</p>
<p>koyduğu çantanın içindekileri her seferinde yenilerdi. Bu sefer içinde salamura yumurtalarla dolu bir kavanoz ve çavdar&#160;ekmeği vardı.</p>
<p>Getirilen yemekler birleştirildi ve otuzdan fazla insan için minik parçalara bölündü. Adamlar içerideki en küçük çocuğun ırmaktan su getirmesi için sığınağın çimento duvarına bir&#160;delik açıp dışarı doğru bir tünel kazdılar. Üçüncü günün sonunda tehlikenin geçtiğini bildiren siren çaldığında, toz toprak&#160;içindeki aç insanlar sığınaktan dışarı çıktı. Köyden geriye sadece enkazların kaldığından öylesine eminlerdi ki yakın çevreye zarar gelmediğini gördüklerinde gözlerine inanamadılar.</p>
<p>Birkaç ay boyunca her gün, aynı şeyleri yapıp durdular. Bahçe ekip zararlı otları toplama, yemek kuyruklarında bekleme, temizlik yapma, yiyecek arama ve sığınağa koşma...&#160;Christine akıllarını kaybetmeden, buna daha ne kadar devam&#160;edebileceklerini merak etmeye başlamıştı. Hayatımın sonuna&#160;kadar böyle mi yaşayacağım? diye düşündü. Bir insan ölüm&#160;korkusuyla yaşamaya ne kadar dayanabilir? Babam yaşıyor&#160;mu, Isaac bizden vazgeçti mi, ne zaman öğreneceğim? Christine çaresiz hissetmekten yorulmuştu, sonbahara kadar beklemeye karar verdi. Isaac'in onu öptüğü eylül sonlarındaki o&#160;güne kadar bekleyecekti. Ve sonra ne olursa olsun tekrar evlerine gidip Isaac orada mı diye bakacaktı.</p>
<p>Temmuz sonunda tekrar sığınağa toplanan köylüler, gecenin ortasında ter içinde, tehlikenin geçtiğini bildiren sesi duymayı&#160;bekliyordu. Sıcak bir yazdı, mahzenin havası nemli ve basıktı.&#160;Sığınakta yeni biri vardı. Savaşta tek gözünü ve sol elinin&#160;bir kısmını kaybeden zayıf asker Bay WeilerTn yeğeniydi.&#160;Ailesi iki hafta önceki hava saldırısında ölünce Hamburg'tan</p>
<p>Hessental'a gelmişti. Sığınaktakiler onu dinlemek için yarım bir daire oluşturdu, sessiz bir şekilde otururken endişeli&#160;gözlerle birbirlerine bakıyorlardı.</p>
<p>“Sekiz katlı apartmanlar, katedraller, müzeler, okullar, dükkânlar, tiyatrolar ve araçlar,” dedi adam alnı boncuk boncuk terlerken. “Hepsi saldırıda kül oldu. Binaları tuzla buz&#160;etmek için arka arkaya bombalar yağdırdılar, genelde kalabalık yerlere daha çok saldırdılar. Hemen ardından da yangın&#160;bombaları attılar. Sonunda on bin metre kare şehri resmen yok&#160;ettiler. Gece arkadaşlarımla eve dönerken Elbe'nin üzerindeki köprüden geçiyordum. Müttefiklerin attığı bombaları daha&#160;önce hiç görmemiştim. Patladıklarında kimyasal yayıyorlar,&#160;tüm muhiti alev içinde bırakıyorlardı.”</p>
<p>“Lütfen,” dedi bir kadın. “Çocuklar duyabilir.”</p>
<p>Asker sol elindeki sağlam parmaklarıyla, sarma sigarasını amcasına uzatırken sigaranın acı kokulu dumanında gözlerini kıstı. Bu sırada Christine adamın anlattıklarını duyabilmek&#160;için yaklaştı.</p>
<p>“Alevler birleştikçe büyüyordu. Birden korkunç bir uğultu duydum ve bir alev fırtınası her şeyi içine çekti. Kaçmaya&#160;çalışan insanları da... Ateş yeri eritiyor, insanların ayakları&#160;eriyen caddelere yapışıyordu. Yanan insanların nehre atladıklarını gördüm. Ama sudan çıktıklarında tekrar alev&#160;alıyorlardı. Kollarında çocuklarıyla kaçan kadınlar gördüm.&#160;Yanarak yere düştüler ve bir daha kalkamadılar. Arkadaşımla&#160;birlikte bir binaya koşup bodrumuna indik. İçerideki insanlar&#160;seslerden kullanılan bombanın türünü anlayabileceklerini&#160;söylediler. Mesela yangın çıkaran bombanın sesi bir kuş&#160;sürüsünü andırıyormuş. Yangın bombası ani bir gürültü</p>
<p>çıkarıyormuş. Su sesi çıkaran bombaysa kauçuk ve benzin doluymuş. Ama daha önce hiç böyle bir ses duymamışlar.”</p>
<p>“Yani yeni bir tür bomba kullanıyorlar, öyle mi?” diye sordu biri.</p>
<p>“Öyle diyor,” dedi Bay Weiler.</p>
<p>“İnanmıyorum” dedi bir kadın. “Bence uyduruyorsun.”</p>
<p>Asker kadından yana döndü. “Emin olun uydurmuyorum.” “O zaman neden buraya da o bombadan atmıyorlar?”&#160;“Bilmiyorum. Belki daha çok insan yaşadığı için sadece&#160;büyük şehirlerde kullanıyorlardır. Belki de ne kadar korkunç&#160;sonuçlar doğurduğunu gördükten sonra bir daha kullanmamaya karar vermişlerdir. Belki de sadece bir testtir. İki hafta önceydi. Yani belki şimdi o bombalardan yapıyorlardır. Nasıl bir&#160;strateji izliyorlar bilmiyorum!”</p>
<p>“Bu kadarı yeter,” dedi aynı kadın. Ve birkaç kadını peşine katarak mahzenin arkasına doğru yürüdü.</p>
<p>Bay Weiler elindeki sigarayı tekrar yeğenine verdi. “Onlara sonrasında olanları da anlat.”</p>
<p>“Kısa bir süre sonra bodrumdaki sıcaklık artmaya başladı, hava dumanla dolmuştu. Bana oradan ayrılmamamı söylemelerine rağmen dışarı çıkmaya karar verdim. Bodrumun kapısını ittiğimde dışarısı bir ocağın içinden farksızdı, her şey&#160;kıpkırmızıydı. Yüzüme vuran kuru rüzgâr o kadar sıcaktı ki&#160;nefes borumu yaktı. Hava resmen yanıyordu. Köprüye giden&#160;sağlam bir yol gördüm ve koşmaya başladım. Yolun yarısında üzerime bir ateş topunun geldiğini fark ettim. Gördüğüm&#160;ilk sığınağa koşup kapıyı zorladım. İçerisi hıncahınç doluydu.&#160;Yerde yatan yaralılar su için yalvarıyordu. Birden bir sarsıntı&#160;oldu, sığınak öne arkaya sallanmaya başladı. Bir duvar komple&#160;çökünce çatlaklardan içeri fosforlu bir sıvı girdi. İnsanlar kendini kaybedince arkamı döndüğüm gibi oradan çıktım. Nasıl&#160;başardım bilmiyorum, ama şehrin diğer ucuna kadar koştum.&#160;Yeteri kadar uzaklaştığımda öylece durdum ve yangını izledim. Ertesi gün ailem hâlâ hayatta mı diye bakmak için geri&#160;döndüm. Hayatta kalmayı başaranlar üst üste yığdıkları cesetleri sokaklarda yakıyordu.”</p>
<p>“Neden böyle bir şey yapsınlar ki?” diye sordu biri.</p>
<p>“Başka ne yapabilirler?” diye cevapladı Bay Weiler. “Tek tek gömecekler mi?”</p>
<p>Bir adam söze karıştı. “Hastalık yayılmasını önlemek için yakmak zorundalar.”</p>
<p>“Doğru,” dedi asker.</p>
<p>Bay Weiler tekrar yeğenine döndü. “Hadi, hikâyeni bitir.” “Saklandığım bina yıkılmıştı. Caddeler yanık cesetlerle doluydu. İnsanlar ellerinde kova ve çuvallarla etrafta dolaşıyor,&#160;kopan organları topluyordu. Bodrumlarda bulabildikleri tek şey&#160;buruş buruş olmuş yanık cesetler ya da küllerdi. Bazı kurbanları&#160;banklarda yatarken buldular. Bazılarıysa uyur gibi sırt sırta vermişti. Hepsi yangın yüzünden boğulmuştu. Evimi ararken nerede olduğumu bile bilmiyordum. Hiçbir yer tanıdık gelmiyordu.”&#160;Asker durup başını eğdi. Bir dakika sonra boğazını temizleyip&#160;başını kaldırdığında gözleri yaşlarla doluydu. “Sonra evimin sonunda bulunan kütüphanenin yandığını gördüm. Ve evime doğru&#160;koştum. Ama her şey yok olmuştu. Ne annemle babamı bulabildim ne de kız kardeşlerimi. Dün insanların yüz doksan kilometre&#160;öteden Hamburg'taki yangını gördüğünü duydum.”</p>
<p>“Orada silah fabrikası mı vardı?” diye sordu biri.</p>
<p>“Şehrin o tarafında yoktu. Hava üssü, fabrika, askeriyey<sub>e </sub>ait hiçbir şey yoktu.”</p>
<p>“Sence yanlışlıkla mı yaptılar?” diye sordu Bay Weiler.</p>
<p>“Hayır. Tam üç saat sürdü. İki gün sonra tekrar geldiler. Üç gece sonra bir daha. Kırk beş bin insanın öldüğü tahmin ediliyor. Hamburg'ta milyonlarca insan yaşıyordu ve şimdi dörtte&#160;üçü yeryüzünden silindi.”</p>
<p>Christine kollarını kendine doladı ve boğazında hissettiği düğümle sığınağın arkasına doğru yürüdü. Maria ve erkek kardeşleri boş bir patates kasasının üzerinde uyuyordu. Yetişkinler çocuklara kulaklarını tıkamaları için kumaş ya da&#160;pamuk verdiğinde rahat ettiklerini fark etmişti. Hatta yeteri&#160;kadar rahatladıklarında uyuyabiliyorlardı. Çocuklar patlamalara alışmış mıydı, yoksa bitmek bilmeyen korkularla uyuyarak baş etmek daha mı kolaydı merak ediyordu. Sığınağa bir&#160;bomba düşüp canlarını alırsa, çocuklar bunu hiç bilmeyecekti.&#160;Uyku bir kaçıştı. Christine, keşke ben de onlarla birlikte uyu-yabilsem, diye düşünürken birinin çocukları sakinleştirmek&#160;için ara sıra el yapımı içki getirdiğini hatırladı. Christine tüm&#160;şişeyi kafasına dikmek istiyordu. Çünkü duyduklarını, ancak&#160;hepsini içerse unutabilirdi.</p>
<p>Eylül ayının ortasında radyoda, Güney Almanya'daki binlerce vatandaşın toplum güvenliği adına devlete karşı gelmekten gözaltına alındığı söylendi. Bu suçlular Dachau'ya&#160;gönderilecekti. Büyükbabaya göre Nazilerin şimdiye kadar&#160;tutukladığı suçlularla birlikte Dachau, Stuttgart'tan daha kalabalık olabilirdi.</p>
<p>Ertesi sabah Christine, yemek kuyruğunda sarı yıldız takan kimse olmadığını fark edince kalbi deli gibi çarpmaya başladı.&#160;Yahudiler gitmişti.</p>
<p>Hemen Bayan Unger'm yanına gidip fısıldadı. “Siz bir şey duydunuz mu?”</p>
<p>“Hiçbir şeyden emin değilim,” dedi Bayan Unger, kısık sesle. “Ama Kleinslerin gecenin ortasında bavullarıyla birlikte evlerinden ayrıldığını gördüm. Birileri onları siyah bir&#160;Mercedes'le aldı. Bu sabah Leibermanssların evinin önünden</p>
<p>geçerken küçük Esther beni izlemek için perdeyi açtı. Normalde ben geldiğimde, annesiyle birlikte çoktan kuyruğa girmiş olurdu. Bir şeyler dönüyor.”</p>
<p>Christine o an ailesinin yemek payım aldıktan sonra Bau-ermanlara gitmeye karar verdi. Sirenler çalar ya da müttefik uçakları gelirse nereye gideceğini bilmiyordu. Fakat umurunda da değildi. Eğer evleri boşsa Almanya'dan gittiklerini anlayacak ve güvende olduklarına dair ufak da olsa bir umudu&#160;olacaktı. Bauermanlar hâlâ oradaysa koşup kapıyı çalacak,&#160;evdeyse Isaac'i görmek isteyecekti. Çünkü buna daha fazla&#160;dayanamıyordu.</p>
<p>Sabahın ilerleyen saatlerinde kasabanın diğer ucuna yürürken, Christine'in kafasından ihtimaller geçiyordu. Isaaclerin evinin enkazıyla karşılaşabilirdi. Bu görüntü hayalinde canlanırken her adımda nefesi daha da daralıyordu. Köyün bombalanan kısımlarından geçti. Hasar görmemiş taraflara geldiğindeyse evlerin boş ve bakımsız göründüğünü fark etti. Bazı&#160;insanlar kendi isteğiyle gitmişti. Ama Christine dedikodular&#160;doğru mu merak ediyordu, Gestapo tüm aileleri götürmüş olabilir miydi? Çocukların, anne babaların, aile büyüklerinin hatıralarıyla dolan boş odaları hayal etti. Hayatları sonsuza dek&#160;değişmiş ya da çok kısa sürmüştü.</p>
<p>Daha önce yaptığı gibi binanın etrafında dört kez dönmek yerine direkt olarak taş basamaklara yürüdü ve Isaaclerin kapısının önünde durdu. Kalbi göğsünde atıyor, boğazı cayır cayır yanıyordu. Girişin yarısında ve camların birinde sarı boya&#160;kalıntıları vardı. Kalıntılara rağmen Christine, yazan kelimeyi&#160;net bir şekilde okuyabiliyordu. Yahudi.</p>
<p>Hafifçe kapıya vurdu, kapı açılmadıkça daha sert vurmaya</p><div><img src="main-16.jpg" alt=""/></div>
<p>başladı. İki parmağını örgüsünde aşağı yukarı gezdirirken, <sub>0</sub>nu görür görmez gideceğim, diye düşündü. Kapı kolu döndü&#160;ve kapı birkaç santim aralandı. Aralıktan önce solgun bir yanak, ardından kahverengi bir göz göründü.</p>
<p>“Christine?” Bu Bayan Bauerman'ın sesiydi. “Burada ne yapıyorsun?”</p>
<p>“Isaac'i görmem lazım!”</p>
<p>“Isaac burada değil. Hemen gitmelisin!”</p>
<p>“Lütfen! Lütfen girmeme izin verin. Sadece bir dakika!” Basamaklarda kalmak, içeride olmaktan daha korkunçtu. Sorunu kendi çözmeye karar veren Christine, kapı kolunu tutup&#160;hızla itti. Kapı aniden açıldı. Ve biri onu kolundan tuttuğu gibi&#160;içeri çekti. Isaac karşısındaydı.</p>
<p>“Burada ne yapıyorsun!” Isaac kapıyı arkasından hızla kapadı. “Seni yakaladıkları anda tutuklarlar!”</p>
<p>“Seni görmem lazımdı!” Christine nefes nefese kalmıştı. Birden antrenin ortasında durdu ve evin bu kadar değişmiş&#160;olmasına şaşırarak etrafına baktı. Pencereleri kapatan, kapı&#160;aralıklarına tıkılan yırtık pırtık battaniyeler evi bir mağara&#160;gibi karanlık ve kasvetli yapmıştı. Gaz lambaları antre ve&#160;girişi aydınlatıyor, koridorun sonu ve merdivenlerin üstü&#160;karanlıkta kalıyordu. Soldaki geniş, kemerli eşiğin altındaki&#160;mermer yerlerde eski ocağın yanındaki iki hasır şilteden&#160;başka eşya yoktu. Dallardan, paçavralardan ve eski mobilya&#160;bacaklarından oluşan yakacaklar, yığınlar halinde istiflenmişti.&#160;Ocağın yanında eski bir kapıdan ve tahta kutulardan yapılma&#160;<sup>e</sup>ğik bir masa vardı. Masanın etrafındaki birbiriyle uyumsuz&#160;dört sandalye sicim ve tahta parçalarıyla sağlamlaştırılıp&#160;onarılmıştı. Ufak odun, tuğla ve sert kereste parçaları, mum</p>
<p>diplerinin konulduğu bir sıra eski raf, kırık yemek tabaklan ve bir sürü ezik tencere tava... Bauermanlar bu şartlar altında&#160;nasıl yaşıyordu?</p>
<p>Isaac ve annesi sararmış, incecik yüzleriyle yan yana duruyorlardı. Koyu paltolannın yakalarında Davud’un yıldızı vardı. Gözlerinin altında mor halkalar oluşan Nina, yirmi yaş yaşlanmış gibiydi. Saçlan beyazlamış, arkaya attığı örgüsü keçeleş-mişti. Isaac’in saçları onu son gördüğünden beri epey uzamıştı.&#160;Saçlannı gri fötr şapkasının altında arkaya yatırmış, uzun kısım-lannı kulaklannın arkasına atmıştı. Her ne kadar kilo vermiş ve&#160;gözleri endişeyle donuklaşmış olsa da yakışıklı yüzü hâlâ nefes&#160;kesiciydi. Christine, Isaac’i en son gördüğünden bu yana içinde biriken duyguların -acı, öfke, çaresizlik, korku- dayanılmaz&#160;ağırlığıyla adeta çöküyordu. Nefesini kesen bu ağırlık, kalbini&#160;yerinden söküp almaya çalışır gibiydi. Christine, Isaac’e doğru ilerledi, kendini onun kollanna atmamak için zor tutuyordu.&#160;Gözleri birden kapının yanında duran dört valize ilişti.</p>
<p>“Gidiyor musunuz?”</p>
<p>O sırada Bay Bauerman ve Gabriella koridorun sonunda belirdiler. Gergin yüzleri ve paltolarındaki san yıldızları Gabriella’nın elindeki mumun ışığında aydınlanıyordu. Gabriella, Christine’i görünce mumu babasına uzattı ve ona&#160;doğru koşup kollarını beline sardı. Bay Bauerman mum ışığını söndürdü ve merdivenlere oturup başını eğdi. Christine&#160;Gabriella’yı omuzlarından tutup başını okşadı, küçük kızın&#160;nasıl titrediğini hissedebiliyordu.</p>
<p>“Bizi başka yere götürecekler,” dedi Bayan Bauerman.</p>
<p>“Götürecekler mi?” Christine boğazında bir yumru hissetti. “Nereye?”</p>
<p>“Bilmiyoruz,” dedi Isaac. “Bugün gelecekler. Gitsen iyi olur.”</p>
<p>Christine’in gözleri yaşlarla doldu. “Benimle gel,” dedi yalvararak. “Lütfen... Yıldızı çıkarırız. Herkese kuzenim olduğunu söyleriz.”</p>
<p>Isaac ona doğru yürüdü. “Olmaz. Ellerinde isimlerimiz var. Bu hiçbir işe yaramaz. Buraya hiç gelmemeliydin.” Gabriella’mn kollarını Christine’in belinden çekti ve Christine’i nazikçe kapıya doğru itti. Yüzü oldukça sertti. Christine, Isaac’in ellerini yakalayıp tutunmaya çalıştı.&#160;Ama Isaac, sanki Christine hastalıklıymış gibi ellerini çekti.&#160;Isaac’in her kaçamak hareketi Christine’in kalbinde büyük bir&#160;yara açıyordu.</p>
<p>“Lütfen Isaac. Bırak yardım edeyim.” Christine’in sesi titriyordu. “Bize gel. Saklan. Seni götürmelerine izin verme.”</p>
<p>Isaac, Christine’i hafifçe itti “Biz iyi olacağız. Sadece biraz zaman alacak. Bizi cephane fabrikalarında işe sokacaklar. Savaş bittiğinde tekrar birlikte olacağız, unuttun mu? Şimdi&#160;ailenin sana ihtiyacı var Christine. Benim ailemin de bana.&#160;Emirlere uymamak hayatta kalma şansımızı azaltmaktan başka bir işe yaramayacak. Evine dön ve güvende kal.” Kapıya&#160;vardıklarında Christine kapıya yaslandı. Başım iki yana sallarken yanaklarından yaşlar süzülüyordu. Isaac önce ayakkabılarına baktı, sonra annesine. Christine’in gözleri hariç her&#160;yere bakıyordu. Sonra aniden Christine’i kollarına aldı. Güçlü&#160;kaslarıyla omuzlarını okşarken başını boynuna gömdü. Aldığı&#160;derin, titrek nefesleri yavaşça veriyordu. Christine’i uzun bir&#160;süre kollarında tuttu. Ve kulağına fısıldadı.</p>
<p>“Seni hâlâ çok seviyorum, Christine. Her zaman da</p>
<p>seveceğim.” Sonra onu yavaşça bıraktı ve bir adım geriledi, Christine kendini aniden güçsüz hissetti, sanki Isaac vücudundaki tüm gücü almıştı. Isaac'in sıcaklığına hasret duyarak&#160;ona doğru yürüdü. Ancak Isaac onu kolundan tuttu ve&#160;dışarıdaki basamaklara itip kapıyı kapadı.</p>
<p>Christine kapıyı yumruklamaya başladı ama Isaac kapıyı açmıyordu. Sokağın köşesinden dönen aracın gürültüsüyle&#160;Christine arkasına döndü. Arkası branda kaplı askeri kamyon&#160;ona doğru geliyordu. Kamyonun içi makineli tüfekleri olan&#160;askerlerle doluydu. Christine basamaklardan aşağı indi ve kaldırım boyunca koştu, gözyaşları yüzünden önünü görmekte&#160;zorlanıyordu. İki blok sonra nefes nefese kalarak yavaşladı.</p>
<p>Yürümeye devam ederken arkasından başka bir kamyonun geldiğini fark etti. Ağladığını görüp durmalarından korkuyordu, bu yüzden hemen yüzünü sildi. Gözlerini kaldırımdan&#160;ayırmayarak ilk soldan döndü ve taş bir evin köşesine kadar&#160;koştu. Tam köşeden döndüğünde bir astsubayla çarpıştı. Adam&#160;kara bir duvar gibiydi. Siyah yakasındaki gümüş kuru kafa,&#160;çapraz kemikler ve SS harfleri güneşte parıl parıl parlıyordu.&#160;Christine yalpalayarak geriledi. Adam onu önce dövecekmiş&#160;gibi sıkıca bileğinden tuttu, fakat karşısında bir bayan olduğunu fark edince bileğini bırakıp gülümsedi. Christine adama&#160;baktığında beyninden vurulmuşa döndü, kalbi şakaklarında&#160;atıyor gibiydi.</p>
<p>“Bu acelen nedir, küçük bayan?”</p>
<p>“Şey... Çok özür dilerim efendim.” Sesinin titremesini engellemeye çalışıyordu. “Size çarptığım için özür dilerim.<sup>-</sup>'&#160;Christine otomatik olarak elini kaldırdı ve zorunlu Hitler selamını vermek istedi, ama adam eldivenli eliyle dirseğini tutup&#160;<sub>0</sub>nu durdurdu. Çelik gibi mavi gözleriyle Christine'e baktı,&#160;onu tepeden aşağı süzerken köşeli çenesini oynatıyordu. Astsubayın yanındaki tombul asker ise dolgun dudakları ve gri&#160;çarpık dişleriyle Christine'e gülümsüyordu.</p>
<p>“Bir sorun mu var?” diye sordu astsubay. “Senin için yapabileceğim bir şey var mı?”</p>
<p>“Hayır, hayır efendim. Teşekkür ederim, ben iyiyim.”</p>
<p>“Senin gibi tatlı bir Alman kızı böyle ağlamamak.”</p>
<p>“Özür dilerim, ama gitmek zorundayım.” Christine yana doğru bir adım attı. “Annem bekliyor.” Bir an askerlerden birinin onu kolundan tutacağını düşündü, ama sonra öne atılıp&#160;kaldırımdan aşağı inmeye başladı.</p>
<p>“Bayan,” diye seslendi başçavuş, monoton bir ses tonuyla. Christine yavaşladıysa da durmadı.</p>
<p>“Bayan!” Bu sefer durdu.</p>
<p>“Lütfen buraya gelin.”</p>
<p>Christine ellerini önünde birleştirdi ve kalbi göğsünü zorlarken yavaşça geri döndü. “Buyurun efendim?”</p>
<p>Adam kollarını arkasında bağladı. “Adın nedir?” “Christine.”</p>
<p>Başçavuş, uzun boylu astsubaya baktı ve aralarında özel bir espri geçmiş gibi gülümsedi. Ardından elini ceketinin&#160;düğmelerinde gezdirmeye başladı. “Erkek arkadaşın var mı,&#160;Christine?”</p>
<p>“Evet.”</p>
<p>“Farkında mısın bilmiyorum, ama SSTerin güçlü, güzel Alman kadınlara ihtiyacı var. Senin gibi güzel bebeklerimizin&#160;olması için. Aryan ırkını çoğaltmak için bu sizin göreviniz,&#160;bunu daha önce duydun değil mi?”</p>
<p>“Duydum.” Kelimeler ağzından zor çıkıyordu. “Führer bana söyledi.”</p>
<p>Kıdemli asker başını arkaya atıp sesli bir kahkaha attı. “Führer mi söyledi?!” Gülerken kamı inip çıkıyor, astsubayı&#160;dirsekliyordu. “Führer söylemiş! Başka ne söyledi? Savaşı kazanmak için bir sonraki stratejisini de söyledi mi?”</p>
<p>“Hayır. Vatanımızı gururlandırmam gerektiğini söyledi. Bu yüzden erkek arkadaşımla hemen evlenmeyi planlıyoruz.”</p>
<p>“Ama erkek arkadaşın sıradan bir Wehrmacht askeri, değil mi?” Christine başını aşağı yukarı salladı.</p>
<p>Asker boynunu kaldırdı ve yakasındaki parlak harflere dokundu. “Ama bunları gördün değil mi? Ben SS'im. Sadece Almanlığının 1800'lere kadar dayandığını kanıtlayanların SS&#160;olabildiğini biliyor muydun? SS'lerle birlikte olan kadınlar da&#160;öyle! Hitler çocuk sahibi olanlara madalya bile veriyor. Üç&#160;çocuğa bronz, beş çocuğa gümüş, altı ve üstüne altın. Bu savaşı kazandıktan sonra elit tabaka olacağız.” Adam öne doğru eğildi ve bir ağaç oyuğundaki tavşanı koklayan ayı gibi&#160;Christine'in boynunu kokladı. Christine hareketsiz bir şekilde&#160;beklerken dizleri tir tir titriyordu. Ardından subay Christine'in&#160;saçlarına dokunmak için elini uzattı. “İstediğin her şeye sahip&#160;olabilirsin.”</p>
<p>“Özür dilerim efendim. Ama artık eve gitmem gerek. Annem iyi değil. Kardeşlerime bakmam için bana ihtiyacı var. Tifüsten şüpheleniyoruz.”</p>
<p>Tifüs kelimesini duyunca gerileyen başçavuş, elini hemen pantolonunun bacağına sildi.</p>
<p>“Git o zaman.” Christine hiç vakit kaybetmeden döndü ve arkasına bile bakmadan koşmaya başladı.</p>
<p>Christine dönüş yolu boyunca hiç durmadan koştu. Isaac ve ailesi akimdan bir türlü çıkmıyor, onlara yardım etmek için ne&#160;yapabileceğini düşünüyordu. Bayan Unger, Kleinsların gece&#160;yarısı evi terk ettiğini söylemişti. Belki de onlar saklanacaktı?&#160;Eğer onların nereye gittiğini bulabilirse Bauermanlar da yanlarına gidebilirdi. Tabii, artık çok geç değilse. Bauermanlar&#160;caddede gürültülerini duyduğu kamyonlardan biriyle çoktan&#160;gitmiş olabilirdi. Ne yapacaksa tek başına yapamazdı. Bauer-manlara gittiği için çok sinirleneceğini bilse de neler olduğunu&#160;annesine anlatmak zorundaydı.</p>
<p>Eve girdiğinde direkt mutfağa koştu. Annesi yaklaşan kış için son domateslerden konserve yapıyordu. Omzuna lekeli&#160;bir bez atmış, elleri kıpkırmızı olmuştu.</p>
<p>“Anne!” Christine nefes nefese bağırdı. “Bugün... Bugün Bauermanlara gittim. Sonra...”</p>
<p>Annesi hızla başını kaldırdı. Christine cümlesini bitireme-den elindeki bıçağı bıraktı ve elini beze kurulayıp Christine'e doğru yürüdü.</p>
<p>“Neden? Aklından neler geçiyordu? Eğer yakalansaydın neler olabileceğini biliyor musun?”</p>
<p>“Tehlikeli olduğunun farkındayım, ama Isaac'i görmem lazımdı. İçeri girmeyecektim, ama girdim. Onları götürecekler anne. Bir şey yapmak zorundayız! Orada oturmuş Nazilerin&#160;onları götürmesini bekliyorlar!”</p>
<p>Rose ellerini Christine'in omuzlarına yerleştirdi. “Üzgünüm Christine. Yardım etmek istediğini biliyorum, fakat yapabileceğimiz hiçbir şey yok. Köydeki tüm Yahudileri topluyorlar. Onları durduramayız. Eğer durdurmaya çalışırsak bizi de alacaklar. Isaac'i önemsediğini biliyorum, onu ve ailesini ben</p>
<p>de önemsiyorum. Ama sen, Maria, Kari ve Heinrich benim için daha önemlisiniz. Ve benim görevim ailemi korumak.”</p>
<p>Christine'in yüzü düştü, sanki tüm gücü aniden bitmişti “Peki onlara ne olacak?”</p>
<p>“Bilmiyorum. Çalışma kamplarına gönderileceklerini duydum.”</p>
<p>“Dachau'ya mı?”</p>
<p>“Bilmem. Umarım orası değildir.”</p>
<p>“Neden ki?” Christine'in sesi güçsüzleşmişti. “Bir şey mi duydun?”</p>
<p>Annesi Christine'in gözlerine bakıp alnını kırıştırdı. “Dachau'da insanların öldüğünü duydum.”</p>
<p>Christine'in kalbindeki kara boşluk acıyla büyüyordu adeta. Christine masaya gitti ve oturdu. “Oraya gönderildiklerini düşünmüyorum.” Masaya askerler gibi dizilmiş domates konservelerine bakıyordu. “Isaac cephane fabrikalarında çalışacaklarını söyledi.”</p>
<p>“Umarım haklıdır. Çünkü artık neye inanacağımı bilmiyorum. Naziler savaşı kazanacağımızı kısa süre sonra tüm dünyayı yöneteceğimizi söylüyorlar. Dünyayı yönetmek falan&#160;umurumda değil. Ailem için yeterince yemek, başımızın üzerinde çatı istiyorum. Isaac ve ailesini kurtarmak istediğini biliyorum, ama bunu nasıl yapabiliriz ki? Emirlere uyduğumuz&#160;sürece iyi olacağız.”</p>
<p>“Bayan Bauerman da öyle diyordu,” diye fısıldadı Christine, gözleri dolarak. “Ama bak şimdi neler yaşıyorlar.”</p><div><img src="main-17.jpg" alt=""/></div>
<p>Ertesi sabah hava soğuk ve karanlıktı. Sokaklar, binalar ve bulutlar bir mezar taşı gibi griydi. Annesi uyandırmak&#160;için omzunu dürttüğünde oda o kadar karanlıktı ki Christine&#160;gece olduğunu ve sirenlere rağmen uyanmadığını sandı. Sonra&#160;erken kalkması gerektiğini hatırladı. Maria'yla birlikte bahçede çalışacağına söz vermişti. Köydeki diğer kadınlarla birlikte iki sepet elma karşılığında çiftçi Erkert'in bahçesindeki&#160;elmaları toplayacaklardı. İki oğlunu da savaşta kaybeden Bay&#160;Erkert karısıyla birlikte küçük çiftliklerini çevirmeye çalışırken esirlerden ya da Hitler kızlarından yardım almayı tercih&#160;etmiyordu.</p>
<p>Christine, eğer elinde olsa yatağından hiç çıkmayabilirdi. Isaac ailesiyle birlikte çoktan bir kamyona bindirilip götürülmüştü. Tanrı bilir nereye... Onu bir daha görememe ihtimalini&#160;düşündükçe yataktan çıkmış çıkmamış ne fark ederdi? Ama&#160;başka seçeneği olmadığı için bir iç geçirip doğruldu. Şişmiş&#160;gözlerini ovuştururken uyandığını anlaması için annesine&#160;başını salladı. Annesi odadan çıktıktan sonra Christine sıcak&#160;kuştüyü örtüsünün altından çıktı ve üzerini giydi. Beynine&#160;uyuşuk hareketlerle cevap veren eli ayağı, uzun zaman önce&#160;batan bir geminin ıslak kerestelerine benziyordu.</p>
<p>Saat sekiz olduğunda Christine ve Maria yamacın tepesinde elma topluyordu. Burası o güneşli günde dünyanın daha güzel&#160;olamayacağını düşündüğü yerdi. Isaac'in onu öptüğü bahçe.&#160;Şimdiyse sahiplerinin yediği, aç hırsızların çaldığı koyunlar&#160;dahil olmak üzere, her şey gitmişti. O günkü güneş yerini hafif&#160;bir sise bırakmış, bulutlar tehditkâr bir şekilde alçalmıştı. On&#160;kadın daha olmasına rağmen bahçe, ara sıra duyulan kuş cıvıltıları dışında sessizdi. Kimse konuşup gülmüyor, genç kadınlar dedikodu bile yapmıyordu. Yaptıkları tek şey siren sesleri&#160;duyulup müttefik uçakları görünmeden önce işlerini bitirmek&#160;için motor gibi çalışmaktı.</p>
<p>Christine'in omzundaki sepet o kadar ağırdı ki dallara uzanıp elmaları toplarken ıslak toprağa yığılıp kalmamak için tüm gücüyle çabalıyordu. Şimdi hatırlamasa da dün gece gördüğü&#160;kâbuslar yüzünden içine bir de endişe yerleşmişti. Gri bulutlar&#160;bile üzerine geliyor gibiydi.</p>
<p>Saat on olduğunda sis kalkmaya başladı. Ama meyve bahçelerinin altındaki ıslak, ekilmemiş tarlaların üzerinde kalan yarım yamalak sis, dünyaya bulutların üzerinden bakıyormuş&#160;gibi bir görüntü yaratıyordu. Bir saat içinde buradaki elmaları toplayıp yamacın altındaki son bahçeye doğru yürüdüler.&#160;Christine bir an önce işi bitirip eve gitmek istiyordu.</p>
<p>Islak yaprakların içine gizlenmiş son elmaları toplamaya</p>
<p>öyle odaklanmıştı ki onlara doğru gelen trenin tanıdık sesini duyduğunda bakma gereği bile duymadı. Ama Maria işini bırakıp yaklaşan lokomotife doğru baktığında Christine kardeşinin baktığı yöne döndü. Ve gördüğü manzara karşısında&#160;donakaldı.</p>
<p>Zift gibi kara bir tren, devasa bir canavar gibi sisi yararak geliyordu. Trenin iki yanında anteni andıran Nazi bayrakları vardı. Lokomotifin arkasında, normalde büyükbaş hayvan&#160;taşınan altı vagon vardı. Her vagonun üzerine beyaz harflerle ‘Nazi Almanyası'nın malıdır,' yazılmıştı. Vagonlardaki&#160;dikenli tel örgülerle kaplı iki küçük camdan, içeri hapsedilmiş insanların hastalıklı yüzleri ve ciddiyetle bakan gözleri&#160;görünüyordu. Aralıklardan uzanan eller, adeta özgürlük için&#160;yalvarıyordu.</p>
<p>Christine bir çığlık duyduğunu sandı, ama emin olamıyordu. Trenin gürültüsü, pistonun pompa sesi ve demir tekerleklerin takırtıları tüm sesleri bastırıyordu. Bahçedeki diğer kadınlar elleri ağzında, sepetleri omuzlarından kaymış, ağaçların altından bakıyorlardı.</p>
<p>Christine sepetindeki elmaların bir kısmını çıkardı ve trene doğru koştu. Tren ilerlerken Christine kenardaki yoldan yetişmeye çalışıyordu.</p>
<p>“Yakalayın!” diye bağırdı. Yük vagonlarının yanında koşuyor, uzanan avuçlara elma fırlatıyordu. “Yiyecek!” Çoğu elma yere düşüyor, yüzüne ya da başına çarpıyordu. Ama kan,&#160;kir içindeki eller birkaç elmayı yakalamayı başarıp hızla tel&#160;örgüden içeri soktu. İnce, grimsi eller Christine'e bir zamanlar gördüğü bir resmi hatırlattı. Balığı yuvasında yakalayan o&#160;yılan balığını.</p>
<p>Christine trene yetişmeye çalıştı ama uzun, geniş virajdan dönen tren tüm hızıyla devam ediyordu. Lokomotif hızla gözden kayboluyor, ağaçlarla kaplı orman vagonları tek tek yutuyordu. Nefes nefese kalan Christine, dizlerinin üzerine düştü. Elmalar her yere dağılırken, avuçlarına taşlar saplanmıştı.&#160;Christine, son yük vagonunun ormanın karanlığında gözden&#160;kayboluşunu izledi.</p>
<p>“Christine!” Maria ablasının yanına koştu. “Ne yapıyorsun!”</p>
<p>Christine yumruklarını yere vurarak bağırdı. “Isaacler o trende olabilir! Bu zavallı insanlara ne yapıyorlar, Maria?”</p>
<p>Maria ablasının kalkmasına yardım ettikten sonra dizlerindeki çakıltaşlarıyla toprağı silkeledi.</p>
<p>“İyi misin?”</p>
<p>“Değilim! Hiçbir zaman da olmayacağım!”</p>
<p>Christine gözyaşlarıyla birlikte çamur içinde kalan yanaklarını sildi. Az önce gördüğü şeye mantıklı bir açıklama getirmeye çalışıyor ama iki düşünceyi bir araya getiremiyordu. Maria etraftaki elmaları toplayıp Christine'in sepetine koydu.&#160;Bir yandan da trenin sesi giderek uzaklaşırken ağaçlarla şekillenen hışırtılı tünele bakan ablasını inceliyordu. Christine&#160;sonunda bahçeye döndüğünde midesinde bir ağrı ve bulantı&#160;vardı.</p>
<p>“Belki Isaac o trende değildir,” dedi Maria.</p>
<p>Christine, hiçbir şey söylemeden, kardeşinin peşinden elma ağaçlarının bulunduğu son sıraya doğru yürüdü. İşine devam&#160;etmeye çalışsa da gözyaşlarını bir türlü durduramıyordu. Elma&#160;toplamak yerine, A şeklindeki merdivenin altında durdu ve&#160;Maria'nın ona uzattığı elmaları sepetine koymaya başladı.</p>
<p>Kendini Isaac'in o trende olmadığına ikna etmeye çalışmasına rağmen gözünün önüne hep aynı sahne geliyordu. Isaac, kız&#160;kardeşi ve annesine sıkıca sarılıyordu. Tel örgünün dışından&#160;Christine'in sesinin geldiğini fark ettiğindeyse hızla başını&#160;kaldırmıştı. Isaac yük vagonlarında olamaz, diye düşündü. O,&#160;bir hayvan gibi taşınmayacak kadar kusursuz ve zeki. Hem&#160;babası avukat, annesi aristokrat. Hayır hayır, hiç mantıklı değil. Ne kadar çabalasa da Isaac ve ailesini, ellerinde valizlerle,&#160;tren istasyonunda hayal etmeden duramıyordu.</p>
<p>Bahçedeki kadınlar bir saat içinde işlerini bitirdi ve Bay Erkert öküz arabasıyla, onları kasabaya götürmeye geldi.&#160;Yorgun düşen kadınlar sırtlarındaki elma sepetlerini ve kendi&#160;paylarına düşen elmaları arabaya yükledikten sonra kendileri&#160;de binip uçsuz bucaksız ufuğu izlemeye başladılar. Christine&#160;arabaya tutundu, ama kendini yukarı çekerken fikrini aniden&#160;değiştirdi.</p>
<p>“Ben yürüyerek geleceğim. Biraz yalnız kalmam lazım.” Maria başını iki yana salladı. “Olmaz!” Gözleri ablasına&#160;yalvarırcasına bakıyordu. “Lütfen gel, Christine. Elmalar için&#160;yardım etmen lazım. Hem burada yalnız kalman çok tehlikeli!”</p>
<p>“Bir şey olmaz.” Aslında bir uçaksavar gelip acısına son verse umurunda bile olmazdı. Tabii, bunu kız kardeşine söyleyemiyordu. “Ormanlar güvenli. Küçük bir yürüyüş yapıp&#160;hemen geleceğim. Söz veriyorum.”</p>
<p>Maria'nın suratı düştü. “Ama uzun sürmesin, tamam mı? Annem endişelenir. Zaten gitmene izin verdiğim için bana çok&#160;sinirlenecek.”</p>
<p>“Söz, dikkatli olacağım. Anneme seni dinlemediğimi söy</p>
<p>lersin.”</p>
<p>Öküzler yürümeye başladığında, Christine yorgun kadınlarla dolu toprak yolda sallanarak ilerleyen arabayı izledi. Arabanın en ucunda, bacaklarını dışarı sallayarak ablasını izleyen Maria'nın yüzü korku doluydu.</p>
<p>Christine kardeşine öpücük attıktan sonra arkasına dönüp tepelere doğru yürümeye başladı. En aşağıdaki bahçenin üst&#160;köşesine geldiğinde, altın rengi yapraklarla çevrelenmiş, tekerlek izleriyle kaplı yolu takip etti. Ta ki IsaacTe yan yana&#160;oturdukları banka gelene kadar. Christine eski bankta bir dakika kadar oturduktan sonra devam etmeye karar verdi. Ağaçların arasına yığılmış kesik odunlardan oluşan şeridi geçti ve&#160;toprak keçi yoluna gelene dek giderek daha hızlı tırmandı.&#160;Dar patika, dik bir şekilde ormana doğru ilerliyordu. Christine, yüksek ladinlerle dolu ormana çabucak tırmanabilmek&#160;için kendini zorladı. En tepede hava mis gibi kokar, her zaman&#160;durgun olurdu. Her daim yeşil kalan dalların arasından gökyüzünü görmek mümkündü.</p>
<p>Ormanın en yüksek noktasında, en yaşlı ve en uzun ağaçların yanında, yamacın yanından fırlayıp devasa bir balinanın kamburunu andıran büyük, düz granit bir çıkıntı vardı. Christine, her zaman balinanın hava deliği olduğunu hayal ettiği, kıvrımlı çıkıntının köşesine tırmanıp oturdu. Batıda Comburg'u,&#160;“İsa'nın Kalesi'ni” görebiliyordu. Yüksek duvarlarla çevrelenen orta çağdan kalma, iki bin yıllık katedral masallardaki&#160;saraylar gibi sonbaharla sararmış tepelerin arasında kalmıştı. Katedralin hâlâ ayakta olduğunu görmek Christine'in içini rahatlatmıştı. Sonra birden aklına bir şey geldi. Yahudiler&#160;manastırın ek binalarına, tünellerine ve gizli odalarına saklanmış olamazlar mıydı? Bunu düşünmem gerekirdi, diye geçirdi&#160;içinden. Isaac 'e ailesini oraya götürmesini söylemeliydim. Bir&#160;şeyler yapmalıydım. Neler olacağını beklemek dışında herhangi bir şey.</p>
<p>Tepeden bakıldığında köyde hiçbir değişiklik yoktu, ama Christine her şeyin değiştiğini biliyordu. Artık çocuklar ama-vutkaldırımlı sokaklarda çok nadir oynar olmuştu. Askerlerin,&#160;tankların ve motosikletlerin uğultusu caddelerden hiç eksik&#160;olmuyordu. Tüm evler enkaza dönmüş, insanlar gece yarısı&#160;çalınan bir kapıyla sırra kadem basmıştı. Christine kaç kişinin&#160;merdiven altlarında, dolap arkalarında, odalarda ve kilerlerde&#160;saklandığını merak etti. Ama bu yükseklikten hiçbirini göre-miyordu, görebildiği tek şey evinin karşısındaki kilisenin kulesi ve turuncu kil kiremitli çatılardı.</p>
<p>Christine karşısındaki manzaraya baktığında her şeyin aynı kaldığını hayal edebiliyordu. Ama gözlerine tanıdık gelenler,&#160;kalbi ve ruhunda hissettiklerinden çok farklıydı. Bir zamanlar&#160;onu mutlu, canlı hissettiren çam kokusu ve taze havayı içine&#160;çekerek derin bir nefes aldı. Ancak hiçbir şey hissetmedi. Görüyor ama hissetmiyordu. Oradaydı ama yaşamıyordu. Gözlerini kapadı ve Isaac'in yüzünü gözünün önüne getirmeye&#160;çalıştı.</p>
<p>Bulutların arkasından çıkmaya başlayan güneş alnını ve yanaklarını ısıtıyordu. Christine, ufacık bir sıcaklık değişimi&#160;de olsa, bir şey hissedebildiği için minnettardı. Rüzgârın&#160;nazik fısıltıları, tepenin diğer yanında bir okyanus varmış&#160;gibi, uzaktan işitilen dalgalan anımsatıyordu. Ama sonra&#160;Christine birden gözlerini açıp doğruldu, başını yana eğdi&#160;ve etrafı dinlemeye başladı. Önce fazla bir şey duyamadı,&#160;sonra ses giderek yükseldi. Christine yüreğinde o tanıdık</p>
<p>korkuyu hissederken, kalbi küt küt atmaya başladı. Sirenin acı çığlıkları köyün üzerinde yükseliyordu. Christine ne&#160;yapacağına karar veremeyerek olduğu yerde kaldı. Saniyeler&#160;sonra yaklaşan uçakların motorlarından çıkan uğultuları&#160;duydu. Hızla yerinden fırladı. Uçaklar ağaçların üzerinde,&#160;hemen arkasındaydı. Christine birden vurulduğunu hayal etti.&#160;Üzerine mermi ve odun parçalarının yağdığı ağaçlara çarpa&#160;çarpa tepeden aşağı yuvarlanacaktı. Yeşil ağaç örtüsünün&#160;altında, hızla geriye koştu ve geniş gövdeli bir ladinin&#160;arkasına saklandı. Gökyüzünü dolduran yüzlerce bombanın&#160;gölgesi, devasa helikopter böceklerinden oluşan bir sürüyü&#160;andırıyordu.</p>
<p>Görünürdeki uçaklar giderek çoğalıyor, ağaçlar ve toprak şiddetle sallanıyordu. Öndeki uçak ölümcül hedef göstergesini hava üssüne çevirip köyü güçlü rüzgârıyla sarsarken,&#160;Christine olanları korku içinde izliyordu. Saniyeler içinde,&#160;bir otomatik tüfeğin haznesinden saçılan mermiler gibi, çatı&#160;ve kulelerin üzerine yağmaya başlayan yüzlerce bomba, öğle&#160;güneşinde bir gümüş gibi parlamaya başladı. Christine bombaların çıkardığı fısıltıları duymadığı için bir an tüm bunları&#160;kafasında canlandırdığını düşündü. Fakat sonra duyduğu bir&#160;şeyi hatırladı: Füzelerin çığlıklarını ancak tam altındaysanız&#160;duyabilirsiniz. Şimdi Christine uçakların tam altındaydı ve şi-şik gövdelerinden çıkan ölümcül füzeleri görebiliyordu. Birden aklına Bay Weiler'm yeğeninin sığınakta, Hamburg saldırısı hakkında anlattıkları geldi ve vücudu giderek kasılmaya&#160;başladı. Belki de bunlar başka tür bombalardı. Belki de bu&#160;yüzden ses çıkarmıyorlardı. Taş binaları eriten, insanları küle&#160;çeviren bombalardan...</p>
<p>Christine ilk patlamayı beklerken, yer ayağının altından kayacakmış gibi ağaca sıkıca sarıldı. Gümbürtü ayaklarının&#160;altını titretirken Christine ilk patlamayla yerinden sıçradı.&#160;Köy ateş ve dumanın kara perdesinin arkasında yok olurken&#160;arka arkaya düşen bombaların sesi vadide yankılanıyordu.&#160;Daha şimdiden köyün yarısı yıkılmıştı. Bombaların gümüş&#160;rengi parlaklığı yükselen duman bulutlarının içinde kayboluyordu. Christine her an çökecekmiş gibi güçsüzleşen bacaklarının onu daha fazla taşımadığını fark etti. Uçaklar geri&#160;dönüp uzaklaşmıştı, ama arkalarından gelen diğer grubun&#160;hava üssünü bombalaması uzun sürmedi. Gökyüzünde beliren üçüncü uçak filosu köyü tekrar bombalamaya başladığında, Christine daha fazla dayanamadı ve dizlerinin üzerine&#160;çöküp ağaca yaslandı.</p>
<p>Sanki saatler sürmüş gibiydi. Vadiden alev ve dumanlar yükselirken Christine uyuşmuş bir halde düşen bombaları izliyordu. Yanan evlerin kavruk kokusu midesini bulandırmıştı.&#160;Öğürdüyse de boş midesinden safradan başka bir şey çıkmadı.&#160;Nihayet uçaklar gözden kaybolmuş, motor uğultularının gürültüsü yerini alev çıtırtılarına ve uzaktan gelen acı çığlıklara&#160;bırakmıştı.</p>
<p>Christine sersemlemiş bir halde ağacı bıraktı ve tepeden aşağı, eve doğru koşmaya başladı. Her zamanki patika yerine doğruca aşağı yönelmişti. Çalıları ezip geçerken dallar ve&#160;dikenler kollarını çiziyordu. Kolları ve bacakları, aynı küçükken taşıdığı uzun bacaklı bez bebek gibi, beyninden bağımsız&#160;hareket ediyordu. Korkudan kaybettiği aklı, bir bez bebeğe&#160;dönüşen uyuşuk bedenini bir şekilde direkt olarak eve yönlendirmişti.</p>
<p>Yarım saat sonra Christine her tarafından ateş ve dumanların yükseldiği köye girdi. Bacakları titriyor, göğsü hızla inip&#160;kalkıyordu. Yüzü toprak ve ter içinde kalmıştı. Yanmış binaların&#160;ve insan etlerinin asitli kokusu öğürmesine sebep olmuştu.&#160;Eliyle ağzını kapadıktan sonra alevlerle kaplı caddelerin ve yıkık&#160;binaların etrafından bir yol bulmaya çalışarak koşmaya başladı.&#160;İnsanlar sokaklarda koşturuyor, sevdiklerinin adını haykırıyor,&#160;çıplak ellerle enkazları kazmaya çalışıyordu. Köylülerden&#160;bazılan olduğu yerde kalmıştı. Bir şeyler mırıldanıp boş boş&#160;etrafa bakan zavallı insanlann saçlannın arasından, kol ya da&#160;bacaklannda kanlar akıyordu. Kıyafetleri yanmış, paramparça&#160;olmuştu. Amaçsızca dolanan çıplak ayaklı çocuklann gözlerinin&#160;akı is kaplı yüzlerinde parlak bir ay gibi ışıldıyordu. Christine,&#160;ona uzanan yüzü ve kollan yanmış adamdan kaçmak isterken&#160;neredeyse yere kapaklanıyordu.</p><div><img src="main-18.jpg" alt=""/></div>
<p>Sonunda Schellergasse Sokağı'nın köşesini bulabilmişti. Ama sokağa giremeden durdu. Yolu kaplayan kahverengimsi dumanın yoğunluğu yüzünden sadece yokuşun yansını görebiliyordu. Alevler içindeki köyün sıcaklığına rağmen Christine titremesine engel olamıyordu. Korkunun yüreğine düşürdüğü buz&#160;yüzünden tek bir adım bile atamıyordu. Önlüğünü çıkanp iki&#160;elinin arasında buruşturduktan sonra burnuyla ağzını kapadı.&#160;Sokağa saçılmış kiremitlerin, kınlmış tuğlalann, yanmış kerestelerin ve parçalanmış camlann etrafından geçerek yürümeye&#160;başladı. Dumanların arasından önüne çıkan, tüyleri yanmış bir&#160;kedi, ona acı acı miyavladı. Sol tarafta dağılmaya başlayan duman kilisenin önünü ve kulesini görünür kılmıştı. Kilisenin ön</p>
<p>bahçesinde bir moloz yığını için için yanarken katedralin iki penceresinde alevler vardı. Christine biraz ilerdeki komşularının ahırım da görebiliyordu, yıkık ahır alevler içindeydi. Karşı&#160;taraftaki duman da kalktığında Christine, Sokağı net bir şekilde&#160;görmeye başladı. Artık sis perdesi kalkmıştı. Christine nefesini&#160;tuttu ve karşılaşacağı dehşet dolu manzara için kendini hazırladı. Ve aninden tiz bir çığlık attı. Evleri yıkılmamıştı. Ön camlar patlamış, erik ağaçlarının üst dallan yanarak eğrilmişti, ama&#160;çatı ve duvarlar sapasağlam duruyordu. Christine, yanaklann-dan yaşlar dökülerek, yokuşun geri kalanını koştu ve evin açık&#160;kapısından girip üst kata çıktı.</p>
<p>“Anne! Büyükanne! Maria!” Koridorlarda bağırarak koşmaya devam etti ama kimseden cevap alamadı. Hızla merdivenlerden indi ve dışan fırladı. Büyükanne kolunu tutarak odunluğun yanında ağlıyordu. Christine büyükannesini öyle görünce, nefesinin kesildiğini hissetti. Büyükanne alevler içindeki ahıra&#160;o kadar yakındı ki yüksek, turuncu alevler küçük bedenini aydınlatıyordu. Yanan bileği ve sağ eli kabarmıştı.</p>
<p>“Oradan uzak dur!” diyen Christine'in çığlığı ateşin çıkardığı çatırtıları bastırmıştı. Ardından büyükannesini tutup hızla evin öbür tarafına götürdü. “Herkes nerede?”</p>
<p>“Maria çocukları markete götürdü.” Gözlerini yanan ahırdan alamayan yaşlı kadının sesi oldukça düzdü. “Siren çalmadan önce çıktılar. Annen nerede bilmiyorum. Galiba seni aramaya çıkmıştı.”</p>
<p>Christine göğsünün sıkıştığını fark etti. Bahçeden Maria'yla birlikte dönmediği için annesinin başına bir şey gelirse kendini asla affedemezdi. “Büyükbabam?” diye sordu, büyükannenin yaralı kolunu incelerken.</p>
<p>Büyükanne alevleri gösterdi. “İçeride. Odunluğun alev almasından korktu. Yangını söndürmeye çalıştı, ama ahırın duvarı üzerine düştü.”</p>
<p>Christine boğazında acı bir düğümle yanan ahıra baktı. Hitler Gençliği'nden bir grup bahçeye girdi ve ellerindeki&#160;kovalan birbirlerine uzatarak odunluğa sıçramak üzere olan&#160;alevleri söndürmeye başladı. Gözyaşlarının dökülmemesi için&#160;elinden geleni yapan Christine, kolunu büyükannesine sarıp&#160;kulağına fısıldadı. “Çok üzgünüm.” Tam o sırada annesinin&#160;duman kaplı sokaktan onlara doğru koştuğunu gördüler. Eli&#160;yüzü is içindeydi, alnından damlalar halinde kanlar akıyordu.&#160;Christine annesini görünce kuş gibi hafiflemişti. “Herkes iyi&#160;mi?” diye bağırdı Rose. Yüzü korkudan perişan bir haldeydi.</p>
<p>“Maria'yla çocuklar nerede bilmiyoruz!” dedi Christine. Ardından sustu ve söylediklerinden sonra onu tutmak için elini annesinin koluna koydu. “Çok üzgünüm anne. Büyükbabam öldü.”</p>
<p>Christine bir an annesinin ne yapacağından emin olamadı. Çığlık mı atacaktı? Dizlerinin üzerine çöküp hıçkırarak ağlayacak mıydı? Yoksa şoka mı girecekti? Nefesini tuttu ve&#160;annesinin, söylediklerini hazmetmesini bekledi. Sonsuzluk&#160;gibi gelen bir aradan sonra Rose boş bir ifadeyle onlara baktı.&#160;Sonra yaşlı gözleri yavaşça donuklaştı. Derin bir nefes aldı&#160;ve dudaklarını karark bir şekilde birbirine bastırdı. “Sığınağa&#160;gidip çocuklara bakacağım. Sen büyükannenle kal.”</p>
<p>Christine karşı çıkamadan, annesi sokağın aşağısına doğru koşmaya başladı. Ardından Christine büyükannesini&#160;içeri sokup salondaki koltuğa yatırdıktan sonra üzerine bir&#160;battaniye örttü. Büyükannenin yanmış kolunu yıkayıp temiz</p>
<p>bir kumaşla dikkatlice sararken ikisinin de ağzını bıçak açmıyordu. Büyükanne gözlerini kapatıp dudaklarını birbirine bastırdı. Canı çok yanıyor olsa da şikâyet etmeyi reddediyordu.&#160;Christine çöken binaların, bağıran insanların ve kargaşada boş&#160;yere dolanan Hitler Gençliği itfaiyecilerinin at arabalarından&#160;gelen sesleri yok sayıp ellerini sabit tutmaya çalıştı.</p>
<p>Ev duman ve sülfürik kokmaya başladığında Christine havalanması için evin arkasındaki camlan ve odalann kapılarını açtı. Ardından mutfak sandalyesinin üzerine çıkıp annesinin&#160;yüksek dolabın arkasına sakladığı içki şişesine uzandı ve büyük bir yudum aldı. Alkol ne kadar boğazını yakmış olsa da&#160;öksürmemeye çalıştı. Ve şişeyi salona götürüp büyükannesini&#160;içkiden iki küçük bardak içmesi için ikna etti. Çünkü evdeki,&#160;acısını hafifletecek tek ilaç oydu. Şişeyi bir kenara koyduktan&#160;sonra yerdeki toprak birikintilerini ve cam parçalarını süpürüp&#160;masanın üzerindeki kül tabakasını sildi. İşi bittikten sonra büyükannesinin yanma oturabilmek için koltuğun yanma yemek&#160;odasından bir sandalye çekti.</p>
<p>“Kolundaki çizikleri temizlemelisin,” dedi büyükanne.</p>
<p>Christine büyükannesinin yanağını okşadı. “Şişşt... Benim için endişelenme. Dinlenmeye çalış.”</p>
<p>Büyükanne sulu, mavi gözleriyle torununa baktı. Ağlamamak için kendini tutarken ince buruşuk dudakları titriyordu. Christine büyükannesinin gözünden akan yaşlara dayanabileceğini sanmıyordu. Bu yüzden bitkin düşmüş yaşlı kadın gözlerini yumup uyuyakalınca içi rahatlamıştı.</p>
<p>Güçlenen rüzgâr, odadaki dumanı dışarı çıkarmıştı. Christine evin arka tarafındaki camları ve salonun kapısını kapatıp patlamış ön camların üzerine battaniyeler astı. Neredeyse</p>
<p>zifiri karanlık salonda, lambanın düğmesine bastı. Ama ışık yanmadı. Diğer lambaya gitti, yine değişen bir şey olmadı.&#160;Mutfağa gidip gaz lambasını bulduktan sonra lambayı yakıp&#160;hemen salona döndü. Elindeki lambayı masanın ortasına&#160;koydu ve büyükannesinin yanına oturup arkasına yaslandı.&#160;Artık beklemekten başka yapacak hiçbir şey yoktu.</p>
<p>Rose nihayet Maria, Kari ve Heinrich'le birlikte döndü. İçeri girerken telaşlı bir gürültü koparmışlardı. Elbiseleri öyle&#160;kirlenmişti ki çöple dolu odun ocağından farksız kokuyorlardı. Maria ağlıyordu, gözleri davul gibi şişmiş saçları darmadağınık olmuştu. Gözyaşları is lekeleriyle karışan Kari ve Heinrich burunlarını çekerek koltuğun ucuna oturdular.</p>
<p>“Siren çaldığında bizim sığınağın yakınında değildik,” dedi Maria hıçkırarak. “Başka bir sığınağa gittik. Büyükannem ve büyükbabam için dönmeye vaktim yoktu! Çocuklarla&#160;ilgilenmek zorundaydım!”</p>
<p>“Tamam tamam,” dedi Rose. “Sığınağa gitmeseydiniz kim bilir ne olacaktı.”</p>
<p>“Çocukları oraya bırakıp eve dönecektim!” diye bağırdı Maria. “Ama sığınak dumanla dolmaya başlayınca dışarı çıkmaya korktum!”</p>
<p>“Sen doğru olanı yaptın,” dedi büyükanne. “Ölebilirdim Sonra biz ne yapardık? Büyükbaban çok güzel, uzun bir ömür&#160;geçirdi. Her biriniz için canını seve seve verirdi.”</p>
<p>Christine travma geçiren, acılı ailesine bakarken hayatının geldiği noktayı kavramakta zorlanıyordu. Gecenin bir yarısı&#160;çatıya düşme ihtimali olan bombaların korkusuyla yaşamaya&#160;çalışırken, savaş babasını ondan almıştı. Isaac, Naziler tarafından götürülmüştü. Ve şimdi de büyükbabası, görünmez</p>
<p>düşmanlar tarafından öldürülmüştü. Gökyüzünden ateş ve Ölüm saçan bir düşman tarafından... Christine ayağa kalktı ve&#160;mutfağa yöneldi.</p>
<p>“Nereye gidiyorsun?” diye sordu Rose.</p>
<p>“Bir şeyler yiyip içmemiz lazım” Sırtı dönük olduğu için annesi onun yıkılmak üzere olduğunu fark etmiyordu. “Çay&#160;yapıp ekmek keseceğim.”</p>
<p>Annesi yerinden kalkmaya yeltendi. “Yardım edeyim.”</p>
<p>“Sen kal. Sana ihtiyaçları var.”</p>
<p>Christine mutfak kapısını kapadı ve evyeye gidip yüzünü yıkadı. Soğuk suyun alnından akıp çenesinden damlamasına&#160;izin verirken beyaz, porselen evyeye bakıyordu. Birden dudaklarını yalamak gibi bir hata yaptı. Ağzına gelen duman ve&#160;kül tadıyla öğürmeye başladı. Defalarca tükürdükten sonra&#160;musluktan avuç avuç su alıp ağzını çalkaladı.</p>
<p>Ölümün keskin tadını sonunda damağından temizlediğinde, bir bez ıslatıp sıktı. Defalarca sıktı sıktı... Ta ki elleri acıyana&#160;kadar. Sıcak tenine buz gibi gelen bez, kol ve bacaklarındaki kanlı çizikleri uyuşturuyordu. Dudağını ısırdı, bezi evyeye&#160;fırlattı ve tezgâhın köşesine tutundu. İçindeki acı ve korkuyla&#160;baş etmeye çalışıyor ama yapamıyordu. Boğuluyordu, üstelik&#160;görünürde bir dip bile yoktu. Kendini bıraktı ve bir köşeye&#160;gidip ürkmüş bir yavru kedi gibi duvarla dolabın arasına kıvrıldı. Hayatındaki tüm adamlar gitmişti. Ve artık müttefiklerin&#160;Almanya'yı haritadan silebilme ihtimalini düşünmeden edemiyordu. Tüm bunların tek bir anlamı vardı: Sıra Heinrich ve&#160;Karl'a gelecekti. Ve eninde sonunda ona, Maria'ya, annesine&#160;ve büyükannesine...</p>
<p>Saldırıdan iki gün sonra Christinelerin evinin önünden içi çarşaflara sarılmış cesetlerle dolu bir araba geçti. Christine, dingil gıcırtılarını ve amavutkaldmmlarında inleyen at&#160;nallarını duyunca salonun kırık penceresindeki perdeyi çekip&#160;dışarı baktı. Kadınlar, çocuklar ve yaşlılar, başları önde cenaze&#160;arabasının peşinden yürüyorlardı. Hepsinin elinde İncil, haç&#160;ya da bir buket kır çiçeği vardı. Christine, cesetler enkaz altlarından, sığınaklardan, hatta birinden duyduğu gibi nehirden&#160;mi çıkarılmıştı merak ediyordu. Şu ana kadar ölü sayısı iki yüz&#160;yirmi üçe ulaşmıştı.</p>
<p>Ancak büyükbabayı gömemeyeceklerdi. Büyükbabanın ne cenazesi olacaktı ne de tabutu. Hitler Gençliği birkaç yaşlı&#160;adamla birlikte büyükbabanın cesedini aramış ama hiçbir şey&#160;bulamamıştı. Bir diş, kemer tokası, kemik parçası bile yoktu.&#160;Ahırdan geriye için için yanan küllerden, demir araç gereçler</p>
<p>ve eriyerek bükülmüş at arabası iskeletlerinden başka hiçbir şey kalmamıştı. Dün gece hep birlikte büyükbabanın anısına&#160;ailesinin mezarlığına rudbekya bırakmak için büyükanneyi&#160;kasabanın diğer ucundaki mezarlığa götürmüşlerdi. Ardından&#160;yemek masasının etrafında dua edip büyükbabayla ilgili en&#160;sevdikleri anıları paylaşmışlardı. Ve savaş biter bitmez büyükbabalarına bir mezar yapacaklarına söz vermişlerdi.</p>
<p>Daha önceki bombalar köyün dışında kargaşa yaratmıştı, ama bu son saldırı köyün yarısını darmaduman etmişti. Her&#160;sokakta üç dört ev ayakta kalabilmiş, geri kalanlar yerle bir&#160;olmuştu. Schellergasse Sokağı 'ndaki tahribat sadece kilise ve&#160;Christinelerin evinin yanındaki ahırla sınırlı kalmamış, evlerinin arka tarafında iki, bir üst sokaklarında dört ev daha yıkılmıştı. Bay Weiler'in kasabının çatısı göçmüş, kafenin camlan&#160;ön cephedeki büyük taş parçalanyla birlikte paramparça olmuştu.</p>
<p>Saldırıdan birkaç gün sonra tren istasyonunun yanma bir grup asker tarafından barakalar inşa edildi. Metal çatıları ve&#160;pencere siz duvarlanyla alçak tavanlı tam üç uzun baraka vardı. Söylentilere göre bu barakalarda, hava üssünü onarmak&#160;için getirilecek işçiler, yani Yahudi tutsaklar yaşayacaktı.&#160;Barakalann inşaatı biteli bir gün olmuştu. Bahçede çalışan&#160;Christine, kollannı sıvamış saçlannı tepeden toplamış bir halde, tavuk gübrelerini ve odun küllerini toprağa gömüyordu.&#160;Sabah hiç olmadığı kadar sessizdi. Bahçeyle evin arasındaki&#160;ara yolda ahşap kamyonlarıyla oynayan Kari ve Heinrich'in&#160;çıkardığı motor sesleri ve Christine'in sert toprağa vuran küreği dışında çıt çıkmıyordu. Kuşlar bile kasabayı terk etmiş&#160;gibiydi. Christine'in içine garip bir his çöktü. Köydeki herkes</p>
<p>gitmiş ya da ölmüş olabilir miydi? Onlardan başka kimse yok muydu? Ama hemen sonra bir adamın haykırdığını duydu.&#160;Adam tekrar bağırdığında ses daha yakından gelmişti. Sanki&#160;binlerce kişi yolda aynı anda koşuyor gibi ayak sesleri geliyordu. Christine donup kaldı ve duyduğu şeyin ne olduğunu&#160;anlamaya çalıştı. Heinrich ve Kari bahçe çitinden dışarı fırlayıp yolun köşesinde dururken, oyuncak kamyonları kirli ellerinden sarkıyordu. Christine elindeki küreği toprağa bıraktığı&#160;gibi bahçenin köşesine koştu.</p>
<p>Ve kel bir iskelet sürüsünün sokakta sahana sahana yürüdüğünü gördü. Bitkin görünümlü, bir deri bir kemik kalmış adamların ayaklarında birbirinden farklı ayakkabılar, üzerlerinde kirli üniformalar vardı. Yüzlerce... Yüzlerce adam. Kül&#160;gibi solgun yüzlerindeki elmacık kemikleri zayıflıktan dışarı&#160;fırlamıştı. Boş gözlerle yere bakan adamların çoğunun gri beyaz çizgili gömleğinde sarı yıldız vardı. Bazılarında mor ve&#160;kırmızı ters üçgenler, bazılarında ise her iki rengin bulunduğu üçgenler vardı. Şanslı olanlar ayağına delik, paramparça&#160;bağcıksız ayakkabılardan geçirmişti. Diğerleri ise hava buz&#160;gibi olmasına rağmen yalın ayaktı. Düzgün bir sıra halinde&#160;ilerleyen adamlar güçlükle adım atarken, yanlarındaki SS'ler&#160;devam etmeleri için bağırıyordu. Christine'in tahminine göre&#160;yaklaşık dört yüz adamdan sorumlu yirmiye yakın silahlı asker&#160;vardı. Askerlerden biri işçilere yaklaştığında işçiler onlardan&#160;uzak durup sıraya yetişmek için birkaç adım atıyordu. Christine tutsakların arasındaki kısa boylu, siyah gözlü adamın bir&#160;çocuktan farksız olduğunu gördü. Göğsünde kahverengi bir&#160;kusmuk izi, pantolonunun bacağında koyu bir leke vardı. Birkaç adam Christine ve kardeşlerine baktı. Christine, adamların</p>
<p>boş ve umutsuz gözlerinden ne hissettiklerini okuyamıyordu. Kendi kendine, Yahudilere bunları mı yapıyorlar? diye düşünürken, dizlerinin bağlan giderek çözülüyordu.</p>
<p>“Heinrich! Kari!” diye seslendi. “Hemen içeri girin!” Ama beti benzi atan adamlar karşısında şüphesiz hayret içinde kalan çocuklar, onu dinlemedi. Christine döndü ve hızla bahçeden çıktı. Kardeşlerinin bu korkunç manzaraya şahit olmasını&#160;engellemeliydi. Tam onların yanına varmıştı ki pantolonunun&#160;bacağında koyu lekeler olan tutuklu yüzüstü yere kapaklandı.&#160;Yaklaşan bir asker tüfeğinin arkasıyla adamı dürtüp kalkması&#160;için bağırdı. Ama adam hiç tepki vermeden cenin pozisyonunda yatmaya devam ediyordu. Asker zavallı adamın omzuna,&#160;kalçasına ve kaburgalarına tekrar tekrar vurmaya başladı. Sonunda adam hafifçe doğrularak dizlerinin üzerine oturdu ve&#160;öne doğru eğilerek titreyen kollarıyla kalkmaya çalıştı. Christine kardeşlerini omuzlarından tutup döndürdükten sonra eve&#160;doğru sürükledi. O sırada anneleri kapıdan dışarı çıktı.</p>
<p>“Ne oluyor?” Christine çocukları eve sokarken annesi etrafa göz attı.</p>
<p>“Yahudi tutsaklar,” dedi Christine güçlükle nefes alarak. “Hava üssünü onarmak için işçileri kullanıyorlar.”</p>
<p>“Asker, adamı niye dövüyordu?”</p>
<p>“Düştüğü için.”</p>
<p>“Ne yani? Düştüğü için mi vurdu?”</p>
<p>“Evet... Kalkmasaydı kim bilir ne olurdu.”</p>
<p>“Ama onları çalıştırmak için getirdiler, değil mi?” Christine gözyaşlarına boğuldu. “Bilmiyorum anne.”&#160;Gözleri dolan Rose da elini kızının omzuna koydu. Christine, annesinin ne düşündüğünü biliyordu. Açlıktan ölmek</p>
<p>üzere olan bu adamlar, köylerine varmadan önce her nerede kalıyorsa, Isaac de büyük ihtimalle oradaydı.</p>
<p>0 günden sonra iskelete dönmüş tutsaklar, sabah yedi ve akşam yedi olmak üzere, günde iki kez evlerinin önünden geçiyordu. En azından Naziler düzenli ve dakikti. Bir hafta boyunca Christine adamlarla istemeden üç kez karşılaştı. İlk iki karşılaşmalarında yemek kuyruğundan dönüyordu, üçüncüde&#160;ise bahçede çalışıyordu. Dördünce karşılaşmalarından sonra&#160;o saatte evden çıkmamaya karar verdi. Dikiş dikecek, temizlik yapacak, küçük kardeşleriyle oynayacak, aklını evlerinin&#160;önündeki manzaradan uzak tutmak için her şeyi yapacaktı.&#160;Tutsakların görüntüsü insan yüreğinin kaldırmayacağı kadar&#160;vahimdi. Christine onlara her baktığında acı dolu kalbindeki&#160;boşluklar korku ve şokla doluyordu. Hatta zavallı adamların&#160;yüzleri rüyalarına bile giriyordu.</p>
<p>Christine güçten düşmüş adamlann bırakın günde on iki saat çalışmayı, hava üssüne giden yolu günde iki kez yürüyebileceklerini bile sanmıyordu. Eğer adamlardan biri yere düşerse askerler onu sıranın arkasma çekip coplarını ya da tüfeklerinin arkasını&#160;kullanarak dövüyordu. Christine bunun sebebini bir türlü anlaya-mıyordu. Hepsi sıradan insanlardı. Her biri bililerinin kocası, babası, kardeşi ya da oğluydu. Aynı babası ve büyükbabası gibi...&#160;Ve bir gün müttefik bombalan, açlık ya da hastalık yüzünden&#160;ölmezlerse erkek kardeşleri gibi... Christine babasını düşündü.&#160;Acaba o da Rusya'da tutsak düşmüş müydü? Ona da böyle mi&#160;davranıyorlardı? Aklından geçenlerin gerçek olmaması için dua&#160;etti. Bu şartlar altmda bir insan ne kadar dayanabilirdi ki?</p>
<p>Rose, Nazilerin kuralları karşısında ellerinden bir şey gelmediğini söylemiş olsa da kendi sokaklarında açlıktan ölmek üzere olan tutsaklarla yüzleştiğinde, yardım için bir şeyler&#160;yapmaları gerektiğini kabul etti. Sonuçta karneler aktif olmadan önce köyde ihtiyacı olan insanlara yemek götüren ilk kişi&#160;yine o olmuştu. Sucuk yapabildikleri zamanlarda annesi her&#160;seferinde Christine ve Maria'ya, çıkan et suyunu yaşlı komşulara dağıtmalarını söylerdi. Rose, sürekli ihtiyacı olanlara&#160;yardım ettiğimiz belli olur der ve et suyunu gözükmesin diye&#160;küçük konservelere doldurturdu.</p>
<p>“Sanırım her hafta fazladan birkaç dilim ekmek ayırabiliriz,” dedi Rose. “Bir de haşlanmış yumurta. Hatta belki elma ve patates.” O an Christine ve Rose, kilerde elma dilimlerini&#160;kahverengi sicimlere geçiriyorlardı. Elmaları, Noel ağacı dallarına asar gibi çatı kirişlerine asıp kurutacaklardı.</p>
<p>“Adamları kilise duvarı boyunca yürütüyorlar. O esnada askerler grubun diğer tarafında oluyor. Eğer ekmeklerle elmaları üzerlerinde yiyecek yazan gazete kâğıtlarına sarıp merdivenlere bırakırsak kilisenin yanından geçerken yakalanmadan&#160;alabilirler.”</p>
<p>Rose sertçe kızına baktı. “Ama en ufak bir terslik çıkarsa ya da yiyecek ayıramaz duruma gelirsek buna hemen son vereceğim.”</p>
<p>Christine elma dolu sicimi yukarı asmak için tabureye çıktı. “Yiyecekleri gece bırakacağım. Güneş doğmadan bir iki saat önce. Kimse görmeyecek.”</p>
<p>Olduğu yerde kalan Rose, bir eli kahverengi sicimin diğer ucunda, düşünüyormuş gibi kaşlarını çattı. “Peki, yakalanırsak ne olacak?”</p>
<p>“Tutuklanacağız.” Christine sicimi annesinin elinden alıp çiviye bağladıktan sonra tabureden indi. “Bu yüzden yiyecekleri ben bırakacağım. Sen değil.”</p>
<p>“Bilmiyorum Christine. Belki de risk almaya değmez.” Christine elini annesinin koluna koydu. “Bir şey yapmazsak, bu vicdanla nasıl yaşayacağız?”</p>
<p>Gözleri yaşaran Rose, elini kızının elinin üzerine koydu. “Haklısın. Belki biri de babana aynı cömertliği gösterir.”</p>
<p>Ertesi sabah Christine karanlıkta gizlenerek, kilise bahçesine çıkan merdivenlere gazete kâğıtlarına sarılı ekmekler bıraktı. Askerler onları görmeden dışarıyı izleyebilmek için&#160;panjurları kapamışlardı. Vakit geldiğinde anne kız boyalı çıtaların arkasına saklanıp sessizce dışarıyı izlemeye başladı. İşçilerin gelmesini beklerken neredeyse nefes bile almıyorlardı.&#160;Solgun yüzlü bir sıra adam nihayet görüş açılarına girdiğinde&#160;Rose heyecandan eliyle ağzını kapadı.</p>
<p>Yahudi tutsaklardan biri omzunun üzerinden etrafa bakıp askerlerin nerede olduğunu kontrol ettikten sonra hızla paketi aldı. Christine annesinin keskin nefesini ve çarpan kalbini duyabiliyordu. Adam elinden geldiğince hızlı bir şekilde ekmeği çıkarıp&#160;gazete kâğıtlarını pantolonunun içine sıkıştırdı. Koca bir ısırık&#160;alıp hızla yutkunduktan sonra çavdar ekmeği dilimini yanındaki adama uzattı. Christine bir askerin karşıdan geldiğini görünce&#160;annesinin eline yapışt. Asker, omzunda tüfeğiyle, ekmek yiyen&#160;adamlara giderek yaklaşıyordu. Ama dört adamın paylaştığı&#160;ekmek, askerler hiçbir şey görmeden saniyeler içinde bitmişti.&#160;Christine ve annesi birbirlerine bakıp hafifçe gülümsediler.</p>
<p>Birkaç gün içinde Christine, köydeki diğer kadınların da tutsakların geçtiği farklı noktalara yiyecek bıraktığını duydu.</p>
<p>İçten içe, bu söylentinin doğru olması için dua ediyordu. Bi<sub>r </sub>süre sonra Christine ve annesi duyduklarının doğru olduğunu&#160;anladılar, çünkü askerler tutsakların kilise merdivenlerinden&#160;yemek alıp yediğini görse bile onları durdurmuyordu. Yemek&#160;vermeyi kesmelerini söyleyen bir bildiri ya da Yahudi doyurmanın cezası olduğunu belirten bir afiş de yoktu. Christine bir&#160;türlü emin olamıyordu, askerlerin içinde biraz da olsa insanlık&#160;kalmış olabilir miydi? Belki de bunun önüne geçemeyeceklerini biliyorlardı. Sonuçta tüm köyü tutuklayacak halleri yoktu.</p>
<p>Hava soğumaya başlamış, gökyüzünün rengi kışın gri tonlarına dönmüştü. Christine ve Maria, anneleri ve kardeşlerinin yardımıyla mutfak dolaplarının kapaklarını çıkarıp kırık camların üzerine çivilediler. Panjur ve kalın battaniyelerin arasında kalan camların buz ve karın getirdiği soğuğu keseceğini&#160;umuyorlardı.</p>
<p>Savaş başlamadan önce, kışın ilk karı Christine'e huzur dolu bir avuntu verir, köyün tüm çatılarını ve ağaç dallarını&#160;bir battaniye gibi örterdi. Sanki tekrar geçmişe dönmüşlerdi.&#160;Çamur içinde bir bahar daha gelmeden önce her yerde sessiz, sakin bir temizlik vardı. Ama bu yıl kar özellikle kuru ve&#160;soğuk görünüyordu. Buz örtüsü, herkesin yok olup gittiği bir&#160;köyün karakalem tasvirindeki gibi her şeyin düz ve cansız görünmesine neden olmuştu.</p>
<p>Christine'in babasından hiç haber yoktu. Dayanacak gücü kalmayan annesi, yine yemek yememeye başlamıştı. Christine&#160;her sofraya oturduklarında onu izliyor, hasta çocuğunun üzerine titreyen endişeli bir anne gibi tabağım bitirdiğinden emin&#160;oluyordu. Zavallı büyükanne üzüntüsünü saklamaya çalışsa&#160;da elli yedi yıllık kocası için dinmeyen bir acı çektiğini</p>
<p>görmek hiç zor değildi. Aynı annesi gibi zor yıkılan Maria olaylara Christine'den daha hoş görülü yaklaşabiliyordu. Öte&#160;yandan yüzüne bakan herhangi biri ne kadar gergin olduğunu&#160;fark edebilirdi, özellikle de kimsenin ona bakmadığını sandığı zamanlarda... Kari ve Heinrich yaşananları kabullenmişti.&#160;Büyük ihtimalle sebebi, savaş başladığında yaşlarının henüz&#160;çok küçük olmasıydı.</p>
<p>Kış devam ederken Yahudi tutsakları gözeten askerlerin bağırışları yükseliyor, dar sokaklarda ara sıra silah sesleri&#160;yankılanıyordu. Christine ve ailesi, her silah sesinde elindeki işi bırakıp korku dolu gözlerle birbirlerine bakıyorlardı.&#160;Tüm gün hava üssünde çalışan tutsaklar her fırtınadan sonra&#160;kar küremek zorunda kalıyordu. Askerlerin sabrı, havanın&#160;soğukluğuyla ters orantılı bir şekilde giderek azalıyor gibiydi. Hava ne kadar soğuk olursa Christine o kadar çok kan&#160;lekesi görüyordu. Yol boyunca dizili beyaz banklar konuşma, tökezleme ya da düşme suçları yüzünden cezalandırılan&#160;adamların koyu kırmızı kan izleriyle doluydu. Bu, delilikten&#160;başka bir şey olamazdı.</p>
<p>Kış sonu ailenin yiyecek stokları azalmaya başladığında, Rose artık tutsaklara yiyecek ayırmamaya karar verdi. Kilerde&#160;bir kilo patates, bir miktar çarpık çurpuk havuç, bir poşet kuru&#160;elma ve iki erik reçeli kavanozundan başka bir şey kalmamıştı. Salamura kavanozundaki yumurtalar bitmişti ve tavukların&#160;tekrar yumurtlamaya başlaması iki ay sürecekti. Artık un ve&#160;şeker bulunmuyordu, satacak bir şeyleri kalmadığı için kapa-I nan çoğu dükkânla birlikte fırın da kepenkleri indirmişti. İki&#160;1 yıldır kimse tohum satmadığından bahçedeki tohumlar çok&#160;1 kıymetli olmaya başlamıştı. Christineler bu sefer yalnızca</p>
<p>geçen yazdan sakladıkları tohumları ekebileceklerdi. Kömür ve odun ulusal kaynak ilan edilmişti, ısınmak ve yemek yapmak için harcanan yakıt miktarı hiç olmadığı kadar azdı. Mart&#160;ayının sonunda devlet dağıttığı yiyecekleri yarı yarıya azalttı.&#160;Ailenin tek düşündüğü şey yemek gibiydi, tüm zamanlarını ve&#160;enerjilerini yiyecek elde etmek için harcıyorlardı.</p>
<p>Christine şehirleri hiç bu kadar merak etmemişti. Oradaki insanlar konserveleri, bahçeden toplanan kurutulmuş sebzeleri, salamura yumurtaları ya da arka bahçelerinde büyüyen&#160;tavukları olmadan nasıl hayatta kalıyordu? Herkesin bahçe ya&#160;da tarlaları sayesinde hayatta kaldığı köyde bile dedikodulara göre insanlar ormanları talan ediyor, kökleri söküp küçük&#160;meyveleri topluyor, mantar ve fındık için kavga ediyorlardı.&#160;Ormanlarda neredeyse ağaç kalmamıştı, geyikler tavşanlar&#160;çoktan gitmişti. İnsanların kemirgen yediğine dair söylentiler&#160;vardı. Kara borsada ticaret yapmanın cezası idam olmasına&#160;rağmen Christine kadınların şeker karşılığında gelinliklerini,&#160;süt ve yumurta karşılığında battaniye ve yastıklarını takas ettiğini duymuştu. Hatta bazı kadınlar çocuklarım hayatta tutabilecek bir somun ekmeğe sahip olabilmek ya da bir teneke&#160;sütle takas edebilecekleri sigara ve kahve için çaresizlikten&#160;vücutlarını subaylara satıyordu.</p>
<p>Christine'in ailesi ekim yapabilmek için gün sayarken nisan dinmek bilmeyen yağmurlarla geçiyor, cadde ve kaldırımlardan aşağı isli, küllü sular akıyordu. Bahçe tam bir çamur yuvasıydı. Ama diğer yandan kurt, böcek, yabani ot ve çimenlerle beslenen tavuklar tekrar yumurtlamaya başlamıştı. Ve&#160;kahvaltıda yumurta yiyebilme düşüncesi evdeki herkesi heyecanlandırıyordu. Tavuklar yarım günde bir düzine yumurta</p>
<p>bırakıyordu. Bu da ailedeki herkese en az iki yumurta düşmesi demekti. Christine artık tutsaklar için kilise merdivenlerine haşlanmış yumurta bırakmıyordu.</p>
<p>Bir ay sonra güneş nihayet yüzünü göstermeye başladığında bahçedeki toprak ısınıp kurudu. Havayı saran leylak kokusu ıslak toprağın küflü kokusunu bastırıyordu. Ekilen mahsullerin büyümesi için harika bir havaydı. Ancak köyün yakınla-nndaki yüzlerce verimli tarla sürülmemişti. Yaşlı çiftçiler ve&#160;asker eşleri tek yardımcıları olan tutsak işçileri düşman saldırılarında kaybetmek istemedikleri için uzaktaki kırsal bölgelere göndermek istemiyordu. Bunun yerine, hayvanlarına&#160;bakmaları ve kendilerine yetecek kadar sebze ekmeleri için&#160;çalışanlarını evde tutuyorlardı. Ağustos sonunda tutsak işçilerden bazılan Rusya'nın kendi topraklannın bir kısmını geri&#160;aldığını duyarak kaçmıştı.</p>
<p>Christine annesine söylemeden azalan tavuklannı tekrar çoğaltma niyetiyle Bayan Klause'tan başka bir horoz istemeye gitti. Eğer yeteri kadar erken çıkarsa, en az birkaç saat, hava&#160;saldınsından korkmasına gerek olmayacaktı. Ailesine en kısa&#160;zamanda bahçede civcivler olacağının umudunu vermekle birlikte -ki bu, kışın olgunlaşan tavukların etlerini yiyecekleri anlamına geliyordu- eve bir horozla dönmesi herkesin moralini&#160;düzeltecekti. Christine, kollarında büyük tüylü bir horozla eve&#160;döndüğünde annesinin yüzünde oluşan gülümsemeyi hayal etti&#160;ve yüreğinin hafiflediğini hissetti. Sokağın sonuna doğru ilerlerken uzun zaman sonra artık bir amacının olduğunu fark etti.</p>
<p>Ancak yokuşu tırmanan tutsak grubunu görünce kamına bir sancı girdi. Oysa bu saate kadar beklemiş, adamların&#160;çoktan geçtiğini düşünmüştü. Şimdiyse direkt üstüne üstüne</p>
<p>geliyorlardı. Christine daha erken kalkmadığı için kendine kızdı. Yine de Nazilerin geç kalmış olmasına inanmakta&#160;güçlük çekiyordu. Belki de adamlardan biri sorun çıkarmıştır&#160;diye düşündü. Nazilerin, suçluyu tek bir kurşunla başının&#160;arkasından vurarak ya da silahlarının arkasıyla döverek&#160;cezalandırmak için tüm tutsakları bekletebileceğini biliyordu.&#160;Düşüncesi bile midesini bulandırmaya yetiyordu.</p>
<p>İlk asker sırasının arkasında, şeker pancarlarıyla dolu bir öküz arabası kavşaktan geçti. Yaşlı çiftçi öküzlerini yolun karşısındaki köşede durdurdu, koltuğundan atladı ve ahşap bir&#160;ahıra girdi. Araba, gelen ikinci sıranın önünü bariz bir şekilde&#160;kesmişti. İki asker, çiftçinin arabayı çekmesini söylemek için&#160;yokuş aşağı yürümeye başladı. Christine eve koşmayı düşünse&#160;de artık çok geçti. Tutsak işçiler hemen önündeydi, bir SS de&#160;direkt olarak ona doğru geliyordu. Christine hızla solundaki&#160;binaya sığındı ve çerçevesinde kaybolmak ister gibi kapıya&#160;iyice yapıştı. Onlara bu kadar yakın olmak, onları görmek ya&#160;da korkunç gözlerine bakmak istemiyordu. Hepsinden önce,&#160;sırf bu çıldırmış adamların yönettiği bir ülkede yaşadığı için&#160;onun da Yahudi düşmanı olduğunu düşünmelerinden korkuyordu.</p>
<p>Sert bakışlı asker, elinde tüfeği, Christine'i görmezden gelerek yanından geçti. Christine başını çeviremeden, kendini iki adım önündeki adamlara bakarken buldu. Karşısında çıkık&#160;elmacık kemikleri, çürümüş dişler, iskelet bacaklar ve kalbura&#160;dönmüş etler duruyordu. Dışkı ve idrar kokusu burnunun direğini kırmıştı. Elini hemen ağzına götürdü ve bakışlarını aşağı&#160;indirdi. Bir an önce buradan gitmek, eve koşmak istiyordu.&#160;Ama yapamadı, olduğu yerde sıkışıp kalmıştı.</p>
<p>Yanından geçen asker bağırarak ters yöne koştu. “Dur!”</p>
<p>Emire itaat eden tutsaklar, Christine'in tam önünde durdu. Bazılarının başı eğikti, bazıları ise ne olduğuna bakmak için&#160;dönmüştü. Christine kapı çerçevesinin köşesinden, kaçma şansı var mı diye gizlice etrafına baktı. Bu sırada bir avuç aç adamın şeker pancarlarına yaklaştığını gördü. Adamlar pancarları&#160;arabadan çekti ve vahşi hayvanlar gibi çiğ kökleri ısırmaya&#160;başladı. Hızla gelen askerler tüfeklerinin arkalarıyla adamlara&#160;vurdu. Arabanın etrafına, soğuk zemine düşen üç tutsak hareketsiz bir şekilde yatıyordu. Bir deri bir kemik kolları tuhaf&#160;bir açıyla kıvnlırken başlarından oluk oluk kanlar akıyordu.&#160;Kendi hayatlarını sürdürebilmek için arkadaşlarının talihsizliklerini bir şans olarak değerlendiren çıplak ayaklı tutsaklar,&#160;ölen adamların ayakkabılarını çıkarıp ayaklarına geçirdiler.</p>
<p>Bu kargaşayı fırsat gören bir düzine tutuklu da koşmaya başladı. Askerlerden biri tüfeğini omzuna dayadı ve ilk atışta&#160;olmasa da kaçanlardan ikisini vurdu. Dört asker yarı otomatik&#160;tüfekleriyle hayatları için koşan insanlara vahşice ateş ediyordu. Koşan adamlardan bazıları göğüsleri ilerde, başları geride&#160;yere kapaklandı. Askerlerden üçü, sokakta saklanan ya da çitlerden atlayan diğer tutsakların peşinden koştu.</p>
<p>Christine elleriyle kulaklarını kapayıp girişe çömeldi. Kü-çülüp yok olmak istiyordu. Tüm vücudunu saran korku titreyen kol ve bacaklarına sıçramıştı. Aniden kesilen silah sesleriyle yavaşça başını kaldırdı ve askerlerin uzakta olduğunu fark etti. Kaçmak için hemen ayağa kalktı. Tam koşmaya&#160;başlayacaktı ki tutsakların arasında, on beş sıra kadar ötede,&#160;tanıdık bir yüz gördü. Ve olduğu yerde kaldı. O aşikâr yüzün&#160;sahibi, hâlâ diğer adamlarla birlikte sırada duruyor, bir önüne&#160;bir yere bakıp vurulma ihtimalini en aza indiren pozisyonunu&#160;korumaya çalışıyordu. Christine bir an bayılacağını düşündü.&#160;Kendini gözlerinin ona oyun oynadığına ikna ederek derin bir&#160;nefes aldı. Ama emin olmak için solgun, çelimsiz tutsağa tekrar bakmak istedi. Yok denecek kadar az olan saçları kafatasının üzerinde kirli sakal gibi pis bir görüntü yaratmıştı. Yüzü,&#160;zayıf ve kirliydi. Christine'in kalbi aniden buz kesti. Bu çene&#160;yapısını tanıyordu. Bu kestane gözleri...</p>
<p>Isaac.</p>
<p>Christine kapı çerçevesinin köşesini yakalayıp etrafına baktı. Isaac'e doğru koşmamak için kendini tutmaya çalışıyordu. Askerler yakaladıkları tutsakları dövmekle ve yakalayamadıklarının peşinden koşmakla meşguldü. Hepsi yokuşun&#160;aşağısındaydı, Christine ise yukarıda, eve yakındı. Hızlı bir&#160;karar verdi. Bu fırsatı değerlendirmek zorunda olduğunu biliyordu.</p>
<p>“Isaac!”</p>
<p>Isaac başını kaldırdı ve Christine'in olduğu yöne bakıp alnını kırıştırdı. Ona seslenen kişinin Christine olduğunu görünce gözleri iri iri açılmıştı.</p>
<p>Isaac sessizce, “Git buradan,” dedikten sonra Christine'e bakmayı reddederek başını tekrar eğdi.</p>
<p>“Isaac!” diye yineledi Christine, yalvarır bir ses tonuyla. “Benimle gel!” Isaac onu duymuyormuş gibi sırasında durmaya devam ediyordu. “Çabuk! Bakmıyorlar!”</p>
<p>Nihayet başını kaldıran Isaac, tekrar Christine'e baktı. Sanki ağlamamaya çalışır gibi dudaklarını sıkı sıkı birbirine&#160;bastırıyordu. Christine, sevdiği adamın kalbinin nasıl kırıldığını hissedebiliyordu. Yaklaşması için işaret ettiğinde, Isaac</p>
<p>yaşanan boğuşmaları ve kargaşayı ilk defa görüyormuş gibi etrafına baktı. Christine o an Isaac'in yüzündeki değişimi fark&#160;etti. Isaac haklı olduğunu anlamıştı, kimse bakmıyordu. Öne&#160;doğru bir adım atıp öndeki sıraya geçti ve sanki oraya aitmiş&#160;gibi bir süre orada bekledi. Sonra diğer sıraya... Christine'in&#160;kalbi öyle kuvvetli çarpıyordu ki Isaac'in sıra sıra ona yaklaşmasını izlerken bir an bayılacağını sandı. İkisi de askerlerin&#160;hiçbir şey fark etmediğinden emin olmak için arkalarına bakıp&#160;duruyordu.</p>
<p>Isaac sonunda Christine'in yanına geldi ve birlikte evin önünden geçip yanındaki sokağa saparak koşmaya başladılar. Tüm gücünü harcayan Isaac kaçarken iki kez düştüyse de&#160;Christine onu hemen kaldırdı. Bir bahçe çiti gri beyaz üniformasına takılıp bacağını çizdi, yine de bir saniye bile durmadılar. Christinelerin evinin arka bahçesine varana kadar koştular.&#160;Ve bahçeye girdiklerinde Christine, Isaac'i hiç düşünmeden&#160;tavuk kümesine soktu.</p>
<p>“Sakın ses çıkarma,” dedi Christine kapıyı kapatırken. “Hemen geleceğim.”</p>
<p>Christine evlerinin arka kapısından girdi ve şiddetle birbirine çarpan dizleriyle ön kapıdan sokağa çıktı. Elbisesi ve ayakkabıları öylesine gezinen bir bayan izlenimi vermek için&#160;uygun mu diye üzerini kontrol ettikten sonra yokuş aşağı yürümeye başladı. Hâlâ sırada olan adamları görmezden gelirken bir tutsağın kaçmasına yardım eden kızın o olduğunu fark&#160;etmemelerini umuyordu. Ardından aydınlık gökyüzünde silah&#160;seslerinin yankılandığını fark etti. Olduğu yerde kaldı, omuzları her atışta sarsılıyordu. Bir, iki, üç, dört, beş, altı... Sokakta&#160;inleyen silah seslerinin ardından askerlerin bağırdığını duydu.</p>
<p>“Sıraya geç! Yoksa sıra sana da gelir!”</p>
<p>“Yahudi domuz!”</p>
<p>Kavşaktaki askerler, kaçan tutsaklan iterek sıraya geri sokuyordu. Şeker pancan arabasının yanında yatan altı adam, gj. derek yayılan kanlannm içinde yüzüyordu. Uzakta, farklı noktalarda yüzüstü yatan on iki, belki daha çok adam daha vardı.</p>
<p>“Bunlar için kamyon göndereceğiz,” dedi askerlerden biri, ölü tutsağı tekmeleyerek. Christine koşmamaya çalışarak tekrar eve doğru yürümeye başladı. Sağ salim içeri girdiğinde&#160;girişteki koridoru hızla geçip arka bahçeye çıktı. Kümesin kapısını açmasıyla birlikte Isaac yerinden sıçradı. Solgun oval&#160;yüzünde görünen tek şey kocaman, kan çanağı gözleriydi.</p>
<p>“Nereye gittin?” diye sordu Isaac, elindeki boş yumurta kabuğunu yere düşürürken. Dudaklarında kalan sarı izlerden&#160;yumurtayı çiğ çiğ yediği belli oluyordu.</p>
<p>“Kaçtığını fark eden olmuş mu diye bakmaya gittim,” diyen Christine, nefesini kontrol etmeye çalışıyordu. “Fark&#160;ettiklerini sanmıyorum. Pancar almaya çalışan adamları vurdular.” Dizleri Christine'in titreyen bedenini daha fazla taşı-yamıyordu, bu yüzden kümesin duvarına yaslandı. “Kaçanları&#160;da... Ama senin kaçtığını görmediler. Görselerdi bizi de vururlardı.” Christine tünemiş tavuğun altına uzandı ve kuş tüylerinin altından çıkardığı sıcak yumurtayı Isaac'e uzattı. Isaac&#160;kabuğu ısırıp çiğ yumurta sarısını içti.</p>
<p>Christine tavuk kümesinin dar sınırları içinde saklanmanın ve ölüme yakınlığın verdiği dehşetin kokusunu alabiliyordu.&#160;Ama bu önemli değildi. Onu gördüğü için hiç olmadığı kadar&#160;mutluydu. Domuz pisliğiyle kaplı olsa bile umursamazdı. Sarılmak için öne atıldıysa da Isaac kendini geri çekti.</p>
<p>“Sarılma. Çok pisim. Galiba kafamda bit de var.”</p>
<p>“Seni bir daha hiç göremeyeceğimi sandım.”</p>
<p>Isaac ona baktı. “Ben de.” Yüzü çok sertti, hatta acı çekiyormuş gibi buruşmuştu. “Buraya dün geldim. Beni nereye götürdükleri hakkında hiçbir fikrim yoktu. Bu sabah sizin evin&#160;önünden geçtiğimizi bile bilmiyordum.”</p>
<p>Christine gözlerinin dolduğunu hissetti. “O kadar korktum ki! Ne düşüneceğimi bilemedim. Ailen nerede?”</p>
<p>“Babamı üç ay önce öldürdüler,” dedi Isaac düz bir sesle. “Annemle kız kardeşim nerede bilmiyorum. Dachau'ya götürüldüğümüz gün ayrıldık.”</p>
<p>Christine'in içine bir korku düştü. “Babana ne oldu?”</p>
<p>Isaac'in yüzünü acılı bir ifade aldı. “Bir süre çalıştı. Ama bizi günde on iki saatten fazla çalıştırıyorlardı.” Sanki düşmemek için oturmak zorundaymış gibi sertçe yere çöktü. “Çok&#160;zor bir işti. Babam zeki bir adam olsa da sağlığı hiçbir zaman&#160;iyi olmamıştı. Sonunda dayanamayıp hastalandı. Zaten sağlıklı bir adam bile verdikleri azıcık besinle, ne o kadar uzun bir&#160;süre toprak kazıp kazma sallayabilir, ne el arabası itebilir ne&#160;de o ağır kayaları kaldırabilir. Bir gün yıkıldı. Onu kaldırmaya&#160;çalıştım, ama olmadı. Gücü artık bitmişti. Babamın düştüğünü&#160;gören askerlerden biri yanımıza geldi ve babamı tam başının&#160;arkasından vurdu. Yaşadığım sürece, o katilin yüzünü asla&#160;ama asla unutmayacağım.”</p>
<p>“Tanrım...” Christine'in yanaklarından gözyaşları süzülüyordu. “Çok üzüldüm Isaac.”</p>
<p>“Yapabileceğim hiçbir şey yoktu. O herifin silahını elinden kapıp onu vurmak istedim. Ama silahını alabilsem bile diğer</p>
<p>askerler beni anında vururdu. Hiçbir şey yapmadan, orada öylece dikildim. Elime yüzüme babamın kanı bulaşmıştı ve ben hiçbir şey yapmadım. Kendi kendime yaşamak zorundayım&#160;deyip durdum. Annemin ve kız kardeşimin bana ihtiyacı var.”</p>
<p>Christine, Isaac'e sarılmamak için kollarını kamına bastırıyordu. Onu kollarının arasına almak, rahatlatıp acısını almak istiyordu. “İyi ki yapmamışsın.”</p>
<p>“Daha bitmedi.”</p>
<p>“Seni çatıda saklayacağım. Ama herkesin uyuması için geceye kadar beklememiz lazım.”</p>
<p>“Bilmiyorum, Christine. Bu çok tehlikeli.”</p>
<p>“Daha iyi bir fikrin var mı?”</p>
<p>Isaac kaşlarını çatarak başını iki yana salladı. “Eğer yakalanırsak ikimizi de Dachau'ya gönderirler. Ya da direkt vururlar.”</p>
<p>“Kimse seni bulmayacak. Tutsaklardan bazıları kaçtı. Senin de onlarla kaçtığını sanırlar.” Christine kapıyı itip dışarı çıktı ve kapıyı kapamadan önce içeri doğru eğildi. “Burada&#160;kal, tamam mı? Sana ilk fırsatta yemek için bir şeyler getireceğim.”</p>
<p>Ardından kapı mandalını çekti ve mutfağa koştu. Annesi mutfakta çamaşır yıkıyordu, sıcak suyla dolu metal küvet odayı buhar ve küllü sabun kokusuyla doldurmuştu.</p>
<p>“Neredeydin Christine?” diye sordu Rose, gümüş rengi çamaşır tahtasında kırmızı elleriyle geceliği ovmaya devam&#160;ederken. “Çarşafları çıkarmama yardım edebilirdin.”</p>
<p>“Özür dilerim anne,” diyen Christine, sesinin titremesini engellemeye çalıştı. “Bugünün çamaşır günü olduğu aklımdan&#160;çıkmış.” Horoz almaya gitmiştim, diyecekti ki horoz yerine</p>
<p>getirdiği şeyi düşününce sustu. “Hava çok güzeldi. Etrafta bir yürüyeyim dedim.”</p>
<p>Annesi elindeki çamaşırı bırakıp Christine'e sert bir bakış attı. Christine kimseye bir şey söylemeden dışarı çıkmasının&#160;annesini nasıl sinirlendirdiğini çok iyi biliyordu. Rose tekrar&#160;küvete eğilip çamaşırı ovalamaya devam etti. “Kahvaltıdan&#160;sonra yardımın gerekecek.”</p>
<p>“Tamam.” Dikkat çekmemeye çalışan Christine, kahvaltı masasını elinden geldiğince yavaş bir şekilde kurdu. Annesi yeni yıkanmış çamaşırları asmak için yan balkona çıkana&#160;kadar bekledi. Rose çıkar çıkmaz da masadan hızla bir dilim&#160;ekmek kaptı ve ocaktaki tencereden haşlanmış yumurta alıp&#160;küçük bir şişeyi sulandırılmış keçi sütüyle doldurdu. Annesinin fark etmemesi için her şeyden az az alıyordu. Yumurta&#160;ve ekmeği gazete kâğıdına sardıktan sonra mutfak kapısından&#160;çıktı.</p>
<p>Kümeste, Isaac keçi sütünü bir dikişte içti. Ağzının kenarında oluşan ince beyaz çizgiler kirli çenesine doğru akıyordu. Bir ısırık ekmeğinden, bir ısırık da yumurtasından aldıktan&#160;sonra durdu. Lokmalarını yanağına tıkıştırmış bir halde bakarken, Christine'in onu gözyaşlarıyla izlediğini fark etti.</p>
<p>“Sanki bir kâbusa sıkışmışız gibi. Tüm bunların olabildiğine inanamıyorum.”</p>
<p>“Bu zaten bir kâbus,” dedi Isaac. “Ve uzun bir süre sabah olmayacak.”</p>
<p>Christine sonunda herkesin uyuduğundan emin olduğunda saat on iki buçuğa gelmişti. Çoraplı ayaklarıyla yavaşça arka bahçeye süzüldü. Kümesin kapısını açıp içeri girdi ve&#160;gözlerini kısarak karanlık kümeste yüksek tüneklere tüneyen&#160;tavukların tüylü gölgelerine baktı.</p>
<p>“Isaac?”</p>
<p>Ama cevap alamadı.</p>
<p>“Isaac?” Bu sefer daha yüksek sesle seslendi. Hâlâ cevap yoktu. Christine göğsü sıkışmış gibi elini kalbine koydu. Isaac&#160;gitmişti. Aklına gelen ilk düşünce, kapıdan çıkıp onu aramak&#160;oldu. Ama karanlıktan çıkıp gelen Isaac aniden karşısına dikildi.</p>
<p>“Gittin sandım. Aklım gitti.”</p>
<p>“Buradayım, buradayım. Ama aslında olmamam gerek.</p>
<p>Seni, tüm aileni riske atıyorum. Gitmem lazım.”</p>
<p>“Hiçbir yere gitmiyorsun. Yakalanırsan seni vururlar. Hem nereye gideceksin ki?”</p>
<p>“Kimseye görünmeden bizim eve gidip çatıda saklanacağım.” “Kamın acıkınca ne yapacaksın? Markete gidip sucukla ekmek mi alacaksın? Paran yok, kıyafetin yok. Ya biri seni görür&#160;de ihbar ederse? Ayrıca SS’ler sizin mahalledeki evlere el koydu, büyük ihtimalle yemek odanızda parti falan veriyorlardır.”</p>
<p>“Çok güzel...” dedi Isaac, kaşlarını çatarak. “Gece gizlice içeri girip uyurken boğazlarım keseceğim.”</p>
<p>“Mantıklı düşünmüyorsun. Sen bırak insanı, karıncayı bile incitemezsin.”</p>
<p>“Naziler insan değil. Yaratık.”</p>
<p>“Biliyorum Isaac. Çok da üzgünüm. Ama şimdilik sadece sana güvenli bir yer bulmakla ilgilenelim, tamam mı? Gel, beni takip et.”</p>
<p>Christine parmağını dudaklarına götürüp susmasını işaret etti. Ardından Isaac’i eve soktu ve Isaac girişteki koridora varana dek kapıyı tuttu. Ama Isaac birkaç adım sonra durup kir&#160;içindeki botlarını gösterdi. Christine ayakkabılarını çıkarması&#160;için onu beklerken Isaac’in açık yaralan ve kirli ayaklann-daki kabarcıklar nefesini kesmişti. Isaac botlannı eline aldı&#160;ve Christine’e önden gitmesi için işaret etti. Gözlerini yatak&#160;odalannın kapılanndan ayırmadan duvara yaslanarak merdivenleri yavaşça çıkmaya başladılar.</p>
<p>Üçüncü katın koridoruna vardıklannda, Christine tavandaki kapağı açıp çatı katma çıkan merdivenleri aşağı çekti. Çıkan her gıcırtıda nefesi kesiliyordu. Sonunda tüm merdivenler aşağı indiğinde Isaac’i önden gönderip arkasından yukarı çıktı.</p>
<p>Çatı katma çıktıklarında Christine çatı kirişindeki tozlu, tek ampulün zincirini çekti. Odayı saran loş ışık, köşeleri karanlıkta bırakıyor, Isaac’in gözlerinin altındaki mor halkaları</p>
<p>aydınlatıyordu. Eski evlerinin üst katı neredeyse bomboştu; birkaç kutu, boş bir kitaplık ve kulpları olmayan bir yana eğik&#160;şifonyerden başka pek bir şey yoktu. Bir duvara dört gözlü&#160;bir tavuk tüneği dayandırılmış, yerlere yarım daire şeklinde&#160;kuru samanlar serpilmişti. İçerisi eski tahta ve toz karışımı bir&#160;kokuyla kaplı olsa da insanı rahatsız etmiyordu.</p>
<p>Christine sağ eliyle arkasındaki köşeyi göstererek fısıldadı. “Yavaş bas. Annemlerin odası aşağıda. Bazen annem zarar görmesinler diye civcivleri buraya çıkarmamızı söylerdi. Ama bu&#160;yıl bunun için endişelenmemize gerek olmayacak, çünkü hiç&#160;horozumuz yok. Annemin buraya gelmesinden de korkma.”</p>
<p>“Nasıl bu kadar emin konuşuyorsun?”</p>
<p>“Çünkü annem çatı katından çok korkuyor. Küçükken büyükbabası amcalarından biri hakkında bir hayalet hikâyesi anlatmış. Sanırım amcasına araba çarpmış. Boynu kopmuş.&#160;Büyük büyükbabam da anneme amcasının hayaletinin burada,&#160;başını koltuk altına alıp gezdiğini söylemiş. Bu yüzden hâlâ&#160;yukarı çıkamıyor. Ben büyüyene kadar bu hikâyeyi bana anlatmamıştı.”</p>
<p>Isaac gülümsedi. “Ama şimdi de ben korktum.”</p>
<p>Christine gözlerini devirip, Isaac’e peşinden gelmesini işaret ederek, parmak uçlarında çatının diğer köşesine gitti.&#160;Çatının batı ucunun altındaki duvar aynı doğu tarafındaki gibi&#160;görünüyordu. Ama yaklaşıldığında küçük, kare kapının köşeleri belli oluyordu.</p>
<p>Christine parmak uçlarını kapının köşesine geçirip kapıyı kendine doğru çekti. “Burada ayakların uyuşacak. Ama evde kimse olmadığında ya da en azından üçüncü katta olmazlarsa, yanma gelip seni yürüteceğim. Sen içeriden kapıyı</p>
<p>açamayacaksın. İçeri girince kitaplığı kapının önüne çekeceğim, bu yüzden dışarı çıkamayacaksın.” Christine cevap vermesini bekleyerek Isaac’e baktı, ama Isaac hiçbir şey söylemedi. “Yani hava saldırısı olursa seni dışarı çıkaramayacağım.”</p>
<p>“Bu riski alabilirim.”</p>
<p>Kapının arkasında kalan uzun ve dar alan, sadece birkaç adım genişliğindeydi. Ve çatının dik eğimi ayakta durmayı&#160;imkânsız kılıyordu. Ama evin diğer yanma doğru uzanan genişlikte, Isaac’in uzanması için yeterince yer vardı.</p>
<p>“Sana eski bir battaniye getirdim. Annemin fark etmeyeceği her şeyi yukarı taşıyacağım. Belki yer daha yumuşak olsun diye birkaç paçavra da bulabilirim. Bir de...” Christine içeri&#160;doğru uzandı ve siyah puanlı mavi, metal bir leğen çıkardı.&#160;“Bunu yanma gelmeden önce getirmiştim. Annem sebzeleri&#160;toplamak için bunu bahçede bırakıyor. Tuvaletini yapman için&#160;bulabildiğim tek şey bu.”</p>
<p>“Sence annen bunu fark etmez mi?” dedi Isaac, leğeni ellerinin arasında çevirerek.</p>
<p>“Çalındığını sanır.”</p>
<p>“Her şey için çok... çok teşekkür ederim, Christine.”</p>
<p>“Daha konforlu bir yer sağlayamadığım için üzgünüm.”</p>
<p>“Geldiğim yeri görseydin buranın cennet olduğunu anlardın.” “O kadar korkunç muydu, Isaac?”</p>
<p>Isaac leğeni yerdeki battaniyenin yanma koydu. Yüzünü tekrar kaldırdığında ifadesi çok sertti. “Tam bir cehennemdi.”&#160;“Dachau’da insanların öldüğünü duydum. Açlıktan ölmek&#160;üzere olan işçilerin dövülüp vurulduğunu gördükten sonra...”&#160;“Daha beterdi. Hayal edemeyeceğin kadar kötüydü. Başta&#160;çalışma kamplarına gönderildiğimizi düşünmüştük ama oraya</p>
<p>vardığımızda gerçekle yüzleştik. Tabii çok geçti, tuzağa düşürülmüştük.”</p>
<p>“Gerçekle yüzleştik derken?”</p>
<p>“Gerçekten bilmek istiyor musun?”</p>
<p>“Hayır,” diyen Christine bakışlarını yere çevirdi, “ama yine de anlat.”</p>
<p>Isaac yere oturduktan sonra duvara yaslanıp incecik bileklerini dizlerine koydu. Hastalıklı gibi görünen zayıf yüzü, tek ampulün tozlu ışığında sarımsı bir kahverengi tonundaydı. Christine eteğini bacaklarının arasına sıkıştırıp Isaac’in önüne oturdu. Isaac’in anlatacağı şeyleri beklerken vücudu tir tir titriyordu.</p>
<p>“Trenden indiğimizde askerler kadın ve çocukları erkeklerden ayırdı. Herkesi gençler, yaşlılar, sağlıklılar ve hastalar olmak üzere sınıflandırdılar. Sürüden koparılan koyunlar gibi&#160;annemle kız kardeşimi babamla benden aldılar. Bavullarımıza,&#160;saatlerimize, kıyafetlerimize, üzerimizdekilere, her şeyimize&#160;el koydular. Hatta saçlarımıza bile.” Isaac bir an sustu ve sol&#160;bileğinin iç tarafına dokundu. Sanki bir şey unutmuş gibi bir&#160;süre kaşlarını çattıktan sonra tekrar devam etti. “Barakalara&#160;gönderildiğimizde trende gördüğüm genç ve yaşlı adamların&#160;hiçbirini görmedim. Kampta başka bir barakaya gönderildiklerini düşündüm. Babamdan da ayrılmıştım, onu da hiçbir yerde&#160;bulamıyordum. Diğer tutsaklar bize neler olduğunu anlatmaya&#160;çalıştı. Hatta ispatlamak için kamptan sorumlu olan SS’lerin&#160;isimlerinin Toterıkopjverbânde, yani Kurukafa Birlikleri olduğunu söylediler. İlk başta onlara inanmadık. Ama güneş doğup&#160;bacaları gördüğümüzde doğru söylediklerini anladık. Bacalardan yükselen kara dumanlar Nazilerin niyetinin ne olduğunu&#160;açıkça gösteriyordu.”</p>
<p>Christine nefesini tuttu, Isaac'in devam etmesini istediğinden emin değildi. Isaac'in söylemek üzere olduğu şeyde tereddüt etmesi, yüzündeki gerginlikten belli oluyordu. Ama&#160;o anlatmaya devam etti. Bu korkunç gerçeği birine söylemek&#160;için yüzyıllardır bekliyormuş gibi sesli ve baskın bir şekilde&#160;fısıldıyordu. Sanki bağırmamak için kendini zor tutuyordu.</p>
<p>“Binlerce insanı öldürüyorlar. Sadece Yahudileri değil. Çingeneleri, sakatları, akıl hastalarını ve yaşlıları da. İnsanlara gaz verip cesetleri büyük kazanlarda yakıyorlar. Sadece&#160;işe yarayabilecek tutsakların yaşamasına izin veriyorlar, ama&#160;zaten onları da ölene kadar çalıştırıyorlar.”</p>
<p>Christine eliyle ağzını kapadı. Midesinde dolanan bulantı, yağ içindeki bir yılanın kanalizasyondan tırmanışı gibi boğazından yukarı ilerliyordu. Kusma isteği geçtiğinde yutkundu.&#160;“Tanrım... Böyle bir şey nasıl olabilir? Nasıl ceza almadan&#160;paçayı kurtarabilirler?”</p>
<p>“Herkese bize söylediklerini söylüyorlar. Çalışma kamplarına gönderileceğimizi... Tabii, akla mantıklı geliyor. Sonuçta devam eden bir savaş var ve herkes Yahudilerin bedava iş gücünden başka bir şey olmadığını biliyor.”</p>
<p>“Babanı bulamayınca ilk günden öldürüldüğünü mü düşündün?”</p>
<p>“Evet. Aylarca babamın kazanlara gönderildiğini sandım. Annem ve kız kardeşim de nerede bilmiyordum. Barakaları&#160;ayıran çitlerden kadın kampım görebiliyorduk. Ama annemle&#160;Gabriella'yı hiç görmedim. Her gün baktım.”</p>
<p>“Peki, babanı nasıl buldun?”</p>
<p>“İlk dört ay çıplak elle toprak altındaki kayaları çıkarmak için tarlalarda çalıştım. Sonra taş ocağına gönderildim.</p>
<p>Babamı da orada buldum. Direkt yanına koşmak istedim. Ama konuşamıyorduk bile. Askerler sürekli bizi izliyordu.”</p>
<p>“Hiç konuştunuz mu?”</p>
<p>“Sadece birbirimize bakıyorduk. Bazen bir küreğe ya da el arabasına aynı anda ulaşır gibi yapıyorduk. Ya da birbirimize dokunabilmek için geçerken birbirimizin omzunu temizliyorduk.&#160;Babam beni ne zaman görse elini kalbine götürüp gülümsüyordu.” Isaac daha fazla dayanamadı ve gözlerinden yaşlar döküldü.&#160;Christine elini omzuna koysa da Isaac kendini geri çekti.</p>
<p>“On bir aydır bir kez, bir kez bile üstümdekileri çıkaramadım!” dedi Isaac parmaklarını göğsüne vurarak. “Hayvanmışız gibi davrandılar! Bizi sık sık hortumla yıkayıp kafamızı tıraş ediyorlardı. Ama yıkanmak için bir musluk bile yoktu.&#160;Tuvaletimiz de yoktu, tuvaletimizi barakaların arkasındaki&#160;hendeğe yapıyorduk. Yattığımız yerler çok pis ve kalabalıktı. Her gün tifüs ya da dizanteriden birileri ölüyordu. Hava&#160;üssünü onarmak için Hessental'a vardığım gün, evimden ayrıldığımdan beri ilk defa gerçek anlamda dışarı çıktım. Burada daha çok yemek veriyorlar. Dachau'da her gün bir kepçe&#160;çorba ve bir dilim ekmek hakkımız vardı. Böcek ve kemirgen&#160;yiyerek hayatta kaldık. Hatta tutsaklar pörsümüş, ölü bir fare&#160;bulduklarında birbirine giriyordu.”</p>
<p>“Yeter Isaac. Lütfen. Daha fazlasını kaldıramayacağım.”</p>
<p>“Sana hiç anlatmamalıydım. Sadece... Burada olacağımı hiç hayal etmemiştim. Seni tekrar görebileceğimi hiç düşünmemiştim. O korkunç, leş kokulu yerde öleceğime o kadar&#160;emindim ki...”</p>
<p>“Tamam, geçti. Artık güvendesin.”</p>
<p>Isaac avuçlarını gözlerine bastırdı. Birkaç dakika sonra uzun, sesli bir nefes verip, sanki içindeki hava boşalmış gibi&#160;omuzlarını düşürdü. “Ya senin baban?” diye sordu, gözlerini&#160;silerek. “Askere mi aldılar?”</p>
<p>“Evet. İki yıldır ondan hiç haber almadık. Stalingrad'daki Altıncı Ordu'da. Hayatta mı esir mi düştü, yoksa... Hiçbir şey&#160;bilmiyoruz.”</p>
<p>“Sağ salim döneceğine eminim.”</p>
<p>Yine aynı şey, diye düşündü Christine. Tine biri, diğerinin duymaya ihtiyacı olduğu şeyi söylüyor. Yine de minnettardı.&#160;Tüm yaşadıklarına rağmen Isaac hâlâ onun duyguları için endişeleniyordu.</p>
<p>“Yarın sabah sana daha çok haşlanmış yumurta getireceğim. Hem de ekmek ve erik reçeliyle birlikte. Temiz kıyafetler, küvet, sıcak su ve sabun da getireceğim.”</p>
<p>“Kulağa cennet gibi geliyor. Sen benim hayatımı kurtardın, Christine. Bu iyiliğini nasıl ödeyeceğim?”</p>
<p>“Artık bir şeyler düşüneceğim,” dedi Christine hafifçe gülümseyerek. Ardından yavaşça ayağa kalktı. “Şimdi biraz dinlenmen gerek.”</p>
<p>Isaac dar alana sıkışıp dizlerinin üzerinde döndükten sonra Christine'in kapıyı kapamasını izledi.</p>
</body>
</html>