<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1>Isaac'le birlikte odaya giren Christine'in gözleri kumandana kilitlenmişti. Nefessiz bir şekilde cevap vermesini bekliyordu.</h1>
<p>Kumandan başını olumlu anlamda salladı. “Evet.”</p>
<p>“Bize tuzak kurdun!” diye bağırdı tutuklu. “Böyle bir şeye</p>
<p>nasıl cesaret edersin!”</p>
<p>Albay Hensley, tutuklunun ağzını bağlayan askere doğru yürüdü. Sandalyedeki adam Christine'i görünce debelenmeyi kesip şaşkınlık içinde kaşlarını kaldırdı. Ama gözlerindeki&#160;şaşkınlığın yerini hızla öfke aldı ve Christine'e buz gibi vahşi gözlerle bakmaya başladı. Christine'in yanakları alev alev&#160;yanıyordu. Bir şeyler söylemek için ağzını açmasına rağmen&#160;Isaac'in birden yanından fırlayıp adamın üzerine atladığını&#160;fark edince söyleyecekleri yarım kaldı. Isaac sandalyeyi bir&#160;hışımla yere devirdi ve adamın üzerine çıkıp kafasını yumruklamaya başladı. Asker ve Albay Hensley, Isaac'i çekip duvara&#160;yasladılar. Onu hareketsiz bir şekilde duvarda tutmaya çalışırken yüzleri, sarf ettikleri güç yüzünden kıpkırmızı kesilmişti.</p>
<p>“Bu o herif!” diye bağırdı Isaac. Öfkeden burun ve ağız kenarlarında oluşan çizgiler delirmiş bir adamı andırıyordu.&#160;“Babamı vuran gardiyan!”</p>
<p>Christine o an kalbinin kaburgasına sığmadığını hissetti. Biri kalbini avucuna almış, tüm gücüyle sıkıyor gibiydi. Gözlerinden ateşler çıkıyordu. Hâlâ yerde yatıp kesik kesik nefes&#160;alan tutuklu, bir süre bileklerindeki kayışlardan kurtulmaya&#160;çalıştı. Christine o herifin boğazına basıp tüm ağırlığını nefes borusuna vermemek için kendini zor tutuyordu. Alnı ve&#160;boğazının kırmızı derisinin altında atan mor damarlar şişip,&#160;tüm bedeni hareketsiz bir şekilde yatana dek orada kalabilirdi.</p>
<p>Isaac nihayet sakinleştiğinde Amerikalılar onu bıraktı. Isaac sırtını duvara yaslayıp yavaşça yere çöktü ve öfke dolu gözlerle yerdeki adama bakmaya devam etti.</p>
<p>Albay Hensley ve asker, tutukluyu sandalyesiyle birlikte kaldırıp önüne geçtikten sonra kumandana sorular sormaya&#160;devam ettiler. Tutuklunun yarık kaşı ve kırık burnundan kanlar fışkırıyor, her nefes aldığında burnundan, tıkanmış bir boru&#160;gibi sesler çıkıyordu. Asker, Kumandan Grünstein ve albayın&#160;tüm söylediklerini çeviriyordu, ama Christine'in duymak istediği tek şey kumandanın cevaplarıydı.</p>
<p>“Evet. Adı Kıdemli Astsubay Stefan Eichmann. Dac-hau'nun erkek kampında gardiyandı. Görevi direkt olarak insan öldürmekti. Bir sürü tutsağı öldürdü. Yahudileri öldürmek bazı gardiyanlar için spor haline gelmişti. Ve Stefan her zaman&#160;kazanırdı.”</p>
<p>Christine arka bahçeye çıkan tahta kapının demir süngüsünü kaldırıp dışarı çıkmadan önce kiler merdivenlerinden gelen o tanıdık kokuyu içine çekti. Soğuk çimento, meşe fıçıların içindeki sirke, soğan ve topraklı patatesler... Kapının&#160;diğer tarafındaki tavukların gıdaklamaları ve kırmızı toprakla&#160;taze bahar çimlerini eşelerken çıkardıkları sesler dudaklarında&#160;küçük bir gülümseme oluşturdu. Mis gibi kokan öğle sıcağına&#160;çıktığında hemen çitli bahçenin arka köşesine, elma ve erik&#160;ağaçlarının arasına yürüdü.</p>
<p>İşte tam oradaydı. Isaac'le birlikte Dachau'ya götürülmeden bir gün önce diktiği çekirdek uzun, gencecik bir erik ağacı olmuştu. Tomurcuk ve lavanta çiçekleriyle dolan incecik dallarındaki yapraklar ılık rüzgârda parıl parıl parlıyordu. Hayatta kalabildin. Christine açan bir çiçeğin hassas taç yapraklarına, boğazı düğümlenerek uzandı. Yukarı uzandıkça çıplak</p>
<p>ayağının parmakları yumuşak çimlere gömülüyordu. Aniden birinin beline sarılmasıyla korktu ve belindeki güçlü kollardan&#160;gülümseyerek kurtulmaya çalıştı. Isaac.</p>
<p>“İçeri gel, Bayan Bauerman.” Isaac, Christine'in saçlarını çekip boynunu öptü. “Annen en sevdiğin yemekleri yaptı. Her&#160;ne kadar Dachau'dayken evlendiğimiz için hâlâ surat yapsa&#160;da... Ona yakınlardaki bir kasabaya gidip güzel bir kilisede&#160;mütevazı bir törenle evlendiğimizi söyledim, yine de doğru&#160;düzgün bir kutlama için plan yapıyor.”</p>
<p>Christine arkasına dönüp Isaac'i dudağından öptü. “Bırak ne istiyorsa planlasın. Düğün masamızda masa örtümüzü kullanabilelim bize yeter.”</p>
<p>“Hâlâ saklıyor musun?”</p>
<p>“Bunca zamandır odamdaydı. Annem Bay Weiler'in mahzenini sığınak olarak kullanmak zorunda olduğumuzu söyledikten sonra masa örtüsünü ve uğurlu taşını almak için gizlice oraya gittim. İlk hava saldırısından bir gece önceydi. Sen çatı&#160;katindayken sürpriz yapacaktım, ama fırsat olmadı.”</p>
<p>Christine Isaac'in dudaklarını tekrar öptü. “Evde olmak ne kadar güzel, değil mi?”</p>
<p>“Evet. Ama unutma, Amerikalılar bize para ödedi. Bizi tekrar Dachau'ya bekliyorlar. Ama sadece birkaç aylığına.&#160;Soruşturma biter bitmez döneceğiz.”</p>
<p>“Biliyorum. Para almasak da giderdim.” Christine başını Isaac'in göğsüne dayayıp bir süre öylece kaldı. Sonra kafasını&#160;kaldırdı ve Isaac'in kestane rengi gözlerine baktı. “Seni seviyorum.”</p>
<p>“Ben de seni. Hem de çok.”</p>
<p>Christine bir iç çekip arkasını döndü ve Isaac'in kolları</p>
<p>hâlâ belindeyken erik ağacında açan çiçeklere tekrar dokundu. “Bak. Yaşıyor. Hatta meyve bile veriyor.” Ardından Isaac'in&#160;geniş, sıcak elini kamına götürüp gülümsedi. “Aynı bizim&#160;gibi.”</p>
<p>Isaac, Christine'i kendine çevirdi. “Aklında bir isim var mı?” “Eğer kız olursa Maria olsun istiyorum. Erkek olursa da&#160;babanın ismi. Abraham.”</p>
<p>Isaac, Christine'in dudağına bir öpücük kondurduktan son</p>
<p>ra şefkat dolu gözleriyle ona baktı. “Teşekkür ederim.”</p>
<p>Christine'in gözleri parıl parıldı. “Ne için?”</p>
<p>“Hayatta kalabildiğin için. Başka kimseyle mutlu olamazdım, biliyor musun? Senden sonra bir daha kimseyi sevemezdim.”</p>
<p>“Christine!” Dietrich ikinci katın mutfak penceresinden seslendi. “Gelin de yemek yiyin!” Yanma dizilmiş Rose, Kari&#160;ve Heinrich ise onlara gülümseyerek el sallıyordu.</p>
<p>SON</p><div><img src="main-32.jpg" alt=""/></div>
<p>Bu kitabı yazmaya nasıl karar verdiniz?</p>
<p>Bu çok kolay cevaplanacak bir soru değil, fakat elimden geleni yapacağım. Annem yaşadığı Alman köyünün sınırları dışında, PX'te çalışırken bir Amerikan askeriyle&#160;tanışmış. Ve onunla evlenip henüz yirmi bir yaşındayken&#160;gemiyle tek başına Amerika'ya gelmiş. O dönem savaşın&#160;üzerinden on yıl geçmiş, Almanya toparlanma sürecindeymiş. Annemin ailesi oldukça güç durumdaymış. Bu yüzden&#160;Amerika'da harika bir hayat düşüncesi, annemi ailesini bırakıp neredeyse hiç tanımadığı bir adamla evlenecek kadar&#160;çok cezp etmiş. Ne yazık ki bu Amerikan rüyası bir peri&#160;masalı değilmiş. Amerikalı asker, güvenilmez ve acımasız&#160;bir adama dönüşmüş. Annem en yakın köye yirmi dakika&#160;uzaklıkta izole bir kasabada yaşadığından yardım için gidecek hiçbir yeri yokmuş. Üstelik ne bir arabası ne de ehliyeti&#160;varmış. Yine de bir şekilde sabretmeyi başarmış ve arka&#160;arkaya yaptığı doğumlar sonucu ablamı, ağabeyimi ve beni&#160;dünyaya getirmiş. Sonrasında annemle babam boşandı.&#160;Annem bizi alıp yeni bir başlangıç ümidiyle Almanya'ya&#160;döndü. Ancak bu bana hiç yeni bir başlangıç gibi gelmedi.&#160;Babam, hayatımızın bir parçası olabilmeyi hiç umursamasa&#160;da annemin Amerika'ya dönmesi için ısrar etti. Şansımız&#160;vardı ki annem, bize kendi çocukları gibi sahip çıkan çok&#160;ilgili bir adamla tanışıp evlendi. Gelenek ve kültürle donanmış güzel dünyalarına hasret duyduğum büyükannemi,&#160;büyükbabamı, teyzelerimi, amcalarımı ve kuzenlerimi ziyaret etmek için çocukluğum boyunca Almanya'ya seyahat&#160;edip durdum.</p>
<p>Lise üçüncü sınıftayken Nazi soykırımı hakkında bir şeyler öğrendim. Adeta bir masalı andıran kusursuz dünyamda bu vahşete anlam verebilmek ne kadar zordu, anlatamam.&#160;İkinci Dünya Savaşı tarih öğretmenimizin en sevdiği konuydu. Öğretmenimiz Yahudilerin yaşadıklarını olabildiğince&#160;anlatmayı aklına koymuştu. Sınıf arkadaşlarımdan bazılarının bana Nazi diye seslenmeye başlaması, koridorda “Heil&#160;Hitler&quot; diye bağırarak selam vermesi uzun sürmedi. İşte o&#160;zaman, bunun toplumsal bir suç olduğunu kavramaya başladım. Anneme savaş döneminin nasıl geçtiğini, büyükbabamın görevini ve Yahudileri sordum. Büyükannemin kendi çocuklarını güçlükle doyurmasına rağmen yoldan geçen&#160;Yahudi tutsaklara sessizce yemek bırakıp hayatını tehlikeye&#160;atma pahasına onlara yardım etmeye çalıştığını öğrendim.&#160;Ayrıca büyükbabam askere alınıp Rus cephesinde savaşmış,&#160;iki savaş tutsağı kampından kaçmıştı. Annem ve ailesi, iki&#160;yıldan fazla bir süre onun hayatta olup olmadığını bile öğrenememişti. Ta ki bir gün evlerinin kapısının önünde belirene&#160;kadar... Büyükbabam SS askeri ya da Nazi değilmiş, sadece&#160;bir piyade eriymiş. Annem beni ailesiyle birlikte korku ve&#160;açlık içinde, geceler boyu saklandığı bomba sığınağına götürdü. Kıtlık, yemek kuyrukları, sırf müttefik uçaklarından&#160;kaçabilmek için hamile annesiyle birlikte atladığı hendek&#160;ve kulaklarını ağrıtan acı sirenler hakkında hikâyeler anlattı. Ancak yaşıtlarıma Alman olmanın Nazi olmak anlamına&#160;gelmediğini açıklayamayacak kadar küçüktüm. O yaşta,&#160;Amerika'da bir şeylere karşı durmanın Nazi Almanyası'nda-ki kadar zor olmadığını arlatamıyor, kendi canıyla birinin&#160;canı arasında seçim yapmak zorunda kalsalar ne yapacak-larını soramıyordum. Amerikalı babam ırkı, milliyeti ya da&#160;dini ne olursa olsun şeytanın her insanın kalbinde yer bulabileceğini öğretmişti, fakat bunu nasıl anlatacağım hakkında fikrim yoktu. Arkadaşlarıma toplumsal suçu kişisel suçla&#160;bir tutmanın ne kadar saçma olduğunu nasıl açıklayacağımı&#160;bilemiyordum. Geriye dönük suçlamada bulunmak kolaydı.&#160;Her şeyden öte kimsenin, ailemin de savaş dönemi boyunca&#160;acı çektiğini duymak istemeyeceğinin farkındaydım.</p>
<p>Yirmi sene sonra yakın bir arkadaşımla (işin garibi bu arkadaşım lisede beni kızdıran grubun içindeydi) Almanların Hitler'in gücünde ne kadar etkisi olduğu hakkında sohbet&#160;ederken bir ilham geldi. Nazilerin Yahudilere yaptıklarına&#160;karşı hâlâ bu kadar hassasken savaş döneminin bir Alman için&#160;nasıl geçtiğini anlatan bir roman yazmalıydım. Ama satmasını istiyorsam kitabımda bir değişiklik yapmam gerektiğini&#160;de biliyordum. Sonra James Cameron'ın talihsiz Titanic'in&#160;büyük hikâyesini anlatmak için bir aşk hikâyesi kullanışım&#160;hatırladım. Böylece genç bir Alman kız ve Yahudi çocuğun&#160;arasında bir aşk doğdu. Annemin Nazi Almanyası'nda geçirdiği yıllar hakkında anlattıkları sayesinde yazacaklarımın&#160;hepsi kafamdaydı. Üç gün içinde, not defterime elyazısıyla&#160;yazdığım notlarla kitabımın ilk taslağını tamamladım. Ama&#160;romanımın tam anlamıyla hazır olması, araştırma ve düzeltilerle geçen dört yıla mal oldu. Ana karakterimin savaş dönemi her Alman'ın yaşadığı sıradan olayları yaşarken Yahudi&#160;erkek arkadaşını kurtarmak için yaptıkları olağanüstüydü.&#160;Gerçekte bu çabaları karşısında büyük ihtimalle ölmesi gerekirdi. Ancak bu böylesine tatminkâr bir hikâye için hiç uygun olmazdı.</p>
<p>Kitabın genel hatlarıyla savaş döneminde Almanya'da büyüyen annenizin hayatını temel aldığını söylediniz. Peki,&#160;hangi olaylar gerçek?</p>
<p>Aslında gerçek olmayanları saysam daha kolay olur. Mesela ana karakterin Yahudi bir erkek arkadaşının olması ve Dachau'ya gönderilmesi gerçek bir hikâyeye dayanmıyor. Bunun dışında yaşanılan sefalet, açlık, bombalar,&#160;müttefik uçakları tarafından vurulmamak için atlanılan&#160;hendekler, ailenin Yahudi tutsaklara yemek koymak için&#160;hayatını riske atması, Christine'in iki yıl boyunca babasının hayatta olduğunu bile bilmemesi, babasının Rus Savaş&#160;Tutsakları Kampfndan kaçması, bunların hepsi doğru.&#160;Savaştan sonra büyükannem, eve giren Amerikan askerlerinin bıraktığı bir kutu fıstık ezmesini zehirli olduğunu&#160;düşündüğü için atmış.</p>
<p>Çocukluğunuz nasıldı? Ne tür bir çocukluk geçirdiniz?</p>
<p>Gerçek babamla çok az anım olduğu için TanrTya şükrediyorum. Çünkü onunla yaşadığım hiçbir şey güzel değildi. Annem tekrar evlendiğinde harika bir çocukluk yaşadım. Uzaklara gidiyor, tekneyle gezip yüzüyor, kitap okuyor, dışarıda oyunlar oynuyordum. O zamanlar çok güçlü bir hayal gücüm vardı. Adam kaçıranlar, hayaletler, vampirler,&#160;karanlıktan çıkan canavarlar... Her köşede korkunç bir yaratık olduğunu hayal ederdim. En sevdiğim şeylerden biri&#160;markete gidip çubuk şeker ve korku çizgi romanı almaktı.&#160;Genç kızken Stephen King, Anne Rice ve Dean Koontz'u bir</p>
<p>solukta okurdum. Galiba bu da toplama kamplarım yöneten canavarlara olan ilgimi açıklıyor. Her zaman ilk romanımın&#160;paranormal ya da korku öğesi içereceğini düşündüm, fakat&#160;sanınm hiçbir şey İkinci Dünya Savaşı ve soykırımdan daha&#160;fazla korku veremez.</p><div><img src="main-33.jpg" alt=""/></div><div><div><img src="main-34.jpg" alt=""/>
<p>güçlü olursa vereceğin meyve de o kadar güzel olur. Ancak benim</p>
<p>meyve verecek dallarımı daha on yedi yaşındayken kırdılar. Dün ile</p></div></div>
<p>bugün arasında öyle çok fark var ki... Isaac ile erik ağaçlarının arasında koşturup, birlikte büyüdüğümüz küçük Alman köyüne&#160;rüzgârlı tepeden baktığımız günler çok mu geride kaldı şimdi?</p>
<p>1938 yılının sonbaharı, neden savaşı beraberinde getirdi ki? Sürekli kulağımda yankılanan bomba ve siren seslerini kim silecek? Ailem&#160;ve ben sığınağa tam vaktinde gidebilecek miyiz düşüncesinden ne&#160;zaman kurtulacağım peki?</p><div><div><img src="main-35.jpg" alt=""/></div></div>
<p>Neyi özlüyorum biliyor musunuz? Isaac ile birlikte yumuşacık ekmek üzerine sürüp yediğimiz erik reçelinin tadını. O erik reçeli&#160;benim çocukluğum, hayallerim ve umutlarımdı. Ah Isaac...&#160;İnançlarımız yüzünden bu savaş bizi ayırsa da kalbimdeki seni&#160;nasıl alacaklar? Ben, Christine Bölz, her neredeysen orada senin&#160;yanındayım. Seni seviyorum, sevgilim ve senden hiç vazgeçmeyeceğim.&#160;Hem aşk için kimler neleri feda etmedi ki...</p>
<p>Ardımda Kalanlar ile gönülleri fetheden Ellen Marie Wiseman, bu kez Erik Ağacı ile okuyucularıyla buluşuyor. Annesinin&#160;hayatına dayanan hikâye cesareti, kurtuluşu, kalp kırıklıklarını ve&#160;aşkla uyanan umudu müthiş bir gerçeklikle anlatıyor.</p><div><div><img src="main-36.jpg" alt=""/></div></div><div><div><img src="main-37.jpg" alt=""/></div></div>
</body>
</html>