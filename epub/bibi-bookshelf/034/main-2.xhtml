<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>“Bize gazı açmamızı ya da kendimizi asmamızı söylediler.”</p>
<p>“Tanrım...” Christine, Isaac'in elini tuttu. “Çok üzüldüm...</p>
<p>Geriye bir şeyiniz kaldı mı?”</p>
<p>“Babam üst kattaki banyonun zeminine, klozetin altına bir miktar para saklamıştı. Onu bulamadılar.”</p>
<p>“Bir şeye ihtiyacın var mı? Senin ve ailen için yapabileceğim bir şey var mı?”</p>
<p>“Bu ülkenin dışına bir bilet. Tek gidiş.”</p>
<p>Christine kaskatı kesildi. Isaac ve ailesinin başka bir yerde daha güvende olabileceğini biliyordu, ama ona burada ihtiyacı&#160;vardı. Yüzünü görmeli, sesini duymalı, güçlü kollarını belinde&#160;hissetmeliydi. Bunları düşününce, çok bencil olduğu için kendinden nefret etti. “Akrabalarından hiç haber aldın mı?”</p>
<p>“Halam üç hafta önce Lodz'dan mektup yazmış. Ama elimize ancak dün geçti. PolonyalI Yahudilere, önce üstlerinde altı köşeli yıldız olan kol bantları taktırmışlar, sonra da Yahudi mahallelerine sürmüşler. Direnen adamlar vurulmuş.</p>
<p>* Kudüs Tapınağı'nda ve Çadır Tapınak'ta zeytinyağı ile yakılan Yedi Kollu Şamdan. Yahudilerin en eski sembollerinden biridir. Hz. Musa'nın Sina&#160;Dağı'nda gördüğü Yanan Çalı'yı simgeler. (Ed. N.)</p>
<p>Hatta kocası da onlardan biriymiş. Üç çocuğuyla birlikte, sekiz kişiyle aynı odada kalıyormuş. Onu oradan kurtarmamız için bir şey yapıp yapamayacağımızı soruyor. Bunun son&#160;mektubu olacağını yazmış, çünkü artık mektuplaşmalarına&#160;izin verilmiyormuş. Babam oturup ağladı. Annem babama&#160;bakamadı bile. Anneme göre her şey düzelecek. Hitler'in&#160;savaşla çok meşgul olduğunu, bizimle uğraşamayacağım ve&#160;kurallara uyduğumuz sürece iyi olacağımızı düşünüyor.”</p>
<p>“Peki sen ne düşünüyorsun?”</p>
<p>Isaac yere baktı. “Bence artık buna bir son vermeliyiz.”</p>
<p>Bu sözler Christine ' in üzerine bir çığ gibi devrildi. “N ey e?” “Gizli buluşmalarımıza. Eğer yakalanırsak her şey biter&#160;Christine. İkimiz için de. Sokağa çıkma yasağı varken buluşmamız çok... çok tehlikeli. Biri beni takip edebilir. Buna devam edemeyiz. Artık gelmeyeceğim.”</p>
<p>Christine yüzünü elleriyle kapadı. Bir gün bunun olacağını biliyordu. Ama kendi kulaklarıyla duyduğunda, kamına bir yumruk yemiş gibi olmuştu. Isaac'in sesi soğuk ve sertti.&#160;Ancak Christine başını kaldırdığında, gözlerinin yaşlarla parladığını gördü.</p>
<p>Isaac, onu kollarına aldı. “Yakında tekrar birlikte olacağız. O zaman bizi hiçbir şey ayıramayacak. Güvende olduğumuzda bir şekilde seni bulacağım. Sana söz veriyorum, Christine.”</p>
<p>Christine kendini geri çekti. Devirdikleri şarap fıçısının yanına gitti ve üzerindeki kırmızı beyaz masa örtüsünü alıp&#160;toprak kaplı zemine yaydı. Gözleri yaşlarla dolu bir halde, örtünün ortasına bastı ve elbisesinin üst kısmındaki düğmelerini&#160;çözmeye başladı. Isaac dudaklarını birbirine bastırmış, başını&#160;eğmiş onu izliyordu. Christine elbisesini omuzlarından indirdi</p>
<p>ve elbisenin belinden aşağı düşmesine izin verdi. Büzgülü eteğinin ince kemerini çözmeye başladığında Isaac'in dudaklarından kısık, acı dolu bir inilti çıktı. Öne doğru atıldı ve yüzünü Christine'in boynuna gömdü. Güçlü kollarıyla Christine'in kollarını iki yanında sıkıca tutuyordu.</p>
<p>“Yapamayız,” dedi mırıldanarak. Sıcacık nefesi Christine'in tenine değiyordu. “Ne kadar istesem de yapamayız.”</p>
<p>“Eğer seni bir daha göremeyeceksem,” diye fısıldadı Christine, kulağına. “Bu anı yaşamak istiyorum. Seni hatırlatacak bir şeye ihtiyacım var. Bunun üstesinden gelmeme yardım&#160;edecek bir şeye...”</p>
<p>Isaac, elbisenin üst kısmını tekrar onun omuzlarına çekip geri adım attı. “Yapmayacağım. Seni tehlikeye atmayacağım. Bir gün birlikte olacağız, ama şimdi değil. Burada, böyle değil.”</p>
<p>Christine, kollarını kendine doladı. Isaac de yanına gidip onu kollarının arasına aldı. Birkaç dakika sonra Isaac, Christine'in üstüne çekidüzen vermesine yardım edip başparmaklarıyla ıslak yanaklarını sildi. Ardından masa örtüsünü&#160;alıp tersini çevirdi ve dizleriyle üzerine çıktı.</p>
<p>“Ne yapıyorsun?” diye sordu Christine, gözlerini silerken.</p>
<p>Isaac cebindeki kibrit kutusunu çıkarıp bir kibrit yaktı. Ateşi söndürmeden önce neredeyse parmaklarını yakana kadar bekledi. Sonra masa örtüsünün sağ ucuna yanmış kibritle&#160;büyük bir C yazdı. Elindeki yanmış kibrit çöpü bitene kadar&#160;harfin üzerinden defalarca geçti. Christine yanma diz çökerek&#160;elini Isaac'in geniş sırtına koydu. Isaac hareket ettikçe, kaslarının gerilip gevşediğini hissedebiliyordu. Isaac bir kibrit daha</p>
<p>yaktı ve &amp;I yazdı. Ve altına 1939 yazmak için tam altı kibrit daha kullandı.</p>
<p>“Bir gün birlikte buraya döneceğiz. Gün ışığında. Kimsenin bizi görmesinden korkmayacağız. Bu örtüyü alacağız ve evlendiğimizde düğün masamıza sereceğiz. Kocaman bir pastanın ve binlerce çiçeğin altında bu örtü olacak.”</p>
<p>Christine başını hafifçe aşağı yukarı salladı. Şişmiş gözlerinden yaşlar dökülüyordu. Birlikte ayağa kalktılar ve örtüyü iki ucundan tutup katladılar. Birbirlerine, sanki yüzlerini hafızalarına kazıyorlarmış gibi bakıyorlardı. Isaac uğurlu taşını cebinden çıkarıp örtünün ortasına koydu, ardından örtüyü&#160;soğuk beton duvarın ve en köşedeki tahta patates kasasının&#160;arasına sıkıştırdı. Christine, Isaac'i izlerken hıçkırıklarını bastırmak için dudaklarını ısırıyordu.</p>
<p>kasım ayının ortasında her eve karneler dağıtıldı. Kahve-engi üniformalı, fındık rengi şapkalı iki genç asker insanları tek tek saydı, isimlerini aldı ve belgelerini inceledi. Dağıtılan üzeri delikli kâğıtlar renklerle kodlanmıştı: Et için kırmızı, şeker, un ve gündelik besinler için san, ekmek için kahverengi.&#160;Bu kâğıtlar saklanıyor, ihtiyaç halinde kullanılıyordu. Çünkü&#160;halk bir ay boyunca bunlarla idare etmek zorundaydı, üstelik&#160;kâğıtlar takas da edilemiyordu. Her ailenin yanm kilo et, iki&#160;yüz elli gram şeker, dört yüz gram kahve, iki kilo ekmek, üç&#160;yüz gram yağ, doksan gram reçel, otuz gram peynir ve haftada&#160;bir tane yumurta alma hakkı vardı. Tüm süt, çocuklar ve hamileler için aynlmıştı. On dört yaşın altındaki çocuklann yemek&#160;paylan daha büyüktü. Kapıya gelen görevliler, Rose'a domuz&#160;alıp kesmenin yasak olduğunu da söylemişlerdi. Eğer kuralları&#160;çiğnerse, bir daha erzak kuyruğundan asla et alamayacaklardı.</p>
<p>Ayrıca elbise ve ayakkabı almak da onay gerektiriyordu. Rose, askerlere nasıl izin alabileceğini sorduğunda adamlar&#160;hiç uğraşmamasını söylediler. Çünkü izin öyle kolay kolay&#160;alınmıyordu. Askerler her eve bildiriler dağıtmıştı. Bildirilerde insanların hurda, metal, kâğıt, kemik, paçavra ve boş tüpleri biriktirip postaneye götürmeleri gerektiği yazıyordu. Tüm&#160;kaynakların askeriyeye gitmesi çok mühimdi, bu her vatansever Alman'm göreviydi.</p>
<p>Ailesi yeni sisteme ayak uydurmaya çalışırken, Christine'in uyuyakalana dek ağlamaları son bulmuştu. Ama her sabah gözünü açar açmaz, bir daha Isaac'i göreceğinden emin olmadığı için&#160;yüreğine bir hüzün çöküyordu. Bazen yatağından sürünerek çıkması bir saatini alıyor, kollan bacaklan acıdan ağırlaşıyordu. Gün&#160;boyu kar kürüyor, yerleri ovuyor, camlan siliyordu. Hatta büyükbabanın yakacak taşıma işini üstleniyor, gönüllü olarak saatlerce&#160;yemek sırasında bekliyordu. Isaac'in yüzünü ya da ne yaptığını&#160;düşünemeyecek kadar bitkin düşmek istiyordu. Böylece rahatça&#160;uyuyabilecekti. Ama ne yapsa işe yaramıyordu.</p>
<p>Aralık ayında Christine ve Maria, ahırın arkasındaki koruluktan Noel ağacı kesmek için çiftçi Klause'tan izin aldılar. Noel'den bir gün önce kardeşlerine sürpriz yapmayı umarak&#160;erkenden kalktılar. Her çatının, her dalın üzeri yağan karın&#160;bembeyaz, kalın örtüsüyle kaplanmıştı. İki kız kardeş parmaklarının ucuna basarak alt kata indi. Babalarının iş gömlekleriyle iş pantolonlarını elbiselerinin üzerine geçirdi. Yün&#160;çoraplarının üzerine bir çorap daha giydiler, kaim berelerini&#160;başlarına taktılar ve boyunlarını örgü atkılarla kapadılar. Giyinirken birbirlerine yardım ediyorlardı, kıyafetleri o kadar kalındı ki ayakkabılarını bağlamak ya da montlannın düğmelerini</p>
<p>iliklemek imkânsızdı. Birbirlerine eldivenlerini giydirdikten sonra Maria, kilerden küçük bir balta getirmesi için ablasını&#160;bekledi.</p>
<p>Dışarıda kızlar birbirlerine gülüyordu, kelimelere dökmeseler de sabahın sessizliğinin keyfini çıkarıyorlardı. Hava soğuk ve durgundu, ayaklarının altında ezilen karların hışırtısı ve kış kuşlarının uzaktan gelen sesleri dışında çıt çıkmıyordu.&#160;Güneş beyaz yorganla örtülü sokaklara, posta kutularına, çitlere vuruyor, hepsini üzerlerinde milyonlarca küçük ayna varmış gibi parıl parıl parlatıyordu. Güçlükle ilerleyen Christine&#160;ve Maria, hiçbir şey konuşmadan kara bata çıka yolun sonuna kadar yürüdüler. Yolun sonuna vardıklarına Maria, birden&#160;kahkahalara boğuldu.</p>
<p>“Bizim ufaklıklara yakalansak bile bizi tanıyabileceklerini sanmıyorum!”</p>
<p>“Farkındayım!” dedi Christine. “Şişman, yaşlı bir adama benziyorsun!”</p>
<p>“Zaten öyle hissediyorum! Bu kıyafetlerle kımıldayamıyo-rum bile!”</p>
<p>Christine mutlu bir anın, ne kadar iyi hissettirdiğine şaşırarak güldü. Ama kahkahaları vicdanını rahatsız ediyordu. Savaş devam ederken, Isaac'i bir daha görüp göremeyeceğini ya da görecekse ne zaman görebileceğini bilmezken nasıl gülebiliyordu? Öte yandan Isaac de bazen gülüyor, kahkaha atıyor&#160;olmalıydı. Tabii ki ailesiyle birlikte güzel vakitler geçiriyordu.&#160;Christine'in öğrenmesi gereken bir şey varsa, o da anı yaşamaktı. Isaac de böyle yapmasını isterdi. Bu yüzden artık anı&#160;yaşamayı denemeye karar verdi.</p>
<p>“Umarım, çocuklar her şeye rağmen güzel bir Noel geçirir. Bugünün onlar adına daha özel olması için ne yapabiliriz ki?”</p>
<p>“Bulabildiğimiz en büyük ağacı bulalım!” dedi Maria.</p>
<p>“Çok hoşlarına gidecek! Hatırlıyor musun, bir keresinde Heinrich kocaman bir Noel ağacı seçmişti. Ama annem salona&#160;sığmayacağını söylediği için çok ağlamıştı.”</p>
<p>“Üç buçuk metre falandı!”</p>
<p>“Evet. Heinrich, annem başka bir ağaç seçmesine izin verene kadar resmen ulumuştu.”</p>
<p>“Sonra küçük bir ağaç seçip eve kendi götürmek istemişti. O zaman dört yaşındaydı, değil mi?”</p>
<p>“Evet. Yine de küçük bir adam sayılırdı. Babam gibi büyük ve güçlü olmak için çok çabalıyordu. Bir Noel'de de hepimiz&#160;çiftçi Klause'un atlı kızağına atlayıp tüm kırlığı gezmiştik, hatırlıyor musun?”</p>
<p>Maria gülümsedi. “Hiç unutmadım ki. Harikaydı. Kızağın zillerinin sesi hâlâ kulaklarımda!”</p>
<p>“Sen at isteyip duruyordun. Babam da at alamadığı için sana böyle bir sürpriz yapmıştı.”</p>
<p>“Geçirdiğim en güzel Noel'di. Belki biz de Heinrich ve Karl'a unutulmaz bir Noel yaşatabiliriz. Atlı kızağa bayılacaklardır. Hava süper, kar da yeteri kadar yüksek!”</p>
<p>“Ama çiftçi Klause kızağını satalı çok oldu. Paraya ihtiyacı varmış.”</p>
<p>“Ah,” diyen Maria, omuzlannı düşürdü. “O gördüğüm en güzel kızaktı. Parlak ve siyahtı. Yaldızlı kırmızı minderleri&#160;vardı.”</p>
<p>“Hatırlıyorum. Çok güzeldi. Ama en güzel Noel'imi sekiz yaşındayken geçirmiştim. Noel Arifesi annemle birlikte</p>
<p>terziye gitmiştik. Yeni malzemeler alacaktık. Sen hatırlamayacak kadar küçüktün, ama o yıl büyükannem bize çok güzel elbiseler dikmişti. Noel için çok heyecanlıydım. Tabii, terziye&#160;gittiğimiz için de. Yolda kar yağmaya başlamıştı. Gökyüzünden&#160;kocaman kar taneleri dökülüyordu. Çok... çok mutluydum.”</p>
<p>Maria ablasının eldivenli elini avucuna aldı. “Korkma. Bir gün yine mutlu olacaksın. Sana söz veriyorum.”</p>
<p>Christine, yaşlı gözlerini kırptı ve gülümseyebilmek için kendini zorladı. Bu anı mahvetmek istemiyordu. Güzel anıları&#160;hatırlamak kendini iyi hissettirmişti. Hatta her şeyin düzeleceğine dair içinde bir umut bile yeşermişti. “Peki, annemin&#160;Noel Baba kılığına girdiği günü hatırlıyor musun? O kadar&#160;çok gülmüştü ki gülmekten resmen burnu akmıştı. Hepimiz o&#160;olduğunu anlamıştık!”</p>
<p>Maria bir kahkaha attı. “Evet! Bay Weiler'ın uzun kırmızı yatak şapkasını almıştı. Beyaz bir paçavradan da sakal yapmıştı. Bizi kandıramamış olsa da çok eğlenmiştik. Aklıma bir&#160;fikir geldi! Küllerden, ocaktan ağaca kadar ayak izleri yapalım. Çocuklara Noel Baba hediyeleri getirirken iz bırakmış&#160;deriz!”</p>
<p>Christine olumlu anlamda başını salladı. Ardından birlikte adımlarını hızlandırarak üzeri kar kaplı bir tarladan geçtiler&#160;ve çiftçi Klause'un koruluğuna girdiler. Christine ve Maria&#160;kusursuz bir Noel ağacı bulabilmek için her ağacı, her dalı&#160;inceledi. Sonunda tavşan ve tilki izlerini takip ederek açıklık&#160;bir alan buldular. Tam ortada genç, iri bir ladin vardı.</p>
<p>“İşte!” dedi Maria. “Tam salonun köşesine uyacak!”</p>
<p>Christine, ağacın gövdesini incelemek için dizlerinin üzerine çöktü. “Çocukların çok hoşuna gidecek!”</p>
<p>Maria altta kalan dallan Christine'in önünden çekti ve Christine'in vurduğu birkaç darbeyle ağaç dakikalar içinde&#160;devrildi. Christine bir daldan, Maria diğer daldan tuttu ve ladini tarlanın diğer ucuna doğru sürüklemeye başladı. Sert dallar, arkalarında geniş izler bırakıyordu. Ağır ağacı taşırken eşit&#160;adımlar atmaya çalışan kızlar, nefes almak için birkaç dakikada bir durmak zorundaydı. Biri, sürekli dengesini kaybedip&#160;dizlerinin üzerine düşüyor, diğeri kahkahalar içinde kardeşinin kardan kalkmasına yardım ediyordu. Güç sarf ederken o&#160;kadar terlemişlerdi ki atkılarını çıkarıp ceplerine sıkıştırdılar.</p>
<p>Noel ağacını karlı caddelerde sürükleyip eve getirdikten sonra, ağacı ön odanın köşesine koydular. Ve ağacın altına, kar&#160;süsü vermek için beyaz bir çarşaf yaydılar. Aslında sehpanın&#160;üzerinde, tepesinde yıldızı olan küçük bir çam ağaçları vardı.&#160;Ama yüksekte olmasına rağmen hâlâ çok kısaydı. Getirdikleri&#160;ladin ise tavana kadardı, dalları neredeyse yemek masasına&#160;kadar uzanıyordu.</p>
<p>Çocuklar içeri girdiklerinde Heinrich'in gözleri iri iri açıldı.</p>
<p>“Bu gördüğüm en dev Noel ağacı!”</p>
<p>Kari eliyle ağzını kapayarak ağaca yaklaştı. Sanki anı ölümsüzleştirmek istiyormuş gibi yavaşça hareket ediyordu.</p>
<p>Maria, Karl'm yanma eğildi ve kollarını onun küçük omuzlarına sardı. “Sevdin mi?”</p>
<p>Kari ağzı kulaklarında başını salladı. “Dokunabilir miyim?” Maria kardeşinin yanağını öptü. “Tabii ki! Bu sizin ağacınız!”</p>
<p>“İddiaya girerim Almanya'daki en büyük Noel ağacı bizim evde!” dedi Heinrich. Sesinde büyük bir gurur vardı.</p>
<p>Christine kolunu Heinrich'in omzuna attı. “Çünkü siz Almanya'daki en güzel kardeşlersiniz.”</p>
<p>Heinrich ablasını öpüp teşekkür etti. Bunun üzerine Christine kardeşine tekrar sarılırken bir elini de Kari ve Maria'ya uzattı. Kari kısacık kollarıyla, ablalarına sarılmak için tüm&#160;gücüyle uğraşıyordu. Maria tüm kardeşlerini aynı anda kucaklamıştı. Kardeşler ağacın önünde kenetlenmişken, Christine gözlerinde yaşlarla Maria'ya baktı. Maria'nın gözleri de&#160;yaşlarla parlıyordu.</p>
<p>“Mutlu Noeller,” dedi Christine. “Mutlu Noeller canım kardeşlerim.”</p>
<p>“Mutlu Noeller!” dedi herkes bir ağızdan ve hepsi kahkahalara boğuldu.</p>
<p>Noel Arifesi'nde, Christine ve Maria büyük ladinin yanma küllerden ayak izleri yaparken, Rose ve büyükanne mis kokulu&#160;dallan beyaz mumlarla, boncuklarla ve yıldızlarla süslüyordu.&#160;Christine, Maria, Heinrich ve Kari, büyükler ışıkları kapatıp&#160;zili çalana kadar koridorda beklediler. Bu zil Noel Baha'nın&#160;gittiğini, çocuklann hediyelerini görmek için odaya girebileceğini söylüyordu. Heinrich ağacın yanına koştu, sonra birden&#160;durdu ve yeri gösterdi.</p>
<p>“Bak Kari! Noel Baba ayak izi bırakmış!”</p>
<p>Kari büyük kül izlerine bakarak nefesini tuttu.</p>
<p>“Ah! Düşüncesiz Noel Baba!” dedi Rose. “Ona botlannı silmesini söylemiştim!”</p>
<p>“Boş ver, anne,” dedi Heinrich gözlerini kırparak. “Temizlemene yardım ederiz.”</p>
<p>Christine ve Maria birbirine baktı, Heinrich bunun bir oyun olduğunu biliyordu. Sebebini bilmiyordu, ama</p>
<p>kardeşinin artık Noel Baha'ya inanmaması Christine'in içi. ni acıtmıştı. Kardeşlerinin tılsımlı şeylere hâlâ inanmasını&#160;istiyordu, biri inanmak zorundaydı. Bu ona, Isaac'le&#160;tepelerde geçirdiği sabahları hatırlattı. Ne kadar naif, ne&#160;kadar hayalperestti. Sanki dakikalar içinde gerçeklerle&#160;yüzleştirilmiş gibiydi. Her şey hızla değişiyordu. Devam&#160;eden bir savaş vardı, erkek kardeşleri kısa sürede büyümek&#160;zorunda kalacaktı. Noel Arifesi'nde ailesi ve şu ana kadar&#160;sahip oldukları en büyük ağaçla, bu özel günün mutluluğunu&#160;tekrar yakalamak için ne kadar uğraşırsa uğraşsın, o güzel&#160;günler artık geride kalmıştı. Christine kalbindeki ufak&#160;mutluluğun yok olduğunu hissetti.</p>
<p>Hediyeleri açmadan önce tüm aile dua edip şarkı söylemek için yanıp sönen ağacın etrafında toplandı. Büyükanne her zamanki gibi gözyaşlarını tutamamıştı. Christine, bu manzaraya&#160;dayanamıyordu. Artık büyükannesinin Noel şarkılarını söylerken neden ağladığını daha iyi anlamıştı. Noel her zamanki&#160;gibi gelip geçerken, dünya sonsuza dek değişiyordu. Dudağını&#160;ısırdı ve gözlerini kapadı. Gözyaşlarına boğulup odadan kaçmamak için kendini zor tutuyordu. Gözünün önüne Isaac'in&#160;ailesi geldi, bırakın ağacı bir şamdanları bile yoktu. Christine,&#160;çok uzun bir süre önce iptal edilen partinin daveti yüzünden&#160;sessizce kederlendi.</p>
<p>Hediyeler açılırken Christine, büyükannesinin ördüğü eldivenlere ve annesinin savaştan önce aldığı pembe domuzcuk şeklindeki şekerlemelere sevinmiş gibi yaptı. Dietrich ve büyükbaba, Kari ve Heinrich için tahtadan topaç ve yoyo&#160;yapmıştı. Çocuklar hiç vakit kaybetmeden topaçlarını yerde&#160;döndürmeye başladı. Christine üzgün olmasına rağmen onları</p>
<p>izlerken gülümsedi. Acıyan kalbi, kardeşlerinin çığlık ve kahkahalarıyla bir anlığına da olsa rahatlamıştı.</p>
<p>Rose tüm yıl boyunca kenara şeker, baharat, fındık ve sos ayırmıştı. Böylece gelenekleri sürdürüp zencefilli kurabiye&#160;adam, kızarmış kestane ve şeker kaplı kurabiye gibi sadece&#160;özel günlerde hazırlanan atıştırmalıklardan yapabilmişti. Ocağın üzerindeki ısıtıcıda kaynayan baharatlı sıcak şarap, tüm&#160;odayı tarçın ve karanfil kokusuyla doldurmuştu. Rose kırmızı&#160;işlemeli bardakları sıcak şarapla doldurdu ve bardakları dağıtıp çocuklarını alınlarından öptü. Kocasını hep sona saklardı.&#160;Çünkü Dietrich'in Mutlu Noeller ve şerefe dedikten sonra onu&#160;kucağına çekip dudaklarından öpeceğini çok iyi bilirdi.</p>
<p>Herkes odada toplanmış, kahkahalar içinde yemeklerini yiyordu. Christine ailesine katılmak için elinden geleni yapıyordu. Annesinin, babasının yanından kalkıp yanına geldiğini&#160;görünce şaşırdı. Rose kolunu kızına sardı ve kulağına fısıldadı.</p>
<p>“Onu özlediğini biliyorum. Ama bu çılgınlık son bulduğunda onu tekrar göreceksin. Her şeyin bir zamanı var, bunu sen de biliyorsun. Çalışmanın, oynamanın, korkmanın, huzur&#160;bulmanın... Şimdi ailenle birlikte vakit geçirmenin tadını çıkar. Yarının ne getireceğini hiçbirimiz bilemeyiz.”</p>
<p>Christine gülümseyip gözlerini sildi ve annesine teşekkür etti. “Danke, mutti.&quot; Bu arada kız kardeşi de diğer yanına oturarak elini ellerinin arasına aldı.</p>
<p>“Seni çok seviyorum, kardeşim.”</p>
<p>“Ben de,” dedi Christine. Annesinin elini aldı ve Maria'nın-kiyle birlikte kucağına koydu. “İkinizi de çok seviyorum.”</p>
<p>Noel Arifesi'nde kilisenin gece yarısı çalan geleneksel çanları yasaklanmıştı. Bar ve restoranlar saat birden sonra</p>
<p>kapatılmıştı. Christine saat on ikiyi çeyrek geçe bir şekilde evden kaçtı ve şarap mahzenine doğru yürüdü. Belki bir&#160;mucize olur da Isaac gelir diye umuyordu.</p>
<p>Dolunay, mahzen kapısını tamamıyla saran karların üzerinde, masallardaki ejderhaların beyaz, uzun kuyrukları gibi ışıl ışıl parlıyordu. Girişin önündeki beyaz yol bozulmamıştı, buradan kimsenin geçmediği ortadaydı. Christine'in tüm umutlan&#160;kaybolmuştu. Eve gitmek için arkasına döndü, ama fikrini değiştirip paslı kilidi açmaya karar verdi. İçeriye girdiğinde soğuk&#160;yere oturdu. İçinden, Isaac'in onun aklını okuyup gelmesi için&#160;dua ediyordu. İki saat boyunca yalnız başına oturdu, o kadar&#160;üşümüştü ki titremesini bir türlü durduramıyordu. Sonunda&#160;asma kilidi tekrar takıp kapının mandalını çekti. Eve doğru yürürken, sonsuz gökyüzündeki her yıldız bir kristal gibi parlıyordu. Christine bir an tüm evreni görebiliyormuş gibi hissetti.&#160;Kollarını kendine dolayarak dünyadaki başka yerleri hayal etmeye çalıştı. İnsanların istediklerini söyleyebildikleri, istediklerini yapabildikleri yerleri. Burada yaşananlar hakkında en ufak&#160;bir fikirleri var mıydı? Neler olduğunu umursuyorlar mıydı?</p>
<p>1940 yılının uzun kışının sonuna doğru, sigara ve kömürler için karneler dağıtıldı. Yabancı radyo kanallarını dinlerken yakalanan Alman vatandaşlarının cezası yüksek güvenlikli hapishanelerde altı yıl hapse, hatta idama kadar çıktı. Radyoda&#160;ise Hitler, Fransa ve İngiltere, onun barış teklifini kabul etmediği için tam anlamıyla savaşa girebilecekleri konusunda halkı&#160;uyarıyordu. Başını iki yana sallayan Dietrich, Hitler'in savaş&#160;için -kendi hariç- herkesi suçlamak istediğini düşünüyordu.</p>
<p>Kışın geri kalanı boyunca ve bahar başlarında radyo yayınları, Nazilerin düzenli raporlarıyla kesiliyordu. Her seferinde Wehrmachf ın* <sup>**</sup> zaferlerini ve düşman gemilerinin batırıldığını bildiriyorlardı. Her rapordan sonra ise Richard Wagner'in&#160;yükselen melodileri duyuluyordu. Christine bu müziği tekrar&#160;tekrar dinlemekten bıkmıştı. Gazetede, kalın siyah başlıklarla, Hermann Goering komutasındaki Luftwaffe'nin&quot; Fransa, Belçika ve Hollanda'yı bombaladığı ve Kraliyet Hava&#160;Kuvvetleri'nin intikam almak için Essen, Cologne, Düsseldorf, Kiel, Hamburg ve Bremen'i bombaladığı yazıyordu.</p>
<p>Devamlı açık olan radyodan her detayı öğrenebiliyorlardı. Ancak Christine ve ailesine göre gerçek savaş sanki çok uzakta gibiydi. Kasıtlı olarak mı yapıyorlardı bilmiyordu ama evde&#160;savaş hakkında çok az konuşuluyordu. Yemek kuyruklarında&#160;insanlar hava, akrabalar, yaklaşan düğünler, doğum günleri,&#160;kısaca savaş hariç her şeyden bahsediyordu. Christine, yaşananlar için endişelenen tek kişilerin radyo sunucuları olduğunu düşünüyordu. İnsanlar savaşı neden ağızlarına almıyordu,&#160;merak ediyordu. Bodrumlarında saklanırken üzerlerinde patlayan bombaları ve uçaksavar ateşlerini düşünmek istemedikleri için olabilir miydi?</p>
<p>Nisan ayıydı, Christine bir gün kasabanın diğer ucuna gitmeye karar verdi. Isaaclerin evine kadar yürüyüp hâlâ orada olup olmadıklarını görmek istiyordu. Eve vardığında caddenin karşısında durup öylece baktı. Sanki bu mahalledenmiş&#160;ve bir yere yetişmesi gerekiyormuş gibi davranıyordu. Evin&#160;*Alm. Savunma Gücü. 1935 ile 1945 yılları arasında Nazi Almanyası'nın&#160;silahlı kuvvetleridir. (Çev. N.)&#160;** Alm. Hava Kuvvetleri. 1935 yılında Nazi Almanyası'nda Adolf Hitler tarafından kurulmuş olan Wehrmacht'in Hava Kuvvetleri'dir. (Çev. N.)</p>
<p>etrafında tam üç tur attı, her seferinde boynunu acıyana kadar döndürüyor, gözucuyla evin pencerelerini kontrol ediyordu.</p>
<p>Burası bir zamanlar oldukça görkemli bir evdi, ama şimdi boş ve hüzünlü görünüyordu. Üzerlerine perde çekilen çiçek&#160;saksılarında birkaç başıboş asma ve topraktan başka hiçbir&#160;şey yoktu. Ön bahçedeki mor leylaklar çiçek açmaya başlamış, sarı yapraklı altın çanlar kalınlaşmıştı. Arka bahçenin ise&#160;düzensiz çalılar ve budanmamış meyve ağaçlarıyla vahşi bir&#160;görüntüsü vardı. Sebze bahçesi, dikenli çalılar ve kurumuş&#160;devedikenleriyle kaplıydı. Christine, bakımsız bahçeleri gördüğünde içinde büyük, acı bir boşluk hissetti. Bauermanlar&#160;gitmişti.</p>
<p>Evin etrafını dördüncü dönüşünde nihayet kalp atışları yavaşlamış, dizleri titremeyi kesmişti. Christine, Brimbach Cad-desi'ndeki giriş kapısından bahçeye göz atsam mı diye düşünerek yolun karşısına geçti. Ve aniden birini gördü. Birbirine yakın, kahverengi meyve ağaçlarının gövdelerinin arasından,&#160;bir adam silueti meyve bahçesine eğiliyordu. Christine kalbinin göğüs kafesinde çarptığını hissetti. Sokağı hızla kolaçan&#160;etti ve koşup Bauermanların evini çevreleyen duvara tutundu. Silüet doğruldu ve döndü. Tek eli belinde, diğer eliyle&#160;çuval bezini omzuna astı. Bu, Bay Bauerman'dı. Sert, kuru&#160;toprakta aradığı patatesler gibi kırışmış ve kararmıştı. Kir&#160;içindeki kıyafetleri buruş buruştu, sanki haftalardır değiştirilmemişti. Christine, Yahudilerin kıyafetlerini çamaşırhaneye&#160;göndermelerinin yasak olduğunu hatırladı. Ve zavallı Bayan&#160;BauermanTn, hayatında ilk defa, çamaşırları elinde yıkamaya&#160;çalıştığını hayal etti.</p>
<p>Birden alçak duvarı atlayıp hızla meyve ağaçlarının yanma</p>
<p>gitmeyi ve Isaac'i sormayı düşündü. Hem kendisini hem de Isaac'in ailesini riske attığının farkındaydı. Ama Isaac'i o&#160;kadar çok görmek istiyordu ki hiçbir şey umurunda değildi.&#160;Kendini, sorun olmayacağına ikna etmesi bir dakikasını bile&#160;almadı. Sadece bir dakika sürecekti nasılsa. Hem kim bilecekti ki? Merhaba demek de yasak mıydı? Christine dişlerini sıktı&#160;ve ayakkabılarını bağlıyormuş gibi yaparak eğildi. Ne yapacağını bilmiyordu. Bay Bauerman ona gitmesini söylerse ne olacaktı? Peki ya Isaac onu görmek istemezse? Yine de denemek&#160;zorundaydı. O an kararını verdi ve hareket etmeye hazır bir şekilde doğruldu. Tam ellerini duvara koymuştu ki köşeden bir&#160;çiftin gülerek yaklaştığını gördü. Uzun kürklü sarışın kadın,&#160;SS üniforması giymiş bir adamın koluna girmişti. Christine&#160;keskin bir nefes aldı ve hızla yolun karşısına koştu. En azından, Isaac'in hâlâ burada olduğunu bilmek içini rahatlatmıştı.</p><div><img src="main-6.jpg" alt=""/></div>
<p>11 Mayıs'ta gazete başlıklarında: ‘Bakan Warmonger Churchill başbakan oluyor,' yazıyordu. Christine'in köyünde sadece iki&#160;gazete satılıyordu. Biri Völkischer Beobachter, diğeri de Yahudi düşmanlığı içeren Der Stürmer'di. Babası, Völkischer&#160;Beobachter alırdı. Zaten paraları bir tek ona yetiyordu. Yine&#160;de diğer gazete bedava olsa da almazdı. Christine ikisini de&#160;okumak istemiyordu, ama Der Stürmer'm dükkân camlarına&#160;yapıştırılan, huzur kaçıran başlıklarını görmeden edemiyordu.</p>
<p>Mayısın sonuna yaklaşıyorlardı. Yağmurlu bir öğlendi. Eve tıkılmak o kadar dayanılmazdı ki Christine şemsiyesi olmadan yürüyüşe çıktı. Ferah bir hava vardı ve meyve ağaçlarının pembe beyaz açan çiçeklerinin kokusu duyuluyordu.</p>
<p>Christine'in morali biraz olsun düzelmeye başlamıştı ki manavın önünden geçerken Der Stürmer editörü tarafından kalın harflerle yazılan başlığı gördü. “Dünyanın suçluları Yehudalar&#160;için geri dönüşü olmayan bir mezar kazacak örgütün harekete&#160;geçme vakti yakındır.”</p>
<p>içindeki umut, yerini mide bulandıran bir korkuya bırakmıştı. Christine gözlerini camdan alamıyordu. Kirpiklerine düşen yağmur damlalarıyla gözlerini kırpıştırırken, yazıyı tam&#160;dört kez okudu. Bu da ne demek oluyor, diye düşünürken arkasından birinin bağırdığını duydu.</p>
<p>“Christine!” Christine, yerinden zıpladı. Arkasını döndüğünde Kate'in ona doğru koştuğunu gördü. Kate, siyah şemsiyesinin köşelerinden damlayan yağmur sularından korunmak için omuzlarını kamburlaştırmıştı. “Burada ne yapıyorsun?”&#160;diye bağırdı Kate.</p>
<p>“Şey...” Christine, boş ellerine baktı. “Bakkaldan tuz alacaktım, ama yokmuş.”</p>
<p>Kate yaklaşıp Christine'i şemsiyesinin altına aldı. “Ah, öyle mi...” Kate'in kızıl saçları darmadağınıktı. Kan çanağı&#160;gözleri davul gibi şişmişti. En az Christine kadar üzgün görünüyordu.</p>
<p>Christine, söyleyecek bir şey düşündü. “Stefan nerede?” diye sordu aniden.</p>
<p>Kate'in yüzü buruştu. Gözleri hemen yaşlarla doldu ve hıçkırmaya başladı. “Askere yazıldı. Altı gün önce gitti.”</p>
<p>“Özür dilerim... Bilmiyordum.”</p>
<p>“Ama annem annene söylemiş.”</p>
<p>“Zannetmiyorum. Belki annen unutmuştur. Çok meşgul olduğuna eminim.”</p>
<p>“Belki de senin annen söylememiştir. Ben de neden gelip beni görmediğini merak ediyordum.”</p>
<p>Christine anlamaya çalışarak başını iki yana salladı. Ne önemi vardı ki?</p>
<p>Sonra yandaki kafeyi gösterdi. “İçeri girip çay içelim mi? Ya da belki İtalyan dondurması yeriz?”</p>
<p>Kate, üç yaşındaki bir çocuk gibi, elinin tersiyle burnunu sildi. “Yanıma para almadım. Yürüyüşe çıkmıştım...” Kate&#160;canlılığını yitirmişti, sanki tekrar gözyaşlarına boğulacakmış&#160;gibi sesi kısılıyordu.</p>
<p>“Yağmurlu günler için kenara biraz bozukluk atmıştım.” Christine gülümsemeye çalıştı. Elini şemsiyenin altından çıkardı ve avucunu açtı. Birkaç saniye içinde avucu suyla doldu.&#160;“Bence yeteri kadar yağmurlu bir gün. Hadi gel, kendimizi&#160;ödüllendirelim. Bunu hak ettik.”</p>
<p>Kate burnunu çekip Christine'e baktı. “Tamam.”</p>
<p>Kapıda “Yahudiler Giremez!” yazıyordu. Başta, Christine içeri girmekte tereddüt etti. Sonra ön taraftaki geniş camın&#160;yanında oturan iki SS gördü. Christine, boynunun giderek kızardığını hissedebiliyordu. Sandalyelerine yaslanan iki asker,&#160;camdan onları izliyordu. Christine arkasını dönüp giderse, çok&#160;dikkat çekecekti. Bu yüzden ileri bakarak Kate'in arkasından&#160;cam kapıya doğru ilerledi. Girişte durdu ve Kate'in sular damlayan şemsiyesini kapamasını bekledi. Sırtı onlara dönük olsa&#160;da SS'lerin onları izlediğini hissedebiliyordu.</p>
<p>Bir yıl önce olsaydı bu kafe öğle yemeğini ya da keklerini yiyen çift ve ailelerle dolu olurdu. Ama bugün onlardan başka sadece beş kişi vardı: Askerler, kafenin sahibi ve aynı zamanda aşçıbaşı Bay Schmidt, kafenin tek garsonu olan karısı</p>
<p>Bayan Schmidt, gri gömleği ve yıpranmış deri pantolonuyla yaşlı bir adam.</p>
<p>Christine, Kate'in peşinden kafenin arkasına, köşedeki cam masaya doğru ilerledi. Masanın üzeri değirmenli mavi&#160;beyaz tabaklar ve ellerinde kaz ve yavru kuzular olan çocukların resimleriyle süslenmişti. Gazete okuyan adamın yanından&#160;geçtiler. Yaşlı adam bastonunu boş bir sandalyeye dayamıştı.&#160;Önünde kahvesi ve yarım yenmiş sosisi vardı. Christine, adamın hazır kahvesini ince dudaklarına götürüşünü izledi. Eli o&#160;kadar titriyordu ki Christine, kahvenin döküleceğinden emindi. Ama bir şekilde bardağını ağzına götürüp geri koymayı başardı. Christine masaya doğru yürümeye devam etti, içi yaşlı&#160;adamın eli gibi tir tir titriyordu.</p>
<p>Sandalyesine oturdu ve kafenin ön tarafında oturan askerlere bir bakış attı. Şapkalarını takıp uzun geniş paltolarını giyen adamların, kalkmak üzere olduğunu görünce içi rahatladı. Ön cama düşen grimsi yağmur damlalarında, siyah üniformaları kara, devasa kuklalar gibi görünüyordu.</p>
<p>“Hiçbir şey istemiyorum,” dedi Kate, sandalyesine otururken.</p>
<p>“Yapma ama. Bir şeyler yersen kendini daha iyi hissedeceksin.”</p>
<p>“Ama onu şimdiden çok özledim! Ya hiç geri dönmezse, Christine?” Kate'in yüzü tekrar buruştuğunda, Christine bağıra bağıra ağlamasından korktu.</p>
<p>“Çaresiz hissettiğini biliyorum. Fakat olumlu düşünmen lazım. Ben kendime hep Isaac'i tekrar göreceğimi söylüyorum. Yaşamaya devam etmenin tek yolu, bir gün tekrar birlikte olacağımızı düşünmem.”</p>
<p>Kate, koyu renk peçeteye burnunu sileli ve kaşlarını çatarak Christine'e baktı. “Isaac mi? Ama o Yahudi!”</p>
<p>Christine buz kesti. Kamına sancılar girerek askerlere baktı. Adamlar kasada hesap ödüyordu, Kate'i kesinlikle duymuşlardı. Cam masanın ortasında, mavi koni çiçekleri ve kırmızı gelinciklerin olduğu vazoya dayalı bir mönü vardı. Christine&#160;sesini toparlamaya çalıştı. Kalkıp dışarı koşmamak için yapabileceği tek şey buydu.</p>
<p>Boğazını temizledi. “Ne söyleyelim?” Görüşmedikleri süre boyunca, Kate'in Der Stürmer okuyup okumadığını merak&#160;ediyordu.</p>
<p>“Stefan gittiğinden beri pek iştahım yok.”</p>
<p>“Stefan için üzgünüm, ama onun iyi olacağına inanmak zorundasın.”</p>
<p>Aslında bu sözlere Christine bile inanmamıştı. Kafeye adım attıkları dakikadan itibaren, yüzlerce adamın öldürüldüğünü biliyordu. Stefan'ın da bunlardan biri olma ihtimali çok&#160;yüksekti. Gazetedeki liste, her geçen gün uzuyordu.</p>
<p>“İyimser olmak çok zor,” dedi Kate. “Herkes uzun bir savaş olacağını söylüyor.”</p>
<p>“Bence ne olacağını kimse tahmin edemez.”</p>
<p>“Stefan onların yüzünden olduğunu söyledi.”</p>
<p>“Kimlerin?”</p>
<p>“Sen de biliyorsun. Yahudilerin.” Kate, ses tonunu alçalttı ve öne doğru eğildi. “Bence Isaac hayranlık uyandıran bir çocuktan başka bir şey değildi. Hani şu asla sahip olamayacağını&#160;bildiğin zengin ve yakışıklılardan. Ama yeni çıkan kanunlarla. .. Hem zaten varlığını bile hiç fark etmedi. Yani o işten bir&#160;şey çıkmaz, yanlış mıyım?”</p>
<p>Christine gözlerinin dolduğunu hissetti. Kate’e, Isaac’le birbirlerine âşık olduklarını, hatta gizlice buluştuklarım söylemeyi o kadar çok istiyordu ki kendini zor tutuyordu. Fakat&#160;hiçbir şey söylemedi ve yanağının kenarını ısırarak mönüye&#160;bakmaya devam etti. “Isaac’i, senin Stefan’ı tanıdığından&#160;daha çok tanıyorum.”</p>
<p>“Ama seninki tek taraflı. Aynı şey değil.”</p>
<p>Christine yutkundu. Kate’e her şeyi anlatmamak için kendiyle savaşıyordu. Sustu. “Onu hâlâ özlüyorum.”</p>
<p>Kate gözlerini devirdi. “Üzgünüm. Onun evinde çalışmayı, onu görmeyi özlediğini biliyorum. Ama onunla ilgili her şeyi&#160;unutmak zorundasın.”</p>
<p>Çok geçmeden Bayan Schmidt siparişleri almak için masaya geldi. Christine ve Kate sohbetlerini yarıda kesip doğruldu. Ama Christine gözlerini Kate’ten alamıyor, karşısındaki kişiyi&#160;sorguluyordu.</p>
<p>Kate, Bayan Schmidt’e döndü. “Vişneli İtalyan dondurması lütfen.”</p>
<p>“Ben de aynısından alayım lütfen.” Christine, Kate’i neden içeri davet ettiğini merak ediyordu. Bir bahane bulup yoluna&#160;devam etmeliydi.</p>
<p>Kate, Bayan Schmidt’in siparişleri yazmasını beklerken parmaklarını masaya vuruyordu. Kadın gider gitmez tekrar&#160;Christine’e doğru eğildi.</p>
<p>“Geçen hafta bir telgraf almış,” diyen Kate, başını Bayan Schmidt’in olduğu yöne doğru salladı, “Oğlu Paris sınırlarının&#160;dışında, savaşta ölmüş.”</p>
<p>Christine kalbinin sıkıştığını hissetti. “Zavallı kadın.” Göz-ucuyla kafenin arka tarafına doğru yürüyen askerlere baktı.</p>
<p>Adamları fark etmemiş gibi yaparak Kate’e gülümsemeye çalıştı.</p>
<p>Askerler yaşlı adamın masasının başında durdu ve adam onları fark edene dek sessizce beklediler. Yaşlı adam nihayet&#160;başını yemeğinden kaldırdı.</p>
<p>“Bölük Astsubayı Kruger ve ben, S S Irk ve Yeniden Yerleştirme Ofısi’nden geliyoruz,” dedi askerlerden biri. Uzun ve zayıf bir adamdı, sivri burnu bir deri bir kemik yüzünde gaga&#160;gibi duruyordu. “Kimlik lütfen.”</p>
<p>Astsubay Kruger, yaşlı adamın elindeki gazeteyi aldı ve ön sayfayı kontrol ettikten sonra masaya fırlattı. “Çabuk!”</p>
<p>Yaşlı adam sandalyesinde dönüp montuna uzandı. Titreyen elleriyle ceplerini arıyordu. Kimliğini cebinden çıkardıysa da&#160;birden yere düşürdü. Yaşadığı ufak hayal kırıklığı, dudaklarının arasından kaçan ufak iniltiden belli oluyordu. Kimliğini&#160;almak için eğilirken kollan ve bacaklan şiddetli bir şekilde titriyordu. Kimliği botlarının arasına düştüğü için göremiyordu.&#160;Christine yerinden kalktı ve kafenin arka tarafına yürümeye&#160;başladı.</p>
<p>Ancak Astsubay Kruger eldivenli elini Christine’e doğru kaldırarak bağırdı. “Dur!”</p>
<p>Christine olduğu yerde kaldı.</p>
<p>‘Yahudi sempatizanı mısın, bayan? Yoksa Yahudi misin?” “Kimliğini düşürdü,” dedi Christine yeri göstererek. “Sadece yaşlı adama yardım edecektim.”</p>
<p>Astsubay tekrar bağırdı. “Kendi işine bak! Yoksa İmpa-ratorluk’un işlerini engellemekten seni tutuklarız!”</p>
<p>Christine yere bakmasına rağmen ısrarla sandalyesine dönmüyordu. Yaşlı adama kötü bir muamele etmeye kalkarlarsa</p>
<p>onlara nasıl engel olacağını bilmiyordu, ama hiçbir şey yapmadan da duramazdı. Gagalı adam eğilip adamın ayaklarının arasındaki yeşil kimliği aldı. Ardından doğruldu ve Christine'e&#160;doğru başını sallayarak kimliği açtı.</p>
<p>“Temiz,” dedi Kruger. Kimliği masaya attı, şapkasıyla yaşlı adamı selamladı ve kapıya yöneldi. Ama astsubay hareket etmiyor, sanki vaktini harcamaya değer mi diye düşünerek,&#160;çatık kaşlarla Christine'i izliyordu. Christine nefesini tutmuş&#160;bir halde adama baktı. Gagalı adam kapıda durdu ve arkasını&#160;döndü.</p>
<p>“Daha önemli işlerimiz var, astsubayım.”</p>
<p>Kruger, Christine'e birkaç saniye daha baktıktan sonra dönüp gitti. Christine rahat bir soluk vererek masasına yürüdü. Destek alabilmek için cam masanın ucunu tutarak yerine&#160;oturdu. Kate şaşkın gözlerle ona bakıyordu. Gözleri, başının&#160;arkasındaki duvarda asılı mavi beyaz tabaklar gibi kocaman&#160;olmuştu. Bayan Schmidt, hiçbir şey söylemeden kristal tabaklara koyduğu kırmızı İtalyan dondurmalarını getirdi. Kadının&#160;yüzü son derece ifadesizdi.</p>
<p>“Senin neyin var?!” diye sordu Kate, dişlerinin arasından. “Hapse mi girmek istiyorsun?”</p>
<p>“Yaşlı bir adama yardım ettiğim için beni hapse mi atacaklar?”</p>
<p>“Adam Yahudi çıksaydı atabilirlerdi!” Kate sesini alçaltıp fısıldamaya başladı. “Yan komşumuz Goldsteinları hatırlıyor musun? Hani Bayan Goldstein ailesini ziyaret etmeye Polonya'ya gidince köpeklerine bakıyordum?”</p>
<p>“Evet.” Christine'in midesi bulanıyordu.</p>
<p>“Birkaç ay önce ortadan kayboldular. Birileri, köpeklerini sokakta bulmuş. Kaybolduktan bir hafta sonra Bay Goldstein</p>
<p>geri döndü. Ama nerede olduğunu ya da neler yaşadığını kimseye anlatmadı. Sadece küçük köpeklerini alıp ağladı. Zaten birkaç ay sonra o da gitti.”</p>
<p>Christine yutkundu. “Sence ne oldu?”</p>
<p>“Yahudileri topladıklarını duydum.”</p>
<p>Christine göğsünde bir ağırlık hissediyordu. “Peki onlara ne yapıyorlar?”</p>
<p>“Bilmiyorum. Ama Stefan, hepsi yok olana kadar Hitler'in rahatlamayacağını söyledi.” Kate, çok acıkmış gibi, vişneli&#160;dondurmasından koca bir kaşık alıp ağzına götürdü. Dişlerine&#160;değen soğuk karşısında irkildi ve yanmış gibi ağzını açtı. Dili&#160;ve yanaklarının içi kan kırmızısı olmuştu.</p>
<p>Haziran ayında, haber sunucusu büyük bir coşkuyla Fransa'nın teslim olduğunu söyledi. Arkada Nazi marşı çalarken Christine, Eiffel Kulesi'nde sallanan devasa Nazi&#160;bayrağını, Paris kafelerinin önünde kaz yürüyüşüyle ilerleyen&#160;Alman askerlerini hayal edebiliyordu. Yaz gelirken Hava Kuvvetleri, Londra'daki ilk hava saldırılarını yapmaya ve Kraliyet&#160;Hava Kuvvetleri de Berlin'i bombalamaya başladı.</p>
<p>Almanya'nın başkentine yapılan gece saldırıları haftalar boyu devam etmişti. Yıkılan evlerin ve ölen sivillerin bitmek&#160;bilmeyen haberleri yüzünden Christine, kâbuslarında diri diri&#160;toprağa gömülen kadın ve çocuklar görüyordu. Christine yıkılan binalar ve çatıları kuru samanlar gibi alev alan sıralı evler&#160;hakkında konuşan insanları duymaya dayanamıyordu.</p>
<p>Yaz gelip geçmiş, kasabada askere çağrılan erkeklerin sayısı artmıştı. Christine, sormasa bile, kocaları ve çocukları</p>
<p>askere alınmış kadınların yüzlerindeki karanlık korku perdesini görüyor, yaşadıkları endişenin ağırlığını hissediyordu.</p>
<p>Sonbahar başlayalı birkaç hafta olmuştu. Heinrich ve Kari okula metal ve kömür parçalan götürmeleri gerektiğini söylediler. Öğretmenleri, kimin ne getirdiğini not alacaktı. Christine ve Maria kablo parçası, atılmış at nalı, çivi, kınk bir zincir&#160;ya da okula götürülebilecek herhangi bir şey bulabilmek için&#160;çocuklan köyde yürüyüşe çıkardı. Ama sokaklar tertemizdi,&#160;ortalıkta metalden eser yoktu. Heinrich ve Kari hiçbir şey bulamayınca, büyükbabanın piposunu doldurmak için sigara izmariti toplamaya başladılar.</p>
<p>Günlerden cumartesiydi, eylül ayının da sonu geliyordu. Öğle vakti hava ışıl ışıldı. Kardeşlerini takip eden Christine ve&#160;Maria, atkılarım çenelerine kadar çekmiş, eldivenlerini giymişlerdi. Güneşe rağmen rüzgâr sertti. Gökyüzü hızla ilerleyen alçak bulutlarla kaplıydı.</p>
<p>&quot;Çıkar ağzından o şeyi!’’ diye bağırdı Christine, Karl'a. Ablalarının biraz önünden ilerleyen Kari eski ahırın arasında bulduğu kırık sigarayı ağzına almış, içiyor gibi yapıyordu.&#160;Maria hemen yanma koştu ve Kari'in dudaklarının arasındaki&#160;çamurlu filtreyi yere fırlattı.</p>
<p>&quot;Kırık ki!&quot; diye bağırdı Kari. &quot;İçilmemiş!&quot;</p>
<p>Maria sigarayı yerden aldı ve kötü kokan çürük bir patatesmiş gibi uzağında tutarak Heinrich'in çantasına attı. &quot;Ama biri kesin onu ağzına değdirin iştir!&quot;</p>
<p>&quot;Belki filtresindeki şey çamur değildir!&quot; diye bağırdı Heinrich, küçük kardeşine takılarak. Kahkahalar atıyor, kusacakmış gibi dilini dışarı çıkarıyordu. Maria ona susmasını söyledi.</p>
<p>Kari ayakkabısını kaldırıma sürttü ve ellerini deri</p>
<p>pantolonunun ceplerine soktu. “Sadece içiyormuş gibi yapıyordum!”</p>
<p>Christine kardeşlerinin yanma geldi. “Biliyoruz tatlım.” Karl’ın ağzım atkısının köşesiyle silip şapkasını kulaklarına&#160;kadar çekti. “Ama hasta olmak istemezsin, değil mi?”</p>
<p>“Hayır.” Kari yaşlı gözlerle ablalarına baktı. Maria hemen koşup küçük kardeşinin çenesini tuttu.</p>
<p>“Tamam tamam. Kızmadık. Ama böyle şeyleri ağzına sokma! Şimdi koş bakalım. Hemen arkanızdayız.” Kari yanaklarını sildi ve Heinrich’in peşinden gitti. Christine ve Maria da arkalarından yürümeye devam ediyorlardı.</p>
<p>“Bu kadar kolay üzülen bir çocuk görmedim,” dedi Christine.</p>
<p>“Evet. Kaşlarını çatsan ağlayacak gibi oluyor.”</p>
<p>“Birbirlerinden bu kadar farklı olmalan çok komik.”</p>
<p>“Evet. Heinrich bazen bizden bile olgun davranabiliyor.”</p>
<p>“Keşke Kari biraz daha güçlü olabilseydi. Bu kadar duygusal olması hayatını zorlaştırmaktan başka bir işe yaramayacak.” Christine, kaldırımda dolanan kardeşlerine baktı. Heinrich yere bakarak yürüyor, her girintiyi ve yarığı kontrol&#160;ediyordu. Kari ise evleri, ağaçlan ve bulutları izliyor, yere birkaç adımda bir bakıyordu. “Umanm savaş çok yakında biter.&#160;Savaş köye gelirse ne olur hayal bile edemiyorum. Kim bilir&#160;çocuklar nasıl etkilenecek.”</p>
<p>Maria durup ablasına baktı. Yüzü kireç gibi olmuştu. “Böyle bir şey olacağını düşünmüyorsun, değil mi?” Sesi çok sertti. “Bizim savaşla bir ilgimiz yok ki. Burada silah fabrikası falan&#160;yok. Yani Müttefik Devletler’in burayı bombalamak için bir&#160;sebebi yok.”</p>
<p>Christine keşke çenemi kapalı tutabilseydim diye düşünerek dişlerini sıktı. Maria onun sürekli destekçisiydi, hatta herkesin. İstediği son şey, kız kardeşini endişelendirmekti.</p>
<p>“Haklısın. Hiç bu yönden düşünmemiştim.”</p>
<p>“Şehirlerde birçok insanın öldürüldüğünü biliyorum. Bu sadece kaza, değil mi? Müttefikler aslında askeriyeye ait alanları bombalamak istiyor, ama hedefleri bazen yanılıyor, yanlış&#160;mıyım?”</p>
<p>Christine, kız kardeşinin koluna girdi ve birlikte yürümeye devam ettiler. “Evet, kesinlikle. Bence de kaza. Hem zaten muhtemelen birkaç ay içinde her şey bitecek.”</p>
<p>“Öyle mi düşünüyorsun?</p>
<p>“Tabii ki.” Christine sesini alçalttı. “Sonsuza kadar savaşacak halleri yok ya? Biri yakında galip gelecek. Umarım, bu Hitler olmaz.”</p>
<p>Maria ablasını yanına çekip, “Sonra da Isaac Te birlikte olabileceksiniz,” diye fısıldadı.</p>
<p>Christine başını olumlu anlamda salladı ve kendini gülümsemek için zorladı. Kardeşinin yüzündeki gülümsemenin, kendininki gibi sahte olup olmadığını merak ediyordu.</p><div><img src="main-7.jpg" alt=""/></div>
<p>Kışın ilk günü, Wehrmacht'tan gri üniformalı bir asker grubu araçlar ve at arabalarıyla köye indi. Bir çekirge sürüsü gibi&#160;evlerin, kiliselerin ve mezarlıkların etrafındaki demir çitleri,&#160;metal parmaklıkları söktüler. Bayrak direklerini, sokak lambalarını han ve barların tabelalarını bile aldılar. Götürdükleri&#160;demirleri eritecek, mermi ve bomba yapacaklardı. Askerler&#160;gitmeden önce evleri kapı kapı gezip her türlü metalle birlikte&#160;tencereleri ve tavaları da topladılar.</p>
<p>Rose, büyükanneyle hızlı bir fikir alışverişi yapıp hangi kap kaçak olmadan hayatlarına devam edebileceklerine karar&#160;verdikten sonra yıpranmış tavasını, hiçbir şey söylemeden kapıdaki askere uzattı. Christine girişte, annesinin yanındaydı.&#160;Bahçe kapısındaki zili askerin elinde görünce, Christine annesinin yüzünün nasıl düştüğünü gördü.</p>
<p>Birkaç gün sonra Christine ve ailesi elleri ceplerinde, kapının önünde titriyor, bir grup askerin kilise çanını at arabasına yükleyişini izliyordu. Askerler, “Deh deh!” diye bağırıp zayıf&#160;atları ağır yükü taşımaları için kırbaçlarken, büyükanne gözyaşlarını tutamıyordu. Nihayet gıcırdayan tekerler dönmeye&#160;başladı. Hayvanlar başlarını eğdi ve at arabasını yokuşun tepesine doğru çekti. Rose kolunu büyükanneye sardığında yaşlı&#160;kadın yüzünü elleriyle kapamıştı. Daha sonra Dietrich, askerlerin St. Michael'ın tepesindeki çanı indirmelerinin imkânsız&#160;olduğunu söyledi, çünkü üç çandan en büyüğü dört tonun üzerindeydi.</p>
<p>Noel'den önceki pazar, kilise için kapıdan çıkan aileyi sessiz bir kar yağışı karşıladı. Yolda daireler çizen Kari ve Heinrich zıplayıp bağırıyor, yavaşça düşen kalın kar tanelerini dilleriyle yakalamaya çalışıyorlardı. Christine ve Maria karla&#160;kaplı caddede ilerleyip kardeşlerinin eğlencesine katıldılar.&#160;Ailenin büyükleri bahçe çitinin yanında duruyor, uzun koyu&#160;renk montlarıyla dönen çocukları izliyorlardı. Christine'in kulaklarına kahkahalar geldi. Küçücük bir an, kalbindeki bu ağır&#160;acıya alıştığını düşündü.</p>
<p>Ama çok geçmeden anın büyüsü bir askeri kamyonun yükselen gürültüsüyle mahvoldu. Araç sarsılarak köşeyi döndü</p>
<p>ve son hızla onlara doğru geldi. Christine ve Maria çocukları hemen montlarından kapıp yoldan çekti, ardından anne ve babalarının yanına koştular. Kamyon kayarak durdu. Kapısı&#160;açılırken, hepsi nefesini tutmuş kamyonu izliyordu. Siyah üniformalı bir asker aşağı atlayıp, omzunda tüfeğiyle onlara doğru yürüdü. Yüzünde duygudan eser yoktu. Dietrich'in önünde&#160;durdu, eldivenli elini havaya kaldırdı ve topuklarını birleştirerek bağırdı.</p>
<p>“Heil Hitler!” Ardından elindeki beyaz zarfı uzattı. Zarfın üzerindeki pulda, damalı haçın etrafını saran meşe yapraklarından yapılmış çelengin üzerinde, kanatları açık bir şekilde&#160;duran siyah bir kartal vardı.</p>
<p>“Heil Hitler,” diye mırıldandı Dietrich, kısaca elini kaldırarak.</p>
<p>“Hitler'in ordusuna hoş geldiniz, Bay Bölz!” diye bağırdı asker. “Yarın sabah, saat tam dokuzda Stuttgart'taki karargâha&#160;teslim olmak zorundasınız. Heil Hitler!” Adam cevap beklemeden arkasına dönüp araca doğru yürüdü.</p>
<p>Askeri kamyon gürleyerek çalıştı ve çentikli tekerlekleri karla kaplı yolda yalpalayarak ilerledi. Christine ve ailesi birbirine sokulmuştu. Dietrich bir süre buz kesmiş bir halde&#160;elindeki zarfa baktıktan sonra kolunu karısına doladı. Rose da&#160;kocasına yaslandı. Gözlerini sımsıkı kapamış, parmaklarını&#160;titreyen dudaklarına bastırıyordu.</p>
<p>“Gitmek zorunda mısın, baba?” diye sordu Maria.</p>
<p>“Başka seçeneğim yok.” Dietrich açılmamış zarfı ceketinin cebine sıkıştırıp karısını alnından öptü. Christine annesinin&#160;ağlamamak için kendini zor tuttuğunu anlamıştı. Zaten çok&#160;da dayanamadı, çenesi titremeye başladı ve gözünden yaşlar</p>
<p>döküldü. Kari ve Heinrich, annelerinin yünlü montuna sıkı sıkı yapışmıştı.</p>
<p>“Ağlama hayatım, her şey güzel olacak.” Dietrich, oğullarının başlarını sevdi, kızlarının yanaklarını okşadı ve büyükanneyle büyükbabaya gülümsedi. “Hadi artık, kilise vakti.”</p>
<p>Dietrich yeniden kolunu karısının beline doladı ve yolun karşısına geçmesine yardım etti. Maria oğlanların elini tutup&#160;anne ve babasının arkasından, kilisenin bahçesine çıkıp girişine kadar devam eden kumtaşı merdivenlere yürüdü. Christine&#160;yolun yarısına kadar onları takip ettikten bir süre sonra meşe&#160;kapının önünde durdu.</p>
<p>Büyükbaba kolunu karısıyla torununun omuzlarına attı. “Hadi Christine.” Heinrich kapıyı onlar için tuttu ve tüm aile&#160;içeri girdi. Sanki her an içlerinden birini kaybedeceklermiş&#160;gibi birbirlerini sıkı sıkı tutuyorlardı.</p>
<p>Bitmek bilmeyen kasvetli, soğuk güne rağmen mum ışıklarıyla dolu kilise sıcak ve aydınlıktı. İçerisi, eski ahşap ve erimiş balmumu kokuyordu. St. Micheal'ın gotik katedralinin&#160;tersine gösterişsiz kilise, yontulmamış sütunlar ve ahşap kirişlerle inşa edilmişti. Saman rengi alçı duvarları, boyalı tavanı&#160;ve tahta kaplı zeminiyle yarı ahşap bir ahırı andırıyordu. Kiriş&#160;ve kolonların üzerine oturtulan ikinci kattaki balkonlara çıkan&#160;merdiven nefe kadar uzanıyordu.</p>
<p>Bu küçük, sağlam kilise beş yüz yıldan fazla bir süredir ayaktaydı. Christine bir zamanlar kendisinin oturduğu yerde&#160;oturup güç, barış ve sevdiklerinin sağ salim eve dönmesi için&#160;dua eden insanları hayal etmeye çalıştı. Yüz yıl önce yaşamış&#160;birinin ruhuyla iletişime geçebilmeyi dileyerek, elini ahşap&#160;kilise sırasının yıpranmış cilalı yüzeyinde gezdirdi. Onu</p>
<p>yönlendirecek, ne olursa olsun bu acıya dayanması gerektiğini söyleyecek birine ihtiyacı vardı. Sonunda her şeyin çok güzel&#160;olacağını söyleyecek birine. Kilise savaşların, dertlerin,&#160;cenazelerin yanında düğünlere, vaftizlere, paskalyalara ve&#160;Noellere şahit olmuştu. Kirişleri ve direkleri çiçekler, mumlar,&#160;mis kokulu yeşil dallar, kurdeleler ve kirazlarla süslenmişti.&#160;Christine gözlerini kapadı ve kalın duvarlardan, yüksek&#160;camlardan, sağlam kilise sıralarından ve kutsal adak taşından&#160;güç almaya çalıştı.</p>
<p>Kısa bir süre sonra çalmaya başlayan büyük orgla birlikte kilise eski ilahilerle doldu. Bu ilahiler Christine doğmadan önce söylenirdi. Savaş başlamadan önce... Ve savaş bittikten&#160;sonra da söylenmeye devam edeceklerdi. Peki o zaman babası hayatta olacak mıydı? Ya da içlerinden herhangi biri? Bu&#160;düşünceyle kollarındaki tüyler diken diken oldu. Aşk, korku,&#160;merak ve acıyla ağırlaşan kalbi göğsünü sıkıştırıyordu. Ondan&#160;önce, bu şarkıyı söylemiş, çalmış ve dinlemiş binlerce insanı&#160;düşündü. Hepsi hayatın zevkini ve çilesini yaşamıştı, şimdiyse köy mezarlığında yatıyorlardı.</p>
<p>Her gün savaşta binlerce asker ölüyordu. Binlerce sivilin üzerine bombalar yağıyordu. Ailesinin özelliği neydi ki? Babası ya da ailesinden biri, neden milyonların acısından uzak&#160;olacaktı? Bu savaşı başlatan insanların gözünde bir rakamdan&#160;başka bir şey değillerdi. Koro hızlandığında Christine duygularını daha fazla bastıramadı. Sıcacık gözyaşları yanaklarından süzüldü. Dünyası kararıyordu ve elinden gelen hiçbir şey&#160;yoktu.</p>
<p>1941 yılının başlarıydı, acımasız savaş henüz Christinelerin köyüne gelmemişti. Uzaktan, gürleyen kabarık bulutlarla&#160;gelen bir fırtına gibi, herkes savaşın yaklaştığını hissedebiliyordu.</p>
<p>Ocak ayı boyunca çevrelerindeki köylere bombalar yağmıştı. Artık sokaklarda yürüyen insanlar birbirlerine endişeli gözlerle bakar olmuştu. Hepsinin gözlerinde aynı sorular vardı. Siz de duydunuz mu? Sizce sıra bizde mi? Bu gece&#160;son mu?</p>
<p>Christine üçüncü kattaki koridorun penceresinden, yanan köylerin titreyen parlaklığını görebiliyordu. Gecenin ufkunda&#160;yanıp sönen kırmızı mantarlara benziyorlardı. Rüzgâr doğru&#160;esiyorsa ve pencere açıksa Christine düşen bombaların yankılanan acı seslerini duyabiliyordu. Sanki Tanrı çok kızmıştı ve&#160;devasa yumruklarını sertçe yere indiriyordu.</p>
<p>Şubatın ilk günlerinde, dönemeçli bulvarların taş duvarlarında ve alçı cephelerinde yeni afişler belirmeye başladı. Yeni yazılar düşman kanalları dinleyen, düşman gazeteleri okuyan&#160;ve düşman propagandalarına inanan vatan hainlerinin asılacağı konusunda insanları uyarıyordu. Bazen Christine’in saatlerce bekleyip bir şey kalmadığını öğrendiği yemek sıralarında,&#160;insanlar yanındakiyle konuşmadan önce omuzlarının üzerinden etrafı kontrol ediyordu. Christine, insanların yeni şarkıyı&#160;tekrar ettiklerini duyunca şok oldu: “Sevgili Tanrım, beni bir&#160;aptala çevir ki Dachau’ya gitmeyeyim.”</p>
<p>Babası Dietrich’in ilk mektubu martın ortasında geldi. Annesi mektubu aldı ve titrek bir sesle aileye okudu.</p>
<p>Bir tanecik Rose ’um ve canım ailem,</p>
<p>Sizi ne kadar özlediğimi kelimelerle anlatamam, iyi olmanız için sürekli dua ediyorum. Sizde benim iyi olduğumu bilin. Eğitimlerimiz çok uzun ama çok fazla yiyeceğimiz var. Yine de Stuttgart treninde yemem için yaptığın yağlı sosisli sandviçin tadı hâlâ&#160;damağımda. Artık eğitim sürecim bitti, ikmal trenlerinin raylarını değiştirmek zorunda olan istihkâm sınıfıyla birlikte Doğu&#160;Cephesine, ilerleyen altıncı ordu için kablo kurmaya gideceğiz.&#160;Zorunlu bir kurtarma operasyonuna kayıt oldum, söylenene göre&#160;bu operasyon savaşın sonucuna iyi yansıyacakmış. Birbirinize göz&#160;kulak olun. Fırsat bulur bulmaz tekrar yazacağım. Sizi seviyorum. En kısa zamanda görüşeceğiz.</p>
<p>Heil Hitler.</p>
<p>Dietrich.</p>
<p>Tüm aile masanın etrafında toplanmış, tabaklarındaki yavan yemeklerini yiyorlardı. Sulandırılmış keçi sütü, haşlanmış patates ve turp çorbası, artık kış mönüleri haline gelmişti. İnanmak zor olsa da Rose’un toprak çömleklerde yaptığı peynire hasret kalmışlardı. Annesi o peyniri elde etmek için&#160;çömlekteki inek sütünü kesilsin diye üç gün boyunca kiler&#160;merdivenlerinde bekletirdi. Şimdi olsaydı herkes çömleğin&#160;içindeki kaymak karışımı peynire kaşıklarını batırır, çeşit olarak da haşlanmış patates ve tuzdan tadardı. Çocuklar genelde&#160;homurdanıp söylenirdi, ama şimdi inek sütü içmeyeli bile bir&#160;yılı geçiyordu. Çömlekteki o peynir, Christine’e bir ödül gibi&#160;geliyordu.</p>
<p>“Babam neden Heil Hitler yazmış?” diye sordu Maria.</p>
<p>“Çünkü yazmak zorunda,” diye cevapladı büyükbabaları.</p>
<p>“Askerlerin mektupları gönderilmeden önce okunuyor.”</p>
<p>Kari sızlandı. “Ne zaman eve gelecek?”</p>
<p>“Eline geçen ilk fırsatta” diye yanıt verdi Rose.</p>
<p>Tam da o sırada, “Anne!” diye bağırdı Christine. “Biri horozumuzu çalmış! Dün gece buradaydı, şimdi yok!”</p>
<p>Rose mektubu katlayıp zarfa geri koyduktan sonra önlüğünün cebine sıkıştırdı. İki dudağını birbirine bastırıyordu. “O zaman bu bahar civcivimiz olmayacak. Yeni bir horoz olana&#160;kadar ne tavuğumuz olacak ne etimiz.”</p>
<p>Kış yerini bahara bırakırken Rose yeni bir mektup umuduyla, her gün evin önündeki posta kutusunu kontrol ediyordu. Zamanla bu kontroller üç günde bire düştü. Ve sonunda bu görevi Christine’e verdi. Çünkü artık yaşadığı hayal kırıklığına dayanamıyordu.</p>
<p>Christine yemek sırasına giderken her gün başka bir yol</p>
<p>seçiyor, kayıp horozlarını görme umuduyla evlerin arka bahçelerini ve kapısı açık tavuk kümeslerini kontrol ediyordu. Komşularından birinin horozlarını almış olma ihtimaline&#160;inanmak zor olsa da görünen o ki eski kurallar savaşta hüküm&#160;sürmüyordu.</p>
<p>Mayısın sonu gelmişti, köydeki tarlaların yarısından çoğu sürülmemiş, ekilmemişti. Çünkü tüm dinç adamlar askere&#160;alınmış, köyde sadece saban atlarının peşinde koşamayacak&#160;ve uzun mesafeler boyu tohum taşıyamayacak yaşlılar kalmıştı. Birkaç çiftçi karısı tarımın devam edebilmesi için elinden&#160;geleni yapıyordu. Ama izin verildiği gibi, ellerinde sadece bir&#160;at vardı. Ve yardım için yanlarına Sulzbach'ın dışındaki çalışma kampından, Polonya'da esir düşmüş on dört - on beş yaşlarında kızlar gönderiliyordu.</p>
<p>Bir de Stuttgart'tan on dört-on yedi yaş arası bekâr kızlardan oluşan Nazi grubu, Alman Kız Birliği vardı. Christine kampa bisikletle gelip giden mavi elbiseli kızları gördükçe&#160;üzülüyordu. Elleri yüzleri kir ve çiziklerle kaplı, gözleri hüzün doluydu. Yaşları tutan şehir kızları tüm yazlarını ve baharlarının bir kısmını devlet için çalışarak geçiriyordu. Küçük&#160;olanlar çiftliklerde çalışıp Nazi Partisi'ne mensup kadınlar&#160;tarafından yönetilen kamplarda yaşarken, büyük olanlar hava&#160;saldırısı için insanları uyarıp itfaiyelere yardım ediyordu.</p>
<p>Hessental'da liselerde toplanan küçük bir Alman Kız Birliği vardı. Ancak Christine'in babası İtalyan olduğu için&#160;o ve Maria bu gruba kaydolamıyordu. Üniformalarını giyip&#160;haftada bir kez okulda toplanan kızlar askerlere yardım&#160;paketleri hazırlıyor, hastanelere göndermek üzere hasır&#160;terlikler dikiyordu. Christine ve Maria için askerlere yardım</p>
<p>etmek problem olmayacaktı, yine de bu gruba katılmak zorunda olmadıkları için içi rahatlamıştı. Çünkü Alman Kız&#160;Birliği'ndeki kızlar Hitler ve Nazi Partisi'ne olan sadakatlerini&#160;göstermek için yemin etmek zorundaydı.</p>
<p>Christine bazen on-on dört yaş arası çocukların alındığı Alman Gençliği'nin ve on dört yaş üstü oğlanların olduğu&#160;Hitler Gençliği'nin yoklama için okul bahçesinde toplandığını görürdü. Hepsinin üzerinde kahverengi gömlekler, siyah&#160;kravatlar ve gamalı haçın olduğu kol bantları vardı. Görevleri&#160;kışın sokakları temizlemek, posta taşımak, vatanseverlikle ilgili şarkılar söylemek, yürüyüş yapmak, savaş oyunları oynamak ve belli bir yaşa geldiklerinde Wehrmacht'a katılmaktı.&#160;Anne babalar, çocuklarını hak sahibi oldukları halde Hitler&#160;Gençliği'ne yazdırmamışsa, evlatlarının yetimhaneye gönderilmesiyle tehdit ediliyordu.</p>
<p>Haziranda Hitler, Rusya'yı işgal etti. Bir hafta içinde köye yeni afişler asıldı, üzerlerinde bir ellerinde votka şişesi diğer&#160;ellerinde kamçı, darmadağınık şişman Rus erkekleri vardı.&#160;Yazın başlarında devlet, askeri üniformaları onarmaları için&#160;kadınlara az miktarda maaş bağlayacağını bildirdi. Christine&#160;ve Maria yırtılmış ceket, mont, gömlek ve pantolonlarla dolu&#160;hasır sepetleri almak için haftada bir kez tren istasyonuna gidiyordu. Sepetler o kadar ağırdı ki dönüş yolunda iki kız kardeşin kolları ve omuzları acıyordu. Evin kadınları parçalanmış&#160;pantolonları, yırtık gömlekleri ve delik ceketleri onarmak için&#160;salonda saatlerce oturuyordu. Üniformalar siyahtan yeşile, yeşilden kahverengiye olmak üzere renk renkti. Ama onarılması gereken üniformaların çoğu yeşildi. Yani, cephede savaşan&#160;askerlere aitti. Büyükbaba bir şey fark etmişti. Altın Sülün</p>
<p>tayfasından hiç üniforma yoktu. Yaşlılar bu küçük düşürücü terimi, savaşı evinde huzur ve lüks içinde geçiren kahveren-gi-kırmızı üniformalı yüksek rütbeli Nazi Partisi Üyeleri içi<sub>n&#160;</sub>kullanıyordu.</p>
<p>Christine güzel, küçük dikişler atmaya odaklanıp elindeki üniformayı giyen adamı düşünmemeye çalışıyordu. Ama aklını ne kadar başka bir şeye vermeye çalışırsa, gözünün önüne&#160;gelen isimsiz adamın yüzünü unutmak o kadar zor oluyordu.&#160;O zavallı askere ne olmuştu? Ceketinin kollan ya da pantolonu gibi o da paramparça olmuş muydu? Hayatta mıydı? Annesi, kız kardeşi, karısı ona ne olduğunu biliyor muydu? Hava&#160;karardığında, büyükanne elinde yarım kalmış dikişiyle ağzı&#160;açık uyuyakalmıştı. İlk başta, gönderilen üniformalar trenin&#160;yalnızca bir vagonunu dolduruyordu. Fakat yazın sonu geldiğinde dolan vagon sayısı dörde çıkmıştı.</p>
<p>Eylül ayı, gri bir sabaha uyandılar. Havada yoğun sis hâkimdi. Christine ekmek sırasının sonuna yürürken kirpiklerinde ve kaşlarında biriken buğudan gözlerini kıstı.&#160;Ekmek bitmeden fırına ulaşma telaşıyla üzerine montunu&#160;alma gereği duymamıştı. Çünkü yazın son günleri olduğu&#160;için dört gündür hava mevsim normallerinin dışında çok sıcak ve güneşliydi. Christine tek eliyle, süveterini boynunun&#160;altına kadar çekti. Diğer insanların uzun paltolarını ve şemsiyelerini görünce halinden utanmıştı. Ama aniden gözüne&#160;çarpan bir şeyle üşümeyi unuttu. Sıradaki insanların ceketlerinin üzerinde sarı kumaşlar vardı. Christine biraz daha&#160;dikkat edince kadınların, genç kızların, oğlanların, bebeklerin ve annelerinin elinden tutan çocukların göğüslerinin&#160;sol tarafında sarı bir yıldız olduğunu gördü. Hızla sıranın</p>
<p>sonuna koştu ve ayakkabıcının karısı Bayan Unger’ın omzunu dürttü.</p>
<p>“Neler oluyor? Neden herkesin paltosunda sarı yıldız var?” “Dün geceki haberleri duymadın mı? Bugün uygulamaya&#160;konuldu. Alman Yahudilerin yıldızlarım takmadan dışarı çıkması artık yasak.”</p>
<p>“Ama neden? Ne anlama geliyor?”</p>
<p>Bayan Unger omuz silkti. “Nereden bilebilirim? Artık kurallara yetişemiyorum. O kadar çok kanun var ki. Zavallı kocamı ördek vurduğu için az kalsın tutukluyorlardı. Bunu akim alıyor mu? Yaşlı bir adamı sırf akşam yemeğini aradığı için&#160;hapse atacaklardı. Galiba Hitler ördekleri çok seviyor.”</p>
<p>Christine, Isaac ile ailesini düşündü. Kasabanın diğer ucunda, paltolarında sarı yıldızlarla yemek sırasında bekliyorlardı. Önündeki uzun kuyruğa baktı. Arkadan herkes aynı&#160;görünüyordu. “Klein ve Leibermannlann Yahudi olduğunu&#160;bilmiyordum.”</p>
<p>Bayan Unger başını iki yana salladı. “Artık onlar için çok geç.”</p>
<p>“Ne demek istiyorsun?”</p>
<p>“Ülkeyi terk edemiyorlar. Hitler, Yahudilerden kurtulacağını söyledi, ama ertesi gün ülkeden çıkmalarını yasakladı.”</p>
<p>Christine, Isaac’in Polonya’daki teyzesinden gelen mektubu hatırladı. Ve kamında bir sancı hissetti. Hitler’in Alman Yahudileri için planı bu muydu? Yahudilerin, Aryan tüccarlar,&#160;dükkân sahipleri, kasaplar, doktorlar, ayakkabıcılar ve berberlerle münasebetleri çoktan yasaklanmıştı. Hatta evlerindeki tıraş makinelerini, makaslan ve taraklan teslim etmek&#160;zorunda oldukları söylenmişti. Yahudilerin yemek paylan da</p>
<p>azaltılmıştı, üstelik erzak stoğu yapmalarına da izin verilmiyordu. Zaten Hitler, onlar için yaşamayı imkânsız bir hale getiriyordu. Şimdi de gitmelerini mi yasaklamıştı?</p>
<p>Christine'in aklına gelen tek şey, ekmek sırasından çıkıp kasabanın diğer tarafına koşmak oldu. Isaaclerin hâlâ orada&#160;olup olmadığını merak ediyordu. Isaac'in babası ülkeyi terk&#160;etme konusunda eşini ikna etmiş olabilir miydi? Ama ailesine&#160;ekmek götürmek zorundaydı, zaten fırınlar ve dükkânlar geçen haftadan beri kapalıydı. Christine kendini korkak gibi hissediyordu, kafede SS'leri gördüğünden beri kasabanın diğer&#160;ucuna gidememişti. Bauermarılar şimdiye dek çoktan gitmiştir, dedi kendi kendine. Bunca olandan sonra Bayan Bauer-man yeteri kadar korkmuş olmalı. Bu düşünceyle içine düşen&#160;korku ciğerlerine kadar yürüdü ve soğuk bir acıyla kalbine&#160;oturdu.</p>
<p>Birkaç gün sonra Dietrich'ten bir mektup daha geldi. Rose mektubu mutfak masasında ailesine okudu.</p>
<p>Sevgili Rose, Christine, Maria, Heinrich, Kari, anneciğim</p>
<p>ve babacığım,</p>
<p>Yazmadığım için üzgünüm, ama aylardır yoldaydık. Nihayet birkaç günlüğüne kamp yapabildik. Umarım hepiniz iyişinizdir. Bu yıl bahçeden hasat alabildiniz mi? Keşke armut ve erik toplamak için evde olabilseydim. Taze erik reçelini sürdüğüm bir dilim ekmek için neler vermezdim... Bay&#160;Oertel'a geçen yıl ona yaptığım iş için bize iki kova odun borçlu&#160;olduğunu hatırlatın. Kışı geçirmek için ihtiyacınız olduğunu&#160;söyleyin.</p><div><img src="main-8.png" alt=""/></div>
<p>Şimdi beş yüz adamla birlikte, bir tanksavar hendeğinin içinde oturuyorum. Bu öğlen metrelerce derinliğinde bir hendek kazdık ve orada uyuyacağız. Ukrayna'nın derin-liklerindeyiz, kuzey ordularının kıştan önce Moskova'yı ele&#160;geçireceği söyleniyor. Herkes, Rusya soğukları gelmeden eve&#160;dönebilmek için savaşın kısa sürmesini umuyor. Umarım savaş bir an önce biter ve baharda yanınızda olabilirim. Sizi&#160;her şeyden çok seviyorum.</p>
<p>Heil Hitler. Dietrich.</p>
<p>Rose mektubu küçük kızına verdi. Maria mektubu tekrar tekrar okuduktan sonra büyükannesine uzattı. O da Christine'e.&#160;Christine başparmağını kâğıdın sol altında bulunan karartının&#160;üzerinde gezdirdi. Babasının kâğıdı buradan tuttuğunu ve parmak izini bıraktığını düşünerek mektubu zarfına koymadan&#160;önce bir kez daha okudu. Binlerce kilometre uzaklıkta, Rus&#160;toprağına yaslanmış babasını hayal etti. Yorgundu, evini özlemişti. Sevdiği birini özlemenin verdiği ıstırap Christine'e&#160;soğuk ve açlık kadar yakındı. Fakat ailesinden koparılmak,&#160;ölmeden önce onları bir daha göreceğinden emin olmamak ne&#160;demek hayal edemiyordu. Yaşlarla dolan gözlerini kırparak&#160;mektubu bir kez daha okudu.</p>
<p>“Bu ne?” dedi Heinrich, Fransız kapıyı göstererek. Burnunu, çürük bir şey koklamış gibi kırıştırmıştı. Herkes, Heinrich'in gösterdiği yere baktı. Nemli camda bir yığın ıslak, beyaz kâğıt asılıydı. Onlar bakmaya devam ederken diğer&#160;cama birkaç kırışık kâğıt daha yapıştı. Nereden geldiği belli</p>
<p>olmayan bir başka yarım düzine kâğıt, Christine'in yatak odasının camına yapıştırdığı yapraklar gibi, uçup camda kaldı. Rose yerinden kalktı ve balkon kapısını açtı. Kapının üzerinden yavaşça gökyüzüne uçuşan kâğıtlar, fırtınada sürüklenen&#160;büyük kar taneleri gibi balkona düştü. Tüm aile aynı anda&#160;dışarı koştu ve havadan süzülen kâğıtları yakaladı. Bazıları&#160;boştu, çoğunun üzerinde yazılar vardı. Bazılarıysa yangın yerinden çıkmış gibi kararmış, uçları yanmıştı.</p>
<p>Rose, eline aldığı bir kâğıdı herkesin görebileceği kadar kaldırdı. “Bu Heilbronn'dan/Heilbronn Belediye Başkanlığımdan,' yazıyor.”</p>
<p>“Bu da,” dedi Maria, yarısı yanmış başka bir kâğıdı tutarak. “Bu okuldan.”</p>
<p>Kari parmağıyla yolu gösterdi. “Bakın!”</p>
<p>Sokağın sonunda, amavutkaldırımların üzerinde yüzlerce yanık kâğıt vardı. Gökyüzünden yağmaya devam eden kâğıtlar küllerle birlikte bahçe çitlerine düşüyordu.</p>
<p>“Heilbronn ne kadar uzakta?” diye sordu Christine.</p>
<p>“Elli kilometre kadar,” diye cevapladı büyükbaba. “Tabii, hâlâ öyle bir yer varsa.”</p>
<p>Savaş bitmek bilmiyordu, tam üç kış geçmişti. Amerika,</p>
<p>Almanya'ya savaş açmış, Rusya'nın karşı atağı çok acımasız olmuştu. Kasabadaki söylentiler, Hitler'in kesin bir galibiyet beklediği üzerineydi; hem de Rusya'nın dayanılmaz soğuklanna uygun kıyafetleri olmayan, hazırlıksız bir ordudan. Askerler savaşarak değil, soğuk, açlık ve tifüs yüzünden&#160;ölecekti.</p>
<p>Sevdiğin insanı savaşta kaybetmek acı olabilirdi, ama askerlerini önemsemeyip hayatta kalmaları için gerekeni&#160;yapmadan savaşa gönderen bir lider yüzünden kaybetmek&#160;çok başka bir şeydi. Dietrich'in evden sadece üzerindeki&#160;kıyafetlerle ayrıldığını düşününce... Oysa Rose yedek kıyafetlerini, uzun içliğini, kalın şapkasını ve eldivenlerini alması&#160;için çok ısrar etmişti. Ordudan hiç haber gelmiyordu. Rose,&#160;ruh sağlığını koruyabilmek için bunun iyi bir işaret olduğunu</p>
<p>kabul etmişti. Ve ailesinin de onunla aynı fikirde olduğunu umuyordu.</p>
<p>Rose iş yaparken Doğu Cephesi'nden gelen haberleri dinleyebilmek için Halkın Alıcısı'm mutfağa taşıdı. Gece yatağın altındaki Atlantiksender'ın, Almanca yayın yapan düşman kanalının sesini bastırması için Hitler'in radyosunu açık bıraktılar. Rose, Christine ve Maria sırtlarında battaniyeleriyle&#160;duvara yaslanmış, kısık sesli yasak kanalı dinliyorlardı. Alman ordusu marşından ve resmi yayından sonra, spiker harika&#160;Alman aksanıyla Hitler'in vatandaşlarına yalan söylediğini&#160;ve Nazi Almanyası'nın savaşı kaybettiğini açıkladı. Binlerce&#160;Alman askeri teslim olmuş, iyi bir ücretle Amerika'ya çalışmaya gönderilmişti. Alman denizaltılarındaki denizcilere hâlâ&#160;fırsatları varken yüzeye çıkıp etrafı kuşatmaları için cesaret&#160;verilmişti. Rose ve kızları, iri gözbebekleriyle birbirlerine bakıp sessiz bir şekilde haberleri dinlemeye devam ettiler.</p>
<p>Bir ay içinde düşman kanalları, Alman frekanslarına karışmanın bir yolunu buldu. Ve Naziler tüm kanallarını özel bir bildiriyle birlikte açarak olaya müdahale etti: “Düşmanlar Alman frekanslarında sahte haberler yapmakta. Sakın inanmayın. Nazi sorumluluğundaki resmi bildiri yeri burasıdır.”</p>
<p>Sıcak günlerin gelmesiyle, duvarlara Amerika karşıtı yeni afişler asılmaya başlandı. Bir tanesinin üzerinde, ellerinde&#160;kollarında silahlar olan siyah beyaz dev bir canavar vardı. Kol&#160;ve bacakları uçak parçalarıyla metallerden yapılmış, altına büyük harflerle KÜLTÜR-TERÖR yazılmıştı. Christine, acaba&#160;Amerikalılar da bizi canavar gibi gösteren afişler yapıyor mudur diye düşündü.</p>
<p>Sıcak bir nisan sabahında Christine yumurta sepetini alıp</p>
<p>kümese doğru yola koyuldu. Son birkaç haftadır, san samanlarla kaplı kümeste sadece üç yumurta bulabilmişti. Ama artık havalar ısınmıştı, en az yarım düzine yumurtayla karşılaşacağından emindi. Uzun, verimsiz geçen kıştan sonra ailesini&#160;rafadan yumurtaların bulunduğu, zengin bir kahvaltıyla şaşırtmak için sabırsızlanıyordu. Ama arka kapıdan dışarı adım atar&#160;atmaz, olduğu yerde kalakaldı. Ayaklarının altındaki toprak&#160;deprem oluyor gibi sallanıyordu. Uzaklardan, kasabanın merkezinden gelen gürültü boğuk iniltiler, ezilen metaller ve tiz&#160;mekanik seslerle daha da güçleniyordu. Christine yumurtaları&#160;toplamak yerine hızla içeri girdi, sepeti yere bıraktı ve evin&#160;giriş kapısından dışarı çıktı.</p>
<p>Köy merkezine doğru yaklaştıkça metaller ve mekanik sesler, bot ve çekiçlerin ritmik sesiyle uğultulu bir gürültüye dönüşüyordu. Kasabanın bu tarafında, tepenin üzerinden&#160;merkeze varan iki yol vardı. St. Michael Katedrali iki yolun&#160;arasındaydı, sıra sıra dizilmiş kemerli pencereleri, sivri uçlu&#160;yüksek demirleri ve dik turuncu kiremitli çatısıyla tüm köye&#160;hükmeder gibiydi. Christine kilisenin arka bahçesine girdi,&#160;duvar boyunca uzanan kaldırımı takip etti ve meydana inen&#160;elli dört basamağın bulunduğu giriş kapısına vardı.</p>
<p>Basamakların en üstünde durdu, elleriyle kulaklannı kapatıp aşağıdaki karmaşayı izledi. Girdaplar halinde yükselen toz bulutlarının altında zırhlı tanklar, kamyonlar, motosikletler&#160;vardı. Tüfek ve süngü taşıyan askerler, hava savunma topları çeken at arabaları tüm alanı doldurmuştu. Üzerinde siyah&#160;gamalı haç olan kırmızı beyaz devasa bir bayrak, belediye&#160;binasının üç katını kaplıyordu. Belediye binasının iki yanında, duvarlarından küçük bayraklar sarkan iki bina daha vardı.</p>
<p>Motorlar çalıştı, at arabalarının tekerlekleri amavutkaldırım-larının çukurlarına girip çıkıyor, at nallarının sesleri, merkeze doğru siyah kolonlar halinde yürüyen askerlerin çizmelerinin&#160;düzensiz ritmiyle birlikte sokaklarda yankılanıyordu. Gürültüyle titreyen tankların devasa tekerlekleri yere delik açmaya&#160;çalışan büyük bir toprak delme makinesi gibi keskin sesler çıkararak ilerliyordu.</p>
<p>Christine ne kadar izlemek istese de bu manzaraya dayanamadı. Arkasına döndü ve hızla kiliseye girdi. Uzun ahşap kapı kapandığında, merkezdeki karmaşa küçük bir mırıltıya döndü.&#160;İçeride, her biri dört kat yüksekliğindeki ince gri sütunların taşıdığı kemerli taş tavan, boyalı büyük bir örümcek ağına benziyordu. Tütsü ve taş duvar kokusunun sindiği büyük katedral,&#160;tıpkı ıslak, derin bir mağara gibi soğuk ve sessizdi.</p>
<p>Nemli koku Christine'e çocukluğunu, Kate'le birlikte yaz sıcaklarından kaçmak için katedrale geldikleri günleri hatırlattı. Birlikte koca taş yapıda dolanır, yüksek duvarlara bakıp&#160;odaları inceleri erdi.</p>
<p>Christine sağa döndü, kemerli alçak kapıdan geçip ana girişten içeri yürüdü ve ahşap merdivenleri çıktı. Büyük&#160;çan takımının zilleri etrafında dönen merdivenler çok dardı.&#160;Korkuluk olmadığı için duvar dibinden ilerleyen Christine,&#160;elinden geldiğince hızlı bir şekilde yukarı çıkarken çanın&#160;çalmaması için dua ediyordu. Son basamağa geldiğinde etrafı çevrili sekizgen bir platforma çıkan dar kapıdan girdi.&#160;Yıllardır çıkmadığı bu yer, köyün en yüksek noktasıydı. Eskiden sıcak yaz günlerinde, boğucu köyün dar caddeleri ve&#160;kalabalık binaların tepesinde esen serin rüzgârları tatmak&#160;için burada otururdu.</p>
<p>Christine olduğu yerden belediye binasının çatısının üzerini ve köyü saran beş katlı evleri görebiliyordu. Aşağıdaki toza, çamura rağmen yukarıdaki hava gayet temizdi. Kilometrelerce ilerisi bile görünüyordu. Ormanlık alan, ağaçların diplerini&#160;görebilecek kadar yüksekti. Christine, askerlerin uçak gövdeleri, uçak kanatları ve pervaneler üzerinde çalıştığını fark etti.&#160;Son derece başarılı bir kamuflajın altında uçak yapıyorlardı.</p>
<p>Güneyde gri-sarı bir gaz bulutuyla çevrelenmiş, titrek bir yılana benzeyen tanklar ve askeri araçlar sıralar halinde vadi&#160;açıklarına kadar ilerliyordu. Yılanın kuyruğu son dağ eteğinin&#160;arkasında gözden kaybolurken, kara başı kasabaya doğru geliyor, Haller Köprüsü'nü tıkıyordu. Christine vadinin ortasındaki eski hava üssünü ve düz yeşilliğin uzun şeridi boyunca&#160;sıralanmış siyah uçakları görebiliyordu. Karınca boyutunda&#160;adamlar, küçük kamyonlardan çarpı şeklinde tahtalar indiriyor, hava üssünün etrafına -çimlerin üzerinde siyah çapraz dikişlerden oluşan bir sıra gibi- çitler örüyorlardı.</p>
<p>Aşağıdaki meydanda bir grup asker ellerindeki çekiç ve testerelerle belediye binasının basamaklarında ahşap bir platform kuruyordu. Başka bir grup asker ise üzerinde ulusal&#160;semboller bulunan, kartal ve gamalı haçlı bayrakları sahnenin&#160;önüne çekiyordu. Diğer tarafaysa bir yığın odun kümelenmişti. Yan yollara ve merkezin bazı kısımlarına ipler çekilmiş,&#160;etrafları metal bariyerlerle çevrelenmişti. Christine birkaç dakika kadar dışarı baktıktan sonra hızla merdivenlerden aşağı&#160;indi. Tüm gücüyle eve doğru koşarken savaşın küçük, sessiz&#160;köyünü yıkmayı unutmuş olmasını umuyordu.</p>
<p>Christine kaldırımlar boyunca koşmaya devam etti. Tanklar köylerini ele geçirmemiş gibi insanların hâlâ gündelik</p>
<p>işleriyle ilgilendiklerini görünce şaşırmıştı. Bir sonraki adımın bombalar ve kurşunlar olacağını bilmiyorlar mı? Christine&#160;şimdiye kadar insanların endişelenmesini, sokaklardan aşağı&#160;koşmasını, pencere ve kapılarını kapatmasını, eşyalarını&#160;valizlere koyup kasabayı terk etmelerini beklediğini hiç fark&#160;etmemişti.</p>
<p>Sonra Heilbronn'u hatırladı. Yavaşladı, içine çektiği her nefes göğsünü yakıyordu. Kimse gitmiyor, dedi kendi kendine. Kimse gitmiyor, çünkü gidecek hiçbir yer kalmadı. Bildiği&#160;her kasabaya, her köye saldırılmıştı. Buraya en yakın kasaba&#160;Heilbronn'du, ama ailesiyle birlikte bir gün önce gökyüzünden yağan yanık kâğıtları kendi gözleriyle görmüştü. Radyoda, elli bin kişinin evlerinde bombalandığını, yedi bin kişinin&#160;can verdiğini duymuşlardı. Christine kollarını göğsünde kavuşturdu. Kaldırımda kalabalığın arasında koşarken bacakları&#160;titriyordu.</p>
<p>Eve vardığında giriş kapısında, iki askerin annesinin başında dikildiğini gördü. Adamların geniş omuzları caddeye dönüktü, Christine makineli tüfek taşıyan iki kara heykelin&#160;arasından annesinin beyaz, oval yüzünü görebiliyordu. Adamların siyah üniformalarındaki sıkı örgüyü ve metal başlıklarıyla deri botlarına yansıyan güneşi görebilecek kadar çitlere&#160;doğru yaklaştı.</p>
<p>“Bayan Bölz,” dedi askerlerden biri sert bir sesle. “Alarmı duyar duymaz aileniz için hemen bir sığınak&#160;bulmak zorundasınız. Merdivenlerinize kum ve suyla dolu&#160;kovalar koyun. Düşman uçaklarının köyü görmemesi için&#160;pencerelerinizden dışarı ışık sızmaması gerek. Camların&#160;üzerini siyah kumaşlarla örtün. Geceleri bekçiler gerekli</p><div>
<p>Ellen Marie Wiseman</p></div><div>
<p>13 7</p></div>
<p>kontrolleri yapacak, kurallara uymayanlar ağır bir şekilde cezalandırılacak. Bu gece Nasyonal Sosyalist Toplantısı&#160;olacak ve tüm vatandaşların katılması zorunlu. Askerler,&#160;herkesin evden çıktığından emin olmak için sokaklarda&#160;gezecek. Kurallara itaat etmezseniz tutuklanırsınız! Heil</p>
<p>Hitler!” Annesi henüz cevap verememişti ki askerler dönüp bir sonraki eve doğru yürüdü. Christine hızla annesinin yanına&#160;koştu.</p>
<p>“Adamlar başka ne söyledi?”</p>
<p>“Bizi uyarmaya gelmişler,” dedi Rose, komşu kapıyı çalan askere bakarak. “Köyün arkasındaki eski hava üssünü kullanıyorlarmış. Düşmanların orayı bombalaması çok sürmezmiş.&#160;Hava saldırısı sirenleri çaldığında saklanacak bir sığınak bulmamız lazım.”</p>
<p>“Nereye gidebiliriz ki?” Peki, Isaac ve ailesi nereye saklanacak? diye düşündü Christine. Tabii hâlâ buradalarsa...</p>
<p>Rose kollarını göğsüne bağlamış düşünüyor, bileğini kaşıyarak kaldırıma bakıyordu. “Bodruma hepimiz sığamayız,” dedi cansız bir ses tonuyla. “Kasapla konuşmalıyız. Bay&#160;Weiler'ın mahzeni büyük. Hem en yakın da orası.” Hiç vakit&#160;kaybetmeden salona giren Rose, merdivenlere koşup yukarı&#160;doğru bağırdı. “Maria! ChristineTe köy merkezine gitmemiz&#160;lazım. HeinrichTe Karl'a göz kulak ol, tamam mı?”</p>
<p>Christine annesiyle birlikte sokağın aşağısındaki dükkânlara doğru koştu. Nihayet insanlar bir şeyler değişmiş gibi davranmaya başlamıştı. Kafelerin dışındaki sandalye ve masalar içeri sokulmuştu. İki yaşlı adam fırının camlarına tahta&#160;çakıyor, kocası panjurları çivilerken Bayan Nussbaum saksıdaki sardunyasını içeri taşıyordu. İnsanlar, yazılanları okumak</p>
<p>için duvarlara yeni afişler asan askerlerin etrafına toplanmıştı. Christine ve Rose da afişlere bakmak için durmuşlardı.</p>
<p>Siyah beyaz afişlerde, “Işıkları kapatın! Düşman ışıklarınızı görür!” yazıyordu. Yazının altında büyük bir iskelet, fırtınalı gecede bir müttefik uçağı kullanıyordu. Yüzünde şeytani bir gülümseme vardı. Havaya kaldırdığı bomba, aşağıdaki Alman&#160;köylerini yerle bir etmeye hazır gibiydi. Christine midesinin&#160;kaynadığını hissetti. Hayatında hiç bu kadar korkunç bir şey&#160;görmemişti. Rose, Christine’in elini tuttu ve onu kendine doğru çekti, kaldırımda ilerlerken neredeyse koşuyorlardı.</p>
<p>Anne kız Bay Weiler’in tepe kenarındaki şarap mahzenine vardıklarında, daha önce gelen birkaç dükkân sahibi patates&#160;kasalarının üzerine tahta ve şilte koyuyordu.</p>
<p>Bay Weiler, onları görünce bağırdı. “Yüce Tanrım! Bayan Bölz, Christine!” Bay Weiler, geniş, yuvarlak kırmızı yüzüyle&#160;yaşlı ve şişman bir adamdı. Her zaman mutluydu, bir sığınak&#160;hazırlıyor olmak bile neşesini kaçırmamıştı. “Hoş geldiniz!&#160;Bir sürü odamız var. Birçok kişiyi buraya sığdırabileceğimizi&#160;düşünüyoruz, kimse evinin bodrumunda yalnız başına saklanmamalı. Böyle zamanlarda birbirimize ihtiyacımız var!”</p>
<p>“Çok teşekkürler, Bay Weiler,” dedi Rose, ellerini ovuşturarak.</p>
<p>Christine konuşmanın geri kalanını duymadı. Gözleri sığınağın ilerisine takılmıştı. Son sıradaki patates kasalarının arkasında, saklı yerinden çıkmaya başlayan kumaş parçasına... Ve Isaac’le onun toz içinde kalmış, kırışmış kırmızı beyaz&#160;masa örtüsüne bakarken gözleri sulandı.</p>
<p>Hava kararmaya başladığında, Christinelerin evinin önünde dört silahlı asker belirdi. Adamlar bağırarak talimatlar verirken, yukarıdaki sokakta başka askerlerin sesleri yükseliyordu. Sesler, megafonlar yüzünden dar cadde ve taş&#160;evlerde yankılanıyor, adamların söylediklerinden hiçbir şey&#160;anlaşılmıyordu.</p>
<p>“Dikkat dikkat! Herkes evlerini boşaltsın! Evde kalmanız yasak! Saat tam sekizde meydandaki toplantıya katılmak zorundasınız!”</p>
<p>Saat sekize on kala Christine ve ailesi el ele, kasaba sakinlerinin peşinden meydana yürüdü. Herkes neyle karşılaşacağım merak ederek etrafına bakıyordu. Meydana vardıklarında askerler yaşlıları, kadınları ve çocukları bağırıp çağırarak metal bariyerlerin arkasındaki alana soktu. Ve insanlar omuz&#160;omuza sıkışıp, en ufak bir boşluk kalmayana dek kalabalığı</p>
<p>itmeye devam ettiler. Maria büyükannesi ve büyükbabasının koluna girmişti Rose, Karl'ı kucağına almıştı. Christine de Heinrich'i sırtına almıştı. Çizmelerin, davulların ve askeri bandonun gürültüsüyle birbirini duyamayan insanların itip&#160;kakışları yüzünden Christine ve ailesi bir arada kalmakta zorlanıyordu. Kalabalığın üzerinde yüzlerce meşale ışığı yanıp&#160;sönüyor, meydanda yakılan iki büyük ateşin ışıkları, arkadaki&#160;binaları kaplayan kırmızı beyaz Nazi pankartlarını aydınlatıyordu.</p>
<p>Christineier içeri doğru ilerlemeye çalışırken, alana giren herkese küçük bir kitapçık dağıtılıyordu. Christine kitapçığın&#160;üzerindeki yazıyı okuduğunda çarpan kalbi daha da hızlandı.&#160;Siyah, sarı kapakta: ‘Bu sembolü gördüğünüzde,' yazıyordu.&#160;Altında ise Davud'un yıldızı vardı. Kitapçığın içine sayfalarca&#160;açıklama sığdırılmıştı, sayfalarda Yahudilerin Almanlara karşı bir savaş başlattığı ve Wehrmachten Yahudilerin korkunç&#160;planlarını gerçekleştiremeyeceğinden emin oldukları yazıyordu. Üstelik bununla da bitmiyordu. Yahudi halkı bir suç örgütüydü ve Yahudi tehlikesi ancak tüm dünyadan silindiklerinde&#160;son bulacaktı.</p>
<p>Heinrich ablasının kulağına eğildi. “Bu ne?”</p>
<p>“Hiçbir şey.” Yalanlarla dolu bir kitap, diye düşündü Christine. Nazi yalanlarından başka bir şey değil.</p>
<p>Rose elindeki kitapçığı ikiye katlamış, henüz içine bakmamıştı. Maria'nın elinde kendi kitapçığıyla birlikte büyükanne ve büyükbabasınınki vardı. Christine kimsenin bakmadığından emin olmak için etrafını kontrol etti, ardından midesini&#160;bulandıran kâğıt parçasını yere atıp ayağının altında ezdi. Tam&#160;annesine uzanıyordu ki müziğin aniden kesilmesiyle olduğu</p>
<p>yerde kaldı. Biri onu görmüş gibiydi. Christine tekrar etrafına baktı, bir askerin hızla kalabalığı yarıp onu kolundan tuttuğu&#160;gibi götürmesini bekliyordu. Ama hiçbir şey olmadı. Bir kez&#160;çalan ağır çan, açık havada yankılanmaya başladı.</p>
<p>Kalabalık sessizce saatin sekiz olduğunu haber veren büyük St. Michael çanlarını dinledi. Devam eden çan sesleri, kalabalık meydanda yankılanıyordu. Son çanın ardından askeri bando Nasyonal Sosyalist Alman İşçi Partisi'nin marşını çalmaya başladı. Trompetler çalıyor, koro güçlü ve gururlu bir şekilde şarkıyı söylüyordu. Tam o sırada binlerce siyah miğferli&#160;asker, gümüş uçlu silahları ve Nazi bayraklarıyla birlikte kaz&#160;yürüyüşüyle meydana girdi. Onlar adım attıkça Christine'in&#160;altındaki yer sallanıyordu. Askerler kusursuz bir zamanlamayla, platformun önüne dizildiler. Çeneleri yukarıda, kolları&#160;havada selam veren adamların hepsinin boyu aynıydı, sıraya&#160;geçmiş kurşun askerleri andırıyorlardı. Christine askerlerin,&#160;etkileyici görünmeleri için boyları ve kiloları aynı olan özel&#160;bir birlik olabileceğini düşündü. Kalabalığın çevrelediği geçitlerde bir düzine asker daha yürüyordu, hepsi kolunu kaldırmış selam veriyor, izleyenlerden selam vermeyen var mı&#160;kontrol ediyordu. Christine çenesini sıktı ve kolunu kaldırdı.&#160;Tam o sırada kuyruğun sonundan bir kadının çığlığı duyuldu.&#160;Christine arkasına döndüğünde askerlerden birinin, bir adamı&#160;yakasından tutup kalabalıktan çektiğini gördü. Kadın ellerini&#160;uzatmış, adamın koluna dokunmaya çalışıyordu. Christine bir&#160;an emin olamadı, ama örgülü gri saçlarından kadının kafedeki&#160;acı dolu, zavallı Bayan Schmidt olduğunu anladı.</p>
<p>Nazi marşının son notasının ardından dört subay, potur ve çizmeler giymiş bir düzine askerle birlikte platforma doğru</p>
<p>yürüdü. Meydandaki ateşin alevleri subayların göğüslerindeki madalyalara yansıyor, küt küt çarpıp kan ağlayan kalpleri hatırlatıyordu. Subaylar topuklarının üzerinde döndükten sonra&#160;selam vermek için kollarını kaldırdı. Çok geçmeden, platformun ortasında kısa boylu, hafif kambur, bıyıklı bir adam göründü.</p>
<p>Kalabalık, “Sieg Heil! Sieg Heil! Sieg Heiir&quot; diye bağırıyordu. Christine'in kollarındaki tüyler diken diken olmuştu, gördüğü şeye bir türlü inanamıyordu. Kalabalığın düzensiz&#160;bağırışları acımasız bir fırtına uğultusu gibi giderek yükseliyordu. Christine, Hitler'in bu kadar kısa olduğunu tahmin etmemişti, ama bu uzaklıktan bile ne kadar somurtkan bir adam&#160;olduğunu görebiliyordu. Geçitteki askerler deli gibi alkışlarken bir yandan halkı coşturmaya çalışıyor, bir yandan itaat etmeyen biri var mı diye kalabalığı tarıyorlardı. Askerler, insanların toplandığı alanın köşesine yürüdüğünde, herkes kollarını&#160;indirdi ve Führer'i daha iyi görebilmek için boyunlarını uzatıp&#160;parmak uçlarında yükseldi. Hitler ise başını eğdi ve yumruğunu göğsünün tam ortasına koydu. Bir süre böyle kalıp kalabalığın sessizleşmesini bekledi. Ve tam sessizlik sağlandığında,&#160;başını kaldırıp konuşmaya başladı.</p>
<p>“Alman kardeşlerim! Yurttaşlarım! Yoldaşlarım! Üç fakir ülke birleşti. Şimdi bu mücadelede kim galip gelecek göreceğiz.&#160;Kaybedecek hiçbir şeyi olmayıp kazanacak çok şeyi olanlar&#160;mı, yoksa kaybedecek çok şeyi olup kazanacak hiçbir şeyi&#160;olmayanlar mı? İngiltere neden kazanmak istiyor? Amerika&#160;ne istiyor?” Hitler yumruğunu havada salladı. “O kadar çok <sup>*</sup></p>
<p>*AIm. Yaşasın Zafer! Hitler döneminde kullanılan bir sözcük grubu. (Çev. N.)</p>
<p>şeyleri var ki sahip olduklarıyla ne yapacaklarını bilmiyorlar. İngiltere ve Fransa'yla bir alakamız yok. Amerika'yla da!”&#160;Kolunu insanların üzerine doğru salladı. “Yine de savaş ilan&#160;edildi. Şimdi siz beni anlamak zorundasınız. Bir keresinde,&#160;yabancı ülkelerin anlam veremediği bir şey söylemiştim.&#160;Demiştim ki, eğer savaş kaçınılmazsa, yöneten olmayı tercih&#160;ederim. Bu şana duyduğum özlemden değil, tam tersine bana&#160;göre bir şan olmayan bu sıfattan feragat ederim. Eğer Tanrı&#160;hayatta kalmama izin verirse, şanımı hâlâ yapmak istediğim&#160;barış yanlısı işlerden kazanacağım. Ama eğer kader, gizem&#160;dolu akıbete göre yapacaklarımı çoktan yazmışsa Tanrı'dan&#160;bu savaşın yükünü bana vermesinden, sırtıma yüklemesinden&#160;başka bir şey isteyemem.” Hitler yumruğunu tekrar göğsüne&#160;vurup bağırdı. “Size yemin ediyorum!”</p>
<p>Christine daha önce hiç operaya gitmemişti, ama bir trajedinin Hitler'in gösterisinden farksız olduğunu düşünüyordu. İnsanların yüzlerini incelemek için etrafına baktı. Hitler'in otoriter kelimelerini ve abartılı hareketlerinin altında yatan kötü&#160;kalbini görebilen biri var mı merak ediyordu. Ama yukarı bakan&#160;başların üzerinde dans eden kırmızı, siyah gölgelerden insanla-nn ifadeleri seçilmiyordu. Christine cehennem kapısının önünde bekleyen kayıp ruhların huzur kaçıran görüntüsünü gözlerinin önüne getirirken, Hitler konuşmasına devam etti.</p>
<p>“Sorumluluktan kaçmayacağım. Savaşın her saatinde bu yükü omuzlarımda taşıyacağım. Hep yaptığım gibi her görevi&#160;üstleneceğim. Halkın içinde en büyük otoriteye ben sahibim.&#160;İnsanlar beni biliyor. Savaştan önceki yıllarda, ne kadar çok&#160;planım olduğunu biliyorlar. Başlayan işlerimin işaretlerini, biten işlerimin kanıtlarını her yerde görüyorlar. Alman halkının</p>
<p>bana güvendiğini biliyor ve bunu bilmekten büyük mutluluk duyuyorum. Ama Alman halkı bir şeyi çok iyi biliyor olmalı,&#160;ben yaşadığım sürece 1918 yılı asla geri gelmeyecek!” Bir süre&#160;sonra Hitler platformda geriledi ve kalabalığın bağırışlarını dinlerken tek elini göğsüne yerleştirerek halkı selamladı. Ardından&#160;göğsünü kabarttı ve yumruğunu kaldırarak tekrar ileri çıktı.&#160;“Amerikalılar ve İngilizler şehirlerimize saldırdığında, onların&#160;şehirlerini haritadan sileceğiz! Üç ton bomba yağdırdıklarında,&#160;tepelerine tek seferde üç yüz ton bomba atacağız! Şimdi Hes-sental vatandaşları olarak, göreve çağrılıyorsunuz!”</p>
<p>Maria gözlerini iri iri açıp Christine'e baktı. Heinrich, ablasının boynuna gittikçe daha sıkı sarılıyor, bacaklarını da beline doluyordu. Christine kardeşlerini rahatlatacak bir şeyler demek&#160;istiyordu. Bombalardan korkmalarına gerek olmadığını söylemek istiyordu, ama aklına güven verici tek bir kelime bile gelmiyordu. Üç ton bomba? Tek seferde? Christine şarap mahzeninin tahta kapısını ve sığmağın alanını düşündü. Nasıl hayatta&#160;kalacağız? Christine, Heinrich'i bacaklarından yakaladı, aklı&#160;öyle başından gitmişti ki kardeşini düşürmekten korktu.</p>
<p>Hitler konuyu değiştirdi. “Verdiğiniz her kararda Führer nasıl bir karar verirdi diye düşünün. Kararlarınız Alman halkının Nasyonal Sosyalist inancıyla uyuyor mu, düşünün. Yahudi&#160;gençler, baştan çıkarmayı planladıkları masum Alman kızlarını gözleyip duruyor. Alman kızların kanını pisletmek, onları&#160;halkının bağrından koparmak istiyorlar. Yahudiler beyaz ırktan nefret ediyor ve hüküm sürebilmek için beyaz ırkın kültür seviyesini düşürmek istiyor. Söylesenize, bir Yahudi'nin&#160;karışmadığı bir pislik, bir suç var mı? Yalnızca bu milletten&#160;insanlar devletimizin vatandaşı olacak. Yalnızca Alman kanı</p><div><img src="main-9.jpg" alt=""/></div>
<p>taşıyanlar bu milletten olabilir! Sivil cephenin uyarılmasına gerek yok. Şeytanın duası, Avrupa'nın Bolşevizm'i cezalandırma dileği gerçekleşmeyecek, ama bizim dualarımız kabul&#160;olacak. Yüce Tanrım çocuklarımız ve onların çocukları için&#160;bize özgürlüğümüzü sürdürecek güç ver. Sadece bize değil,&#160;Avrupa'daki tüm insanlara. Çünkü bu hepimizin savaşı, bu&#160;sefer Alman halkı yalnız değil. Bu tüm Avrupa'nın savaşı ve&#160;eninde sonunda tüm insanoğlu bu savaşa dahil olacak.”</p>
<p>Christine annesinin titreyen elini elinde hissetti. Dönüp annesine baktığında, gözlerinin dolduğunu gördü.</p>
<p>“Artık eve gidebilir miyiz?” diye sordu Kari. “Burayı hiç sevmedim.”</p>
<p>Biri Christine'in omzuna vurdu, Christine ilk başta Heinrich'tir diye düşünerek umursamadı. Ancak güçlü bir el&#160;kolunu kavrayınca arkasına döndü. Bir SS tepesinde dikilmiş&#160;ona bakıyordu. Adamın yüzünde en ufak bir duygu belirtisi&#160;bile yoktu. Christine'in göğsü ani bir panikle ağırlaştı. Hemen&#160;annesine baktı, annesi de iri gözbebekleri ve soluk bir yüzle&#160;ona bakıyordu.</p>
<p>“Benimle gelmeniz gerek bayan.”</p>
<p>“Neden?” Christine, miğferin kara gölgesinin altından adamın gözlerini okumaya çalışıyordu. “Ne yaptım ki?” Heinrich ablasının boynundaki ellerini gevşetti ve yavaşça aşağı kaydı.&#160;Rose, kızının koluna yapıştı. Öyle sıkı tutuyordu ki Christine&#160;çığlık atmamak için kendini zor tuttu.</p>
<p>“Özel bir görev için seçildiniz,” dedi asker. “İşimiz biter bitmez tekrar ailenizin yanına döneceksiniz.”</p>
<p>Christine adamın ilerisine, büyülenmiş insanlarla dolu sıranın sonuna doğru baktı. Geçitte, bir genç kız grubunun</p>
<p>başında iki asker daha duruyordu. Kızların çoğunun üzerinde Alman Kız Birliği üniforması vardı ve hepsi sarışındı.</p>
<p>“Ama...” diyen Christine'in cümlesi yarım kaldı.</p>
<p>“Size söyleneni yapsanız iyi olur. Beni takip edin.”</p>
<p>Christine siyah üniformalı askerin peşinden kalabalığa doğru yürürken, annesinin eli kolundan kaydı. Acı ve merakla&#160;bakan köylüler onlara yol vermek için geri çekiliyordu. Christine, geçitte Maria'nın eski sınıfından iki kız olduğunu fark&#160;etti. Birini köyün diğer ucundaki çiftlikte, diğerini tren istasyonunda üniforma toplarken görmüştü. Askerler kızları geçit&#160;boyunca, platformun önünde dizilen asker duvarına doğru yürüttüler.</p>
<p>“Neler oluyor? Niye bizi seçtiler?” diye sordu Christine, önündeki kıza.</p>
<p>“Bilmiyor musun?” Kızın sesi heyecan doluydu. “Bize baksana. Aryan ırkının en güzel örnekleriyiz!”</p>
<p>Yanlarında aniden bir asker belirdi. “Konuşmak yok!”</p>
<p>Platforma doğru ilerlerken Christine ipin diğer tarafında parlak, kırmızı bir kafa gördü. Biraz daha yaklaştıklarında kızıl saçlı kız döndü. Christine artık onun kim olduğunu net bir&#160;şekilde görebiliyordu. Kate gülümseyerek elindeki küçük bayrağı sallıyordu. Ama kızların Fiihrer'in yanına götürüldüğünü&#160;fark edince kaşlarını çattı, yüzüne bir gölge düştü. Kollarını&#160;göğsünde bağladı ve kendi yerine neden onların seçildiğini&#160;anlamaya çalışır gibi kızları baştan aşağı inceledi. Christine'le&#160;göz göze geldiğinde ileri baktı ama Christine. Kate'in ağzının&#160;nasıl açık kaldığını görmüştü.</p>
<p>Askerler kızları platformun önüne dizdikten sonra dik durup gülümsemelerini emretti. Bacaklar bitişik, çene kalkık</p>
<p>durmalıydı. Christine sıranın en sonundaydı, Hitler arkalarında bir beyanda daha bulundu.</p>
<p>“Önümde gördüğünüz Aryan kızları Alman Devleti'nin en saf, en katıksız hâzinesidir. Onları, onlardan Alman saflığını&#160;çalmak isteyen suçlulardan korumak zorundasınız. Bu kızlar&#160;gelecekteki üstün ırkımızın anneleri!”</p>
<p>Kalabalık alkışlarken askerler hazır ola geçip bağırdı. “Heil Hitler!” Bando başka bir marş çalmaya başladığında&#160;Hitler platformun yanındaki merdivenlere yöneldi. Sevgi dolu&#160;halkına gülümseyip el sallarken üstü başı bezenmiş dört subay&#160;onu takip ediyordu. Hitler sıranın en sonundan başladı ve her&#160;kızın elini tek tek sıkıp yanaklarına dokundu. Christine nabzının hızlandığını hissedebiliyordu. Ailesini görebilmek için&#160;gözleri kalabalığı taradıysa da onları hiçbir yerde bulamadı.&#160;Bu kadar uzaklıktan, bir yüzü tanımak imkânsızdı.</p>
<p>Hitler, ona sadece üç adım kadar uzaktı. Christine gözlerini Hitler'in solgun yanaklarından ve el sıkıştıkça, pıhtılaşmış krema gibi sallanan kemikli boynundan alamıyordu. Sıranın&#160;diğer ucuna doğru gelip her kıza aynı sözcükleri mırıldanırken, incecik dudakları Christine'e ringa balığı rulosunu hatırlattı. Afişlerdeki pürüzsüz ciltli, geniş çeneli adamdan eser&#160;yoktu. Christine'in şu ana kadar gördüğü her resim ve fotoğrafta Hitler bir seksen boyundaydı, şimdiyse karşısındaki dar&#160;göğüslü, yuvarlak omuzlu adam kızlarla aynı boydaydı.</p>
<p>Hitler tam önünde durup elini uzattığında Christine'in ağzı kupkuru olmuştu. Bir an hareket edemedi. Adamın mavi gözleri onunkilere kilitlenmişti. Christine, Hitler'in bir gözünün&#160;diğerinden büyük olduğunu fark etti, sanki beyninin sol yanı&#160;göz çukuruna baskı yapıp gözbebeğini dışarı itmiş gibiydi.</p>
<p>Hitler'in dudakları seyirdi, cevap alamadığı için yüzündeki gülümseme kayboldu. Christine bir subayın elleri havada, onu&#160;tutuklamaya hazır bir şekilde yaklaştığını fark etti. Hızla ne&#160;yapması gerektiğini hatırladı ve elini kaldırıp Hitler'in elini&#160;tuttu. Adamın sırılsıklam avuç içi tenine değdiğinde mide bulandıran bir ürperti tüm vücudunu sardı, Christine elini çekmemek için tüm gücüyle dayanıyordu. Hitler yanağına dokunmak için uzandığında kendini yine geri çekmemeye çalıştı.</p>
<p>“Sen Alman halkının özüsün.” Hitler'in ekşi nefesi Christine'in burnuna vuruyordu. Sanki biri, ayaklarının dibinde çürük patateslerle dolu bir çuvalı açmıştı. “Seni şahsi&#160;olarak Lebensbom<a id="footnote1"></a><sup><a href="#bookmark0">1</a></sup> projemize davet ediyorum. Nazi Alman-yası Alman kızların SS'lerimizle birlikte, üstün ırkın devamını sağlama görevini yerine getirmesi için hiçbir masraftan&#160;kaçınmayacak. Vatanınızı gururlandırın. Bu savaşta sizin için&#160;mücadele ediyoruz. Ve kazanacağımızdan emin olabilirsiniz.”</p>
<p>Başta Christine, elini kurtarmaktan başka bir şey istemiyordu, ama sonra Hitler'in elini daha sıkı kavradı. Onu kendine çekip yüzüne tükürmemek için zor duruyordu. Hitler, Christine'e baksa da onu görmüyordu. Ezberlenmiş selamlaşmasını bitirdiğinde Christine adamın elini hâlâ tutuyordu.&#160;Hitler'in buğulu gözleri netleşti ve direkt olarak Christine'e&#160;baktı. Milyonlarca insanın hayatım mahvettin, dedi Christine kendi kendine. Umarım bunun karşılığını ödersin. Katiller</p>
<p>için bir yer var. Adı cehennem. Hitler, Christine'in aklından geçenleri duymuş gibi omuzlarını dikleştirdi ve çenesini kaldırdı. Dudaklarının arasından, mağarada yaşayan hayvanlar&#160;gibi ufak bir homurtu kaçtı. Sonra güldü ve Christine'in elini&#160;daha büyük bir enerjiyle sıktı.</p>
<p>“Hayranlığına minnettarım bayan, ama artık gitmeliyim. Biliyorsun, ben önemli bir adamım.” Tekrar güldü ve yanındaki, kahkahalarına eşlik eden subaya baktı.</p>
<p>Christine, Hitler'in elini bırakıp başını aşağı indirdi. Kalabalık Hitler'in arkasından neşeyle bağırıyordu. Nazi bayraklarıyla süslenmiş siyah, üstü açık bir Mercedes-Benz önlerinde durdu ve şoför hızla inip kapıyı açtı. Hitler, kızlara tekrar gülümsedikten sonra dönüp arabaya bindi. Giderken ayağa kalktı ve halkını selamlamaya devam etti. Araba meydandan çıkıp&#160;yandaki dar caddeden aşağı indiğinde bir subay, eliyle kızların gidebileceğini işaret etti. Christine ailesini bulmak için&#160;geçitten aşağı koşmaya başladı. Askerler ise meydandan dışarı&#160;yürüyüp kalabalık dağılırken bando çalmaya devam ediyordu.&#160;Christine tüm ailesinin ona doğru koştuğunu gördü.</p>
<p>“İyi misin?” diye sordu Rose.</p>
<p>“İyiyim. Sadece eve gitmek istiyorum.”</p>
<p>Maria ablasının koluna girdi, Kari da sağ eline uzandı. Ama Christine kendini hızla geri çekip yürümeye devam etti.</p>
<p>“Bana dokunmayın.”</p>
<p>—“«aQe»</p>
<p>Gece herkes yattıktan sonra Christine geceliğinin üzerinde yün kazağı ve kalın çoraplarıyla gizlice mutfağa girdi. Meydandaki toplantıdan sonra aniden bir fırtına kopmuş, kış tekrar</p><div><img src="main-10.jpg" alt=""/></div>
<p>yüzünü göstermişti. Uğuldayan kuvvetli rüzgârlar panjurları titretiyor, yağmur buzdan parmaklarıyla pencereye tıklatıyordu. Christine bir mum yakıp evyenin yanma koyduktan sonra&#160;çaydanlık hâlâ sıcak mı diye bakmak için odun ocağına doğru yürüdü. Hâlâ ılıktı, ama yeterince sıcak değildi. Christine&#160;sobanın kapağını açtı ve sönen ateşi alevlendirmesini umarak&#160;içine bir odun daha attı. Ardından sert bir fırça ve küllü sabun&#160;bulmak için dolapları karıştırmaya başladı. Aradıklarını bulduğunda, evyeyi dört beş santim kadar suyla doldurdu. Suyun&#160;ısınmasını beklerken odada geziniyordu.</p>
<p>Birkaç dakika sonra çaydanlıktan dumanlar çıkmaya başladı. Christine kazağını çıkarıp geceliğinin kollarını sıyırdı. Sıcak suyun yarısını evyeye döktü, ellerini ve yanaklarını ıslattı. Ardından küllü sabun ve sert fırçayı alıp keskin kokulu&#160;köpükler oluşana dek cildini ovaladı. Aslında toplantıdan eve&#160;gelir gelmez ellerini ve yüzünü yıkamıştı. Hatta geceliğini giymeden önce de yıkamıştı, ama ona bir türlü yeterli gelmiyordu.&#160;Hitler'in ıslak eli hâlâ avucunda gibiydi. İnce parmaklarını hâlâ&#160;yanağında hissedebiliyordu. Şeytani salgılan ve pis dokunuşları&#160;yüzünden Christine bir şekilde kendini kirlenmiş, zehirlenmiş&#160;hissediyordu. Hitler'in, kendisininkine karışmış terini düşünüp&#160;duruyordu. Şeytani ruh kanına girmiş, ruhunu ve bedenini kirletmişti. Sanki şeytanın kendisi elini uzatmış, onu kaçınılmaz&#160;bir lanete mahkûm etmişti. Gözlerini kapadı, suratını buruşturdu ve tenini tüm gücüyle ovalamaya başladı. Sert fırça tenini&#160;çiziyor, küllü sabun küçük sıyrıklan yakıyordu. Birkaç dakika&#160;sonra tekrar ocağa gidip çaydanlığı getirdi.</p>
<p>Tam kaynar suyu elinden aşağı dökecekti ki Maria mutfağa girdi.</p>
<p>“Ne yapıyorsun?!” Maria gözlerini fal taşı gibi açmıştı. Hemen koşup ablasının elindeki çaydanlığı aldı. “Dur! Yanacaksın!”</p>
<p>“Lütfen,” dedi Christine. “Zaten bitti sayılır, bırak.” “Hayır!” Maria çaydanlığı tekrar ocağın üzerine bıraktı.</p>
<p>“Ne yapıyorsun? Aklını mı kaçırdın?”</p>
<p>“Yıkamam lazım. Tenimi temizlemem lazım.”</p>
<p>“O sadece bir adam,” diyen Maria'nın sesi oldukça sertti. “Tamam, kötü bir adam olduğunu biliyoruz, ama adam işte.&#160;Eline dokunmakla sana zarar veremez! Özel güçleri yok!”</p>
<p>“Nereden biliyorsun?” Christine'in gözleri dolmuştu. “Bir sürü insanın beynini yıkadı! Yoksa yaptıklarına rağmen nasıl&#160;hâlâ bu kadar destekçisi olabilir?” Christine söylediklerinin&#160;çılgınca olduğunu kendi de biliyordu, ayrıca bunları anlatabileceği tek kişinin kız kardeşi olduğunun da farkındaydı.</p>
<p>Maria ablasını bileğinden tuttu ve onu evyeye doğru döndürdü. “Tamam, gel ben sana yardım edeyim. Ama eline kaynar su dökmek yok.” Maria evyedeki sabunlu suyu boşalttıktan sonra evyeyi tekrar yarısına kadar doldurup ılıklaştırmak için üzerine çaydanlıktan sıcak su ekledi. Ve ablasının yanağını ve ellerini nazikçe durulamaya başladı. “Birkaç yerini çizmişsin,” dedi Maria, alnını kırıştırarak.</p>
<p>“Hissedemiyorum.” Christine kız kardeşinin yaralı cildinin üzerindeki köpükleri durulamasına izin verdi. “Özür dilerim,&#160;seni korkuttum. Ben sadece...”</p>
<p>“Anlıyorum. Sorun sadece Hitler'in platform üzerindeki çılgın hareketleri değil. O, sevdiğin adamı öldürmek istiyor. Eğer bana dokunsaydı, muhtemelen ben de aynısını yapardım.”</p>
<p>“Bu kadar iyi bir kardeş olduğun için teşekkür ederim. Sen olmasan ne yapardım bilmiyorum.”</p>
<p>“Ben de. Bu yüzden artık kendine daha iyi bakmalısın. Ya yan-saydm? Ya enfeksiyon kapsaydm? Siviller için ilaç olmadığını biliyorsun! Her şeyin cephedeki askerlere gönderildiğini biliyorsun!” Maria mutfak çekmecesinden temiz bir havlu çıkardı. Ablasının&#160;yüzünü ve ellerini kurularken gözleri giderek doluyordu.</p>
<p>“Biliyorum. Aptalca bir şey yaptım işte. Düzgün düşünemiyordum.”</p>
<p>Maria iki dudağını birbirine bastırırken, gözlerinden yaşlar süzülüyordu.</p>
<p>“Neden ağlıyorsun?” diye sordu Christine. “Ben iyiyim. Gerçekten!”</p>
<p>“Biliyorum.” Maria elinin tersiyle burnunu sildi. “Korkuyorum, ondan. Bir gün sonra ne yaşayacağımızı merak ederek bekliyorum.”</p>
<p>Christine kız kardeşine sıkıca sarıldı. Onu kendi saçma korkularının içine çektiği için kendine kızıyordu. Şeytani salgılar kanma geçecekti. Yok daha neler? Aklından neler geçiyordu?&#160;Ailesinin, küçük erkek kardeşlerinin, Maria'nın ona ihtiyacı&#160;vardı. Kafasını çılgın düşünceler kurcalasa bile güçlü olmak&#160;zorundaydı.</p>
<p>“Her şey güzel olacak. Ben her zaman burada, yanında olacağım. Bunun üzerinden hep birlikte geleceğiz.”</p>
<p>“Söz mü?” dedi Maria, kısık bir sesle.</p>
<p>“Söz.”</p>
<p>“Yemin et?”</p>
<p>“Yemin ederim.” Christine, emin olmadığı bir şey hakkında yemin ettiği için hata yapıp yapmadığını merak ediyordu.</p>
<p>Ertesi sabah saat yedide hava üssünden Alman Hava Kuvvetleri'nin ilk uçakları kalktı. Çıkardığı gürültü, vadide gezinen vahşi bir hayvanın homurtularına benziyordu.&#160;Christine annesiyle birlikte mutfaktaydı, masayı kurup odun&#160;ocağında yumurta haşlarken, ailenin geri kalanının kahvaltıya&#160;gelmesini bekliyorlardı.</p>
<p>Rose uzun bankın sonuna oturmuş, son dört dilim çavdar ekmeğini sekiz eşit parçaya bölüyordu. Alnını kırıştırmış, dudaklarını birbirine bastırmıştı. Christine annesini böyle görmekten nefret ediyordu. Yüzündeki kırışıklıklar yorgunluktan&#160;derinleşmiş, gözleri endişeden buğulanmıştı. Üstelik çok da&#160;kilo vermişti, solgun yanakları çukurlaşmış, elbisesi üzerine&#160;bol gelmeye başlamıştı. Christine, çocuklarının daha çok besin alması için annesinin az yemek yediğini biliyordu, ama&#160;artık ne kadar yediğini takip edecekti. Ve annesiyle yüzleşme</p>
<p>zamanı geldiğinde bu duruma gerçekçi bir şekilde bakmasını isteyecekti. Annesi kendine iyi bakmak zorundaydı, sonuçta o&#160;olmadan hangi biri hayata tutunabilirdi ki? Domateslerin arasında pazı yetiştirmeyi, çuha çiçeklerini böceklerden korumayı ve birkaç gram fazla yağ için değirmen sahipleriyle pazarlık&#160;yapmayı bir tek o bilirdi. Ondan başkası somun ekmeklerine&#160;un karıştıramaz, sadece yumurta sarılarına bakarak tavukların&#160;daha fazla proteine ihtiyacı olup daha az ot yemeleri gerektiğini söyleyemezdi. Anneleri hayatta kalmalarının anahtarı, normal yaşamın umuduydu. Christine düşüncelere dalmış giderken, köyün üzerinden geçen Alman Hava Kuvvetleri uçakları&#160;odadaki her şeyi sallamaya başladı. Çekmecedeki çatal bıçaklar, dolaptaki tabaklar, pencereler, mobilyalar, kısaca tüm ev&#160;sallanıyordu. Kari ve Heinrich mutfağın kapısına koşup annelerinin kucağına atlayıp yüzlerini önlüğüne gömdüler. Maria&#160;da geceliği ve dağınık örgüleriyle, peşlerinden geldi.</p>
<p>“Sirenler çalacak sanmıştım!” diye bağırdı Maria, elleriyle kulaklarını kapatarak.</p>
<p>Rose, oğullarının omuzlarım okşadı. “Uçaklarımız kalkıyor. Korkmanıza gerek yok. Tam üzerimizdeler, o yüzden bu kadar ses çıkıyor.”</p>
<p>Büyükbabanın elinden tutan büyükanne sallana sallana mutfağa girdi. Hepsi sessiz bir şekilde birbirine bakıyordu.&#160;Nihayet ses kesildiğinde, ilk konuşan kişi büyükbaba oldu.</p>
<p>“Lazımlığını sallayacak!” Ve tüm aile kahkahalarla güldü. Christine gelecek hafta, gelecek ay ya da gelecek yıl gülebilecekler miydi merak ediyordu.</p>
<p>Uçaklar akşama kadar köyün üzerinden geçmeye devam etti. Üçüncü gün, artık Christine ve ailesi uçaklara alışmıştı.</p>
<p>İlk başta hafif bir homurtu oluyor, ardından ses giderek yükseliyordu. Ta ki devasa bir buhar makinesi evin duvarından içeri dalmak üzereymiş gibi büyük bir gürültü kopana dek.&#160;Uçaklar geçerken herkes elindeki işi bırakıyor, bir mobilya parçasını ya da titreyen tabakları tutup sesin kesilmesini&#160;bekliyordu. Hafta sonunda, uçak geçmeyeli iki gün olmuştu,&#160;Christine bu sessizlikte uyumaya çalışırken kulakları hâlâ&#160;çınlıyordu.</p>
<p>Toplantıdan sonra tank ve askeri kamyonlar köyde varlığını sürdürmeye devam etti. Subaylar fırından ekmek, kasaptan sosis ve domuz eti alıyor, ağaçlardan erik ve elma topluyordu.&#160;Naziler yeni bir belediye başkanı atamıştı ve her sivil birbirini&#160;‘Heil Hitler' diyerek selamlıyordu. Artık fırın, terzi ve ayakkabı tamircilerinin camlarında ‘Hoş geldiniz' yerine, ‘Yahudi-ler giremez' yazıyordu. Belediye binasının duyuru panosuna&#160;asılan bir bildiride, devlete zarar veren aktiviteler şüphesiyle&#160;birkaç köy memuru ve rahibin -Christinelerin kilise papazı da&#160;dahil- toplum güvenliği ve düzeni adına Gestapo tarafından&#160;gözaltına alındığı belirtiliyordu.</p>
<p>Biri Führer'in eli değdiği için eline dokunmak istediğinde Christine önce ne olduğunu anlayamadı. Ona doğru koşan adamı görünce, kaçmaya hazır bir şekilde olduğu yerde durdu. Kocaman gülümseyen, pırıl pırıl gözlü insanların niyetini&#160;anladığında ise Hitler'le tanıştığı için gururluymuş gibi yaptı. Elindeki çizikleri, yüzündeki kuru derileri kimsenin fark&#160;etmediğini umuyordu. Yanma gelenlerin çoğu Hitler Gençli-ği'ndendi, tabii genç kızlar da vardı. Kendi aralarında kıkırdıyor, Christine platformda gördükleri adamın bir yansımasıymış gibi önünde diz çöküp selam veriyorlardı. Çoğu yaşlı</p>
<p>adamlardan ve orta yaşlı kadınlardan oluşan bir grup ise ona artık gülümsemiyor, selam dahi vermiyordu.</p>
<p>İki hafta sonra sabah saat birde Christine acı, ıstıraplı bir feryatla uykusundan sıçradı. Daha beyni tam olarak uyanmadan, gözlerinin önünde bir sahne belirdi. Annesi göğsüne bir&#160;telgraf bastırmış çığlık çığlığa ağlıyordu, çünkü babası hayatını kaybetmişti. Christine, kalbi sıkışarak, karanlık odayı&#160;inceledi. Yankılanan feryat giderek güçleniyor, binlerce acılı&#160;insanın ağıtı gibi yükselip azalıyordu. Ve Christine birden ne&#160;olduğunu anladı. Sirenler çalıyordu.</p>
<p>Siren acı acı, durmaksızın çalarken Christine kıyafetlerini hızla üzerine geçirdi. Bir an uzaktan gelen ses, aniden odanın&#160;içinde yankılanıyordu. Annesinin kapısının sertçe çalındığını&#160;duydu, erkek kardeşleri koridorda ağlıyordu. Parmakları elbisesinin üzerindeki düğmeleri ararken, ayakkabılarını hızla&#160;ayağına geçirdi. Siren sesi içine doluyor, ani bir tipinin kan&#160;dondurucu rüzgârı gibi kemiklerine işliyordu. Christine paltosunu giydi ve koridora çıktı.</p>
<p>Annesi merdivenlerin başında bekliyordu. Saçlarını toplayamamış, beli yana kayan elbisesini düzgün giyememişti. Güçlükle nefes alırken çocuklarının elini sıkı sıkı tutuyordu.&#160;Maria, tek ayağında ayakkabı yatak odasının kapısından fırladı. Christine, diğer ayakkabısını giyip örgülerini mantosunun&#160;yakasından çıkarana dek kız kardeşini tuttu.</p>
<p>“Aşağı indiğimizde!” diye bağırdı Rose. “Siz çocuklan alıp koşun, ben annemle babama yardım edeceğim.”</p>
<p>“Ben onlarla ilgilenirim!” dedi Christine. “Sen Heinrich ve Karl'la birlikte git!”</p>
<p>“Dediğimi yap, Christine!”</p>
<p>Christine Kari'm eline uzandı, ama Kari başını iki yana sallayıp annesinin bacaklarına sarıldı.</p>
<p>Christine, Kari'a döndü. “Hep beraber aşağı inmeniz çok zor, Kari. Eğer benimle gelirsen annem daha hızlı gelecek.”</p>
<p>Kari annesine baktı, annesinin başını aşağı yukarı salladığını görünce elini ablasına uzattı. Tam da o an, yaklaşan bir uçağın&#160;gürültüsü duyuldu. Korku ve panik karışımı bir duyguyla merdivenlerden aşağıya indiler. Alt katta, büyükbaba ve büyükanne&#160;odalarından henüz çıkıyordu. Maria, Heinrich'in elini kavradı&#160;ve ChristineTe birlikte çocukları alıp sağır edici sirenin yankılandığı karanlık sokaklarda koşmaya başladılar.</p>
<p>Sokaklar koşturan insanlarla doluydu, hatta bazıları hâlâ gecelikleriyleydi. Herkes gözlerini iri iri açmış gökyüzüne&#160;bakıyordu. Christine yokuştan aşağı koşarken omzunun üzerinden arkasına baktı. Annesi büyükanne ve büyükbabayı almış, yan koşar yarı yürür bir halde, arkalarından geliyordu.&#160;Büyükbaba kansının arkasından olabildiğince koşarken kel&#160;kafası bir görünüyor, bir kayboluyordu. Christine ve kardeşleri uçaksavar ateşlerinin sesleri ve ilk bombaların fısıltılarıyla&#160;öne atıldı ve birlikte caddenin karşısına, dükkânların arkasına&#160;koştular. Uzakta gökyüzünde ışıklar dolanıyor, parlak ışık daireleri uçak ve patlayan uçaksavarları içine alıyordu. Christine&#160;uçakların göbeklerinden bir çiftçinin elinden yuvarlanan tohumlar gibi düşen bombalan görebiliyordu. Arkasına dönüp&#160;boynunu uzattı, annesi, büyükannesi ve büyükbabası gelmek&#160;üzereydi. Sığınağın kapısını hızla açtı ve kardeşlerini içeri itti.</p>
<p>“Hemen geliyorum, Maria!” Maria karşı gelmek için ağzını açtı, ama Christine döndüğü gibi annesine doğru koşmaya başladı. Rose, büyükanne ve büyükbabayı henüz karşıdan</p>
<p>karşıya geçirememişti. Nefes nefese kalan büyükbaba iki büklüm olmuştu. Christine kaldırımın köşesinde duraksayan&#160;büyükannesinin elini tutarken, annesi büyükbabaya yardım&#160;etmek için birkaç adım geriledi.</p>
<p>“Hadi!” diye bağırdı Christine. “Hâlâ zamanımız var. Hava üssünün üzerindeler!” Caddenin ortasına ulaştıklarında, başlarının üzerinden bir sıra uçak geçti. Hepsi olduğu yerde kaldı&#160;ve buz kesmiş bir halde yukarı baktı. Christine bombardıman&#160;uçaklarının bomba bıraktığı kara bölgelerini görebiliyordu,&#160;karanlık gökyüzünde yüzen hamile devasa balıklara benziyorlardı. Kara gökyüzünde, gri siyah dumanlar bırakan uçaklar&#160;geldikleri hızla gittiler. Christine büyükannesinin koluna girdi&#160;ve onu karşıya geçirip sokağın aşağısına doğru yürüttü.</p>
<p>Sığmaktaki insanlar kasvet içinde bekliyordu. Karanlıkta yüzleri tanınmıyordu, bazıları bankta oturuyor bazıları ayakta&#160;duruyor, bazıları ise çömelmiş bir şekilde duvara yaslanıyordu. Tavandan sarkan iki gaz lambası, siluetlerin titrek gölgelerini kıvrımlı duvara yansıtıyordu. Kimsenin ağzını bıçak&#160;açmıyordu, ama panik dolu iri gözleri her şeyi açıklıyordu.&#160;Birkaç kişi büyükanne ve büyükbabaya yer vermek için oturdukları bankta yana kaydılar. Christine sığınağın arkasına,&#160;Heinrich ve Karl'ın diğer çocuklarla birlikte oturduğu patates kasalarının üzerine serilmiş şiltelere doğru gitti. Ardından&#160;mahzenin arka duvarına, son kasaya baktı. Ama IsaacTe örtülerinin köşesi artık görünmüyordu.</p>
<p>Kollarını göğsünde kavuşturan Maria, öylece ayakkabılarına bakıyordu.</p>
<p>Christine kız kardeşine yaklaştı. “İyi misin?”</p>
<p>Maria başını kaldırdı, kafasını iki yana sallarken gözleri dolu doluydu. “Sence ne kadar zaman burada kalacağız?”</p>
<p>“Bilmiyorum, ama çok fazla değil.” Maria dudaklarını birbirine bastırınca, Christine onu kendine çekip kulağına fısıldadı. “Korkma. Hiçbir şey olmayacak.” Maria iki eliyle ablasının kolunu okşadı ve çocukluğuna dönmek ister gibi başını omzuna koyup gözlerini kapadı. Christine kardeşinin nasıl&#160;titrediğini hissedebiliyordu. “Yakında bitecek. Çok yakında.”&#160;İçinden söylediklerinin doğru olması için dua ediyordu.</p>
<p>Yakınlara düşen bir bombayla herkes olduğu yere çömeldi. Tavandan iri bir çimento parçası düşmesiyle Maria yerinden&#160;sıçradı ve tırnaklarını Christine'in koluna geçirdi. Heinrich ve&#160;Kari kulaklarını elleriyle kapayıp gözlerini sıkı sıkı yumdu. Birkaç kişi çığlık atarken çocuklar yüzlerini birbirlerinin omuzlarına gömüyor, ağlayıp sızlanıyorlardı. Gaz lambası, ölüme doğru&#160;saniyeleri sayan bir sarkaç gibi, öne arkaya hızla sallanıyordu.</p>
<p>“Korkmamaya çalış,” diyen Christine de aslında korkudan nefes alamıyordu. “Hava üssünü bombalıyorlar, bizi değil.”</p>
<p>Maria'nın gözlerinden yaşlar akıyordu. “Ama ya hedefi şaşırırlarsa?” Gözlerini sildi ve kardeşlerine baktı. Çatık kaşlarla etrafı izleyen çocuklar, kollarını dizlerine dolamıştı. Christine&#160;ve Maria onlara doğru yaklaştığında, Kari ve Heinrich şiltenin&#160;üzerinden fırlayıp yüzlerini ablalarının eteklerine gömdüler.</p>
<p>“Şaşırmayacaklar,” dedi Christine, sesinin inandırıcı olmasına çalışarak.</p>
<p>“Nereden biliyorsun?”</p>
<p>Bilmiyorum, dedi Christine kendi kendine. Kardeşinin korkularını hafifletebilecek bir şey söyleyemeyeceğini fark&#160;etmişti. Ama belki böyle söylersem, gerçek olur. Maria, korkudan tir tir titreyen Karl'ı kucağına aldı.</p>
<p>Çok geçmeden Rose da yanlarına geldi. Gülümsemeye çalışırken dudaklan seğiriyordu. Çocuklarına uzandı ve tek&#160;tek yanaklarını okşadı. Kari hemen annesinin kucağına atladı. Christine, annesinin onları büyütürken gösterdiği ilgiyi ve&#160;sevgiyi düşündü. Onları güneşten korumak için bebek şapkaları takar, arı soktuğunda ya da dizlerini çizdiklerinde sabun&#160;ve öpücüklerle tedavi uygular, karşıdan karşıya geçerken ellerini sımsıkı tutardı. Hitler'in savaşının, çocuklarını öldürüp&#160;öldürmeyeceğini görmeyi beklerken kim bilir ne kadar çaresiz&#160;hissediyor olmalıydı.</p>
<p>Birden Bay Weiler'in sesi duyuldu. Kalabalığa tavanda açılan çatlak ve delikleri gösteriyordu. “Yarın tamir ederim.”</p>
<p>“Yarın burada olmayacağız,” dedi bir kadın, kısık bir sesle.</p>
<p>Bay Weiler ağlayan karısına sarıldı. “Tabii ki olacağız. Biz...”</p>
<p>Yakınlara düşen başka bir bomba Bay Weiler'm cümlesini yarıda kesti. Bombanın arkasından geçen uçakların gürültüsü duyuldu, sesler öyle yakından geliyordu ki üzerlerindeki&#160;toprak her an çökecek gibiydi. Yarım saat boyunca kimse konuşmadı. Başları önlerinde, omuzları çökük bir şekilde oturup&#160;uçaksavar ateşlerini ve patlamaları dinliyorlardı. Christine her&#160;düşen bombada nefesini tutuyordu, bazılarının sesleri tam tepelerinden geliyordu. İlk başta patlamaların sayısını saymaya&#160;çalıştı, ama art arda duyulan büyük patlamalar sayılamayacak kadar çok olmaya başlamıştı. Sanki Tanrı ayağını sertçe&#160;yere vuruyor, şiddetli bir öfke nöbeti geçiriyordu. Sığmaktaki&#160;havayı sülfür, duman ve ekşi ter kokusu kaplamaya başladı.&#160;Hatta insanların korkusunun kokusunu hissetmek bile mümkündü.</p>
<p>Bomba sığınağına dönüştürülmüş şarap mahzeninin sınırlarında, Isaac'le yaptıkları umut dolu planlara inanmak artık imkânsızdı. O zamanlar meşe fıçılan, yıllanmış şarap ve soğuk patateslerle karışan kara toprağın kokusu yoğun odunsu&#160;bir koku oluşturuyordu. Şimdiyse yer çürük bir mezar gibi&#160;kokarken, beton duvarlar Christine'e bir mezarlığı hatırlatıyordu. Ağzı kurumuştu, gözleri bir zamanlar masa olarak kullandıkları şarap fıçısına kilitlendi. Ölmeden önce göreceği son&#160;şey bu mu olacaktı, merak ediyordu.</p>
<p>Nihayet, bomba sesleri uzaklaşmıştı. Sığınaktaki insanlar fısıldayarak konuşmaya başladı. Fakat Christine'i asıl şaşırtan&#160;şey, birkaç adamın şakalaşmasıydı.</p>
<p>“Ah sevgili Goering,” dedi içlerinden biri. “Savaşın başında, Almanya'nın başkentine tek bir bomba bile düşmeyecek diye böbürleniyordu. Başkente bomba düşerse bana Hermann Goering değil, Meier diyebilirsiniz demişti. Ee,&#160;Reich Mareşali Meier, yılın başından beri Berlin'e tam 109&#160;saldırı yapıldı. Artık hava saldırısı sirenlerine Meier'ın borazancıları diyeceğiz!”</p>
<p>Başka bir adam bağırdı. “Hitler sadece İngiltere'yi bombaladığını söylüyor. Çünkü Churchill ona güçsüz demiş!”</p>
<p>“Savaşın bittiği günün sabahında Almanya'yı hırlayacağım,” dedi biri. “Ama öğlen ne yapayım daha karar veremedim.”</p>
<p>Birkaç kişi sesli bir şekilde kahkaha atarken, çoğu sessizce kıkırdıyor ya da susuyordu. Christine ilk başta adamlar&#160;düşüncelerini sesli dile getirdikleri için endişelenmişti ama&#160;sonra sığınakta Hitler Gençliği'nden kimsenin olmadığını fark&#160;etti. Belki de sığınağın soyutlanmışlığı ve ölümün yakınlığının&#160;korkusu onlara ani bir özgürlük hissi vermişti. Goering'le&#160;ilgili şaka yapan adam ayağa kalktığında Christine, adamın&#160;yakasında sarı bir yıldız olduğunu fark etti.</p>
<p>“Naziler Almanya'nın problemlerinin Yahudiler yüzünden olduğunu söylüyor,” dedi aynı adam. “Peki bizden kurtulduktan sonra kimi suçlayacaklar?”</p>
<p>“Otur yaşlı adam,” dedi bir kadın. “Başında yeteri kadar bela var.”</p>
<p>Bay Weiler banktan kalktı ve etrafına baktı, parlak yüzü gaz lambasının ışığında ışıldıyordu. “Burası benim mahzenim!” dedi kalabalığı yararak. “Burada sadece Almanlar var.&#160;Eğer bu kural hoşunuza gitmediyse, saklanacak başka bir yer&#160;bulabilirsiniz.”</p>
<p>Bu sözlerden sonra sığınaktakiler tekrar sessizleşti. Dışarıda, sessizlikte, tek tük silah atışları ve bağırışlar duyuldu. Bay Weiler ve Yahudi adam, kadın ve çocuklarla dolu sığınağı&#160;korumaya hazır bir şekilde, tahta kapının önünde duruyordu.&#160;Uzakta, hedeflerini vuran bombaların yankılandığı, durgun&#160;bir saatten sonra tehlikenin geçtiğini haber veren sirenler uzun&#160;uzun çaldı. Christine, ailesi ve köylülerin geri kalanı sığınaktan dışarı çıktı, gözlerini kırparak temkinli bir şekilde etrafa&#160;bakıyorlardı.</p>
<p>Köyün ötesinden kara dumanlar yükseliyordu. Hava üssünün olduğu taraftan yükselen alevler kara gökyüzünü aydınlatıyordu. Ama görünüşe bakılırsa, kasabanın bu kısmı zarar görmemişti.</p>
<p>Christine büyükannesinin koluna girip Karl'ın elini tuttu, ardından yanık kâğıtlar ve kiremitlerle kaplı caddede diğerlerinin peşinden yürümeye başladı.</p>
<p>Duman rengi hilalin güçsüz ışığı, yakınlardaki evlerin</p>
<p>kalbura dönmüş alçılarım, şarapnel ve mermilerle delinen tahta kapılarıyla çiçekliklerini aydınlatıyordu.</p>
<p>Yokuşun yarısında Rose yolun ortasında durdu ve başını kaldırıp sessizce şükretti. Evleri sapasağlam duruyordu. Yaklaştıklarında panjura şarapnel geldiğini gördüler ama çatı ve&#160;duvarlar yakın çevredeki ev ve ahırlar gibi zarar görmemişti.&#160;İçeri girdiklerinde, hüzün dolu aile mutfak masasında toplanırken, Rose mutfaktaki ocağı yaktı. Ve hep birlikte sıcak keçi&#160;sütlerini içtikten sonra biraz sakinleşmek için odalarına çekildiler.</p>
<p>Bir saat sonra Christine hâlâ tavanı izliyor, Isaac ve ailesinin hava saldırısında hayatta kalmış olması için dua ediyordu. Sığınaktaki son birkaç saati unutmaya çalışıyordu. Sığınağın&#160;dar duvarlarını, insanın kemiklerine işleyen soğuğu ve o insafsız korkuyu aklından çıkarmak istiyordu. Onun yerine,&#160;Isaac'le tepede geçirdiği günü hatırlamaya çalıştı. Avuçlarındaki ellerin sıcaklığını hayal etti. Ve dudaklarındaki yumuşak&#160;teni... Kaslarını gevşetmeyi deneyip uzun, yavaş nefesler aldı.&#160;Sonunda uykuya daldı. Rüyasında güneşli çayırlar, koyunlar&#160;görüyordu. Isaac peşinde, onu yakalamaya çalışıyordu. Sonra&#160;birden gözlerini açtı. Yine sirenler çalıyordu.</p><div><img src="main-11.jpg" alt=""/></div>
<p>Mayısın sonuyla birlikte İngilizlerin bombalı saldırılarına Amerikalılar da katıldı. Artık sirenler gün boyu hiç susmuyordu. Leylaklar açıp kuşlar ağaçlara yuva yaparken herkesin yüzünde bir çaresizlik vardı. Herkesin yüreğini&#160;umutsuzluk sarmış gibiydi. Sokaklarda, yemek kuyruklarında, insanların ağzını bıçak açmıyordu. Korku ve açlıktan gözleri çökmüş, acı yüzlerindeki çizgilere yerleşmişti. Artık bir&#160;parçaları olmaya başlayan korku, kambur omuzları ve koşar&#160;adımlarından okunuyordu.</p>
<p>Bahar ve yaz boyunca savaş uçakları vadiden bir tren sıklığıyla kalkıyordu. Sirenler çalmasa, halk için düşman uçaklarıyla Alman Hava Kuvvetleri'ninkileri ayırmak imkânsız olacaktı.</p>
<p>Christine'in büyükannesi ve büyükbabası bombaların hava üssü için olduğuna inanmak istiyordu, ama her saldırıda evler</p>
<p><sup><a href="#footnote1">1</a></sup></p><a id="bookmark0"></a>
<p>Lebensbom, II. Dünya Savaşı sırasında Nazi liderlerinden Heinrich Himmler'in geliştirdiği ve hayata geçirdiği proje. Nazi Almanyası'nm refahı&#160;ve devamı için ırksal kalıtımsal özelliklerin seçilmiş ari ırktan genç kadın ve&#160;erkeklerin çiftleştirilmesi sonucu dünyaya gelen çocuklara verilen genel addır.&#160;(Çev. N.)</p>
</body>
</html>