<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Annesinin Christine'e dışarı çıkması için izin verdiği ilk gün hava oldukça ılıktı. Christine parlak gün ışığında gözlerini&#160;kıstı, yatakta çok vakit geçirdiği için vücudunun hamlaştığını</p>
<p>hissedebiliyordu. Arka bahçede dururken gökyüzüne uzandı ve dönerek sırtındaki sertleşmiş kasları gerdi. Bir zamanlar&#160;güçlü olan vücudu tüm gücünü kaybetmiş gibiydi. Bedeninin yumuşak kısımları sertleşmiş, kasları kemikleşmişti.&#160;Eski kıyafetleri üzerinden dökülüyordu. Kendi ayakkabıları&#160;Dachau'nun korkunç ayakkabı yığınları içinde sonsuza dek&#160;kaybolduğu için yıllar önce Mana'ya verdiği yıpranmış ayakkabıları giymek zorunda kalmıştı.</p>
<p>Kazağını etrafına doladı, armut ve erik ağaçlarının dallarının altına sığındı ve bir yıl önce ektiği erik çekirdeğine bakmak için arka çite doğru yürüdü. Yere çömeldi ve parmaklarını yuvarlak çukurun üzerinde gezdirdi ama daire şeklindeki bir&#160;topraktan ve ölü yapraklardan başka hiçbir şey yoktu. Nazik&#160;bir şekilde toprağın üzerinde biten otları ve yaprakları çekti.&#160;Ama burada büyüyen bir şey olmadığı kesindi. Ne bir incecik&#160;dal vardı ne de açan bir yaprak... Christine'in gözleri aniden&#160;yaşlarla doldu. İçinden toprağı kazmak, çekirdeği fırlatıp atmak geldi. Sonra çekirdeğin toprak altında çürüdüğünü, kurt&#160;delikleriyle dolduğunu, kar ve yağmurlarla geçen uzun aylar&#160;sonunda süngerimsi bir hal aldığını düşündü. Erik çekirdeği&#160;hayata tutunmayı başaramamıştı. Aynı Isaac gibi... Christine&#160;yavaşça ayağa kalktı, içinde hissettiği acının ağırlığı doğrulmasını güç kılıyordu. Tekrar bahçeye döndü.</p>
<p>Arka bahçede hasır sırtlı bir sandalyeye oturup sebze tohumu eken annesini izledi. Çimlere saçılıp toprağı eşeleyen tavukların turuncumsu tüyleri güneşin altında pırıl pırıl parlıyordu. Bayan Klause, Christine'in döndüğünü duyunca annesine bir horoz göndermişti. Böcek ve kurt arayan yakışıklı horoz, kırmızı ibiğini ve uzun kuyruğunun tüylerini salladı, uzun</p>
<p>tırnaklı ayaklarını çimlerin üzerinde ileri geri sürttü. Bir böcek ya da kırkayak bulduğunda hafif bir ötüşle tavukları yanına&#160;çağırdı ve gagasının arasında tuttuğu küçük lokmayı tavuklar&#160;geldiğinde yemeleri için ayaklarının önüne bıraktı. Tavuklar&#160;böceği parçalara ayırırken horoz ötüp kasılarak daireler çizmeye başladı. Christine döndüğünden beri dünya rengârenkti.&#160;Tavuklar bile gözüne çok güzel görünüyordu.</p>
<p>Christine gözlerini yumdu ve başını gökyüzüne, sabahın geç saatlerinde parlayan güneşe doğru kaldırdı. Mutlu tavuk&#160;gıdaklamalarını dinliyor, ciğerlerini yeni havalandırılmış toprağın nemi ve erik çiçeklerinin kokusuyla dolduruyordu. Artık&#160;her ot sapı, her böcek ve serçe, her yaprak ve ağaç onun için&#160;olağanüstü bir hediyeydi. Güneş yüzünü ve ellerini ısıtırken,&#160;içi hâlâ nehir buzulundan akan bahar buzları gibi soğuktu.</p>
<p>“Hayır!”</p>
<p>Christine, annesinin çığlığıyla birlikte gözlerini açtı. Küreğini yere fırlatan annesi, ellerini yumruk yapmış bir halde evin yanında duruyordu. Yan komşularının arka bahçesinde,&#160;bir Fransız askeri tüfeğini annesinin tavuklarından birine yöneltmişti. Rose olduğu yerde kaldı ve önlüğünü çıkarıp, askeri&#160;kovmak için havada sallamaya başladı. Beyaz önlük rüzgârda,&#160;bir teslim bayrağı gibi savruluyordu.</p>
<p>“Tavuklarımı rahat bırak!” Christine, çığlık çığlığa bağıran annesinin yanma gitti.</p>
<p>Elini annesinin omzuna koydu. “Büyük ihtimalle seni anlamıyor. Hem biz hâlâ düşmanız, dikkat etmelisin.” Christine zorla gülümsemeye çalışarak askere el salladı.</p>
<p>Rose önlüğünü bıraktı ve başını iki yana salladı. Elleri hâlâ titriyordu. Fransız asker tüfeğini indirip gülümsedikten sonra</p>
<p>bir sigara yaktı ve ne yapacağına karar vermeye çalışır gibi onları izlemeye başladı. Bir dakika boyunca bahçeye doğru&#160;baktıktan sonra sıkılıp gitti. Christine rahat bir nefes alarak&#160;sandalyesine yürürken annesi tekrar yeni havalandırdığı toprağın başına döndü. Ardından başının hizasına kaldırdığı küreğini güçlü bir şekilde sallayarak sertçe toprağa vurdu.</p>
<p>Bir süre sonra Christine, salata ve yeşil fasulye dikmeye hazırlanan annesine yardım etmek için ayağa kalktı. Annesinin planlı ekimi sayesinde hâlâ geçen yıldan kalma tohumları&#160;vardı. Başlarda ailesi Christine'in bu zor işlere dönmeye hazır olduğunu kabul etmemişti, fakat Christine çok ısrar etmiş&#160;ve annesine çalışmanın onu daha güçlü kılacağını söylemişti.&#160;Öyle bir noktadaydı ki çok fazla istirahat ettiğinde kendini&#160;bitkin ve güçsüz hissediyordu. Kaslarının uzanıp gerilmesini,&#160;kalbinin korku yerine fiziksel güç yüzünden çarpmasını hissetmeyi özlemişti.</p>
<p>Bir saat içinde toprak ekime hazırdı. Christine ve annesi elleri ve dizlerinin üzerinde çalışıp fasulye tohumlarını dikkatli bir şekilde uzun, sığ oluklara yerleştirdiler. Christine ellerindeki kara toprağın ipeksiliğini ve sıcaklığını hissedebiliyordu.&#160;Açık kahverengi tohumlar kusursuz ve pürüzsüzdü. Tırnak&#160;aralarına ve eklemlerindeki çatlaklara dolan topraklar yüzünden ellerinin rengi kemik beyazı görünüyordu. Christine çalışmaya devam ederken toprakta bulduğu her küçük çakıltaşı ona&#160;Isaac'in attığı taşı hatırlattı.</p>
<p>Öğlen olduğunda annesi ellerini önlüğüne sildi ve arka kapıya yöneldi.</p>
<p>“İçeri gel, Christine. Yemek vakti.”</p>
<p>Christine yere oturdu. “Temiz havanın keyfini biraz daha</p>
<p>çıkarmak istiyorum.” Her ne kadar kollan ve bacakları acıyıp yorulsa da bu tatlı bir yorgunluktu. Bu tarz sağlıklı bir yorgunluk Christine’in sıcak bir banyoyu ve güzel bir yemeği dört&#160;gözle beklemesine sebep olmuştu.</p>
<p>“O zaman yemek hazır olunca seni çağırırım.” Rose kirli botlannı çıkarıp ayakkabılarını giydikten sonra Christine’i alnından öpüp eve girdi. Ama saniyeler içinde tekrar bahçeye&#160;geldi. Arkasında, koridorda biri bekliyordu. Annesinin hemen&#160;arkasında geniş omuzlu, solgun yüzlü bir adam vardı. Aim endişeyle kırışan Rose, kapıyı açıp bekledi.</p>
<p>“Amerikalı geldi!”</p>
<p>Christine oturduğu yerden hafifçe öne doğruldu. “Ne istiyormuş?”</p>
<p>“Ben nerden bileyim?”</p>
<p>Asker omzunda tüfek, elinde gümüş rengi büyük bir konserveyle taş bahçeye adım attı ve Christine’e doğru hızlıca başını salladı. Asker bozuk Almancasmı anadiliyle tamamlıyordu. “İyi günler. Hello.”</p>
<p>Rose ter içinde kalmış solgun yüzüyle, sabırlı bir şekilde girişte beklemeye devam etti. Christine uzun boylu, kaslı,&#160;mavi gözlü, sarışın Amerikalıyı hemen tanıdı. Bu adam, onu&#160;evine getiren askerdi. Adı neydi? Evet, Jake... Christine ayağa kalktı kazağının kollarım sıvadı ve dövmeli bileğini dirseğinin altına saklayarak kollarım bağladı.</p>
<p>“İyi misin? Are you wellT’ Jake, eliyle hafifçe göğsüne vurdu. “Jake. Hatırladın mı?”</p>
<p>Christine bildiği birkaç İngilizce kelimeyi hatırlayabilmek için çok uğraşsa da başarılı olamadı. Bu yüzden başını aşağı&#160;yukarı sallamakla yetindi.</p>
<p>“Güzel,” dedi Jake, gülümseyerek. Ve ardından onları kapının oradan izleyen Rose’a döndü. “İngilizce?”</p>
<p>&quot;Nein. hayır,” diye cevapladı Christine.</p>
<p>“Herkes iyi mi? All is good? ”</p>
<p>Christine tekrar başını salladığında Jake sırıtarak ayaklarına baktı. Christine istasyonda çok endişeli ve hasta olduğundan&#160;Jake’in yüzünün bu kadar güzel olduğunu fark edememişti.&#160;Şimdi öğle güneşinin altında, mavi gökyüzü san saçlannı ön&#160;plana çıkarırken Christine karşısında duran adamın ne kadar&#160;çekici olduğunu görebiliyordu. Jake ona her baktığında gözleri güneşte gümüş rengine dönüyordu. Ailesinden bu kadar&#160;savaşmak için çok gençti. Büyük ihtimalle Isaac’in yaşlarında&#160;olmalıydı. Tüm bunlar aklından geçerken Christine’in göğsü&#160;yine o tanıdık hüzünle sıkıştı.</p>
<p>Jake tekrar annesine baktıktan sonra yanaklan pembeleşerek Christine’e döndü. “Friends? Arkadaş mıyız?”</p>
<p>Christine bu kelimeyi anlamıştı ama ne diyeceğinden emin değildi. Jake onu evine kadar getirmişti, bu yüzden ona nazik&#160;davranması gerektiğini düşünüyordu. Öte yandan yalnız kalmak istiyordu. Hem o üniformalı bir askerdi ve Christine ona&#160;savaşı hatırlatan her şeyden çok bıkmıştı.</p>
<p>Christine cevap veremeden Jake ceketinin içine uzandı ve gömleğinin içindeki künyesini şangırdatarak cebinden bir&#160;avuç dolusu, kahverengi-gri paketli çikolata çıkardı. Christine&#160;çikolataların üzerinde HERSHEY yazdığını görünce bunların, kardeşlerinin sokaklarda topladığı, Amerikan ciplerinden&#160;fırlatılan şekerlemelerden olduğunu anladı. Jake çikolataları&#160;gümüş rengi konserveyle birlikte Christine’e uzattı. Ancak&#160;Christine aklına gelen bir şeyle bir adım geriledi. Maria ona,</p>
<p>Amerikan askerlerinin onlarla seks yapmaları için kadınlara yiyecek verdiklerini duyduğunu söylemişti. Çenesini sıkıp başını başka yöne çevirdikten sonra kendini tekrar Jake'e bakmak için zorladı ve sert bir ses tonuyla, “Nein. Hayır,” dedi.</p>
<p>Jake hediyelerini ısrarcı bir şekilde uzatarak ona doğru geldi. Christine başını sertçe iki yana salladıktan sonra annesinin hâlâ orada olduğundan emin olmak için annesine doğru bakıp&#160;Jake'e kapıyı gösterdi. “Good-bye. Güle güle.” Ağzına yabancı gelen bu İngilizce kelimenin başını söylerken fazla uzatmış,&#160;bitirirken kısa kesmişti.</p>
<p>Jake ne demek istediğini anladığında yüzündeki gülümseme kayboldu. Christine, adamın gözlerinde gördüğü acı karşısında şaşırmıştı. Jake, Christine'in tahmin ettiği gibi ısrar edeceğine, elindeki konserveyi ve çikolataları yere bıraktı. Bir an Christine adamın tüfeğine uzanmasından korktu. Ancak Jake&#160;teslim olmuş bir tutsak gibi ellerini havaya kaldırdı, gülümsedi ve başını sallayıp kapıya doğru ilerledi.</p>
<p>Jake, Rose'a döndü ve “Madam,” diyerek yanından geçti. Rose, endişe dolu gözlerle kızına baktıktan sonra çıkışı göstermek için Jake'in peşinden giderek koridorda gözden kayboldu.</p>
<p>Ertesi gün hava yağmurlu ve soğuktu. Kara bulutlu günler Christine için her şeyden daha zordu. Yağmurlu ve kasvetli&#160;gökyüzü ona unutmaya çalıştığı her korkunç anıyı tekrar tekrar hatırlatıyordu. Battaniyesinin altında titreyerek koltuğa&#160;oturdu ve salonun loş ışığında kitabını okumaya çalıştı. Yanında oturan büyükannesi elindeki çorabı onarırken, Maria ve&#160;annesi mutfakta akşam yemeğini hazırlıyorlardı. Dietrich iş&#160;aramak için dışarıdaydı. Keşke küçük odanın soğuğunu kırmak için yakacak daha fazla kömürleri olabilseydi ama hiç&#160;kalmamıştı. Azalan odun stoklarına dokunamıyorlardı çünkü&#160;yemek yiyebilmeleri için her odun parçasına ihtiyaçları vardı. Christine sayfadaki kelimelere odaklanmaya çalışırken bir&#160;eliyle kitabını tutuyor, diğer elinin başparmağıyla bileğindeki&#160;numaralan okşuyordu. Okuduğu hikâyede kaybolmak yerine&#160;kendini büyükannesinin kırışmış yüzünü incelerken buldu.&#160;Büyükbaba olmadan hayatına devam edebilmesine şaşırmıştı. Ben de o kadar güçlü müyüm? diye sordu kendine. Yoksa&#160;ömrüm boyunca kalbimin bir parçası sökülmüş gibi mi hissedeceğim?</p>
<p>Christine gözlerinin dolduğunu hissetti. Bu sırada Heinrich, Karl'ı da peşine katarak elinde gümüş rengi, büyük konserveyle birlikte hızla odaya girdi.</p>
<p>“Bu ne?”</p>
<p>Christine kitabını kucağına koydu. “Bilmiyorum, Heinrich. Nerede bulduysanız oraya bırakın.”</p>
<p>“Annem Amerikalı'nın bıraktığını söyledi. İçinde ne var görmek istiyoruz!” dedi Kari.</p>
<p>“Hemen atmalıyız,” diye cevapladı büyükanne. “Zehir olabilir.”</p>
<p>Christine üzerindeki battaniyeyi kenara çekip ayağa kalktı. “Büyük ihtimalle yemektir.”</p>
<p>“Neler oluyor?” Odaya giren Rose, buharlar çıkaran tencerenin demir saplarını bezle tutuyordu. “Öğle yemeği için sofrayı hazırlamam lazım.”</p>
<p>Rose tencereyi masanın ortasına koyup kapağını kaldırdı.</p>
<p>Tencerenin içindeki san et suyu çorbasında uzun, kahverengi erişteler yüzüyordu. Eriştelerin çubuk çubuk kesilmiş kreplerden yapıldığı krep çorbası, Maria'nın en sevdiği çorbaydı.</p>
<p>Heinrich konserveyi masaya koyduktan sonra Kari'la birlikte yerlerine geçtiler. İkisinin de gözleri beklentiyle parlıyordu. Sonunda Heinrich, “Açabilir miyiz?” diye sordu.</p>
<p>Büyükanne koltuğundan kalkıp sallanarak yanlarına geldi. Maria içeri girdiğinde gözkapaklan ağlamaktan davul gibi şişmişti. Annesi Christine'e baktı ve aralarında birbirlerini anladıklarına dair sessiz bir iletişim geçti. İkisi de son birkaç&#160;gecedir Maria'nın hıçkırıklarına uyanıyordu.</p>
<p>Christine, Maria'nın ağladığını duyduğu ilk gece, yatak odasına gidip yorganının altına girmiş, kardeşinin omzunu&#160;nazikçe okşayarak onu kendine doğru döndürmeye çalışmıştı.&#160;Ama Maria onu umursamayıp, yüzünü duvardan çekmeden&#160;aynı pozisyonda yatmaya devam etmişti.</p>
<p>“Neyin var?” diye fısıldadı Christine. “Niye ağlıyorsun?” Maria burnunu çekerek omuz silkti.</p>
<p>“Anlatsana. Ben senin ablanım Maria, sorun yok. Kız kardeşler bunun için var, unuttun mu?”</p>
<p>“Anlatacak bir şey yok,” dedi Maria, sessiz bir şekilde.</p>
<p>Christine, bir ablanın kız kardeşinin acısını alabilmek için söyleyeceği bilge sözlerden düşünerek Maria'nın kolunu okşadı. Ama aklına hiçbir şey gelmedi. “Gece yarısı&#160;ne kadar korkunç oluyor, anlayabiliyorum. Korkunç anılar&#160;gün boyu zaten insanı yeterince ürkütüyor. Ama gece oldu&#160;mu... Ne oluyor bilmiyorum. Sanki hava kararınca şeytani&#160;güçler hüküm sürüyor gibi. Sanki akima girip insanı çıldırt-maya çalışıyorlar. Bazen geceleri aklıma bir şeyler gelince</p>
<p>zor dayanıyorum. Kendime sabah güneşin doğacağını ve bu düşünceleri uzaklaştırmanın daha kolay olacağını hatırlatmaya&#160;çalışıyorum. Yeni bir gün olacak diyorum. Yeni bir başlangıç...”</p>
<p>Maria bu sözlerle birlikte omuzlarını titreterek bir cenin gibi kıvrıldı. Christine kamında bir sancı hissetti. Keşke başka&#160;bir şey söyleseydim, diye geçirdi içinden ama ne söyleyeceğini bilemiyordu. Bir dakika geçtikten sonra Maria sırtüstü yatıp yanaklarındaki yaşları sildi. Pencereden içeri sızan ay ışığı&#160;Maria'nın yüzünü şiş ve mor gösteriyordu. Bir an Christine'in&#160;nefesi kesildiyse de bunun bir göz yanılması olduğunu anlaması çok sürmedi. “Belki sen yeni bir başlangıç gibi hissedebilirsin,” dedi Maria, “ama ben öyle hissetmiyorum.”</p>
<p>“Neden? Sen...” Tekrar yanlış bir şey söyleyip kız kardeşini sessizliğe hapsetmekten korkarak dilini tuttu.</p>
<p>“Artık beni kim ne yapsın?” Maria'nın sesi titriyordu. “Kirlendim... İğrenç bir insana dönüştüm. Keşke diğerleriyle&#160;birlikte ölseydim!”</p>
<p>“Şöyle konuşma! Her ne yaşadıysan senin suçun değil! Yaşadıkların seninle ilgili hiçbir şeyi değiştirmedi, Maria! Sen güzel, sevgi dolu, genç bir kızsın. Yufka gibi bir yüreğin, pırıl pırıl bir ruhun var. Bir gün âşık olacaksın ve âşık olduğun&#160;adam sana sahip olduğu için çok şanslı olacak!”</p>
<p>Maria başını iki yana sallarken yanaklarından gözyaşları süzülüyordu. Ardından yüzünü buruşturarak ablasına baktı.&#160;“Ruslar bazı kadınları niye öldürdü, biliyor musun?”</p>
<p>Christine, aklından yüzlerce korkunç cevabın geçmesine rağmen hangisinin doğru cevap olduğunu bilmiyordu. “Hayır,” dedi kendini en kötüsüne hazırlayarak. “Neden?”</p>
<p>“Çünkü onlar direndi.”</p>
<p>Christine karanlıkta kız kardeşinin eline uzandı. Maria'nın ince, soğuk parmaklarının nasıl titrediğini hissedebiliyordu.&#160;“Yaşamak istemek, seni kötü biri yapmaz, Maria.”</p>
<p>“Nereden biliyorsun?”</p>
<p>“Biliyorum işte. Bence herkes yaşama isteğiyle doğuyor. Sadece bu istek bazılarında diğerlerine göre daha baskın oluyor o kadar. Zor olduğunu biliyorum, ama ne kadar şanslı olduğunu hatırlamaya çalış. Burada, ailenin yanındasın. Hepimiz bir aradayız. Başımızın üzerinde bir çatımız, masamızda&#160;yiyeceğimiz var. Hissettiklerini anlıyorum, ağlamak için yeterince çok sebebin var. Ama lütfen küçük şeyler için minnettar&#160;olmayı dene. Çünkü ben her gün bunu denemek zorundayım.”</p>
<p>Maria yüzünü elleriyle kapadı ve tekrar ağlamaya başladı. “O kadar basit değil işte.” Hıçkırıklar içinde ağlarken ağzından çıkan kelimeler net bir şekilde anlaşılmıyordu.</p>
<p>“Lütfen Maria. Hadi anlat. Sadece yardımcı olmak istiyorum.”</p>
<p>Maria burnunu sildi ve uzun bir süre hareket etmeden yattı. Burnunu çekerken çıkardığı sesler dışında çıt çıkarmıyordu.&#160;Christine tam Maria'mn uyuyakaldığını düşünmüştü ki Maria tekrar konuşmaya başladı. “Söyledim ya, anlatacak bir şey&#160;yok.” Kolunun üzerine yattı ve yorganını omuzlarına kadar&#160;çekti. “Şimdi sadece uyumak ve her şeyi unutmak istiyorum.&#160;Eminim haklısındır, sabah her şey daha iyi görünecek. Seni&#160;uyandırdığım için özür dilerim.”</p>
<p>Bu sözler Christine'in kalbini parçalamıştı. Çünkü kardeşine yardım etmek yerine içine kapanmasına sebep olmuştu.</p>
<p>“Biri... Yani âşık olduğun biri mi var? Yaşadıklarını öğrenmesinden mi korkuyorsun? Kimse bilmek zorunda değil ki!”</p>
<p>Maria, sanki duyduğu en saçma şey buymuş gibi kıkırdadı. “Hayır. İçin için eridiğim gizli bir aşkım yok.” Christine sessiz&#160;kaldı. Maria birkaç dakika sonra tekrar ablasına döndü. “Özür&#160;dilerim. Bunu söylememeliydim. Isaac'i ne kadar özlediğini&#160;biliyorum.”</p>
<p>“Önemli değil. Bir şey ima etmeye çalışmadığının farkındayım. Sadece üzgünüm çünkü yardım etmek istiyorum. Ağladığını duymak beni mahvediyor.”</p>
<p>“Seni endişelendirmek istemiyorum. Zaten yeterince şey yaşadın.”</p>
<p>“Eğer istersen yanında kalırım. İyi olmana ihtiyacım var, Maria. Benim senden başka kız kardeşim yok.”</p>
<p>Maria kolunu ablasına doladı. “Benim de sana ihtiyacım var. Ama ben gerçekten iyiyim.”</p>
<p>“Emin misin?”</p>
<p>“Evet. Hadi, yatağına dön.”</p>
<p>Christine Maria'ya son bir kez sarıldı ve az da olsa yardım edebilmiş olmasını umarak isteksiz bir şekilde odasına döndü. Fakat ertesi gün Maria'nın hıçkırıklarını tekrar duyduğunda içine büyük bir korku düştü. Nedenini bilmiyordu,&#160;ama kız kardeşinin ağladığını duymak onu çok korkutuyordu.&#160;Sanki yaşadıklarını hiçbir zaman atlatamayacakmış gibiydi.&#160;Ne zaman koridora çıkıp Maria'nın odasının kapısını açsa&#160;Maria'mn sesi hemen kesiliyordu.</p>
<p>Yemek odasında Rose çorba tenceresinin kapağını kapadı ve kızlarının yanma oturdu.</p>
<p>“Sence konservede ne var?” diye sordu Christine, Maria'ya.</p>
<p>Maria omzunu silkti ve soluk bileğini burnunun altında gezdirerek burnunu çekti.</p>
<p>“Kari,” dedi Rose. “Konserve açacağını getir.”</p>
<p>“Ve çikolataları,” diye ekledi Christine.</p>
<p>Kari mutfaktan konserve açacağını getirip ablasına uzattı. Christine gümüş renkli konserveyi açtığında içinden açık kahverengi bir macun çıktı. Rose hemen yerinden kalktı ve büfeden getirdiği kaşıklardan birini konserveye daldırıp Karl'a&#160;uzattı. Kari meraklı bir şekilde tuhaf, yapışkan yiyeceği tattığında gözleri iri iri açıldı ve sevinçle bir kaşık daha aldı. Annesinin getirdiği kaşıklardan kapan Heinrich de hemen kardeşine katıldı.</p>
<p>“Neymiş?” diye sordu Christine, kardeşlerine.</p>
<p>“Bilmiyorum!” diye cevapladı Heinrich. “Ama nefis!”</p>
<p>Christine kremalı kahverengi macunun kenarından bir kaşık aldı ve tereddütlü bir şekilde ağzına götürdü. Tadı, tepelerde yetişen yabani fındıklara benziyordu. Ama daha tatlı ve yağ gibi yumuşaktı. Yıllardır bu kadar leziz bir şey yememişti.&#160;“Vaay... Harika!” Ardından kaşığı Maria'ya uzattı ve çikolatalardan iki tanesini açıp herkese bir parça uzattı.</p>
<p>Kısa süre içinde tüm aile kaşıklarını ve çikolatalarını macuna bandırıyordu. Tıpkı yiyecek hiçbir şeyleri kalmadığında, haşlanmış patateslerini tenekedeki kesilmiş süte bandırdıkları günlerdeki gibi. Büyükanne çok yiyememişti ama Rose&#160;ve çocuklar kaşıklarını şekerden yapılmış gibi yalıyordu. Her&#160;ne kadar Maria'nın gülümsemesi zoraki görünse de Christine herkesin güldüğünü ve kahkaha attığını gördüğü için çok&#160;mutluydu. Korku dolu geçen yıllar ve yaşanan belirsizlikler&#160;herkesin yüzünde kalıcı, sert bir ifade yaratmış, acı bir bakış&#160;gözlerindeki ifadeyi ve dudaklarındaki çizgileri değiştirmişti. Ama bugün, tüm ailenin yüzünde rahatlık ve huzur vardı.</p>
<p>Kocaman gülümsemeleri hiç olmadığı kadar gerçekti. Christine, Jake konserve ve çikolataları bıraktığı için çok memnundu. Ve Jake hakkında kötü şeyler düşündüğü için biraz suçluluk duygusu hissediyordu. Kari ve Heinrich Noel'de bile bu kadar heyecanlanmamıştı, diye düşündü.</p>
<p>“Babama da ayırın!” dedi Kari.</p>
<p>Rose konservenin üzerini tabakla kapattığında çocuklar hafifçe homurdandı. “Artık biraz da yemek yiyelim.”</p>
<p>Yemekleri bittiğinde Christine kirli tabakları mutfağa götürdü. Ve neredeyse bir saattir kendi kalp ağrısını hissetmediğini fark etti. Demek böyle oluyor, diye geçirdi aklından. Hayatın akışına kapılacağım. Yaralarım, alıştığım güzel anlarla kabuk bağlayacak. Umarım sık sık güzel anlar yaşarım&#160;ve uzun sürerler. Çünkü geçmişte yaşarsam, hayatta kalamayacağım.</p>
<p>Ancak bulaşıkları yıkamak için kazağının kollarını sıyırdığında durdu. Eli bileğine gitti ve başparmağıyla sertçe dövmesine bastırdı. İlk önce verdiği bu tepkiye bir anlam veremedi. Ama sonra... Anladı. Kısa bir süre için de olsa kampı ve savaşı unutmuştu. Boğazında acı bir düğüm hissetti. İlk kez bu çamur rengi rakamların hayatının sonuna dek burada kalacağını&#160;fark etti. Her gün bu dövmeyi görecek ve yaşadıklarını tekrar&#160;tekrar hatırlayacaktı.</p>
<p>Mayısın ikinci haftasıyla birlikte hayatta kalan az sayıda erkek ve çocuk köye dönüş yaptı. Şanslı olanlar aklı&#160;başında ve sağ salim bir şekilde dönebilmişti. Çoğu erkek yıkılan evleriyle yüzleşip akrabalarının kaybolduğunu öğrendi.&#160;Anneler, büyükanne ve büyükbabalar, kardeşler barınağa zamanında yetişememişti.</p>
<p>Gücü kuvveti yerinde olan her adam, kadın ve oğlan savaşın harap ettiği köyü baştan inşa etmek için çalışırken, çekiç ve testere sesleri bahar günleri boyunca yankılandı. Dolambaçlı&#160;sokakları çalışan karıncalar gibi dolduran insanlar, yüzyıllık&#160;duvar işçiliklerini ve darmaduman olmuş taş duvarları yıkıyorlar, dükkân ve ahır kalıntılarını temizliyorlardı. Yan ahşap&#160;ev kalıntılarının üzerindeki harçlan kazımak için çekiç ve kazma kullanıp zarar görmemiş kirişleri kurtardılar. Enkaz dolu&#160;bodrumlar temizlendikten sonra vagonlara yüklenip taşınmayı</p>
<p>bekleyen yanık keresteler ve parçalanmış tuğlalardan oluşan yığınlar sokağın diğer ucuna kadar uzanıyordu. Kazınan harçlar ve gri taşların üst üste konmasıyla Christinelerin evlerinin&#160;karşısındaki, eski kilisenin bulunduğu çukurun üzeri giderek&#160;kapanıyordu.</p>
<p>Dietrich, Heinrich ve Karl da köyün onarımmda yardımcı oldular. Bu sırada Dietrich, okulun restorasyonunda çalıştığı&#160;için küçük bir miktar para da kazandı. Eğer yemek karneleri izin verseydi, ailenin almak isteyeceği ilk şeyler et, şeker&#160;ya da un olurdu. Ancak kasap ve manavların getirdiği ürünler&#160;giderek azalmıştı. Dahası gündelik gıda maddelerini temin etmek savaş zamamnkinden bile daha zordu. Christine'in ailesi&#160;dükkânlara gelen malları zamanında duyacak kadar şanslı olduğunda Rose ya da Maria sıraya girmek için erkenden evden&#160;çıkıyordu. Çünkü her şeyin tükenmesi sadece birkaç saat sürüyordu.</p>
<p>Heinrich ve Kari, savaşın son ayları boyunca yaptıkları gibi, yerden süpürülmüş yarım çuval un karşılığında un değirmeninde çalışıyorlardı. Büyükanne ise Christine'in yardımıyla undaki odun parçalarını, toprak kalıntılarını ve samanları&#160;ayırıyor, unu, parmaklarının arasından yağ gibi kayana dek&#160;kalburdan geçiriyordu. Fakat bir süre sonra son un değirmeni&#160;de kapandı.</p>
<p>Aile, büyükannenin elbise yapmak için kalan son malzemesi olan el işlemeli pamuklu bezini şekerle, büyük büyük büyükannenin gonglu saatini ise bir araba dolusu odunla takas&#160;etmek zorunda kaldı. Kari ve Heinrich, Amerikalılardan aldıkları çikolataları sigara karşılığında başkasına veriyor, ellerin-</p>
<p>Haziran ayının ilk cumartesi günü Christine ve Maria, mutfaktaki bankta yan yana oturmuş erken çıkan bahar bezelyelerinin kabuklarını ayıklıyorlardı. Tabii, ayıkladıkları kabukları ağızlarına atıp çiğnemeyi de ihmal etmiyorlardı. Kalın, zümrüt&#160;yeşili kabuklar kolayca açılıyor, kız kardeşlerin aralarına sıkıştırdığı seramik kırmızı kâse hızla yumuşacık yeşil bezelyelerle doluyordu. Christine önceden, Maria'mn sürekli bezelye&#160;kabuğu yemesine bir anlam veremezdi ama artık kabuklar ona&#160;da lezzetli geliyordu. Şekerli erikler, tatlı meyveler, yumuşacık patatesler, soğan turşuları, ekşi lahanalar... Dachau'dan&#160;döndüğünden beri ağzına attığı her şey ilk kez yiyormuş gibi&#160;damağında müthiş bir tat bırakıyordu.</p>
<p>Rose mutfak balkonunda çamaşırları asarken, konuşmadan işlerine devam eden kızlar annelerinin mırıldandığı şarkıyı&#160;dinliyordu. Odun ocağının üzerindeki tencereden yayılan az&#160;etli pırasadaki soğan ve sirkenin tatlı, keskin kokusu tüm odayı sarmıştı.</p>
<p>Açık balkon kapısından içeri giren hava yeterince ılık olmasına rağmen Christine'in içini titretti. Christine döndüğünden beri, güneşle parlayan her bir gün, bir öncekinden daha uzun ve sıcaktı. Yine de Christine havada saklı bir kış kalıntısı&#160;hissediyordu. Sanki bir hayalet zayıf, soğuk ellerini bedeninden hiç çekmiyor gibiydi. Sıcaklık ne kadar yüksek olursa olsun, Christine ayağına kalın, kış çoraplarını geçiriyor, üzerine&#160;fazladan bir kazak daha giyiyordu. Üzerindeki kazağı sadece&#160;kümesin ve evin rüzgârı kestiği arka bahçede, güneşin tam altında oturduğu zamanlar çıkarırdı ve kemiklerini titreten ürperti ancak o zaman bedenini terk ederdi.</p>
<p>Christine kız kardeşine baktı. Birden gözünün önünde</p>
<p>küçükken koridorda yataklarına koştukları anlar canlandı. Savaş, tecavüz, bomba ve toplama kampı ne demek bilmedikleri zamanlar... Ancak Christine kendine acımamaya kararlıydı,&#160;bu yüzden bu düşünceleri aklından çıkardı ve elindeki yusyuvarlak bezelyelere odaklandı.</p>
<p>Maria, Christine'i savaştan kimin dönüp dönmediği konusunda sürekli bilgilendirmenin yanında, düzenli olarak Amerikan askerleriyle görüşen kızların isimlerini de biliyordu.</p>
<p>“Helgard Koppe, askeriyle birlikte Amerika'ya gidiyor.”</p>
<p>“Sanırım kimseyi aşkı aradığı için suçlayamam,” dedi Christine. “Zaten çok Alman erkek de kalmadı.”</p>
<p>Rose içeri girip mutfaktan geçti ve hızla merdivenlerden inip beyaz çamaşırların kuruduğu arka bahçeye çıktı. Christine birden kız kardeşinin burnunu çektiğini duydu. Ve Maria'ya&#160;baktığında yanaklarından dökülen yaşları gördü. Kolları sallanıyor, bezelyenin kabuğunu açmaya çalışırken parmakları&#160;titriyordu.</p>
<p>Christine göğsünde yine o soğuk korkuyu hissetti. “Ne oldu?” Aslında Maria'nın ağlamalarına alışmıştı ama bu seferki farklıydı. Bu sefer bir kırılma noktasındaymış gibiydi.</p>
<p>“Enkaz altlarındaki bodrumlarda açlıktan ölmek üzere olan kadınlar ve çocuklar gördüm,” dedi Maria ağlayarak. “Ne bir&#160;döşekleri vardı ne de tuvaletlerini yapmak için kovaları. Hayatta kalabilmek için çok... çok savaştılar! Ama sonra Rus-lar geldi ve...” Maria hıçkırıkları yüzünden cümlesine devam&#160;edemedi. “Ama ben hayatta kaldım. Şükretmem gerektiğini&#160;biliyorum...”</p>
<p>Christine kız kardeşinin elindeki bezelye kabuğunu alıp aralarındaki kâseyi çekti ve Maria'ya yüzünü döndü. “Hâlâ</p>
<p>geceleri ağladığını duyuyorum. Seni anlıyorum da! Ama biz güçlüyüz, unuttun mu? Biz hayatta kalan tarafız! Yalnız değiliz! Savaş bitti, geçmişimize sünger çektik. En baştan başlamak zorundayız!”</p>
<p>Maria'nın yüz hatları sertleşti. Kan çanağı gözleriyle Christine'e bakarken yüzü, taşmaya hazır bir tencere gibi her&#160;saniye biraz daha kızarıyordu. “Ben hamileyim.” Kelimeler,&#160;sanki zehirlilermiş gibi, ağzından tek nefeste çıkmıştı.</p>
<p>Christine neye uğradığını şaşırdı. Boğazını iğrenç bir kusma hissi kaplamıştı. “Hayır... Emin misin?”</p>
<p>Maria başını olumlu anlamda salladı, içini yakan gözyaşları sel gibi akıyordu.</p>
<p>“Peki ne yapacaksın?” Christine kollarını kardeşine sarmak istese de Maria kendini geri çekti.</p>
<p>“Bazı yöntemler olduğunu duydum,” diyen Maria'nın konuşurken sesi titriyordu. “Örgü iğnesiyle kurtulabiliniyormuş. Ya da kendini merdivenlerden aşağı atarak...”</p>
<p>Christine'in gözünün önüne bir sürü sahne geldi. Annesinin kollarından alınan çocuk, feryat eden anneleri sağ tarafa gönderilirken, büyükannesi ve büyükbabasıyla birlikte sola&#160;gönderilen bebekler, yeni doğan bebekleriyle birlikte gaz&#160;odalarına sürüklenen çiftler...</p>
<p>Ve Maria'nm kolunu tuttu. “Hayır. Böyle bir şey yapamazsın.” Maria yüzünü ellerine gömdü, ağladıkça omuzları sarsılıyordu. Christine öne doğru hafifçe eğildi ve yumuşak&#160;bir ses tonuyla, “Belki bebeği savaşta çocuğunu kaybetmiş&#160;birine verebilirsin,” dedi. Sonra sustu, kelimelerinin kifayetsizliği karşısında ezilmişti. Yine de bunları söylemesi gerektiğini biliyordu. “Şimdi imkânsız geldiğinin farkındayım. Ama</p>
<p>bebeğini görünce hislerin değişebilir. Hem ne olursa olsun hepimiz bebeğini çok seveceğiz.”</p>
<p>Christine, Maria'nm sinirlenmesini bekledi. Büyük ihtimalle, neden bahsettiğini bilmediğini söyleyecekti. Aslında bunları söylemekte haklıydı da. Ancak Maria hiçbir şey söylemeden acısının içine gömüldü. Christine kız kardeşine&#160;sarılmak için tekrar uzandığında Maria bu sefer kollarını iki&#160;yanma düşürerek teslim oldu. İki kız kardeş annelerinin merdivenlerden gelen ayak seslerini duyduklarında hızla doğruldu&#160;ve bezelye ayıklamaya devam etti.</p>
<p>Bahçedeki sebzeler, pişmiş tavuklar, el yapımı ekmek ve erik reçelleriyle Christine'in bir deri bir kemik dirsekleri ve belirgin kaburgaları kendine gelmeye başlamıştı. Nihayet annesinin katı yasakları da son bulmuştu. Christine okul&#160;inşaatında çalışan babasına öğle yemeği götürmek için izin&#160;aldı. Evin dışına adım attığında rahatladı, bacaklarını gerdi ve&#160;yüzüne vuran rüzgârı hissetti. Maria'ya onunla gelmesi için&#160;yalvarmıştı ama yağlı saçları ve ütüsüz kıyafetleriyle gezen&#160;Maria bu teklifi kesin bir şekilde reddetti. Christine, kız kardeşi kendini sırrını paylaşacak güçte hissedene kadar kimseye&#160;bir şey söylemeyeceğine yemin etmişti.</p>
<p>Christine köyde tek başına yürürken, yarım açılmış perdelerin arkasından izlendiğini hissetti. İnsanlar kampta hayatta kalmayı başarmış kızı görmek istiyorlardı. Bazen boş arazilerden geçerek eve uzun yoldan gidiyor, adımlarını yavaşlatıp</p>
<p>derin derin nefes alıyordu. Burada kendini, çenesini kaldırıp tepelere bakabilecek kadar özgür hisseder, bir zamanlar filizlenen buğdaylarla kaplı sarı tarlaları ve uyuyan bir devin upuzun, yeşil kaburgalarını andıran taş çitlere doğru yayılmış sıra&#160;sıra şeker pancarlarını hatırlardı.</p>
<p>Bir keresinde ormanın en yüksek tepesine tırmandı. Bu yükseklikten vadiye bakıldığında hava üssündeki iki katlı&#160;kontrol kulesinin etrafında yüzlerce Amerikan tank ve cipinin&#160;olduğunu görebilmişti. Köyün çıkışındaki bomba çukurlan,&#160;siyah mermi kovanları, kararmış toprak, parçalanmış ve devrilmiş ağaçlar... Müttefiklerin yıkımı kendini gözler önüne&#160;seriyordu. Ayakta kalmayı başaran binaların kiremit çatılarının arasındaki yıkık ev ve dükkânlar ezilmiş gibi görünüyordu. Sanki hantalca yürüyen bir dev, kasabada heybetli ayak&#160;izlerini bırakarak vadiyi ezip geçmişti.</p>
<p>Maria'nın itirafından iki hafta sonra Kate, Christine'i ziyarete geldi. Christine döndüğünden beri ilk defa gelmişti. Sirenlerin çoğaldığı savaşın son aylarında, köydeki kızlar hava akını gözcüsü ya da itfaiye yardımcısı olmaları için daha büyük şehirlere gönderilmişti. Bu yüzden Kate'in ailesi onu, güvende tutma umuduyla, amcasının kırsal kesimdeki çiftliğine&#160;yollamıştı. Christine içten içe, Kate'in ne kadar şanslı olduğunu bilip bilmediğini merak ediyordu.</p>
<p>Kate, ellerini önünde birleştirerek yavaşça salona girdi. Sanki korkunç bir hastalığın pençesinde, uzun bir süredir acı&#160;çeken bir hastayı ziyaret eder gibiydi.</p>
<p>“Nasılsın Christine?”</p>
<p>“Beklendiği gibi.”</p>
<p>Kate odanın ortasında durdu. Eteğinin dikişlerinde gezen</p>
<p>parmakları durmadan kıpırdıyordu. Benden korkuyor, diye düşündü Christine şaşkınlık içinde. Hastaymışım gibi davranıyor.</p>
<p>“Eve döndüğüne sevindim.”</p>
<p>“Teşekkürler. Ben de senin.”</p>
<p>Kate parmağıyla Christine'in saçlarını gösterdi. “Saçlarına ne oldu?”</p>
<p>Christine çekinerek parmaklarını kulaklarının üzerindeki kısa lülelere götürdü. “Kestiler.”</p>
<p>“Neden ki?”</p>
<p>“Tüm tutsaklarınkini kestiler.” Christine ellerini kucağına koydu, başparmağı kazağının altındaki dövmenin üzerinde&#160;geziyordu.</p>
<p>“Ah...” Kate gözlerini çevirip uzaklara baktı. “Eve döndüğüne çok sevindim. Annen seni bir daha göremeyeceğini düşünüyormuş. Anneme söylemiş.”</p>
<p>“Ben de kimseyi göremeyeceğimi düşündüm.” Christine, Kate'in oturması için koltuk yastıklarını kenara çekti. Kate&#160;bir süre kaçmayı planlıyormuş gibi odanın ortasında tuhaf bir&#160;şekilde gezinip, camdan dışarı baktıktan sonra sonunda isteksizce koltuğa yöneldi.</p>
<p>“Sana bir şey yapabileceklerini düşünmedin, değil mi?” diye sordu otururken. “Sonuçta Almansın.”</p>
<p>Christine bacaklarını altına aldı ve yüzünü Kate'e döndü. Kate'in saçları hep böyle ateş kırmızısı mıydı? Pencereden&#160;içeri sızan gün ışığının altında saçları ışıl ışıl parlıyordu. Sanki&#160;her saç telinde küçük alev topları beliriyor gibiydi. Christine&#160;parmaklarım tekrar sarı bir civcivin yumuşak ve ince tüylerini&#160;andıran seyrek saçlarında gezdirdi. Ama Kate'in onun tarafına</p>
<p>doğru bakmasıyla, ellerini kucağına indirip başparmağını bileğinin üzerine koydu.</p>
<p>“Kampta geçirdiğim her dakika... öleceğimi sandım. Her gün binlerce insan öldürdüler.”</p>
<p>“Binlerce mi?” Kate geldiğinden beri ilk defa Christine'in yüzüne baktı. “Neden o kadar insanı öldürsünler? Hem bir kerede o kadar kişiyi nasıl öldürebilirler ki?”</p>
<p>“Gazla. Sonra cansız bedenleri büyük krematoryumda yaktılar. Bazılarını da direkt vurdular.” Gözünün önüne gelen görüntü Christine'in göğsünü sıkıştırdı. Isaac... Başparmağı bileğinin üzerindeyken, dövmenin altında kalan nabzının nasıl hızlandığını hissedebiliyordu.</p>
<p>“Ama neden böyle bir şey yapsınlar?” Kate'in yüzündeki ifadeden inanmadığı belli oluyordu. “Onları başka bir yere yerleştireceklerdi ! ”</p>
<p>“Yalan söylediler. Yahudileri başka bir yere taşımak falan istemediler. Tek amaçları onları katletmekti.”</p>
<p>“İnanamıyorum. Bu fiziksel olarak imkânsız.”</p>
<p>Christine içinde, yüreğinin derinliklerinden gelen sıcak bir öfke hissetti. “Binlerce insanın öldürüldüğünü gördüm. Kendi&#160;gözlerimle gördüm diyorum! Isaac'i de vurdular.”</p>
<p>“Evet, duydum.” Kate acıyarak Christine'e baktı. Gözlerinde sahte bir hüzün vardı. “Çok üzüldüm. Onun uğruna hayatını tehlikeye attığın için sen çok cesur bir kızsın. Çok şey yaşadığını biliyorum. Ama artık eve döndün. Gördüklerini ve&#160;yaşadıklarını unutursan kendini daha iyi hissedeceksin.” Sözleri bittikten sonra, yatağın altındaki canavarlardan korkan aptal bir çocuğu avutur gibi Christine'in dizini okşadı.</p>
<p>“Asla unutmayacağım.” Christine'in yüzü cayır cayır</p>
<p>yanıyordu. Kulağı öyle çınlıyordu ki kendi sesi başka birine aitmiş gibi geliyordu.</p>
<p>Fakat Kate onu umursamadı, yerinden kalkıp pencerenin yanma gitti ve pervaza yaslanıp sokağa bakmaya başladı.&#160;“Haller Sokağı'ndaki üç katlı, süslü balkonlu evleri hatırlıyor&#160;musun? Hani ben hep hayran kalırdım? Stefan'ın annesi orada&#160;yaşıyor. Biz evlenir evlenmez de evini bize verecek!”</p>
<p>Christine'in kulağındaki çınlama aniden yok oldu. Her şeyi çok net bir şekilde duymuştu. Yayıldığı koltuktan hızla öne&#160;doğru kalktı ve Kate'e baktı. “Stefan döndü mü?”</p>
<p>“Evet! Hem de siyah üniforması çok yakışmıştı!” Kelimeler ağzından çıkar çıkmaz Kate gözlerini iri iri açıp doğruldu. “Olamaz ya! Kimseye söylememem gerekiyordu! Ağzımdan&#160;kaçtı, Christine. Lütfen, Stefan sana söylediğimi bilmesin.&#160;Çok sinirlenir. Zaten o üniformayı ben göreyim diye denedi,&#160;sonra hemen attı.”</p>
<p>Christine sersemlemişti. “Kate... Ben Stefan'ı gördüm! Dachau'da gardiyandı!”</p>
<p>“Yaptığının Almanya için önemli olduğunu söyledi. Sırmış.”</p>
<p>Christine derin bir nefes aldı ve sesinin titremesine engel olmaya çalışarak Kate'e döndü. “Stefan'ın üniformasının yakasıyla şapkasında kurukafa ve çapraz kemikler var mıydı?”</p>
<p>“Evet,” dedi Kate omuz silkerek. “Ne olmuş?”</p>
<p>“Eğer üniforması siyahsa Stefan SS demek. Üniformasında kurukafa ve çapraz kemikler varsa SS üyesi olduğu anlamına&#160;geliyor.”</p>
<p>“Üniformasında kuru kafa olduğunu kimseye söylemeyeceğine söz ver! Kendi annesi bile bilmiyor!”</p>
<p>“Sen benim ne söylediğimi duydun mu, Kate? Onu gördüm diyorum! Toplama kampını yönetenler ve Yahudileri öldürenler o askerlerdi!”</p>
<p>Kate gözlerini devirdi. “Savaş bitti, Christine. Hem söylediklerini Stefan yapmışsa ne olmuş? O sadece verilen emirleri uyguladı.” Salonun kapısına doğru birkaç adım attıktan sonra&#160;durup arkasına döndü. “Gitmeliyim. Sen de biraz dinlenirsin.&#160;Baksana hâlâ iyi değilsin. Neler yaşandığını tam olarak hatırlayabildiğini sanmıyorum. Evini özlemişsin, çok korkmuşsun.&#160;Tüm bunları kafanda canlandırmış olabilirsin.”</p>
<p>“Kafamda falan canlandırmadım!” Christine koltuktan fırlayıp Kate'e doğru bir adım attı. Kalbi attıkça görüş açısı da sarsılıyordu. “Her şeyi gördüm! Ve hayatımın geri kalanı boyunca gördüğüm cesetleri, kanları ve gaz odasına götürülen&#160;insan kuyruklarını unutmayacağım!”</p>
<p>“Burada kalıp bunları dinleyecek halim yok! Bir arkadaşın olarak nasıl olduğunu görmeye geldim. Böyle mi teşekkür ediyorsun?” Kate sözlerini bitirdikten sonra tekrar kapıya yöneldi.</p>
<p>“Kate!” Christine arkadaşının peşinden gitti. “Bekle!”</p>
<p>Kate arkasına döndü. “Böyle düşünüyorsan düğünüme gelmeye de zahmet etme!” Ve odadan çıkıp kapıyı Christine'in yüzüne çarptı.</p>
<p>Christine ellerini yumruk yaptı ve ahşap kapının üzerindeki ağaç damarlarına bakakaldı. Ahşap boğumlar ve ağaç halkaları, bir girdap ya da alev tarafından yutulmaktan korkmuş yüzleri anımsatıyordu. Christine arkadaşının merdivenlerden&#160;aşağı koşuşunu dinlerken öfkeden midesi yanıyordu. Ön kapı&#160;açıldı ve kapandı. Christine bir an pencereden Kate'e seslen-</p>
<p>meyi düşündü. Ama sonra vazgeçti. Bana inanması için ne söyleyebilirim ki? Kanıtım yok. Bildiğim kadarıyla köyde,&#160;kamptan dönebilen tek kişi benim. Ama bu bile doğru söylediğimi kanıtlamaz mı? Evine dönebilen tek kişi benim... Er ya&#160;da geç hepsi gerçeği öğrenecek, değil mi? Christine daireler&#160;çizerek gölün dibine düşen bir bozuk paradan farksız hissediyordu kendini.</p>
<p>Christine mutfak kapısını açıp hızla içeri girdi. Büyükanne evyenin başındaydı. Annesi ise masanın üzerine eğilmiş, unlu&#160;elleriyle hamur yoğuruyordu. Rose elindeki hamuru bırakıp&#160;Christine'e baktı ve alnını bileğinin tersiyle sildi.</p>
<p>“İyi misin kızım?”</p>
<p>“Galiba.”</p>
<p>“Ne oldu?”</p>
<p>“Kate gitti... Çünkü ben...”</p>
<p>“Çok kalmadı,” dedi büyükanne, Christine'e dönerek. Arkasındaki pencereden içeri giren gün ışığı, onu yumuşacık, tüylü bir hale gibi saran gevşek gri saç tutamlarına vuruyordu. Birden Christine buz kesti. Sanki odun ateşinde ısınan ekmeklerin kokusu içine işlemiş, kalbini yavaşlatmıştı. Mayanın&#160;kokusu o kadar güçlüydü ki neredeyse yumuşacık ekmeğin&#160;ağzında eridiğini bile hissedebiliyordu. Christine kollarını&#160;göğsünde kavuşturdu.</p>
<p>“Bana sinirlendi.”</p>
<p>“Niye sinirlendi?” diye soran Rose, un içindeki kesme tahtasının üzerindeki hamuru defalarca katladı. Çalışmaktan yıpranmış, güçlü elleriyle hamura bastırırken masa gıcırdıyordu.</p>
<p>“Dachau hakkında hikâyeler uydurduğumu düşünüyor.” Christine koltuğa oturdu, bir dirseğini önündeki masaya koydu</p>
<p>ve diğer elini kulağının arkasına götürüp parmaklarını tüy gibi ince saçlarına doladı.</p>
<p>“Belki de hepsini bir kerede duymak ağır gelmiştir,” dedi büyükanne.</p>
<p>“Ama birinin bana inanmayacağını hiç düşünmemiştim. Hele bir zamanlar en yakın arkadaşım olan insanın.” Christine&#160;odanın sıcaklığına rağmen içine işleyen ürpertiden kurtulmak&#160;için ellerini kucağına koydu ve hafifçe öne doğru eğildi. Tam&#160;başparmağını tekrar bileğine götürüyordu ki parmaklarının&#160;arasında iplik gibi yumuşak bir şey olduğunu hissetti. Başını&#160;eğip avucuna baktı ve elinde incecik, sarı saç telleri olduğunu&#160;gördü. Parmaklarını tekrar kafasına götürdüğündeyse kulağının arkasının acıdığını fark etti.</p>
<p>“Üzülme,” dedi annesi. “Geri gelir. Hazmetmesi için biraz zamana ihtiyacı var o kadar. İnsanlar bunları duymaya hemen&#160;hazır olmayacaktır. Zaten yaşadıkları zorluklar ve trajediler&#160;onlara yetiyor.”</p>
<p>Christine'in göğsüne bir bıçak saplandı. Bu, vicdan azabıydı. Çünkü neredeyse yüzüncü kez aynı şeyi düşünüyordu. Maria'nın hamile olduğunu bilmek annemin zor topladığı&#160;kuvvetini yerle bir mi eder, yoksa onu daha da mı güçlendirir?&#160;Bir an daha fazla konuşmamaya karar verdi, ama sessiz de duramıyordu. “Geri falan gelmeyecek. Herkese delirdiğimi söyleyecek.” Belki de delirmişimdir, diye düşündü sonra. Daha&#160;az önce kendi saçlarımı yoldum.</p>
<p>“Neden gelmesin?”</p>
<p>“Çünkü nişanlısının Dachau'da gardiyan olduğunu gördüğümü söyledim.” Christine masanın altından, elindeki saçı yere attı ve ince saç tellerinin yolunmuş tavuk tüyleri gibi</p>
<p>daireler çizerek mutfak zeminine düşüşünü hayal etti. Ardından başparmağım tekrar bileğindeki numaraların üzerine bastırdı.</p>
<p>Annesi ve büyükannesi hiçbir şey söylemeden onu izliyordu. Christine de onlara baktı. Göğsüne oturan yük öyle ağırlaşıyordu ki ikisinden biri bir şey söylemeden önce avazı çıktığı kadar bağıracağını sandı.</p>
<p>“Bu bilgiyi kendine saklayabilirdin,” dedi annesi sonunda. “Ailemizin başında yeteri kadar bela var. Kate nişanlısı için&#160;kendi kararını kendi vermek zorunda.”</p>
<p>Christine tam bir şey diyecekti ki dilini ısırdı. “Hiçbir şey bilmiyormuş gibi yapıp susmayacağım.” Konuşurken ağzında&#160;dolanan kanın tadını hissedebiliyordu.</p>
<p>Rose kaşlarını çatıp ocağa döndükten sonra fırındaki kahverengileşmiş somun ekmekleri bezinin ucuyla tutarak aldı. Christine annesinin, çok kıymetli ekmeklerini yakmayı göze&#160;alamayacağını bilse de bir cevap vermesini istiyordu. Onu anladığını belli eden herhangi bir şey söylemeliydi. Rose ekmekleri soğuması için tezgâha bıraktı. Yüzünden ne düşündüğünü&#160;anlamak mümkün değildi. Bu sırada büyükanne Christine'in&#160;yanma oturup torununa döndü.</p>
<p>“Öyle ya da böyle, gerçekler her zaman gün yüzüne çıkar. Eğer Kate'in nişanlısı yanlış bir şey yaptıysa bir gün elbet bedelini ödeyecektir. Belki bu bedel bizim istediğimiz kadar tez&#160;vakitte ödenmeyebilir, ama hepimiz için son karan Tanrı verir.”</p>
<p>Akşam olduğunda Christine göğsündeki ağırlığın sadece öfke yüzünden olmadığını fark etti. Kalbinin her atışını güç&#160;kılan kesik nefesleri, bir daha asla Isaac'le birlikte olamayacağını hatırladığı içindi. Bu dünyada yaşayabileceği tek gerçek</p>
<p>aşk elinden zorla alınmışken, Kate ve Stefan hâlâ birlikteydi. Isaac artık yoktu. Christine onun hayatta olmasını her şeyden&#160;çok istiyordu. Tekrar leylakları koklayabilmesi, reçelli bir ekmek yiyebilmesi için her şeyini verirdi. Bahçelerindeki horozun parlak tüylerini, erik ağaçlarında açan mor, beyaz çiçekleri ona göstermesi lazımdı.</p>
<p>O gece geç bir vakit, Christine göğsünde korkunç bir yükle uyandı. Gözünün önünde IsaacTe birlikte olduğu bir kare belirdi. Üzerine annesinin eski gelinliğini giymiş, eline de bir&#160;buket beyaz frezya almıştı. Gelinliğinin etekleri arkasından&#160;geliyor, dantelleri hafifçe uçuşuyordu. Isaac, üzerinde siyah&#160;bir takım elbise ve kravatla, koluna girmişti. Kahverengi gözleri, koyu saçları öyle gerçekti ki... Sonra Christine'e bakıp&#160;gülümsedi.</p>
<p>Christine kolunun üzerine yattı. Yanaklarından süzülen gözyaşları beyaz yastığının üzerinde küçük, gri lekeler bıraktı. Kayın ağacı gaz lambasının loş ışığında, parmağını bileğindeki kahverengi, pürüzlü rakamların üzerinde gezdirirken aklından geçen tek bir düşünce vardı. Ben hâlâ orada, seninleyim...</p>
<p>Kate'in ziyaretinin üzerinden bir gün geçmişti. O gün</p>
<p>Christine babasının öğle yemeğini götürürken kestirme yolu tercih edip iki tarafında yükselen duvarlı, beş katlı evlerin sıralandığı sokaktan geçti. Hava haziran ayı için fazla&#160;sıcaktı. Christine dar sokağa düşen gölgenin sessiz serinliğine&#160;minnet duyarak yavaşça yürüdü. Başının üzerindeki nemli çamaşırlar durgun havada kımıldamıyordu bile.</p>
<p>Uzun yolun ortasına yaklaştığında açık bir pencereden yüksek kıkırdamalar ve heyecanlı bağırışlar geldi. Christine&#160;kelimeleri net bir şekilde seçemese de konuşan iki genç kızdan birinin Amerikalı bir asker tarafından Amerika'ya davet&#160;edildiğini anladı. Kızların sohbeti Christine'e Jake'i hatırlatmıştı. Belki de onu bulmaya çalışmalıydı. Eğer ona Stefan'ı&#160;anlatmanın bir yolunu bulursa belki Jake komutanına söyleyebilir ve Stefan tutuklanabilirdi.</p>
<p>Christine, Amerika'ya gitme teklifini kahkahalarla karşılayan kızları için için kıskanmıştı. Keşke Maria da içinde büyüyen Rus bebeğe nefret beslemek yerine onlardan birinin&#160;yerinde olsaydı, diye geçirdi içinden. Aslında aynı şeyi kendi&#160;için de diliyordu. Çünkü bazı günler hâlâ pis barakalar ve ölen&#160;tutsaklarla dolu kâbuslarından sıçrıyor, bileğindeki dövmenin&#160;üzerini yara yapana kadar ovuyordu. Böyle günlerde Christine&#160;için Almanya geride kalan savaşzede insanlar, bombalanmış&#160;evler, aç, babasız çocuklar ve bir zamanlar Yahudi ailelerle&#160;dolu boş evler dışında hiçbir şey ifade etmiyordu. Hatta Jake'i&#160;bulup onu buradan götürmesi için yalvarmayı bile düşünüyordu.</p>
<p>Şimdi ise Stefan gibi bir şeytanın özgürce dolaştığını bilmek, arkasında bırakmak için uğraştığı olayların hiç son bulmayacağını hissetmesine sebep oluyordu.</p>
<p>Ailesini bırakıp Amerika'ya gitmesi söz konusu bile olamazdı. Yine de zihninin gezinmesine izin verip kendini bir yolcu gemisinde hayal etti. Gerçekten ev hasreti çeker miydi?&#160;Yoksa yeni bir maceranın heyecanı bu yolculuğun pişmanlığını bastırır mıydı? Amerika'yı görmek kulağa harika geliyordu.&#160;Hem para göndererek ailesine yardım etme fırsatı da bulabilirdi. Ama onları çok özleyeceğinden adı gibi emindi. Ve tanımadığı biriyle evlenmek yapmak isteyeceği en son fedakârlık&#160;olacaktı. Annesine hoşça kal deyişini hayal etmek bile kamında korkunç bir sızı yarattı. Ama ömrünü Isaac'ten başkasıyla&#160;geçirme düşüncesi, kamındaki acıyı alıp kalbine götürdü. Ve&#160;acı, gizli bir yara gibi yüreğinin tam ortasına yerleşti.</p>
<p>O an Christine sokakta birinin hızla yürüdüğünü duydu. Arkasına bakmak için döndüğündeyse çok geçti. Biri onu</p>
<p>yakalayıp gürültülü bir şekilde duvara yasladı ve bileğini geriye doğru kıvırdı.</p>
<p>“Beni hatırladın mı, Yahudi âşığı?” Christine adamın nefesini kulağında hissedebiliyordu. Arkasına bastırılan güçlü bedeni itmek için tüm kuvvetini kullandı, ama yapamadı. Adam ondan iki kat daha ağırdı ve Christine bir taşın altında kalmış&#160;güve gibi duvara yapışmıştı. Neredeyse nefes bile alamıyordu.</p>
<p>“Ne istiyorsun?” dedi soluk soluğa.</p>
<p>“Çeneni kapalı tutmanı,” dedi hırıltılı bir ses. “İstediğim bu.” Bu Stefan'dı.</p>
<p>Christine omuzlarını büktü ve topuğuyla Stefan'ın kaval kemiğine vurdu. “Neden tutacakmışım!”</p>
<p>Stefan, Christine'in kolunu daha yukarıdan büktü. Kası ve kemiği zıt yönlere çekilirken Christine bileğiyle dirseğinde dayanılmaz bir acı hissediyordu. “Çünkü bir ben yokum,”&#160;dedi Stefan, dişlerinin arasından. “Çok kalabalığız ve çeneni&#160;kapalı tutmazsan sana bunun bedelini ödeyeceğini gösteririz.&#160;Babanın ve erkek kardeşlerinin nerede çalıştığını biliyorum.&#160;Enkazlar bazen çok tehlikeli olabilir, Christine. Her şey... Her&#160;şey olabilir.”</p>
<p>Christine yüzünü buruşturarak gözlerini kapadı.</p>
<p>“Kate'ten de uzak duracaksın. Seni elimizle koyduğumuz gibi buluruz. Damgalı olduğunu unuttun mu?” Stefan başparmağının tırnağını Christine'in bileğindeki dövmeye geçirdi.&#160;Bastırdı, bastırdı. Öyle sert bastırıyordu ki Christine bir an&#160;derisini yırtacağını düşündü. Stefan hafifçe inleyip bedeninin&#160;alt kısmını Christine'in kalçalarına dayadı ve eliyle göğsünü&#160;kavrayıp fısıldadı.</p>
<p>“Senin gibi güzel bir Alman kızının bir Yahudi tarafından</p>
<p>kirletilmesi ne yazık..Sonra bedenini vücuduna son bir kez daha bastırıp Christine'i bıraktı. Christine, Stefan'ın vücudunun ağırlığının ve sıcaklığının uzaklaştığını hissedebiliyordu. Fakat alnı boyalı sıvaya dayalı bir halde öylece bekledi.&#160;Stefan'ın sokağın aşağısına doğru koştuğunu duyana kadar da&#160;kafasını kaldırmaya cesaret edemedi. Elini yanağına koydu.&#160;Kan yoktu ama yanağı çizilmişti ve acıyordu. Bileğindeki tırnak izi ise dövmesindeki rakamları ortadan ikiye bölüyordu.</p>
<p>Christine olanları gören biri var mı diye başını kaldırdı. Etraftaki evlerin pencereleri açıktı, ama şok olmuş bir yüz ya da merakla izleyen çocuklar yoktu. Taş kaldırımlı sokak bir&#160;mezar kadar sessizdi.</p>
<p>Christine, Stefan'm geri dönmediğinden emin olmak için etrafı kontrol ettikten sonra sokağın diğer ucundaki güneş ışığına doğru yürümeye başladı. Ama yalnızca birkaç adım atabildi. Nefesi göğsünü sıkıştırdı. Durdu ve tırnaklarını başının&#160;iki yanına geçirdi. Gözleri öfkeden yaşlarla dolmuştu. Ama&#160;Stefan'm kazanmasına izin vermeyecekti, dişlerini sıktı ve&#160;yumruklarını iki yanına indirip uzun, eşit adımlarla sokağın&#160;ucundaki aydınlık caddeye çıktı.</p>
<p>Eve dönüş yolunda Christine gözünü kulağını dört açmıştı. Her adamı şüpheli, her dar sokağı tuzak olarak görüyordu. Hanna'nın erkek kardeşi Dachau'da SS gardiyanlarının ormana kaçtığını görmüş, babası S S Terin Wehrmacht askerlerinin&#160;üniformalarını çaldığını söylemişti. Kimin kim olduğunu nereden bilebilirdi?</p>
<p>Ertesi gün harika bir pazar sabahına uyanmışlardı. Sakin, parlak gökyüzü cam gibiydi. Sanki her yer uçtan uca büyük, şeffaf bir buzul ile kaplanmıştı. Leylak kokuları tüm havayı sarmıştı ve yeni havalandırılmış toprağın kokusu ara sıra&#160;esen rüzgârla birlikte oradan oraya uçuşuyordu.</p>
<p>Savaşta Christinelerin sokağındaki kilisenin papazı tutuklanmıştı. Bu yüzden insanlar vatan haini damgası yemekten korktuğu için toplanmaya cesaret edememişti. Ayrıca kilisenin&#160;aldığı darbe ön duvara ve çan kulesine zarar vermişti. Rose&#160;kilisenin birkaç santimle yıkılmaktan kurtulduğunu söyledi.&#160;Bomba kahverengi toprağa düşmüş, çayırda derin bir çukur&#160;oluşturmuştu. İlk patlamada ön duvar çökmüş, eski taşlar ve&#160;harçlar sokağa saçılmıştı. Yine de tavan ve arka taraftaki üç&#160;oda sapasağlam ayakta kalmayı başarmıştı.</p>
<p>Beş yıldan sonra ilk defa tören yapılan yarı onarılmış</p>
<p>kilisenin onuruna, St. Michael'ın kum taşı çan kulesine asılan eski çan tüm meydanda inledi. Kilise çanı, kutlama için çalınan diğer çanlarla birlikte güneşli sokaklarda bir saat boyunca&#160;yankılandı.</p>
<p>Christine çanların susmasını istiyordu. Görünürde değişen bir şey yokken insanlar nasıl kutlama yapabiliyordu ki? Christine uyurken yanağında morluklar ve kızarıklıklar oluşmuştu.&#160;Yanağı acıyordu ve şişmişti. Hatta başını çok hızlı oynattığında derisinin altında toplanan suyun hareket ettiğini bile hissedebiliyordu. Anne ve babasının hiçbir şey yapamayacağını&#160;biliyordu. Bu yüzden bir plan yapana kadar onları endişelen-dirmemeye karar verdi ve gülmeye çalışarak sokağın ortasında takılıp düştüğünü, hatta eteğinin başına geçip herkese rezil&#160;olduğunu anlattı. Büyükanne sirkeli ve ballı bir ilaç hazırlayıp&#160;Christine'e güneşe çıkması gerektiğini söyledikten sonra torununun dizlerini ve dirseklerini kontrol etti. Çünkü yeni oluşan&#160;yaralar için doktor uzmanlığı gerekebilirdi.</p>
<p>“Ben iyiyim. Gerçekten. Nasıl oldu bilmiyorum, ama yüzüstü düşüverdim işte.”</p>
<p>Kiliseye geç kalmamak için acele eden aile evin bahçesinde toplandı. Dar yolda, erik ağaçlarının dallarının arasından sızan güneş yüzünden gri beyaz benekler oluşmuştu.</p>
<p>Christine, kız kardeşinin aralarında olmadığını fark etti. “Maria nerede?”</p>
<p>“İyi hissetmiyor,” dedi Rose, alnını endişeyle kırıştırarak. Christine annesinin ne düşündüğünü biliyordu. Tifüs ya da tüberküloz. Devam eden tıbbi kaynak kıtlığı ve gıda eksikliği&#160;yüzünden hastalıklar yaygınlaşmaya başlamıştı. Her enfeksiyon bir ölümle sonuçlanabilirdi. Christine'in yapmak istediği</p>
<p>ilk şey doğruyu söyleyerek annesini rahatlatmaktı. Maria'nın muhtemelen sabah bulantıları yaşadığını söyleyecekti. Ama&#160;kız kardeşinin güvenine sadakatsizlik edemezdi. Üstelik Maria hâlâ çok kırılgandı. Zaten yakında herkese söylemek zorunda kalacağız, diye geçirdi içinden.</p>
<p>Geri dönüp kız kardeşi iyi mi diye bakmak istese de kiliseye tek başına girmek istemiyordu. Eve döndüğünden beri ilk defa kalabalık bir ortama girecekti ve şimdiden gerginlikten&#160;kolları ve bacakları titriyordu. Büyükanne tören başlamadan&#160;önce oturacak yer bulma kaygısıyla sokağın ortasına kadar yürümüştü. Christine tereddüt ederek, Maria'yı görme umuduyla, evin pencerelerine baktı ama panjurlar kapalıydı.</p>
<p>“Çabuk ol, Christine!” Christine annesinin bağırışını duyunca onlara yetişmek için hızla bahçe çitinin etrafından dolandı.</p>
<p>Bir grup, üzerlerinde en güzel pazar kıyafetleriyle, kilise bahçesinde rastgele açan yabani çiçekler gibi toplanmıştı. Christine gözünü yoldan ayırmadı, ailesiyle birlikte girişe doğru yürürken sayısız kafanın ondan yana döndüğünü hissedebiliyordu.</p>
<p>İçeri girdiklerinde sohbet eden kişiler aniden sustu ve hepsi Christine'i izlemek için başlarını çevirdi. Christine mavi pazar&#160;elbisesinin üzerine hâlâ çok bol geldiğini acıyla fark ederek&#160;ayaklarına baktı. Kısa saçlarını ve kendi yapmış olabileceği&#160;kel bölgeleri saklamak için büyükannesinin kırmızı eşarbını&#160;başının etrafına geçirmiş, uçlarını boynunun arkasından bağlamıştı. Dövmeli bileğini saklamak için kazağının kolunu avucunda sıkı sıkı tutuyordu.</p>
<p>İnşaat yüzünden tören için kilise sıralarının yalnızca ön tarafları boş bırakılmıştı. Yeni papaz koridorun başında, yeni</p>
<p>alçılanmış cephenin hemen altında duruyordu. Kilisenin ön tarafında, leylak dolu bir dizi vazonun yanında bir düzine işlenmiş demir şamdan vardı. Yanan mumların ve yeni alçının&#160;nemli kokusu leylak kokusunu bastırıyor, içeriye anıt mezarmış gibi bir hava veriyordu.</p>
<p>Birkaç kişi oturdukları yerden kalkıp Christine'e doğru geldi. Bazıları şefkatli bir sesle, eve hoş geldin ya da seni iyi&#160;gördüğümüze sevindik gibi şeyler dedi. Bazıları ise sadece gülümseyip dikkatlerini Dietrich ve Rose'a çevirdiler. Rosa'a&#160;sarılıp yanağından öperken Dietrich'in elini sıktılar. Yaşlı&#160;adamlar ve eve dönen birkaç asker, Dietrich'i omzundan yakalayıp sırtını sıvazladı. Neredeyse tüm kadınlar, yaşaran gözlerini silmek için titreyen ellerinde birer mendil tutuyordu.</p>
<p>“Hâlâ bir haber bekliyoruz,” dedi birkaçı, burunlarını çekerek.</p>
<p>Savaştan sonra dul kalan kadınlar sessizdi.</p>
<p>Christine ve ailesi kilisenin ortasındaki bir sıraya oturdu. Anne ve babasının tam ortasına oturan Christine, kimlerin&#160;geldiğini görmek için etrafını inceledi. Kate'in altı sıra önde&#160;olduğunu görünce gerildi. Kate ipek gibi parlayan zümrüt yeşili bir elbise giymişti. Omuzlarına kadar uzanan ateş kırmızısı saçları alev alev yanıyor gibiydi. Onunla kıyaslandığında,&#160;diğerleri yorgun ve yıpranmış görünüyordu. Kate'in annesi&#160;Christine ve ailesine selam vermek için döndüğünde Christine, Kate'in diğer yanında uzun boylu, dik duruşlu bir adamın&#160;oturduğunu gördü. Stefan. San saçları kusursuz bir şekilde tıraş edilmişti. Kate, annesinin kime gülümsediğini görmek için&#160;eğildi. Christine'i görünce dönüp Stefan'a yaslandı ve kulağına bir şeyler fısıldadı. Stefan vücudunu hareket ettirmeden&#160;</p>
<p>yavaşça boynunu çevirdi. Yüzü ifadesizdi. Keskin mavi gözleri Christine'inkilerle kesiştiğinde Christine gözlerini kaçırmadı. Burada bana hiçbir şey yapamazsın.</p>
<p>Stefan arkasını döndüğünde Christine bileğindeki, rakamları ortadan bölen, kırmızı tırnak izine baktı. Stefan'ın sesindeki nefreti hâlâ duyabiliyor, kolunu bükerken çektiği acıyı hâlâ hissedebiliyordu. Christine kilise sırasında hafifçe kaydı.&#160;Belki de ayağa kalkıp onun gerçekte nasıl bir adam olduğunu&#160;herkese anlatmalıyım. Sonra boynunu uzatıp Stefan'ın yanındaki yaşlı kadına baktı. Daha önce annesiyle hiç tanışmamıştı&#160;ama bir SS'in annesi neye benziyor görmek istiyordu. Ancak&#160;oturduğu yerden görebildiği tek şey kadının saçlarının üstüydü. Yaşlı kadın beyaz saçlarını örgülü bir topuzla toplamıştı.&#160;Yavaşça döndüğünde ise Christine kadının tatlı gülümsemesinin üzerindeki al yanakları fark etti. Ardından kendi kendine&#160;kızdı. Artık onlar gibi davranıyorsun. Ne bekliyordun? Boynuz ve kuyruk mu?</p>
<p>Bu, ona Stefan'la ilk tanıştığı zamanı hatırlattı. O zamanlar Kate, İngilizce öğrendiği ve Berlin'deki tiyatroya gideceği için nasıl da heyecanlıydı. Seçkin ve eğitimli bir adam nasıl soğukkanlı bir katile dönüşebilir? Stefan'ın söylediği&#160;diğer şeyleri hatırlayınca içinde soğuk bir ürpertinin yayıldığını hissetti.</p>
<p>Christine, sıkılmış gibi yaparak oturmaya devam ederken, kilisedeki her yabancıyı inceliyordu. Stefan'ın bahsettiği diğer SS'leri bulmak için bir kanıt ararken tüm kanı yanaklarında toplanmıştı. Bir bakışta SS olabileceklerini söylemesi&#160;belki delice görünebilirdi, ama başlarından zehirli bir gaz gibi&#160;yayılan şeytani kokuyu hissedeceğine emin olarak incelemeye</p>
<p>devam etti. Kampta çalışan SS'leri bu kadar yakından görmüşse, gözlerindeki boşluğu, ifadesizliği ve şeytani ruhlarındaki kötülüğü belli eden kara ışıltıyı tanıyabileceğini de biliyordu.</p>
<p>Stefan ve Kate'in iki sıra arkasında geniş omuzlu bir adam vardı. Kolunu minyon, altın sarısı saçlı bir kadına dolamış,&#160;çilli iriyan elini sıranın arkasına koymuştu. Varan bir. Karşı&#160;tarafta birkaç sıra geride, babası yaşlarında, yağlı suratlı bir&#160;adam, çenesi dik bir şekilde oturuyordu. İki. Christine'in nefesi giderek kesiliyordu. Kilisenin ortasında oturan siyah saçları&#160;geriye taranmış, dağınık kaşlı, orta yaşlı adam da muhtemelen&#160;üç mimara olmalıydı.</p>
<p>Kilisenin havası giderek ağırlaşıyor, Christine'in görüş açısı bulanıklaşıyordu. Soluk renkli elleri eteğindeki mavilikte bir balık gibi dolanıyordu. Bir şey söylemek zorundayım. Herkese Stefan 'ı anlatmak zorundayım. Ama ya bir şey yapmazlarsa? Ya bana inanmazlarsa? Hiç kanıtım yok ki.</p>
<p>Rose, Christine'in koluna girip elini elinin üzerine koydu. Christine, annesinin kendisindeki huzursuzluğu fark ettiğini&#160;düşünürken, başparmağını bileğindeki rakamların üzerinde&#160;gezdirmeden duramıyordu. Ama Rose diğer yanında oturan&#160;Heinrich'in koluna da girdiğinde Christine annesinin bunu&#160;mutluluktan yaptığını anladı. Çocukları yanında olduğu için&#160;çok mutluydu.</p>
<p>Org usulca çalmaya başladı. Yavaş ve ihtiyatlı bir şekilde artan müzik, yükselerek sessiz kiliseyi doldurdu. Christine eve&#160;döndüğünden beri hiç canlı müzik dinlememişti. Tek duyduğu&#160;kâbuslarında kulak tırmalayan o korkunç valsti. Şimdi orgdan&#160;çıkan güçlü, harika notaları duydukça boynunda bir ürperti,&#160;gözlerinde ıslaklık hissetti. En son bu kiliseye geldiğinde,</p>
<p>babası askere alınmıştı. Sanki üzerinden bir ömür geçmiş gibiydi. Isaac hâlâ hayattaydı, diye düşündü. Başımıza bunların geleceğini bilseydim ne olacaktı ki? Neyi değiştirebilecektim?</p>
<p>Christine başını eğip elinin üzerindeki nasırlı ele baktı. Her kırışıklıktan, kabarcıktan, yaşlılık lekesinden ve sertleşmiş&#160;deriden annesinin ne kadar çok çalıştığını görebiliyordu. O&#160;çalışmayı tercih etmişti. Zaten her zaman doğru olduğunu düşündüğü şeyi yapardı. Ben de öyle yapıyorum, dedi Christine&#160;içinden. Ama ne kadar seversen sev, ne kadar çalışırsan çalış&#160;kaderi asla değiştiremezsin. Christine düşüncelere dalmış bir&#160;şekilde otururken sıraların, kınlan binlerce kemik gibi, gıcırdamasıyla yerinden sıçradı. Herkes şarkı söylemek için ayağa&#160;kalkmıştı.</p>
<p>Christine de ayağa kalktı. Dietrich kolunu kızının beline doladıktan sonra gülümsedi ve Christine'i daha sıkı tutup&#160;kendine çekti. İnsanlar yumuşak, belirsiz sesleriyle, koroyla&#160;birlikte şarkı söylemeye başladı. Ama Christine hâlâ düşüncelerden sıyrılamamıştı. Stefan böyle özgürce dolanırken Maria ve ben bu acıları hak edecek ne yaptık? Gerçekten bir şey&#160;yaptık mı? Çocukken bilmeden bir günah mı işledik? Yoksa&#160;dünya sona yaklaşıyor da şeytan insan ruhlarına karşı verdiği&#160;savaşı kazanıp saltanatını mı hazırlıyor? Christine bu soruları&#160;kamptaki karanlık, umutsuz günleri boyunca kendine defalarca sormuş ve her geçen gün dünyanın artık yok olması gerektiğinden biraz daha emin olmuştu. Ama sonra savaş bitti ve&#160;Hitler'in acımasız planı yarım kaldı. Şimdi tek merak ettiği,&#160;biten savaşın, büyük bir yıkıma giden kesin yolda geçici bir&#160;durak ya da engel olup olmadığıydı. Hitler ölmüştü, Avrupa&#160;perişan haldeydi ama bu soruların kafasında hâlâ tekrar etmesi</p>
<p>Christine'i hem şaşırtıyor hem sinirlendiriyordu. Fakat iyiler hâlâ şeytanın karşısında durabilir. Ve belki de bunu yapmak&#160;için en uygun yer burasıdır.</p>
<p>Vaazı kısa süren papaz, söylediklerini bitirdikten sonra herkesin dua için başlarını eğmesini istedi. Savaş bittiği ve&#160;köylüler tekrar kilisede ibadet edebildiği için Tanrı'ya şükretti. Amerikalıların yardımı için teşekkür etmeyi de unutmadı.&#160;Tanrı'ya Fransa, İngiltere ve Sovyet bölgelerinde kalan yurttaşlarına yardım etmesi için yalvardıktan sonra sivil ve asker,&#160;hayatta kalan herkese takdirlerini sundu. Kendilerini sınırın&#160;yanlış tarafında bulan, yüzyıllardır yaşadıkları topraklardan&#160;Almanlar hakkındaki her şeyden nefret eden kişiler tarafından sürülen ya da canlarını kaybeden mülteciler için Tanrı'dan&#160;yardım istedi. Hayatını yitiren insanlar için dua edip canlarını&#160;ülkelerine feda eden adam ve çocuklara minnetlerini belirtti.&#160;Son olarak da hâlâ kayıp olan binlerce askerin sağ salim evlerine dönmelerini dileyip yok olan Yahudi aileleri için dua etti.</p>
<p>“Her neredelerse huzur bulsunlar. Aniden ortadan yok olmalarına sebep olan suçlular cezalarını çeksin. Ve gerçekleri bilenler susmasın.”</p>
<p>Bu sözle birlikte Christine kaskatı kesildi. Gözlerini açtı ve başını kaldırıp papaza baktı. Papazın direkt olarak ona bakacağını düşünmüştü, ama adamın gözleri kapalıydı. Kalp atışları hızlandı. Gerçeği biliyordu. Tam altı sıra önünde bir suçlu&#160;oturuyordu. Christine, kalabalığın arasında bir katil olduğunu&#160;bilen başka biri var mı merak ediyordu, bu yüzden gözlerini&#160;eğik başlı insanların üzerinde hızla gezdirdi.</p>
<p>İçinde ani bir istek oluştu. Ayağa kalkıp kiliseyi terk etmemek için zor duruyordu. Isaac bir hayvan gibi katledilirken,</p>
<p>Stefan 'in yaşamasına nasıl izin verilirdi? İblis ruhlu insanlar muhtemelen yataklarında ecelleriyle ölecekken, masum insanların tecavüze uğramasına, açlık ve işkence yüzünden ölmesine nasıl izin verilirdi? Christine tek elini ensesine koydu&#160;ve parmaklarını eşarbının üzerine bastırıp altındaki ince saç&#160;tellerini aradı. Saçlarına dokunmaya, o ipeksi yumuşaklığı&#160;parmak uçlarında hissetmeye ihtiyacı vardı. Ve çekip koparmaya... Ardından büyük bir çabayla elini başından çekti ve&#160;kollarını göğsünde kenetledi. Hayır. Onların kazanmasına izin&#160;veremem.</p>
<p>Önündeki sırayı tutup öne doğru eğilirken kalbi yerinden çıkacakmış gibi çarpıyordu. Gözünün kenarıyla, annesinin başını kaldırıp ona baktığını gördü. Ve derin bir nefes alıp ayağa&#160;kalktıktan sonra boğazını temizledi.</p>
<p>“Bir şey söylemek istiyorum.”</p>
<p>Herkes aynı anda kafasını kaldırdı ve yüzlerce kişi ona doğru döndü. Papaz duasını yarıda kesip gözlerini açtı. Rose&#160;hemen Christine'in elini kavradı. Christine'in gözleriyse,&#160;oturduğu yerden tüm bedeniyle dönüp iri gözbebekleriyle onu&#160;izleyen Kate'teydi. Stefan da konuşanın kim olduğunu görmek için arkasına döndü. Mavi gözleri oldukça sakindi, tek&#160;ifadesi merakla kaldırdığı kaşlarıydı. Anlatabileceğimi sanmıyor, diye düşündü Christine. Yüzünde korkudan eser yok.</p>
<p>Christine konuşmak için ağzını açtığında Rose elini sertçe sıkıp fısıldadı.</p>
<p>“Hayır.”</p>
<p>Christine başını eğip annesinin korku dolu gözlerine baktı. Ardından babasına döndü. Ne kadar da yaşlanmıştı. Çukurlaşmış yanakları ve gri saçları tahammül ettiği tüm hikâyeleri</p>
<p>anlatıyordu. Kollarını göğsünde birleştirmiş, yere bakıyordu. Christine iki gün önce ona Stefan'dan bahsettiğinde öfkesini&#160;anlamış, ama böyle bir işe bulaşmanın çok tehlikeli olduğunu&#160;söylemişti. Şimdiyse onu durdurmuyordu.</p>
<p>“Bir şey mi söylemek istiyorsunuz?” diye sordu papaz, sessiz kilisede.</p>
<p>Christine dişlerini sıktı, annesinin tüm gücüyle sıktığı elinden başka hiçbir şey hissetmiyordu. Elini annesinin elinden çekip aldı. Özür dilerim, ama bunu yapmak zorundayım.</p>
<p>Christine çenesini kaldırıp papaza baktı. “Evet.” Yanakları kıpkırmızı olmuştu. Gözleri bir süre kalabalıkta, bir şeyler bekleyen bakışlarda gezindikten sonra Stefan'ı gösterdi. “Orada oturan adam. Onu kampta gördüm. Dachau'da SS gardiyanıydı.”</p>
<p>Herkes aynı anda nefesini tuttu. Kadınlar açık ağızlarını eldivenli elleriyle kapatırken yaşlı adamlar Stefan'a bakmak&#160;için arkalarına döndüler. Hepsi aynı anda fısıldayarak konuşmaya başladı. Kate solgun bir yüzle, aniden yerinden sıçradı.&#160;Ellerini sıkı sıkı yumruk yapmıştı.</p>
<p>“Neden bahsettiğini bile bilmiyor! Delirmiş bu! Geçen gün onu ziyarete gittiğimde de akıl almayacak şeyler anlatıp&#160;durdu!”</p>
<p>“Gerçeği söylüyorum!” diye bağırdı Christine. “Stefan'ı Dachau'da gördüm! Yüzümü bu hale o getirdi. Çünkü beni&#160;susturabileceğini sandı!”</p>
<p>“Lütfen sakin olun,” dedi papaz, elindeki Incil'i göstererek. “Lütfen bayanlar. Tann'nm evindesiniz!”</p>
<p>“Bu kızın söylediği hiçbir şeye inanamazsınız!” Kate'in vahşi gözleri kalabalıkta geziniyordu. “Ona bir bakın! Hasta o!</p><div><img src="main-30.jpg" alt=""/></div>
<p>Kendi hayal dünyasında yaşıyor! Bir Yahudi'yi kurtarmak için kendi hayatını tehlikeye attı!”</p>
<p>Stefan ayağı kalktı ve elini Kate'in koluna koyarak onu sakinleştirmeye çalıştı. Yüzünde hâlâ hiçbir duygu belirtisi&#160;yoktu. Christine'e doğru baktığında, Christine vücudundaki&#160;tüm sinirlerin gerildiğini hissetti. Sanki tüm bedeni alev alev&#160;yanıyor, kas ve sinirleri serin sularla yıkanıyordu. Bu hislerle&#160;boğuşurken, annesinin burnunu çekip gözlerini sildiğini fark&#160;etti.</p>
<p>“Siyah üniforması var! Bana Kate söyledi. Stefan üniformasıyla gurur duyuyor. Kate'e kendi göstermiş.”</p>
<p>“Siyah bir üniforma hiçbir şeyi kanıtlamaz,” dedi bir adam. “Waffen-SS'ler de siyah üniforma giyiyor, ama cephede savaştılar.”</p>
<p>“Stefan'ın üniformasında kuru kafa ve çapraz kemikler var. Toplama kampında görevliydi. Küçücük bir çocuğu annesinin kollarından çekip başına silah dayadı! Kendi gözlerimle&#160;gördüm!”</p>
<p>Stefan'ın annesi, oğlunun kolundan destek alarak yavaşça ayağa kakıp gülümsedi. Al yanakları, yeni doğan bir oğlağın&#160;göbeği kadar pembe ve pürüzsüzdü.</p>
<p>“Özür dilerim, genç bayan,” dedi yumuşak ve titrek bir sesle. “Ama oğlumu başka biriyle karıştırıyor olmalısınız. Çünkü eve geldiğinde üzerinde ordu üniforması vardı. Kara Kuvvet-leri'ndeydi. Oğlum madalyalı bir savaş kahramanı.”</p>
<p>“Doğru!” diye bağırdı Kate bir çırpıda. “Stefan ülkesine olan görevini en iyi şekilde yaptı!”</p>
<p>“Aynı senin baban gibi, Christine!” diye seslendi biri.</p>
<p>“O zaman o üniformayı çaldı!” Christine alnında atan</p>
<p>damarları hissedebiliyordu. “Wehrmacht askeri gibi davranıyor. Çünkü Dachau'da gardiyandı!”</p>
<p>Papaz dudaklarını birbirine bastırıp koridora doğru yürüdü.</p>
<p>“Şunu söylemeyi kes!” diye bağırdı Kate. Stefan'ı geçip oturdukları sıradan çıkmaya çalıştı, ama Stefan onu yakalayıp&#160;kulağına bir şeyler fısıldadı.</p>
<p>“Sanırım boş versen daha iyi olacak,” dedi papaz, Christine'e. “Artık evindesin. Önemli olan da bu.”</p>
<p>“Savaştaydık,” diye bağırdı bir kadın. “Eminim herkes istemediği şeyler yapmaya zorlanmıştır.”</p>
<p>“Birbirimize kenetlenmeliyiz,” dedi başka biri. “Artık tüm dünya bizden nefret ediyor.”</p>
<p>Christine etrafına baktı, herkes başını kaldırmış ona bakıyordu. Ağızları sinirden gerilmiş, kaşları korkuyla havaya kalkmış, bakışları panik ve şaşkınlıkla dolmuştu. “Ne söylediğinizi bilmiyorsunuz!” diye bağırdı Christine. Sanki şimdiye&#160;dek bastırdığı tüm öfkesini kusuyor gibiydi.</p>
<p>“Ya yanılıyorsan?” diye seslendi biri. “Ya masum bir adamı suçluyorsan?”</p>
<p>“Eğer Stefan masumsa SS gardiyanlarının yaptıklarını herkese anlatması lazım.” Christine, Kate'e baktı. “Sana bunları itiraf etti mi? Yoksa yine yalan mı söyledi?”</p>
<p>“O iyi biri!” dedi Kate.</p>
<p>Stefan'm annesi çantasından beyaz bir mendil çıkardı ve titreyen elleriyle gözlerini kuruladı.</p>
<p>“Boş ver!” dedi başka biri.</p>
<p>“Neler gördüm bilmiyorsunuz! SS'lerin yaptığı şeyler hakkında hiçbir fikriniz yok!”</p>
<p>Papaz şüpheli görünümlü, dağınık kaşlı adamla bir süre</p>
<p>konuştuktan sonra Christine'i gösterdi. Dağınık kaşlı adam sıradan çıktı ve papazın yanında durdu. Göğsünü bir mücadeleye hazırmış gibi şişirmişti.</p>
<p>“Eve gidip biraz dinlensen daha iyi olacak,” dedi papaz, Christine'e. “Kendini daha iyi hissettiğinde geri gelebilirsin.&#160;Kapımız sana daima açık. İbadetimize devam edeceğiz. Yaşadıkların için çok üzgünüz, ama burası yeri ya da zamanı değil.&#160;Birinin suçlu ya da masum olduğuna karar vermek hiçbirimizin haddi değil.”</p>
<p>“Kadınlan ve çocukları öldürdüler! Bu adam onlara yardım ediyordu diyorum!”</p>
<p>Christine ve ailesinin yanında oturanlar, yerlerinden kalkıp koridora çıktılar. Hepsi ona delirmiş gibi bakıyordu. Dağınık&#160;kaşlı adam Christine'in oturduğu sıraya yöneldi, ama Dietrich&#160;ayağa kalkıp adamı durdurdu.</p>
<p>“Onu eve götüreceğiz,” dedi, bir eli hâlâ adamın göğsün-deyken. “Zora gerek yok.” Adam, bir adım geriledi. Dietrich de kızını kolundan tuttu.</p>
<p>Christine babası onu kiliseden çıkarırken hâlâ bağırıyordu. “Böyle paçayı kurtarmalarına izin veremezsiniz!” Rose, Kari,&#160;Heinrich ve büyükanne arkalarından geliyordu. Dışarı çıktıklarında Christine babasının elinden kurtuldu ve kilise bahçesinden dışarı fırladı.</p>
<p>“Christine!”</p>
<p>Christine annesinin bağırışını duymazdan geldi ve yokuş aşağı koşmaya başladı. Yalnız olmak istiyordu. Herkesten&#160;uzak olmak... Sokağın ortasına geldiğinde arkasına baktı. Ailesi, başları eğik bir şekilde, evlerinin önündeki yoldan karşıya geçiyordu. İçini saran yalnızlık hissi öylesine güçlüydü ki</p>
<p>koşmayı bırakıp hıçkırıklar içinde ağlamaya başladı. Başındaki eşarbı çekti ve nereye gideceğini, ne yapacağını düşünerek yolun ortasında durdu.</p>
<p>Kazağının kolunun altında kalan dövme kaşınıp yanmaya başlamıştı. Başparmağını bileğindeki rakamların üzerine bastırdıktan sonra parmaklarım kulaklarının arkasındaki yumuşak saç tellerinde gezdirdi. Derisinin altındaki kafatası çok&#160;sertti. Birden Isaac'in ormanda yatan ölü bedenini hayal etti&#160;ve kafasından bir tutam saç kopardı. Hissettiği acı keskin ve&#160;anlıktı. Ama birkaç saniye de olsa minnet dolu bir unutkanlık&#160;yaşadı.</p>
<p>Çok geçmemişti ki sokak annesinin çığlığıyla yankılandı.</p>
<p>Christine annesinin çığlığının geldiği tarafa doğru koştu.</p>
<p>Evlerinin açık kapısına doğru koşarken bacakları taş kesmiş gibiydi. Babası girişte yere çökmüş, başını iki elinin&#160;arasına almış hıçkırarak ağlıyordu. Büyükanne duvara yaslanmıştı. Çocuklar yüzlerini büyükannelerinin bluzuna gömmüş, ellerini hızla inip çıkan göğsüne koymuşlardı. Annesi&#160;Maria'nın yanma diz çökmüş bağırarak ağlıyordu. Ve Christine kız kardeşinin yerde yatan kıvrılmış bedenini gördü. Yüzü&#160;kemik beyazıydı, incecik boynu garip bir şekilde kıvrılmış,&#160;çoraplı ayağının teki merdivenlerin alt basamağında kalmıştı.</p>
<p>Christine kalbinin binbir parçaya ayrıldığını hissetti. İçeri girerken yer ayaklarının altından kayıyor, boğazı korkudan düğüm düğüm oluyordu. Kız kardeşinin yanma gelip dizlerinin üzerine düştü. Hayır! diye bağırdı içinden. Böyle bir&#160;şey olamaz! Bu gerçek değil Gerçek değil... Aklına kilisede</p>
<p>yaptıkları geldi. Birinin hayatını mahvetmeye çalışıp cezasını kendi elleriyle vermek istediği için miydi? Stefan için son kararı verebileceğini düşündüğü için mi cezalandırılmıştı?&#160;Büyükannesinin söyledikleri kulağında yankılandı: “Hepimiz&#160;için son kararı Tanrı verir.” Vazgeçiyorum! Stefan özgürce dolaşabilir. Vazgeçiyorum!</p>
<p>“Maria?” dedi ağlayarak. “Maria! Kalksana!” Kız kardeşinin yumuşacık, nemli elini avuçlarına aldı. Boğazı acıyana, kamına kramplar girene, alnındaki damarlar patlayana dek bağırdı. Bağırmaktan sesi kısıldığında dilinde kan tadı olduğunu&#160;hissedebiliyordu.</p>
<p>Christine'in bir tanecik kız kardeşi çöpe atılmış bir bez bebek gibi yerde yatıyordu. Kırmızı kazağı kollarının altında toplanmış, kol ve bacakları garip bir açıyla yayılmıştı.&#160;Sarı gür kirpikleri, kapalı gözkapaklarının ardındaki yaşlarla&#160;ıslanmıştı. Bir burun deliğinin altında koyu kırmızı bir kan&#160;damlası vardı. Christine, açtığında bu görüntünün kaybolmasını dileyerek gözlerini yumdu. Bir an geçmişe gitti. Maria&#160;henüz beş yaşındayken kasabaya bir sirk gelmişti. Ve Christine ertesi gün mutfağa girdiğinde Maria'yı odun ocağının&#160;yanında, sirkteki adam gibi, bir sopanın ucundaki alev topunu yutmaya çalışırken bulmuştu. Christine o zaman yedi&#160;yaşındaydı. Kardeşini o halde görünce donakalmış, ne yapacağını bilememişti. Bir eli kapıda panik içinde beklerken,&#160;şansına annesi tam zamanında içeri girip Maria'nın elindeki&#160;sopayı kapmıştı.</p>
<p>Christine o zaman bile, ölümün katiyeti hakkında bir fikri olmadığı halde, kız kardeşime bir şey olsa nasıl yaşarım diye düşünmüştü. Hatta sonrasında ipte yürüme ya da bıçak</p>
<p>döndürme gibi numaralar dener de onu yine koruyamaz diye haftalarca Maria'yı takip etmişti.</p>
<p>Christine kız kardeşini yine koruyamamıştı. Gözlerini açtı ve Maria'nm yüzüne dokunmak için uzandı. Sanki yüzü bir&#160;dokunuşuyla dağılabilirmiş gibi nefesini tuttu ve titreyen parmaklarını kız kardeşinin yanağına yavaşça değdirdi. Teni buz&#160;gibi soğuktu. Christine inleyerek ağlarken eğilip kız kardeşinin üzerine kapandı. Kol ve bacaklarını istemsiz bir titreme&#160;almış, nefesi kesilmişti. Boğazını acıtan şiddetli hıçkırıklar&#160;bir sonraki nefesini almasına izin vermiyor, bağırışları vücudundaki tüm gücü tüketiyordu. Yaşadığı şokun yerini suçluluk&#160;duygusu alırken yüreği buz gibi oldu.</p>
<p>“Özür dilerim!” diye bağırdı. “Seni yalnız bırakmamalıydım! Beni neden dinlemedin Maria? Neden?!”</p>
<p>Rose, Christine'e baktı. Kan çanağı gözleri, kanayan iki yuvarlak yarayı andırıyordu. “Ne demek istiyorsun, Christine? Neden bahsediyorsun?”</p>
<p>Christine başını kaldırdı ve kalbi milyonlarca parçaya ayrılsa bile, kelimeler bir şekilde ağzından çıktı. “Hamileydi! Hamileydi ve ben onu her şeyin düzeleceğine bir türlü ikna&#160;edemedim!”</p>
<p>Rose, Maria'nm bedenini kendine çekip kızına sıkıca sarıldı. “Hayır! Hayır!”</p>
<p>Hıçkırıklarım yutan Dietrich karısının yanına gitti ve birlikte Maria'yı kucaklayıp kaybettikleri çocuklarının zayıf, solgun yüzünü okşadılar. Bu manzara Christine'in dayanamayacağı kadar ağırdı. Eşiğe koşup basamaklara kustuktan sonra&#160;açık giriş kapısında çömeldi. Etrafını net bir şekilde göremi-yordu. Kalan son gücüyle ayağa kalkıp yalpalayarak dışarı</p>
<p>çıktı ve ölmeyi umarak titreye titreye yürümeye başladı. Ama hiçbir faydası yoktu. Anne ve babasının hıçkırıkları sabahın&#160;durgun havasında dışarıda yankılanıyor, yolun karşısındaki&#160;kiliseden gelen ilahi mırıltılarını bastırıyordu. Aynı mezarında&#160;ağlayan bir ölünün hıçkırıkları gibi...</p>
<p>Maria'nın cenazesinden sonraki uzun günler nemli ve sıcaktı. Beyaz gökyüzü bulutlu ve kasvetliydi. Christine her gece gök gürültüleri yüzünden ter içinde uykularından sıçrıyordu.&#160;Her seferinde kalbi yerinden çıkacakmış gibi oluyor, üzerindeki örtüyü atıp koşmaya hazır bir şekilde yerinden fırlıyordu.&#160;Yankılanan gümbürtülerin bomba değil de gök gürültüsü olduğunu fark ettiğindeyse rahatlamış bir şekilde yatağına kıvrılıp sakince nefes almaya çalışıyordu. Ta ki üzerine kemiklerini&#160;sızlatan acı bir farkmdalık çökene kadar.</p>
<p>Maria öldü.</p>
<p>Kız kardeşinin tabutunda yattığı, anne ve babasının açık mezarın üzerinde hıçkırıklara boğulduğu an gözünde canlanıyordu. Ve yüreğini saran ani bir panik huzurunu çalıp onu&#160;sabaha kadar uykusuz bırakıyordu.</p>
<p>Christine, alev alev yanan güneşin altında, saatlerini bahçeyi kazarak ya da ot yolarak geçiriyordu. Yaşadıkları tekrar tekrar kafasında canlanırken beynindeki sorular içini kemiriyordu. Maria'ya başka ne söyleyebilirdim? Onun için başka&#160;ne yapabilirdim? Yüzünden akan teri siliyor ve o gün evde&#160;kalmadığı için kendini suçlayarak bacakları titreyene dek&#160;çalışıyordu. İşi bittiğindeyse bu ağır yorgunluğun Isaac ve</p>
<p>Maria'nın ölümünü unutturmasını umarak, suratı toprak ve gözyaşlarıyla kirlenmiş bir halde sendeleyerek eve giriyordu.&#160;O hafta sonu Dietrich işine döndü. Ailenin paraya ihtiyacı&#160;vardı ve Dietrich'in günlerini yatağında geçiren karısı için artık yapabileceği bir şey yoktu. Christine, babasının ilk iş günü&#160;için çavdar ekmeğine bolca tereyağı sürdü ve ekmeği paket&#160;kâğıdına dikkatlice sarıp yola çıktı. Sürekli arkasına bakıp, sokak aralarından geçen kestirmelerden uzak durmaya çalışarak&#160;koşar adımlarla şantiyeye doğru yürümeye başladı.</p>
<p>Şantiyeye vardığında her yerden çekiç ve testere sesleri geliyordu. Dört adam, ikinci kattaki tahtanın üzerinde, canlarını tehlikeye atarak çatı kirişlerini çekiçliyordu. Bodrum&#160;duvarına sıva yapan diğer adamların malalarının çıkardığı&#160;tiz sesler Christine'in sinirlerini bozmuştu. Zaten babasını&#160;hiçbir yerde göremiyordu. Bir elini ışıldayan güneşe karşı&#160;siper etti ve babasının tanıdık yüzünü bulmaya çalışarak etrafa baktı.</p>
<p>“Kime bakıyorsun?” diye seslendi çatıdaki adamlardan biri.</p>
<p>“Babama. İşe daha bugün döndü.”</p>
<p>“Bazı işçileri diğer bodrumu temizlemeye gönderdiler. Eski mutfak ve deponun olduğu yere git.”</p>
<p>Christine adama el salladı. “Teşekkürler.” Bir sonraki bloğa kadar uzanan çorak toprağın üzeri, hayata tutunmaya çalışan çimlerin oluşturduğu, yeşil beneklerle doluydu.</p>
<p>Alanın hemen yanındaki moloz dolgulardan yapılma bodrum çökmüştü ve bu haliyle çekilen bir çürük dişi andırıyordu.</p>
<p>Çukurun içinde çalışan iki adam, yerdeki yanmış kalas ve ağır taşlara uzanıp arkalarındaki adamlara uzattılar. Diğer</p>
<p>adamlar, bir itfaiye ekibi gibi yanık kalıntıları kaldırıp bekleyen at arabasına yerleştirdi.</p>
<p>Christine bodrumun köşesine doğru yürüyüp aşağıdaki adamlara baktı. İşçiler, açık mezardan yayılan kötü kokuyu&#160;andıran rutubet ve yanık ahşap kokusuna maruz kalarak, kül&#160;ve toz içinde çalışıyordu. Binanın enkazına karışan erimiş&#160;kara tenekeler, eğri büğrü olmuş sandalyeler ve yanık borular&#160;iç boğucu, cansız bir manzara oluşturuyordu.</p>
<p>Adamların altındaki sabit durmayan enkaz yığınında duran Bay Weiler, yüzünü büyük bir mendile silip yukarı baktı. Ardından elindeki paçavrayı pantolonunun cebine tıkıştırdı ve&#160;gözlerini kısarak Christine'e doğru geldi.</p>
<p>“Baban nasıl?”</p>
<p>“Ne demek nasıl?”</p>
<p>“Bugün işe dönecek zannediyordum. Hasta mı?”</p>
<p>“Hayır. Bu sabah işe diye çıktı.”</p>
<p>Bay Weiler başını iki yana salladı. “Bugün onu gören kimse yok.”</p>
<p>Christine'in yüzü bembeyaz kesildi. Aklında tek bir sahne vardı: Stefan boş bir sokakta babasını bıçaklıyor, babası giderek büyüyen kan gölünün içinde perişan bir halde yatmış&#160;ruhunu teslim ediyordu.</p>
<p>Paket yaptığı öğle yemeğini yere düşüren Christine, koşmaya başladı. Babasının ismini haykırarak taş kaldırımlı sokaklar boyunca koştu. Her adımını bir böcek gibi hızlı ve&#160;korku içinde atarken, etrafındaki herkes yavaş çekimde hareket ediyor gibiydi. Tanıdığı herkesi gömlek kollarından tutup&#160;babasını görüp görmediklerini sordu. Bazıları başını iki yana</p>
<p>sallayıp, bir hastalığı varmış gibi kendini geri çekerken bazıları korku dolu gözlerle olumsuz yanıt verdi. Öyle korkmuşlardı ki gören de savaşın devam ettiğini ve Christine'in, yanlış bir&#160;cevapta onları içeri tıkmayı bekleyen bir Gestapo üyesi olduğunu sanırdı. Ne olduğunu sormaya zahmet eden tek kişi&#160;ayakkabı tamircisinin karısı oldu.</p>
<p>Christine bir Amerikan cipinin ona doğru geldiğini görünce durmaları için elini kaldırdı. Amerikalılar onun tek umuduydu. Sonuçta onlar da saklanan SS gardiyanlarını bilmek isteyecekti. Ama cip etrafından dolandı ve yoluna devam etti.&#160;Christine hızla geçen cipin içindeki Amerikalıların arasında&#160;Jake'i aradı ama göremedi. Arkadan gelen başka bir cip yavaşlayarak dururken, amavutkaldırımlarında kayan tekerleklerinin ardında koca bir toprak bulutu oluştu.</p>
<p>“Jake?” Christine, diğer Amerikalıların Jake'i tanımasını umdu, ama sürücü başım iki yana salladı. Önde oturan adam,&#160;Christine'in anlamadığı bir şeyler söyledikten sonra sürücüye&#160;devam etmesini işaret etti. Arkadaki iki asker birbirlerini dirsekledi ve gülümseyerek Christine'i süzdü. İçlerinden biri ön&#160;cebinden çıkardığı Hershey'i bir köpek çağırır gibi ıslık çalarak Christine'e uzattı. Christine başını hayır der gibi salladı.&#160;Askerler kahkahalar içinde gülerken sürücü arabayı çalıştırdı.&#160;Christine cipin önüne koştu ve ellerini kaputa koydu. Derdini&#160;nasıl anlatacağını düşünürken birinin Almanca biliyor olmasını umuyordu.</p>
<p>“Babam!” dedi nefes nefese. “SS'lerin elinde!” Öndeki adam yoldan çıkmasını işaret etti. “Yardım edin!” Sürücü Christine'e&#160;bakarak gaza bastı. Christine soluk soluğa geri kaçtı. Bir eli kalbinin üzerinde, ihtiyacı olan İngilizce kelimeleri hatırlamaya&#160;çalıştı. “Fadder!<a id="footnote1"></a><sup><a href="#bookmark0">1</a></sup> Helf!<a id="footnote2"></a><sup><a href="#bookmark1">2</a></sup>” Almancaya alışkın kaba dili yüzünden&#160;kelimeleri yanlış söylemişti.</p>
<p>Sürücü koltuğundaki asker tüfeğini kaldırıp Christine'in başına tuttu. Tehlikeli ve istikrarlı gözlerini Christine'den çekmiyordu. Christine cipten uzaklaştı. Kolları iki yana düşerken&#160;yanaklarından yaşlar süzüldü. Amerikalılar gittiğinde, Christine aniden bir şey fark etti. Kendini ifade edebilse bile kayıp&#160;bir Alman muhtemelen umurlarında olmayacaktı. Biz hâlâ&#160;düşmanız. Sonra aklına köyün dışındaki, Amerikan araçlarıyla dolu, hava üssü geldi. Belki orada Jake'i bulabilirdi. Ya da&#160;Almanca bilen, ona yardım edebilecek birilerini. Bir süre hava&#160;üssüne giden en kısa yolu hatırlamaya çalışarak durduktan&#160;sonra içinde bir titreme ve bulantı hissederek doğuya yöneldi.</p>
<p>Beş blok sonra, hava üssüne en yakın kasabanın çıkışına geldi. Burası savaş boyunca en çok hasar alan talihsiz bölgeydi. Köyün doğu kısmı tamamen yok olmuş, bloklar üst üste&#160;binmişti. Kırık kemikleri andıran sivri kalaslar ve erimiş metaller dimdik bir şekilde gökyüzünü gösteriyordu. Ortası temizlenen sokaklar, ezilmiş tuğlalar ve parçalanmış taşlardan&#160;oluşan setlerin arasında, akan kırmızı bir nehri andırıyordu.&#160;Christine harabeye dönmüş binaların çatlak duvarlarında, tebeşirle yazılmış yazılar gördü. Greta, Helmut, biz yaşıyoruz.&#160;Helga teyzendeyiz. 4 yaşındaki canım kızım Annelies Nille&#160;13 Ocak 1945'te öldürüldü. Ingrid (32), Rita (12), ve Johann&#160;Herzmann (76) hâlâ kayıp.</p>
<p>Christine kazağının ucuyla burnunu kapattı ve koşmaya başladı. Kilisede, kaldırımlarda ve manavda gördüğü insanların</p>
<p>eriyen etlerinin kokusunu hayal edebiliyordu. Duman ve kül kokusunu da. Köyünde savaştaki bombalar yüzünden, bebekler&#160;ve çocuklar dahil olmak üzere dört yüzün üzerinde insan ölmüştü. Christine yıkık bir kilise ve eski bir mezarlıktan saçılan&#160;dağınık taşların ve kırık camların yanından hızla geçti. Mezar&#160;taşlan sağa sola yatmış ya da yere devrilmişti. Yolun kenarlan&#160;boyunca oluşan bomba çukurlan yeni kazılmış mezarlara benziyordu.</p>
<p>Christine nihayet köyün dışına çıkabildi. Açık arazilerde yürürken, vadi girişinin yakınlarında bulunan hava üssünü görebiliyordu. Oraya doğru hızla koşmaya başladı.</p>
<p>Güvenlik kontrol noktasını gördüğünde yavaşladı. Gardiyanlardan birinin, geçmesine izin verecek kadar Almanca bilmesi için dua etti. Arkasında beliren kamyon ve tank konvoyu kapıya doğru yaklaşıyor, tozu dumana katıp ardında kara bulutlar bırakıyordu. Christine yoldan çekilip araçların geçmesine izin verdi. Selam vermek için solgun elini kaldırırken&#160;askerlerin ona acımasını istemiyor, buraya sakız ya da şeker&#160;karşılığında seks yapmak için geldiğini düşünmelerinden korkuyordu. Ama ne olursa olsun içeri girmek zorundaydı.</p>
<p>Araçların motorları kulaklarında yankılanırken, tankların dev paletleri toprağın üzerinde şiddetle titriyordu. İki ..kamyonu dolduran bir grup Amerikan askeri, tepelerde oynayan&#160;okullu çocuklar gibi kamyonun üzerine ve kasasına doluş-muştu. İçlerinden birkaçı Christine'e bakmasına rağmen tepki&#160;vermedi.</p>
<p>İlk araç kontrol noktasında durduğunda Christine her aracın içinde Jake'i arayarak konvoy boyunca yürüdü. Ama hiçbir yüz tanıdık değildi. Son kamyonun sürücüsü başını yüksek</p>
<p>koltuğa yaslamış, sigarasını açık camdan dışarı sarkıtmıştı. Christine konuşmak için kamyona yaklaştığında adamın gözlerinin kapalı olduğunu fark etti. Adamın sinirli olduğu çok&#160;belliydi, sigarasından uzun bir nefes alıp dumanı güçlü bir&#160;şekilde üflerken öfkeli bir şekilde mırıldanıyordu. Christine&#160;hızla kamyonun arkasına koştu. Kamyonun arkasındaki brandanın altından asker çıkmaması için dua ederken, her ihtimale&#160;karşı koşmaya hazırdı.</p>
<p>Kamyonun arkasının tahta kutularla dolu olduğunu görünce rahatladı. Kendini yukarı çekip brandanın altında saklanırken kalbi son sürat ilerleyen bir tren gibi gümbürdüyordu. Kamyon kasasının duvarı ve kutuların arasında uzanabileceği kadar yer vardı. Alnını ve dirseğini çarpsa da kendini dar&#160;bir boşluğa sığdırmayı başardı. Ağır mazot kokusu yüzünden&#160;gözleri ve burnu cayır cayır yanıyordu.</p>
<p>Motor tiz sesler çıkararak çalıştı ve kamyon, Christine'i bir un çuvalı gibi kutulara doğru iterek öne doğru savruldu.&#160;Christine kollarını kafasının üzerine koydu ve aracın içeri girerken aranmaması için Tanrı'ya yalvarmaya başladı. Kamyon&#160;bir süre devam ettikten sonra sert bir şekilde durdu. Christine,&#160;gürleyen motorun ardından gelen sesleri duyabiliyordu. Sürücünün sesi, şiddetli bir patırtı, sessiz tıkırtılar... Ve brandanın&#160;açılmasıyla yerinden sıçradı. Askeri görmese de birinin kamyon kasasını aradığını hissedebiliyordu. Nefesini tutup hareket etmemeye çalıştı.</p>
<p>Tam denetlemenin bittiğini düşünüyordu ki sert bir el onu kolundan tutup ayağa kaldırdı. Asker bağırarak silahını&#160;çekti ve bir adım geriledi. Christine dizlerini kırarak kamyonun arkasından atlarken gardiyanlar ve tedirgin olan sürücü</p>
<p>tüfeklerini ona çevirdi. Tüylü yüzlü bir asker bağırarak bir şey emretti. Christine adamın ne söylediğini anlamasa da başının&#160;dertte olduğunu biliyordu.</p>
<p>Gardiyanlar onu aradıktan sonra asker onu kontrol noktasından geçirdi ve kontrol kulesinin solunda bulunan alçak, tuğla bir binaya soktu. İçeride, bir subay masasının üzerine&#160;yaydığı harita ve kâğıtları inceliyordu. Asker ona seslendiğinde, subay başını kaldırdı. Yanakları ve alm, cildi bir yulaf&#160;lapasından yapılmış gibi solgun ve yumru yumruydu. Adam&#160;gözlerinde şaşkınlıkla ayağa kalkıp onlara doğru geldi. Askerin açıklamalarını dinlerken masanın köşesine oturdu ve ellerini göğsünde birleştirip Christine'i incelemeye başladı.</p>
<p>“İngilizce?” Christine, subayın sorusu karşısında başını iki yana salladı. Subay, Christine'in aklındaki sinsi fikirleri okumaya çalışır gibi bir süre daha onu inceledikten sonra askere&#160;bir şeyler söyledi. Ardından asker hızla selam verip binadan&#160;ayrıldı. Subay, metal bacaklarını betona sürterek duvarın uzağına bir sandalye çekti ve Christine'e oturmasını işaret etti.&#160;Christine adamın söylediğini yapıp sandalyeye oturdu. Kol ve&#160;bacakları öyle titriyordu ki bir an subayın, damarlarından akan&#160;kanın basıncını duyup duymadığını düşündü. Subay masasına&#160;döndüğünde Christine adamın dikkatini çekmek için boğazını&#160;temizledi. Ve adam tek kaşını kaldırarak ona baktı.</p>
<p>Christine kazağının kolunu sıyırdı ve bileğindeki numarayı göstererek, “SS,” dedi. Yüzü asılan adam başını sertçe aşağı&#160;yukarı salladı. Christine tekrar adama bakıp “Father. Baba,”&#160;dedi.</p>
<p>“Father?” Bir anlam veremeyen subay alnını kırıştırdı. Christine elini kalbine koydu ve başını olumlu anlamda salladı.</p>
<p>“Jake?” İçinden, Jake'in soyadını bilmediği ve her Amerikalıyı aynı kefeye koyduğu için kendine kızdı. Belki en kötüsünü düşünmek yerine onunla arkadaş olmak isteseydi şimdi Stefan parmaklıkların arkasında olacaktı.</p>
<p>Çok geçmeden tüylü yüzlü asker, sivil kıyafetli sarışın bir adamla geri döndü. Adam Christine'i gördüğünde yüzünde bir&#160;şaşkınlık belirdi. Sonra dudakları tatminkâr bir gülümsemeyle&#160;kıvrıldı. Christine'in ise kanı donmuştu.</p>
<p>Stefan yine karşısındaydı.</p>
<p>“Vay vay vay... Bakın burada kimler varmış?”</p>
<p>Christine gözlerindeki korku ve öfkeyi fark etmesini umarak lapa suratlı subaya döndü. Ayağa kalkıp kazağının kolunu sıyırdıktan sonra önce bileğini, sonra Stefan'ı gösterdi. “Bu&#160;adam SS!” Sesi sinirden titriyordu. “Dachau'dan!”</p>
<p>“Bu eski numarayla hiçbir yere varamayacaksın.” Stefan'ın yüzü sakindi, ama gözleri vahşi bir keyifle kısılmıştı. “Bu&#160;adamlar bana güveniyor. Gelip tercüman olarak hizmet edebileceğimi söyledim. Yani ben artık düşman değilim.”</p>
<p>Subay, Stefan'a bir şeyler söyledi. Christine adamın SS dediğini hemen anladı, ama Stefan başını iki yana salladı.&#160;Ardından el hareketleri yapıp Christine'i göstererek İngilizce, uzun bir diyaloga girdiler. Sadece dillerini konuşabildiği&#160;için bir katile güvenmiş olmaları ne kadar ironikti. Konuşma&#160;devam ederken geçen bazı İngilizce kelimeler Christine'e&#160;tanıdık geldi: Dachau, family, father, dead\ Amerikalılar,&#160;Stefan'ın anlattığı hikâye çok acıymış gibi birkaç kez gözlerini kırpıştırdı.</p>
<p>Ing. Aile, baba, ölü. (Çev. N.)</p>
<p>“Nem, nein, neinV' Christine ısrarla hayır diye bağırırken, göğsü panikten sıkışıyordu. Tekrar Stefan'ı gösterdi ve eliyle&#160;kamını bıçaklıyormuş gibi yaptı. “SS! Father!”</p>
<p>Stefan şakağına dayadığı parmağını döndürüp hafif bir ıslık çaldı. Christine subayın ona acıyarak baktığını görünce&#160;birden tüm parçaları birleştirdi. Stefan ona ailesinin öldüğünü&#160;ve bu acının Christine'i delirttiğini söylemişti.</p>
<p>Christine kendini daha fazla tutamayıp Stefan'ın üzerine saldırdı ve başını sertçe yumruklamaya başladı. Savurduğu&#160;her yumruk çenesine, boynuna ve şakaklarına çarpıyordu.</p>
<p>“Babama ne yaptın?!” Stefan, küçük bir çocukla güreşir gibi Christine'in savurduğu ellerini kolayca yakaladı. Christine bileklerini güçlü parmaklarından kurtarmaya çalışırken&#160;Stefan'm ellerini çizik içinde bıraktı. Asker, Christine'i geri&#160;çekip sandalyeye itti ve omuzlarına bastırıp sakinleşmesini&#160;bekledi. Christine kalkmaya çalışırken nefesi daralıyor, boynundaki damarlar geriliyordu. Tek istediği Stefan'm kalbini&#160;göğsünden çekip almaktı.</p>
<p>“Dikkat et, küçük Yahudi âşığı.” Stefan'ın sesi, onu sakinleştirmeye çalışıyor gibi yumuşaktı. “Şu an benim yarattığım sahnede oynuyorsun.”</p>
<p>“Babam nerede?!” Christine bağırırken kelimeler boğazında düğümleniyordu. Stefan askere bir şeyler söyledi ve asker ellerini isteksizce Christine'in üzerinden çekti. Christine yerinden fırlamamak için kendini tutarak tırnaklarını sandalyenin ahşap kollarına geçirdi. Stefan haklıydı, kendini tutmak&#160;zorundaydı. Yoksa Amerikalılar ona asla inanmayacaktı.</p>
<p>Stefan yaklaşıp Christine'in önüne diz çöktü. Yüzünde sahte bir nezaket vardı. “Geçen gün kilisede yaptığın gösteriden</p>
<p>sonra ne olacağını düşünüyordun? Sana bunun bedelini ödetirim demiştim.”</p>
<p>“Sadece babamın nerede olduğunu söyle. Lütfen...”</p>
<p>“Bir düşüneyim... Galiba savaş suçlusu olarak sorgulanıyordu. Evet, evet öyle. Hatta birinin, başının büyük dertte olduğunu söylediğini duydum.”</p>
<p>“Sorgulanıyor mu? Kim sorguluyor? Babam yanlış bir şey yapmadı! Artık Amerikalılar başta! Sen ve SS arkadaşların değil!”</p>
<p>Stefan ayağa kalktı ve subaya tekrar bir şeyler söyledi. Subay, Christine'in sağlığından endişeleniyor gibi dudaklarını birbirine bastırıp başını olumlu anlamda salladı. “Haklısın,”&#160;dedi Stefan. “Artık Amerikalılar başta. SS'leri ve Wehrmacht&#160;askerlerini aynı eskisi gibi Dachau'da hapsediyorlar.”</p>
<p>Christine yutkundu. “Dachau mu?”</p>
<p>“Evet. Ve sözümü dinlemediğin için babanı da oraya gönderdiler.”</p>
<p>“Ama onu orada tutmayacaklar değil mi?! Asker olduğunu anlayıp bırakacaklar!” Christine Amerikalılara baktı. Adamlar, hastasına ölümcül hastalığını açıklayan bir doktoru dinler&#160;gibi şaşkın bir halde onları izliyordu.</p>
<p>Stefan, kötü haberi verir gibi, başını iki yana sallarken kendine olan güveni, gözlerinin çelik maviliği kadar aşikârdı.&#160;“Eski üniformamın babanın üzerine tam oturduğunu söylemeyi unuttum mu? Hem de botlarıma kadar.” Stefan sakin bir&#160;şekilde konuşmaya devam etmekte güçlük çekiyordu.</p>
<p>“Ama babam yanlış bir şey yapmadı! Dachau'ya gidip onlara gerçek savaş suçlusunun kim olduğunu söyleyeceğim!”</p>
<p>“Git de dene. Artık tüm Almanlar, masumiyetleri kanıtla-</p>
<p>nana kadar suçlular. Dachau'da kadınlar da var. Biraz şanslıysam seni de hapsederler de kurtulurum. Unutma, artık güçlü olan benim. Anneni ve küçük erkek kardeşlerini gizli bir odaya&#160;ya da yeraltında bir mahzene kapatacağım. Amerikalılar onları bir daha asla bulamayacak. Burası hâlâ bizim toprağımız,&#160;unuttun mu? Tüm bu eski köyler tünellerle dolu. Evler, ara&#160;sokaklar labirentten başka bir şey değil. Bir sonraki kurbanım&#160;oralarda çürüyüp gidecek. Aynı senin çürümen gerektiği gibi.”</p>
<p>Christine Stefan'a bakarken içinde büyüyen nefret göğsünü sıkıştırıyordu.</p>
<p>Christine tekrar subaya baktı ve şansını bir kez daha denemek isteyerek, “Jake?” dedi. Ama duyduğu Amerikan ismi karşısında yüzü sertleşen subay Stefan'a dönüp bir şeyler söyledi.</p>
<p>“Artık buraya adamlarından birine zarar vermek için gelmiş olabileceğini düşünüyor,” dedi Stefan. “Amerikan askerlerinin yetişkin Alman sivilleriyle arkadaşlık etmesi yasak. On dört yaşından altmış beş yaşma kadar tüm Almanların çalışmak için isimlerini kaydettirmek zorunda olduğunu, aksi takdirde hapse atılıp karnelerine el konulacağını bilip bilmediğini&#160;soruyor.”</p>
<p>Christine başını aşağı yukarı sallayarak söylenenleri kabul ediyor gibi yaptı. Hiçbir faydası yoktu, Amerikalılara derdini&#160;asla anlatamayacaktı. Özellikle de Stefan buradayken. Subay&#160;masasının arkasındaki rafta dizili konservelerden altı tane aldı&#160;ve bez bir çuvala koyup Christine'e uzattı. Çuval aralarında&#160;ölü bir hayvan gibi sallanırken, Christine titreyen bacaklarıyla&#160;ayağa kalkıp alev saçan gözleriyle Stefan'a baktı.</p>
<p>“Nasıl yapacağım bilmiyorum, ama bunu sana ödeteceğim.” Stefan kollarını Christine'e sarmak istediyse de Christine</p>
<p>onu tüm gücüyle itip yüzüne tükürdü. Çatık kaşlarla aralarına giren subay, Christine'e odanın kapısını gösterdi. Ve asker Christine'i kolundan tuttuğu gibi binadan çıkardı.</p>
<p>Asker onu hava üssü boyunca sürüklerken, elindeki çuvalı sıkıca göğsüne bastıran Christine ne yapacağını bulmaya çalışıyordu. Bir an belki yardım edebilir diye düşünerek göz-ucuyla askere baktı. Adam sert yüzündeki kaşları kararlılıkla&#160;çatmıştı.</p>
<p>“Helpl Yardım eder misin?” Asker onu duymazdan gelip sürüklemeye devam etti. Christine durdu ve kolunu hızla çekti. “Help\ Yardım et!” Bu sefer sesi daha sertti. Ama adam&#160;kolunu kapıp onu tekrar öne doğru çekti.</p>
<p>Kampın yarısına geldiklerinde, Christine kontrol noktasında iki cipin durduğunu gördü. Birinde iki, diğerinde üç asker vardı. Christine gözlerini kısıp ciplerin içinde tanıdık bir yüz&#160;bulmaya çalıştı ama çok uzaktaydılar. Üstelik gardiyanlarla&#160;konuşan askerler, kasklı kafalarını diğer tarafa çevirmişlerdi.&#160;Kısa bir süre sonra hava üssüne giren cipler giderek yaklaştı.&#160;Ve Christine ikinci cipteki sarı saçları ve beyaz gülüşü hemen&#160;tanıdı.</p>
<p>“Jake!” Kolunu askerden kurtarıp cipe yetişmeye çalışmasına rağmen o kadar hızlı koşamıyordu. Askerin onu omzundan yakalayıp toprağa itmesi çok sürmedi. Göğsüne bir taş gibi çarpan konserveler Christine'i nefessiz bıraktı. Christine&#160;nefes almak için yutkunup kalkmaya çalışırken yanlarından&#160;hızla geçen cipleri izliyordu. Asker onu yerden kaldırdı ve sararmış çimlerin üzerine bir çocuğun oyuncakları gibi saçılan&#160;konserveleri geride bırakarak çıkışa doğru sürükledi. Christine adamın elinden kurtulmak için omzunu büküyordu, ama&#160;asker bağırıp elini daha da sıktı. Christine kör tırnaklarının&#160;koluna nasıl battığını hissedebiliyordu.</p>
<p>“Christine!” Christine, birinin arkasından bağırdığını duydu.</p>
<p>Arkasına döndü ve Jake'in elinde tüfeğiyle ona doğru koştuğunu gördü. Alnı endişeyle kırışmıştı. Asker durup şaşkın ve rahatsız bir ifadeyle yüzünü ekşiterek, Jake'in gelmesini&#160;bekledi. Jake yanlarına vardığında askere bir şeyler söyledi.&#160;Bir süre tartıştıktan sonra Jake gözlerini devirip elini cebine&#160;soktu ve çıkardığı ikiye katlanmış, bir tutam yeşil kâğıttan iki&#160;tanesini askere uzattı. Asker subayın binasına bakıp parayı&#160;hızla cebine soktuktan sonra Christine'i kolundan tutup çatık&#160;kaşlarla yürümeye devam etti. Jake, Christine'i diğer kolundan tuttu ve birlikte güvenlik kontrol noktasına doğru hızlı&#160;adımlarla ilerlediler. Taş yığınlarından oluşan küçük bir ek binanın enkazına yaklaştıklarında Jake, Christine'i taş yığınının&#160;arkasına çekti ve gergin bir şekilde etrafına baktı. Asker ise&#160;yürümeye devam etti. Jake bir şeyler söyledi, ama Christine&#160;anlamadı. Ve kimsenin onları izlemediğinden emin olduğunda, ilk defa tren istasyonunda söylediği Almanca kelimeleri&#160;tekrar etti. “Yardım edebilir miyim?”</p>
<p>Kadınlar, çocuklar, yaşlı ve yaralı adamlarla dolu gıcırdayan tren, sarsılarak durdu. Çığlıklar atan tekerlekler işkence görerek öten devasa bir hayvanın haykırışlarını andırıyordu. Christine, göğüs kafesinde atan kalbi ve uyuşmuş&#160;boynuyla aniden yerinden sıçradı. Sonra bir yolcu treninde&#160;cam kenarı bir koltukta oturduğunu hatırladı. Sadece normal&#160;bir trendeydi, o kadar.</p>
<p>Diğer yolcular, bilinmedik bir yerde yine neden durduklarını merak ederek camdan dışarı bakıyordu. Gecikmenin sebebini anlayamasalar da trenin her beklenmedik duruşu&#160;yolcularda istem dışı bir tepkiye neden oluyordu. Her duraksamada, tıka basa dolu vagonlarda gecikme sebebi hakkındaki&#160;söylentiler yayılıyordu. İlkinde raylarda arızalı bir tank olduğu&#160;söylendi. Sonrasında, bir grup mülteci yine arızalı vagonlarıyla&#160;raylardaydı. Rayların onarılması gerektiğini söyleyen de vardı,</p>
<p>kömürün bittiğini söyleyen de. Yolcuların hangisinin doğru olduğunu bilme imkânları yoktu. Son duraksama ise en uzun&#160;olanıydı, iki Amerikalı asker tüfekleriyle vagona girmiş ve birini arar gibi her yüzü tek tek inceleyerek içeride gezinmişti.&#160;Şanslarına problemler her seferinde çözüldü ve tren tekrar harekete geçti. Ama kimse yolculuğun bu kadar uzun süreceğini&#160;tahmin etmemişti.</p>
<p>Christine iki gün önce istasyonda beklerken, yanan kömürün sıcak kokusu, kara lokomotif ve titreyen vagonlar yüzünden çığlık atarak oradan kaçmak istedi. Tüm gücünü toplayıp merdivenleri çıktı ve başparmağını bileğine bastırarak kalabalık vagonda kendine bir koltuk buldu. Yer bulabildiği için&#160;kendine şanslı olduğunu hatırlatmaya çalıştı, çünkü içeri giren&#160;yolcuların ardı arkası kesilmezken koridor insanlar, kutular ve&#160;bavullarla dolup taşıyordu. Ta ki yürüyecek ya da hareket edecek yer kalmayana kadar. Christine kendini şanslı sayamıyor,&#160;aksine dar bir alana sıkışmış gibi hissediyordu. O an tek istediği şey trenden aşağı inip eve koşmaktı.</p>
<p>Doğuya giden tren için tam üç gün beklemişti. Görünüşe bakılırsa tüm Almanya da bu trenin yollarını gözlüyordu. Vagonlar yavaşça hareket etmeye başladığında, hâlâ platformda&#160;sırada bekleyen bir sürü insan vardı. Çaresiz gözlerle etrafa&#160;bakıyorlar, tren kalkmadan içeri girebilmek için birbirlerini&#160;dirsekliyorlardı. Yolculara yalvaran çocuklar ellerindeki son&#160;ekmek kabuklarım uzatıyor, kadınlar önceden kıyafetlerinin&#160;içine gizledikleri kolye ve küpeleri çıkarıyordu. Hepsi trendeki son yer içindi. Bir kadın raylar boyunca koşup bebeğini&#160;trendeki bir yolcunun eline tutuşturdu, fakat kendi binemeden</p>
<p>beton yere kapaklandı. Ve yerde, çığlıklar içinde çocuğunun gözden kayboluşunu izledi.</p>
<p>Tren tam olarak yola çıktığında penceresinden Kocher Nehri Vadisi'nin yeşil kahverengi örtüsünü izleyen Christine,&#160;bir süredir nefes almadığını fark etti. Her mil, bombalanmış&#160;kasabalar ve harabeye dönmüş şehirlerle dolu kırlığın perişanlığını gözler önüne seriyordu. İs kaplı halılar ve yıpranmış&#160;battaniyelerden yapılmış çadır şehirlerde yaşayan insanlar,&#160;açık alanda yaktıkları ateşlerde yemek pişiriyor, nehirlerde&#160;yıkanıyordu. Christine bu manzaraya daha fazla dayanamadı.&#160;Dışarı bakmak yerine babasını nasıl kurtaracağını ve Stefan'ı&#160;Amerikalılara nasıl tutuklatacağını bulmaya çalıştı. Nihayet&#160;uyuşan beyni, yavaşça uykuya dalmasına izin verdi. Her çocuk ağlaması ya da öksürükte yerinden sıçrıyor, kalbi tutsaklarla birlikte pis bir yük vagonunda olmadığını fark edene dek&#160;yerinden çıkacakmış gibi çarpıyordu.</p>
<p>Tren kısa bir duraksamadan sonra tekrar hareket etmeye başladı. Christine annesinin çantasını kucağında sıkı sıkı tutuyordu. Jake'in verdiği on dolarla aldığı tren biletleri, babasının mektupları, kimliği ve askerlik cüzdanı, hepsi çantanın&#160;içindeydi.</p>
<p>Dışarıda yağan yağmur oldukça şiddetliydi. Kahverengi ve yeşil tonlarındaki ağaç ve elektrik direkleri, yağmur damlalarının düştüğü pencereden net bir şekilde görünmüyordu.&#160;Christine gözlerini kapadığında annesinin al yanaklarını hatırladı. Babasının, parçalanmış bir hediye gibi, kahverengi&#160;bir sicimle tutturduğu ucu kıvrık, sevgi dolu mektubunu aldığında yanakları nasıl da hemen ıslanmıştı. Sonra babasının&#160;hapse atıldığını öğrendiğinde, annesinin gözlerinde gördüğü</p>
<p>korkuyu hatırladı. Çatallaşan sesiyle neden diye bağırmış, Amerikalıların onu ne için tutukladığını sormuştu. Annesinin&#160;yüzündeki çaresizlik ve şaşkınlık, Christine'in anılarının arasına kazınmıştı.</p>
<p>“Benim hatam!” Ağzından çıkan kelimeler Christine'in boğazını acıtıyordu. “Stefan bunu benim yüzümden yaptı!”&#160;Annesi onunla gelmek için yalvarsa da Christine annesine büyükanne ve çocukların yanında kalması için ısrar etti. “Hem&#160;o korkunç yeri görmemelisin. Gidip babamı getireceğime söz&#160;veriyorum.”</p>
<p>Ayrıca annesine çocukları işe göndermemesini, bir gözünün sürekli Stefan'da olmasını ve biri sorarsa onun hasta yattığını söylemesini tembih etti. Çünkü Stefan onun Dachau'ya gittiğini öğrenirse her şeyi yapabilirdi. Tren biletini nasıl alacağı hakkında bir fikri yoktu. Ama şansına Jake, tren ve para&#160;kelimelerini anlamıştı. Hava üssünde Jake'le enkaz yığınının&#160;arkasındayken ona komutanının bir SS'e güvendiğini anlatmaya çalışmış, ama dil aralarına yine büyük bir engel koymuştu.&#160;Kıymetli vaktini boşuna harcıyordu. Bir an önce Dachau'ya,&#160;babasına gitmesi lazımdı. Eğer Dachau savaş suçlularının kapatıldığı bir yer olarak kullanılıyorsa, orada Almanca konuşan biri mutlaka olmalıydı. Belki o, anlatacaklarını dinlerdi.&#160;Sonunda Jake, ihtiyacı olan parayı sorgusuz sualsiz vermişti,&#160;ama gözlerinde, bir daha Christine'i göremeyecekmiş gibi,&#160;büyük bir hüzün vardı.</p>
<p>Tren camlarından, kalabalık istasyonun uzun tuğla binası, kiremitli çatılar ve yüzeyi çukurlarla kaplı alçılar görünüyordu. Christine yanında oturan yaşlı kadına sorduğu için trenin&#160;Dachau'nun bir köyünde duracağını ve yolun geri kalanını</p>
<p>yürümek zorunda kalacağını biliyordu. Yaşlı kadın savaş esirlerinin kampta tutulduğunu doğrulamış ve ona Amerikalıların sivilleri uzaklaştırdığını söylemişti. Özellikle de tutsaklara yemek vermeyi deniyorlarsa... Trendeki yolcular aşağı indiğinde&#160;yaşlı kadın boğumlu elini Christine'in koluna koydu ve kalabalığın arasına karışmadan önce ona şans diledi.</p>
<p>İstasyonun diğer tarafında, Christine kamına saplanan sancıyla olduğu yerde kaldı. Yol, karşıdan karşıya geçen sıra sıra atlar, arabalar ve insanlarla dolup taşıyordu. Bunlar mültecilerdi. Yani asırlardır Polonya, Çekoslovakya ve Macaristan'da&#160;yaşayan ve müttefikler tarafından sınır dışı edilen milyonlarca&#160;etnik Almanın sadece bir kısmı. Ve bu insanların tek suçu Alman olmalarıydı. Şimdi Almanya'dan geriye kalan bu enkazda kendilerine yeni bir ev bulmaya çalışıyorlardı. Kafile, ağır-kanlı bir yılan gibi batıya doğm yavaşça ilerliyor, asık suratlı&#160;kadınlar, iskelete dönmüş çocuklar ve yaşlılar ağır adımlarla&#160;yürüyordu. Kiminin kolunda beyaz kol bantları vardı. Çoğu,&#160;başı önde, arkalarından gelen eşya yüklü at, bebek ya da el&#160;arabasını çekmeye çalışıyordu. Yere sürülen ayaklar, yağlanmamış dingil ve tahta tekerleklerden gelen gıcırtılar dışında çıt çıkmıyordu. Çocukların bile ağzını bıçak açmıyordu.&#160;Sürgün edilen Almanlar arkalarındaki toprak yolda kirli izler&#160;bırakıyordu: Kırık çömlek parçaları, teki kayıp ayakkabılar,&#160;çocukların kayıp bavullarından dökülen eski eşyalar, at arabalarının parçalanmış tahta teker parmakları, şişmiş at ölüleri...&#160;Christine'in kulaklarında babasının söylediği söz yankılandı.</p>
<p>Savaş herkesi mağdur eder.</p>
<p>Christine dişlerini sıkıp kafileye katıldı. At arabaları ve tankların bıraktığı izlerle bozulan dar, tek yönlü yol çamur ve</p>
<p>gübre içindeydi. Ağaçların üzerini, etrafta dolanan ruhlar gibi saran sisi görmezden gelerek dosdoğru ileri baktı. Başka bir&#160;kasabada olduğunu düşündü, yeşil tarlaları çevreleyen kara&#160;ormanlardan, Isaac'in öldürüldüğü yerden çok çok uzaktaydı.&#160;Kollarını kamına sardı ve bir an görünmez olmayı dileyip yanında yürüyen mültecileri yok saymaya çalıştı.</p>
<p>Gördüklerine rağmen tıkış tıkış trende geçirdiği uzun günler ve gecelerden sonra tekrar yürüyebildiği için mutluydu. Şansına yağmur da durmuştu. Ama kamı açlıktan gurulduyor,&#160;dudakları susuzluktan kuruyordu. Mantosunun içine sakladığı&#160;ekmek ve erikler babası içindi. Zaten onları yemeye niyetlenmiş olsa bile yiyeceklerini yanında yürüyen insanların önünde&#160;çıkaracak cesareti yoktu. Aslında ekmek ve erikler, annesinin&#160;Christine'e trende yemesi için hazırladığı yolluğun arasındaydı. Dietrich bir savaş esiri olduğu için Amerikalıların ona&#160;iyi baktığını ve kamını doyurduğunu düşünmüşlerdi. Ancak&#160;Christine yaşlı kadınla konuştuktan sonra yanında getirdiklerinin sadece yansını yiyip geri kalanını babasına ayırmaya karar verdi. Eğer yaşlı kadının söyledikleri doğruysa, Kızılhaç'ın&#160;kampı denetleme izni yoktu. Yiyecek stokları Dachau sivillerinden alınıyordu. Amerikan ordusu halka, Alman tutsaklarını&#160;doyurmanın cezasının ölüm olduğunu söylemişti. Ve tutsaklar&#160;açlıktan ölüme mahkûm ediliyordu. Babası besine, onun duyduğundan daha çok ihtiyaç duyuyor olmalıydı. Öte yandan açlıktan ağlayan mülteci çocuklarının her sızlanışı Christine'in&#160;kalbinde derin bir yara bırakıyordu.</p>
<p>Köyün civarına geldiklerinde Christine kalabalık yoldan ayrıldı ve toprak bir patikadan geçerek çiftçilerin tarlalarına&#160;doğru yürüdü. Sonra sağa dönüp asfalt bir yola girdi. Yolda,</p>
<p>o tabelayı gördü. Dachau Toplama Kampı. Christine tabelaya bakarken güçlükle nefes alıyor, başparmağının tırnağını tüm&#160;gücüyle bileğine batırıyordu.</p>
<p>Dudağını ısırdı ve zor da olsa yürümeye başladı. Her adımda bir durup nefes alıyor, dengesini toparlıyordu. Önündeki ıslak asfalt ve gri gökyüzü sersemleticiydi. Gözetleme kulelerini ve dikenli tel örgüleri gördüğünde gözlerini yoldan ayırmamaya çalışarak, geniş sapağa gelene dek adımlarına devam&#160;etti. Sapağa vardığında kendini toparladı ve başını kaldırdı. îki&#160;tarafı uzun, yemyeşil ağaçların sıralandığı uzun araç yolunun&#160;sonunda Dachau'nun ana girişi vardı. Geniş kapısı ve kulesiyle mezar taşı renginde büyük, beton bir bina...</p>
<p>Kamp, girişin üzerindeki büyük kartal ve svastika hariç, hiç değişmemişti. Christine midesinde bir bulantı hissetti. Girişin iki yanını büyük tank ve cipler kaplamıştı. Kapalı kapının&#160;önünde, omuzlarında tüfekleri ağızlarında sigaralarıyla, ileri&#160;geri yürüyen iki asker vardı. Christine derin bir nefes aldı ve&#160;onlara doğru yürümeye başladı. Islak amavutkaldırımları boyunca uzanan tren raylarından yürürken, sadece rayların üzerine basmak bile onu geçmişe götürebilirmiş gibi geliyordu.</p>
<p>Christine'i gören gardiyanlar sigaralarını yere atıp omuzlarındaki tüfeğe davranarak hızla önünü kestiler. İçlerinden, siyah gözlü ve çukur yanaklı olanı, elini kaldırdı. “Stop! Dur!”&#160;Asker Almanca devam etti. “Arkanı dön ve geldiğin yere git!”&#160;Telaffuzu kabaydı, ağzından çıkan kelimeler eski Almancayla&#160;başka bir dilin karışımı gibiydi. Belki Hollandaca ya da Nor-veççe. Ama en azından birbirlerini anlayabileceklerdi.</p>
<p>“Lütfen,” dedi Christine. “Yardıma ihtiyacım var.”</p>
<p>Askerler, Christine'in yalvarışları karşısında istiflerini</p>
<p>bozmadan duruyordu. “Burada bulunman yasak,” dedi uzun boylu olanı. “Geldiğin yere dön.”</p>
<p>“Ama yardımınıza ihtiyacım var. Çok uzun bir yoldan geldim.”</p>
<p>“Burası bir Amerikan Üssü. Sadece Amerikan ordusu içeri girebilir.”</p>
<p>Kasvetli gözlerle onu izleyen diğer askerin yüzünü okumak mümkün değildi.</p>
<p>Christine askere ve gencecik yüzünde parça parça çıkan sakalına baktı. Bir çocuğunkini andıran mavi gözlerinin altında gri, mor halkalar vardı. Christine ona bakıp gülümsemeye çalıştı. Genç adam çok yorgun görünüyordu, sanki görmek istemediği çok şeye şahit olmuş gibiydi. Christine bu görünüşün,&#160;adamın daha şefkatli biri olmasından kaynaklandığını umdu.&#160;Ne söylediğini anlamasa bile... İki eliyle çantasının köşesini&#160;tutup karar vermeye çalıştı. Doğruyu söylemeli miydi, yoksa&#160;daha yetkili biriyle konuşabilene kadar beklemeli miydi?</p>
<p>“Buraya bir yanlışlık sonucu getirilen birini arıyorum.”</p>
<p>Uzun boylu asker gözlerini devirip burnunu çekti. “Evet. Tüm Almanlar böyle söylüyor.”</p>
<p>“Ama ben doğruyu söylüyorum. Babam. Aynı sizin gibi sıradan bir asker. Yalnızca sorumlu biriyle konuşmama izin verseniz...” Christine elini çantasına soktu ve el yordamıyla babasının askerlik cüzdanını aradı. “İşte, size kanıtlayabilirim.”</p>
<p>Ama adam hızlı davranıp tüfeğini ona doğrulttu. “Dur!” Yüzünü öfke ve korkuyla buruşturmuştu. “Çantanı bırak ve&#160;ellerini havaya kaldır!”</p>
<p>Christine askerin emrine uyarken kalbi göğüs kafesinde atıyordu. Adam çantayı alıp karıştırırken tüfeğini ona doğru</p>
<p>tutmaya devam etti. Çantadaki Alman marklarını gördüğündeyse Christine'e, geldiğinden beri ilk defa şüpheli gözlerle baktı.</p>
<p>Christine hızla ne diyeceğini düşündü.</p>
<p>“O paraları Amerikalı erkek arkadaşım verdi. Tren biletimin üstü. O da bir asker. Adı Jake.”</p>
<p>Adam hâlâ Christine'i inceliyordu. “Hangi bölük?”</p>
<p>“Bil... Bilmiyorum.”</p>
<p>“Seni diğer kadınların yanma atsak iyi olacak. Belki SSTerin neslini devam ettireceksindir. Buraya erkek arkadaşını darağacından kurtarmaya gelmiş olabilirsin. Belki evde&#160;beş tane küçük Nazin vardır ve sen babalarını kurtarmaya ça-lışıyorsundur.”</p>
<p>“Hayır!” dedi Christine, başını iki yana sallayarak. “Kimlikteki adam benim babam. Buraya babamı kurtarmak için geldim.”</p>
<p>Genç asker babasının askerlik cüzdanına baktıktan sonra alnını kırıştırdı ve dönüp diğer askere bir şeyler söyledi.</p>
<p>Uzun boylu asker tekrar Christine'e bakıp kaşlarını çattı. “Nazi Partisi'nden mi?”</p>
<p>“Hayır hayır.” Christine'in elleri hâlâ havadaydı. Korkudan hareket edemiyordu.</p>
<p>“Yalan söylüyorsun!”</p>
<p>“Lütfen,” dedi Christine yalvaran bir ses tonuyla. “Doğruyu söylüyorum. Size bir şey göstereceğim.” Ellerini indirmeden yavaşça yaklaştı ve kazağının kolunu sıyırdı. “Bakın ben de burada bir tutsaktım, gördünüz mü?”</p>
<p>Genç asker, Christine'in dövmeli bileğine baktıktan sonra bakışlarını utanmış gibi yere indirdi. Ve tekrar arkadaşına dönüp bir şeyler söyledi.</p>
<p>“İçeri girmene izin vereceğiz. İçeride bir çözüm bulabilirler.” Uzun boylu asker tüfeğini Christine'e doğru tutarak yana çekildi. Genç asker kapıyı açtı ve Christine'in içeri girmesine&#160;izin verdi. İçeride bekleyen başka bir asker daha vardı. Genç&#160;olan, içerideki askere bir şeyler söyledikten sonra Christine'e&#160;çantasını uzatıp hızlı bir şekilde başını salladı. Christine minnetini göstermek için güçsüz bir şekilde gülümsedikten sonra&#160;kapıda bekleyen asker tüfeğini kaldırdı ve Christine'i gözu-cuyla izleyerek kampa soktu.</p>
<p>Christine yutkundu ve elini çalkalanan midesinin üzerine koydu. Krematoryum ateşinin kötü kokusu hâlâ burnunda,&#160;gardiyan ve tutsakların bağırışları hâlâ kulaklarındaydı. Arkasını dönüp koşmamak için kendini zor tuttu. Uzakta göz alabildiğince uzanan, dev tabutlara benzeyen, sıra sıra dizilmiş&#160;kara barakaları gördü. Kollarını kamına sardı ve gaz odalarıyla krematoryumun yanından geçmek zorunda kalmaması için&#160;dua ederek dimdik ileri baktı.</p>
<p>Çok şükür, hapishaneden ayrı bir bölümde bulunan eski SS antrenman sahası ve gardiyan barakalarına doğru gidiyorlardı. Tabii, bu sadece bir tahmindi, çünkü Christine daha önce&#160;buralara hiç gelmemişti. Fakat büyük tuğla binanın köşesini&#160;döndüklerinde Christine tek bir adım daha atamadı.</p>
<p>Tam önünde, uzun elektrikli çitler ve tel örgülerle çevrili çamur içinde bir alan vardı. Telli bölge, yine tel örgülerle hayvan kafesleri gibi küçük bölmelere ayrılmıştı. ‘Kafeslerin' içinde kir ve çamurda oturan, uyuyan ya da ayakta dikilen on binlerce adam vardı. Yağmurdan sırılsıklam olmuş,&#160;titreyen adamların battaniyeleri ya da korunacak herhangi bir&#160;şeyleri yoktu. Hatta bazıları botsuz ve ceketsizdi. Çoğu hâlâ</p>
<p>üniformalarından kalan paçavraları giyiyordu. Hepsinin üzerinde Hitler'in savaş makinesi bölük ve rütbelerinin giydiği o renklerden vardı; siyah, gri pantolonlar ve yeşil ceketler...&#160;Christine adamlardan bazılarının gözünün önünde öleceğini&#160;sandı. Üşüdükleri ve ıslandıkları belli oluyordu. Hepsi perişan bir haldeydi. Çitin yakınındaki iskelet adamlar titreyen&#160;parmaklarını, dikkatli bir şekilde, elektrikli çitin altındaki küçük boşluktan uzattı ve telin diğer tarafındaki çimleri koparıp&#160;ağızlarına soktu. Birkaçı yemek ve su için yalvarıyordu.</p>
<p>Christine bir an sersemledi. Hissettiği sersemlik yüzünden öyle sallanıyordu ki neredeyse dizlerinin üzerine düşecekti.&#160;Aniden yaşadıklarının uzun bir rüya olduğunu sandı. İşte yine&#160;Dachau'da tutsaktı. Elini kulağının arkasındaki yaraya götürdü. Uzayan yumuşak, ipeksi saçlar yerine diken diken saçlara&#160;dokunacağından öyle emindi ki. Parmaklarına değen yumuşacık saçlar içini rahatlattı. Yine de emin olmak için parmaklarına doladığı saç tutamını çekti. Kafatasında hissettiği acı&#160;onu bir an olsun gördüğü manzaradan uzaklaştırdı. Ama acı&#160;kısa bir süre sonra yok oldu ve onu yine karşısındaki binlerce&#160;tutsakla baş başa bıraktı.</p>
<p>Christine babasını bulmak için kirli, umutsuz yüzleri tek tek ararken aklından geçen tek bir soru vardı. Bu da nesi böyle, bunların hepsi SS mi?</p>
<p>Asker tüfeğini kaldırarak devam etmesi için Christine'e bağırdı.</p>
<p>Büyük tuğla binanın yanında doğal taş ve geniş tahtalardan yapılmış daha küçük bir bina vardı. Kapının üzerinde, kırmızı&#160;bir çemberin ortasında büyük, beyaz bir A harfi bulunuyordu. Altında da Savaş Suçluları Şubesi, Yargı Hâkimi Bölümü,</p>
<p>Amerika Birleşik Devletleri Ordusu Üçüncü Kumanda Merkezi yazıyordu. Aralık kapının dışında, çelimsiz Almanlardan oluşan bir dizi tutuklu vardı. Christine sıska suratların hepsine tek tek baktı, ama hiçbiri tanıdık gelmedi. Tutsaklar içeri&#160;alındığında yüzleri zorla duvara döndürüldü. Açlıktan ölen&#160;tutsakların ve üst üste yığılan cesetlerin bulunduğu kamp fotoğrafları tam göz hizalarındaydı.</p>
<p>Asker, Christine'i sıra sıra hücrelerin bulunduğu uzun, rutubetli bir koridora soktu. Hücre kapıları fotoğraf çekip notlar alan gazeteciler için açık bırakılmış gibiydi. Her yerde Amerikan askerleri vardı. Hücrelerinde kir ve kan içinde kıvrılan&#160;Alman tutuklular ise inim inim inliyordu. Christine her hücrenin önünde elinden geldiğince çok durup içeride sorgulanan&#160;kişinin babası olup olmadığını görmeye çalıştı. Ama gördüğü&#160;buruşmuş suratları teşhis etmek imkânsızdı.</p>
<p>Koridorun sonunda, asker tek elini kaldırarak Christine'e, başka bir askerin nöbet tuttuğu kapıda beklemesini işaret etti.&#160;İlk asker gittikten sonra yağlı saçlı, gömleksiz bir adam hücre kapısından fırladı ve Christine'in ayaklarının dibine düştü.&#160;Christine korkudan çantasını göğsüne yapıştırıp sırtını kapıya&#160;dayarken adam yerden kalkmaya çalışıyordu. Nihayet kalka-bildiğinde, titreyerek duvardan destek aldı ve vurulmayı bekler gibi ellerini havaya kaldırdı. Ayağında siyah, uzun botları,&#160;üzerinde eski, yırtık bir siyah pantolon vardı. Christine tanıma&#160;ihtimalini düşünerek adamın yüzüne baktı ama onu daha önce&#160;hiç görmemişti. Başını çevirdiğinde, başka bir hücrenin içini&#160;direkt görebildiğini fark etti. İçerideki subay sorgusunu henüz&#160;bitirmişti.</p>
<p>“Kalk!” diye bağırdı subay Almanca. “Ayağa kalk!”</p>
<p>Hücredeki adam yere saçılan kanın içinde yatıyordu. Düğmeleri açılan yeşil ceketinin üzeri koyu lekeler içinde kalmıştı. Kalkmaya çalışarak taburenin köşesine tutundu. İkinci denemesinden sonra ayağa kalkmayı başardı ve el yordamıyla subaya uzanmaya çalışarak inledi.</p>
<p>“Neden işimi bitirmiyorsun?”</p>
<p>Asker onu itip hücrenin kapısını sertçe kapadı.</p>
<p>Kapının nihayet açılmasıyla birlikte Christine içeri alındı. Christine odaya girerken midesi çalkalanıyor, bacakları titriyordu. Bir asker çantasını alıp içini yere boşaltırken başka&#160;bir asker ellerini kaldırtıp Christine'i, göğüslerinin altı ve bacaklarının içi olmak üzere, baştan ayağa aradı. Üzerinde ALBAY HENSLEY yazan bir isim levhasının bulunduğu metal&#160;bir masanın arkasında gri saçlı bir albay oturuyordu. Kırışmış yüzündeki siyah çerçeveli gözlüğüyle önünde dağ olmuş&#160;belgelere göz gezdiren albay, başını kaldırmadan Christine'in&#160;anlamadığı bir şeyler söyledi.</p>
<p><sup><a href="#footnote1">1</a></sup></p><a id="bookmark0"></a>
<p> Father olan İngilizce kelime ‘baba' anlamına gelmektedir. (Çev. N.)</p>
<p><sup><a href="#footnote2">2</a></sup></p><a id="bookmark1"></a>
<p> Help olan İngilizce kelime ise ‘yardım edin' anlamındadır. (Çev. N.)</p>
</body>
</html>