<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1>saati izlemek yerine tepelere tırmanıp büyükannesiyle büyükbabasının evlilik yıldönümleri için alp gülü ve alpyıldızı&#160;aramaya karar vermişti.</h1>
<p>“Ama ailen burada olduğunu bilse ne düşünür?”</p>
<p>“Hiçbir şey.” Isaac hızlandı, ardından yüzünü Christine'e dönüp geri geri yürümeye başladı. Ayaklarım her seferinde,&#160;sanki Christine üzerine basacakmış gibi tam zamanında geri&#160;çekiyordu. Muzırca gülümsemesi Christine'i o kadar etkilemişti ki kızın dudaklarında bir tebessüm belirdi.</p>
<p>Christine, Isaac'in saatlerce kitap okuyup ders çalıştığından, çimlerle kaplı tepeciklerde yetişen vahşi çilek ve fındıkların Latince isimlerini ezbere bildiğinden emindi. Dahası, uçarken bile görse her kuş türünü ve yumuşak toprakta pençe&#160;izini bırakmış diğer hayvanların cinsini ayırt edebilirdi. Fakat&#160;tüm bilgisini, kitaplardaki resimlere borçluydu. Christine'in&#160;bildikleri ise halkın içinde geçirdiği yıllar boyunca yaptığı gözlemlerden geliyordu. Christine, çocukluğunu Rolling&#160;Hills'i ve memleketi Hessental'ı saran karanlık ormanları keşfederek geçirmişti. Her ırmak, her dönemeçli yol, her yaşlı&#160;ağaç ve mağara ondan sorulurdu. Babası sabırla ona zehirsiz&#160;mantarları nasıl ayırt edeceğini öğretmişti. Ve bir ev işi haline&#160;gelmeye başlayan sabahın erken saatlerinde mantar toplama,&#160;sonradan hobisi olmuştu. Köyden kaçmaya, tarla kenarlan boyunca yürümeye, raylardan karşıya geçmeye ve dar, ağaç kaplı yollarda kesişen at arabası izlerini takip etmeye bayılırdı.&#160;Yalnız başına geçirdiği saatler düşüncelerini özgür bırakması&#160;için bir fırsattı.</p>
<p>Christine, ormanın ortasında bulunan, on üçüncü yüzyıldan</p>
<h3>kalma büyük kilise kalıntısına kaç kez tırmandığını, yıkılmak üzere olan üç duvarla çevrili yumuşacık otlarla kaplı güvenli&#160;sığınağında kaç kez hayallere daldığını sayamamıştı. Artık&#160;destekleme özelliğini kaybetmiş kemerli payandaları ve&#160;boş pencereleriyle kilise, yemyeşil dallar, uysal gökyüzü ve&#160;hilalin beyazlığında parlayan yıldızlar için taş bir çerçeveden&#160;farksızdı. Christine sık sık eskiden adak taşının bulunduğunu&#160;düşündüğü yerde durur, kilise kemerinin altında dua edenleri,&#160;evlenenleri, ağlayanları hayal etmeye çalışırdı. Beyaz zırhlı&#160;şövalyeler, uzun sakallı pederler, üzerleri mücevherlerle kaplı&#160;baron eşleri ve arka tarafta bekleyen hanımefendiler gözünde&#160;canlanırdı.</h3>
<p>Tepenin zirvesine çıkmayı en çok yazın, güneşin erken doğduğu zamanlarda severdi. Erken saatlerde çiğ, toprağın&#160;kokusunu ortaya çıkarır, çamın mis kokusunu havaya yayardı.&#160;Kışın ilk günü de Christine için çok özeldi. Dünyanın aniden&#160;sessizliğe bürünmesi, yeni düşen karın, kesilmiş sarı buğdayların ve grimsi çıplak dalların üzerini örtmesi hoşuna gidiyordu. Yemyeşil, yüksek tepelerin derinliklerinde saklı, güneşin&#160;küflü tabanına güçlükle değdiği ormanda kendini evinde hissederdi. Isaac'in evi ise kasabanın diğer uçundaydı. Bauerman&#160;Ailesi'nin evinin etrafına duvarlar örülmüş, demir kapıların&#160;önü çim çitlerle çevrelenmişti. Devasa kapıların üzerindeki&#160;eski kemerlerde, aslanağzı ve orta çağa ait aziz motifleri vardı.</p>
<p>“Peki, Luisa Freiberg ne düşünür?”</p>
<p>“Bilmiyorum,” dedi Isaac, Christine'in yanma gelirken. “Umurumda da değil.”</p>
<p>O sabah Isaac, Christine kapının büyük, demir mandalını çekene kadar arkasındaki taş basamaklarda beklemişti. Christine, onun Schellergasse Sokağı'ndaki evlerinin önüne geleceğini&#160;bilseydi, ayak bileklerine kadar uzanan taba rengi paltosu yerine,&#160;pazar günleri giydiği montunu giyerdi. Aslında üzerindeki palto,&#160;çok sevdiği büyükannesinin Noel hediyesiydi. Kalındı, üstelik sıcacık tutuyordu, ama sert yakasından ve yıpranmış ceplerinden&#160;bunun önceden bir battaniye olduğu açıkça belli oluyordu.</p>
<p>Christine, Isaac'i ormana doğru sürüklerken altına giydiği eski kıyafetlerin görünmediğinden emin olmak için elini paltosunun ön kısmında, düğmelerinde gezdiriyordu. Çocukluğundan kalma elbisenin büzgülü kolları çok kısa, dikişsiz&#160;eteği fazla yukarıdaydı. Düğmesiz, dar elbise üstünün lacivert&#160;çizgili, pamuklu kumaşı bir hayli çocuksuydu. Fanilasına taktığı askılarla tutturduğu gri, tüylü külotlu çorabının üzeriyse&#160;çalı çırpı içindeydi. Ama yürüyüşe her zaman bu kıyafetleriyle&#160;çıkardı. Çünkü hep tek başına olurdu. Ta ki bugüne kadar... Bu&#160;kılıkta, nemli eğreltiotlarının altındaki vahşi mantarlar için çamurlarda diz çöktüğünde ya da yemeklik yağ için kayın ağacı&#160;meyveleri toplarken emeklemek zorunda kaldığında, elbisesinin kirlenmesinden korkmasına gerek yoktu.</p>
<p>Ailesindeki diğer herkes gibi, Christine'in de çoğu kıyafeti basma kumaşlardan ya da paçavralardan yapılmıştı. Aslında&#160;bu durum, Bauermanların evinde çalışmaya başlayana kadar&#160;onun için bir sorun teşkil etmemişti. Zaten köylerindeki çoğu&#160;kadın ve kız onun gibi giyinirdi. Hepsinin üzerinde yıpranmış&#160;elbise ve etekler, cepleri onarılmış kolalı önlükler, ayaklarında&#160;bağcıklı yüksek ayakkabılar vardı. Ancak Christine öğle vakti&#160;Isaaclerin evine çalışmaya gittiğinde, pazar günleri için ayırdığı iki elbisesinden birini giyerdi. Bir kıyafet dükkânından,&#160;birkaç kahverengi yumurta ve keçi sütü karşılığında alınan bu&#160;elbiseler, sahip olduklarının en güzeliydi.</p>
<p>Bauermanların evinde tam on yıldır, tam zamanlı olarak çalışan Rose, kızı Christine'in bu hareketine sinirlenirdi.&#160;Ona göre bu elbiseler bulaşık, kıyafet yıkamak ya da gümüş&#160;parlatmak için değil, kilisede giymek içindi. Ama Christine,&#160;Bauermanların bej çinili mutfağına her girdiğinde annesinin&#160;ona fırlattığı sert bakışları görmezden gelir, güzel elbiselerini giymeye devam ederdi. Hatta bazen, temiz bir şekilde geri&#160;getireceğine söz vererek en yakın arkadaşı Kate'in elbiselerinden birini ödünç alırdı. İş için hazırlanırken saçlarını her&#160;zaman özenle tarar, sarı örgüsünün düzgün olduğundan emin&#160;olana kadar saçını tekrar tekrar yapardı. Bu sabah Isaac ona&#160;sürpriz yaptığında ise rastgele örülmüş saçları omzundan dökülüyordu.</p>
<p>Isaac'in üniversiteye giderken giydiği ütülü siyah pantolon, beyaz gömlek ve lacivert yeleği giymemesi Christine'in içini rahatlatmıştı. Üzerinde okul kıyafetleri yerine, çimen ve&#160;odun keserken giydiği askılı, kahverengi iş pantolonu ve mavi&#160;oduncu gömleği vardı. Aslında Bauermanlar, kasabadaki son&#160;zengin ailelerden biri olsa da Isaac'in babası çocuklarının çalışmanın önemini öğrenmelerini istiyordu. Bu yüzden Isaac ve&#160;küçük kız kardeşi Gabriella'ya düzenli bir şekilde iş verirdi.</p>
<p>“Ailenin ne düşüneceğini biliyorum,” dedi Christine, kırmızı toprak yola bakarak.</p>
<p>Birlikte, ince ağaçlar ve uzun fidanlarla kaplı yollardan geçerek, ormanın derinliklerine doğru ilerliyorlardı. En&#160;tepedeki elma bahçesinde, yemyeşil çimenlerin üzerinde&#160;durdular. Çayırda otlayan altı tane beyaz koyun, Isaac ve&#160;Christine'in aniden karşılarına çıkmasıyla aynı anda başlarını&#160;kaldırdı. Christine durdu ve Isaac'in hareket etmemesi için&#160;eliyle işaret etti. Koyunlar bir süre onlara baktıktan sonra&#160;otları kemirmeye devam etti. Hayvanların korkup kaçmaması,&#160;Christine'i mutlu etmişti. Tam elini indirip yürümeye başlamıştı ki Isaac elinden tutup onu aniden geri çekti.</p>
<p>Bir seksenden fazla boyu, geniş omuzları ve kaslı kollarıyla Isaac iri bir gençti. Özellikle de Christine'in miny onluğuyla kıyaslandığında... Christine, Isaac'in parlak, kestane rengi gözlerine bakarken yanaklarının kıpkırmızı olduğunu hissedebiliyordu. Zaten onun tüm hatlarını aklına kazımıştı. Alnına&#160;düşen saçlarının koyu dalgaları, sert çenesi, pürüzsüz, yanık&#160;teni ve güçlü boynu...</p>
<p>“Ne düşüneceklerini nereden biliyorsun?” diye sordu Isaac gülerek. “Kek yiyip kahve içerken mi konuştunuz?”</p>
<p>Christine gülümsedi. “Nein.' Annen beni kahve içmeye davet etmedi ki.”</p>
<p>Isaac'in annesi Nina, adil ve cömert bir işverendi. Özellikle de Christine'in evine elmalı kurabiye ya da erikli kek yollama konusunda. Başlarda Rose, hediyeleri geri çevirmeyi&#160;denemiş, ama çabalan boşa çıkmıştı. Nina her seferinde başını iki yana sallıyor ve aynı fırsatlara sahip olamayan insanlara yardım etmenin kendisini iyi hissettirdiğini söylüyordu.&#160;Christine Te birlikte eve sık sık kahve de gönderirdi. Üstelik&#160;Bauermanların evinde her zaman kahve çekirdeğinden yapılan gerçek kahvelerden bulunurdu. Fakat en güzel porselenleriyle, hizmetçilerle karşılıklı kahve içmek Nina Bauerman'ın&#160;prensipleri arasında yoktu.</p>
<p>* Alm. Hayır. (Çev. N.)</p>
<p>“Annem, sen ve Luisa hakkında bir anlaşma yapıldığını söyledi.” Isaac güçlü, sıcak elleriyle Christine'in ellerini tutunca genç kızın tüm dikkati dağılmıştı. Christine ellerini çekip tekrar yürümeye başladığında kalbi güm güm atıyordu.</p>
<p>Isaac, Christine'in peşinden koştu. “Anlaşma falan yok. Kimsenin ne düşündüğü de umurumda değil. Ayrıca bildiğini&#160;sanıyordum, Luisa, Sorbonne Üniversitesi'ne gidecek.”</p>
<p>“Ama dönecek, değil mi? Annem dedi ki... Bayan Bauer-man sürekli, ‘Bu gece en güzel takımları çıkar Rose, yemeğe Luisa ve ailesi geliyor,' diyormuş. Hatta daha geçen hafta ‘Luisa'nın doğum günü, lütfen soslu ringa yapmak için en leziz balıkları al. En sevdiği yemek,' demiş. Ayrıca öğlen kahvesinde, Isaac ve Luisa'nın yan yana oturduğundan da emin&#160;ol diyormuş.”</p>
<p>“Tek sebebi ailelerimizin yakın olması. Annem ve Luisa'nm annesi birlikte büyümüş.”</p>
<p>“Aileleriniz birlikte olmanızı...”</p>
<p>“Annem benim ne hissettiğimi biliyor. Luisa da öyle.”</p>
<p>“Peki ya baban?”</p>
<p>“Babam bir şey diyemez. Annem tam bir Yahudi sayılma-dığı için babamın ailesi nişanlanmalarına karşı çıkmış. Ama o ailesini yok sayıp annemle evlenmiş. Bu yüzden bana ne&#160;yapacağımı söylemez.”</p>
<p>Christine ellerini paltosunun ceplerine soktu. “Ya sen?”</p>
<p>“Güzel bir kızla, güzel bir günde yürüyüş yapmaktan zevk duyuyorum. Bunda yanlış bir şey var mı?”</p>
<p>Isaac'in kelimeleri Christine'i baştan aşağı titretmeye yetmişti. Christine arkasına döndü ve tepeden aşağı inmeye başladı. Eğri büğrü elma ağaçlarından oluşan son sırayı geçti ve kalın bacakları eğimli toprağa gömülmüş tahta banka oturdu.&#160;Ellerinin ve dizlerinin nasıl titrediğini Isaac'in fark etmemesini umarak uzun paltosunu bacaklarının etrafına sardı. Kısa&#160;süre sonra yanına gelen Isaac de dirseklerini bankın kısa sırtına dayayıp bacaklarını uzattı.</p>
<p>Oturdukları yerden, istasyonun önündeki tren raylarını görebiliyorlardı. Raylar, tepelere paralel bir şekilde ilerlemeden hemen önce, geniş virajlar halinde kıvrılıyordu. Rayların ötesinde görünen düzgünce sürülmüş topraklar, yemyeşil vadinin&#160;sonunda toplanan köye kadar uzanıyordu. Bacalardan çıkan&#160;odun dumanları, sonbaharla birlikte yaprakları kırmızı, san ve&#160;altın renklerine dönen ağaçlarla kaplı tepelere doğru yükseliyordu. Kasabanın merkezine doğru ilerleyen Kocher Nehri&#160;ise gümüş bir şerit gibiydi. Sarmal kıvrımlarının önü yüksek&#160;taş duvarlarla kesilen nehir, üzerinden geçen üstü kapalı köprülerle bölümlere ayrılmıştı. Tüm kasaba merkezini gören St.&#160;Michael'ın gotik kilisesinin taş kulesi de manzaraya dahildi.&#160;Doğuda, Christinelerin evinin karşısında, yüksekliğiyle tüm&#160;kiremitli çatılara hükmeden Lüteriyen Kilisesi'nin sivri uçlu&#160;kum taşı kulesi vardı. Kilisenin her kulesinden büyük, üçlü&#160;demir çanlar sarkıyordu. Gün boyu, saat başı çalan bu çanlar&#160;pazar günleri caddelerde yankılanır, insanları eskiden kalma&#160;bir adetle ibadete çağırırdı. Turuncu kiremitlerden oluşan çatı&#160;denizinin altında kalan köy, yavaş yavaş canlılık belirtileri&#160;gösteriyordu.</p>
<p>Eğri büğrü taş kaldırımlı sokaklarda, yüzyıllık çeşmelerin ve sarmaşık kaplı heykellerin arasında, çocuklar kahkahalar&#160;atarak koşturuyor, top oynayıp ip atlıyorlardı. Köy fırınından gelen taptaze ekmek kokusu, sonbaharın soğuk havasına&#160;karışıyordu. Bir tezgâhın önünde duran önlüklü birkaç kadın,&#160;taze sucukla et satın almak için bozuk paralarını sayarken, dedikodu yapıyordu. Çiftçi eşleri pazar için merkezdeki çizgili&#160;şemsiyelerin altında toplanmış, elma ve turp kasalarını düzenliyordu. Köşede, eski tahta banklarda oturan yaşlı adamlar,&#160;sıcak biralarını yudumlarken hayat hikâyelerini anlatıyorlardı. Christine'e her zaman, aceleleri varmış gibi gelirdi. Sanki&#160;önemli bir detayı unutmaktan ya da ilgiyi kaybetmekten korkuyorlardı.</p>
<p>Her ne kadar nedenini açıklayamasa da bu sahne yüzünden Christine'in içi aşk ve hüzün karışımı bir duyguyla doldu. Bugüne kadar bunu kimseye söylememişti, ama bazen burada yaşamayı sıkıcı buluyordu. Her şey, sonu çoktan yazılmış&#160;bir kitap gibiydi. Mesela, herkes ay sonunda Sonbahar Şarap&#160;Festivali'ni kutlamak için kasaba merkezinde toplanılacağım&#160;biliyordu.</p>
<p>Yine de Christine tepeleri, üzüm bağlan ve kaleleriyle birlikte memleketinin eşsiz güzelliğinin de farkındaydı. Dünya üzerinde, bu kadar sevip kendini bu kadar güvende hissedebileceği başka bir yer olamayacağından emindi. Bu yüzyılda şa-raplan ve tuzlu su kaynaklanyla ünlü eski Schwabisch köyü,&#160;aile ve evin simgesi olarak görülürdü. Christine burada yerini&#160;bilirdi. Aynı kız kardeşi Maria'yla, küçük erkek kardeşleri Heinrich ve Kari gibi, o da nereye ait olduğunun farkındaydı.</p>
<p>Ta ki bugüne kadar...</p>
<p>Isaac'in aniden kapısında belirmesi, hazine haritasında saklı bir ipucu, bilinen yolda bulunan yeni bir sapak gibiydi.&#160;Bir şeyler değişmek üzereydi. Christine suratına çarpan soğuk, sonbahar rüzgârında bunu hissedebiliyordu.</p>
<p>Christine huzursuz bir şekilde ayağa kalktı, en yakın ağaca uzandı ve iki parlak elma koparıp tekini Isaac'e attı. Isaac elmayı havada kapıp cebine koydu. Ardından Christine'e yaklaştı. Christine, uzun paltosunu elleriyle çekiştirerek önünü&#160;kapadı ve ağaçların dizili olduğu bir sıradan diğerine koşmaya&#160;başladı.</p>
<p>Isaac bağırarak peşinden koştuktan kısa bir süre sonra Christine'i yakalayıp belini kavradı ve kızın ayaklarını yerden kesip döndürmeye başladı. Güçlü kollarının arasında bir&#160;çocuk taşıyor gibiydi. Dört bir yana kaçışan ürkmüş koyunlar,&#160;nefes nefese köşedeki meşenin altına toplanmış onları izliyorlardı. Nihayet Isaac, Christine'i döndürmeyi bıraktı. Christine kahkahalar içinde kaçmaya çalışsa da Isaac'in kollarından&#160;kurtulamamıştı. Tam pes etmişti ki Isaac onu yavaşça yere indirdi. Ayakları yere değene kadar Christine'in bedenini sımsıkı tutmuştu. Christine, Isaac'in gözlerine bakarken kalbi güm&#160;güm atıyor, dizleri titriyordu. Isaac birden, Christine'in kollarını arkasında birleştirdi ve onu kendine çekti. Christine ciğerlerini Isaac'in sarhoş edici kokusuyla doldurdu. Yeni kesilmiş&#160;odun, baharatlı sabun ve taze çam... Yutkundu. Dudaklarında&#160;Isaac'in sıcak nefesini hissedebiliyordu.</p>
<p>“Luisa'yla olmak istemiyorum. Benim için kız kardeşimden farksız. Hem ringa balığını da çok seviyor. Yakında balık gibi kokmaya başlayacak.” Isaac'in gülümsemesiyle, Christine bakışlarını aşağı indirdi.</p>
<p>“Ama bizim dünyalarımız çok başka,” dedi Christine usulca. “Annem...”</p>
<p>Isaac, Christine'in çenesini kaldırdı ve parmaklarını dudaklarına koydu. “Bunun hiçbir önemi yok.”</p>
<p>Öte yandan Christine önemli olduğunu biliyordu. Belki onun için olmayabilirdi, belki Isaac için de önemli olmayacaktı. Ama bu durum bir gün, bir yerlerde karşılarına çıkacaktı. Christine'in annesine göre, Isaac gibi bir çocuktan ilgi&#160;beklediği için Christine vaktini boşa harcıyordu. O, zengin bir&#160;avukatın oğluydu. Christine'in babasıysa fakir bir duvar ustasıydı. Isaac'in annesi gül yetiştirip hayır kurumlan için bağış&#160;toplarken, Christine'in annesi onların yerlerini ovup çamaşırlarını yıkıyordu. Isaac tam on iki yıldır okula gidiyordu. Ve&#160;şimdi üniversitedeydi. Henüz karar vermemiş olsa da bir doktor ya da avukat olacaktı. Christine de okulu severdi, aslında&#160;son haşatı toplamak ya da çiftçilerin tarlalarından patates böceklerini ayıklamak için arkadaşlarıyla birlikte okulu bırakana&#160;kadar notları da iyiydi.</p>
<p>Christine geçmişe baktığında, bu kadar çabalamış olmasını gülünç buluyordu. İçinde, öğretmen ya da hemşire olmak gibi aptalca umutlar beslemişti. Sekiz yıldan sonra okula devam edebilmenin para gerektireceğini on bir yaşma kadar anlayamamıştı. Bu gerçeği anlayabilecek olgunluğa eriştiğinde&#160;ise iyi bir anne ve çalışkan bir ev hanımı olmaktan başka bir&#160;umudu kalmamıştı. Köydeki birçok aile gibi onun ailesinin&#160;de okula ayırabilecek fazladan parası yoktu. Büyükannesi&#160;her zaman, nereye ekilirsen orada çiçek açarsın, derdi. Ama&#160;Christine'in kökleri tez canlıydı, daha verimli bir toprağa ekil-seydi ne olacağını merak ediyordu.</p>
<p>Christine ütü masasının önünde Isaac'in babasının gömleklerini kolalarken, Isaac ona klasik müzikten, kültür ve siyasetten bahsederdi. Bahçede çalışırken de sohbet için yanma geliyordu. Bir keresinde Christine'e, opera ve tiyatro için Berlin'e</p>
<p>gittiğini söylemişti. Afrika, Çin, Amerika, tüm dünyayı anlatır, sanki kendi gözleriyle görmüş gibi yerler ve insanlar için renkli betimlemeler kullanırdı. Ayrıca akıcı bir şekilde İngilizce de konuşabiliyordu. Hatta Christine'e de birkaç kelime&#160;öğretmişti. Bazılarını iki kez olmak üzere aile kitaplığındaki&#160;her kitabı okumuştu.</p>
<p>Fakat değişmeyecek bir gerçek vardı ki Bauermanlar Ya-hudiydi. Isaac'in babası, Abraham gerçek bir Yahudiydi. Karısı Nina ise hem Yahudi hem Lüteriyendi. Bauerman Ailesi'nin dini sorumlulukları yerine getirmemesinin pek bir önemi yoktu, köydeki çoğu insan onları Yahudi olarak görüyordu. Ve&#160;Nazi Partisi üyeleri de onları Yahudi olarak kabul etmişti. Isaac babasının, dinlerini benimsemelerini istediğini söylemişti.&#160;Ama annesinin, birinin kurallarına sadık kalmak için zamanı&#160;ya da hevesi yoktu. Yani ne Yahudiliği baskın geliyordu ne&#160;Lüteriyenliği. Bu yüzden Isaac ve kız kardeşini, kendi kararlarını verebilecek yaşa gelmeden önce seçim yapmaları için&#160;zorlamayacağını belirtmişti. Yine de Nazilerin gözünde hepsi&#160;Yahudiydi. Ve sırf o Hristiyan, Isaac Yahudi diye, Christine&#160;köydeki bazı insanların bu duruma sıcak bakmayacağından&#160;adı gibi emindi.</p>
<p>“Neden bu kadar üzgünsün?”</p>
<p>Christine gülümsemeye çalıştı. “Değilim.” Isaac dudaklarını yavaşça yaklaştırdı ve Christine'i öptü. Christine heyecandan nefes bile alamıyordu.</p>
<p>Baş döndürücü birkaç dakikadan sonra Isaac soluk soluğa geri çekildi. “Sana söylemiştim. Luisa nasıl hissettiğimi biliyor. Hatta&#160;ailelerimizin bizi bir araya getirmek için canla başla savaşmasına sadece gülüyoruz. Sana olan duygularımı da biliyor ve benim</p>
<p>mutlu olmamı istiyor. Bu arada bir itirafta bulunacağım, aslında seni görmeye gelmemin bir sebebi var. Babam vereceğimiz partiye bir kız arkadaşımı davet etmeme izin verdi. Ama cevabın&#160;olumlu olmazsa, kendimi tam bir aptal gibi hissedeceğim.”</p>
<p>Christine gözlerini iri iri açarak Isaac'e baktı. Göğsünden fırlamak üzere olan kalbi, ona korku içinde zıplayarak çimenlerin öbür tarafına geçen koyunları hatırlatmıştı.</p>
<p>Bauermanların aralık ayı partisi köydeki memurların, yüksek rütbeli çalışanların, avukatların toplandığı tek sosyal akti-viteydi. Yakın şehirlerdeki nüfuzlu kimseler her partide illaki boy gösterirdi. Christine partiye katılanlarm hiçbirini tanımıyordu, zaten onun çevresi fabrika işçilerinden, çiftçilerden,&#160;kasaplardan ya da duvar ustalarından ibaretti.</p>
<p>Ancak geçen yıl annesine yardım eden Christine, pahalı peynirleri, şeritler halinde kesilmiş siyah havyarlı çiğ sebzeleri&#160;ve soslu galetaları hazırlamıştı. Hazırladığı tabaklan koridorun&#160;ucundan hizmetlilere uzatırken, gördükleri ve duyduklan karşısında büyülenmişti. Gördüğü renkli manzara, ona okuduğu peri&#160;masallannı hatırlatmıştı. Keman sesi, odanın dört bir yanında&#160;yankılanıyordu. Ağızlanna kadar şarapla dolu kristal kadehler&#160;ışıl ışıl parlıyordu. Davetliler en şık smokinleri ve uzun, parlak&#160;gece elbiseleriyle vals yaparken, soğuk kış bahçelerindeki köklerinden kopanlıp bu gösterişli evin sıcaklığına sokulan çiçeklere&#160;benziyorlardı adeta. Parıl parıl parlayan bir şamdan, tüm odayı&#160;aydınlatıyordu. Girişteki salonda, gümüş ve altolarla kaplı, tavana kadar uzanan yemyeşil bir ağaç vardı. Annesi, Christine'i&#160;sürekli uyarıyor, buraya aptal küçük bir kız gibi büyülenip ağzım&#160;bir karış açması için değil, çalışması için geldiğini hatırlatıyordu.</p>
<p>Şimdi ise Isaac, onu köyün en büyük partisine davet</p>
<p>ediyordu. Hem de gümüş tepsilere sandviç ve içecek dizmesi için değil, şık gece elbiseleriyle süzülen kadınlardan biri olması için... Isaac'in teklifi bir süre cevapsız kaldı. Christine&#160;ne diyeceğini bilemiyordu. Aşağıdaki vadide yankılanan ritmik balta sesi, Christine'in tereddüdünü vurgular gibiydi. Trenin köy istasyonuna vardığını haber veren tiz çığlığı nihayet&#160;Christine'i daldığı düşüncelerden çekip aldı.</p>
<p>“Ee, bir şey söylemeyecek misin?”</p>
<p>Christine gülümsedi. “Caddenin karşısından izlerdik...”</p>
<p>“Nasıl yani?”</p>
<p>“Sizi izlerdik işte. Kız kardeşim Maria ve en yakın arkadaşım Kate'le birlikte. Gösterişli kıyafetleriyle otomobillerinden inen zenginleri izlerdik. Sen ve Gabriella kapıda misafirleri&#160;karşılardınız.”</p>
<p>“Iyy,” dedi Isaac, gözlerini devirerek. “Orada dikilmekten her zaman nefret ettim. Tüm kadınlar sarılmak istiyor. Adamlar&#160;da köpekmişim gibi kafamı okşuyor. Artık çoğundan uzunum,&#160;ama hâlâ ısrarla omzuma vurup beni ya da babamı övüyorlar.”</p>
<p>“Ama siyah smokininin içinde çok yakışıklı görünüyordun. Kate ve Maria da benim gibi düşünüyordu. Bu arada küçük Gabriella tıpkı annene benziyor. Onun da saçları kestane rengi, gözleri koyu kahve.”</p>
<p>“Bu yıl aynı şeyleri yaşamak zorunda değilim. Hem Gabriella bu işi seviyor, misafirleri tek başına karşılamak hoşuna gidecek. İlgiye bayılır.” Christine, Isaac'in yüzüne düşen gölgeye bir anlam veremedi. “Ama korkarım, bu sefer her zamanki gibi kalabalık olmayacak.”</p>
<p>“Neden?” Christine sebebinin, kendisinin davetli olmasıyla ilgili olmasından korkuyordu.</p>
<p>“Annemle babamın Yahudi arkadaşlarının çoğu ülkeyi terk etti. Yani davetiyeler, ‘gönderene iade' ya da ‘adreste bulunamadı' şeklinde işaretlenerek geri döndü.”</p>
<p>Isaac'in aniden değişen ruh hali Christine'i şaşırtmıştı. Ama bu güzel anın mahvolmasını istemediği için konuyu değiştirmeye çalıştı. “Nasıl evet diyebilirim ki? Oraya layık güzel bir elbisem yok.”</p>
<p>“Buluruz,” dedi Isaac, Christine'e yaklaşarak. “Annemin bir gardırop dolusu elbisesi var. Hepsi de birbirinden güzel.&#160;Hiçbirini beğenmezsen seni alışverişe çıkarırım. Her türlü,&#160;partinin en güzel kızı sen olacaksın.” Isaac onu tekrar öptüğünde, endişesi ve hüznüyle birlikte dünyanın geri kalanı&#160;Christine için yok oldu.</p>
<p>Yarım saat sonra Isaac ve Christine tepeden aşağı el ele inmeye başladılar. Tarlalarda çalışan çiftçiler at arabalarından&#160;gübre atıyor, büyük gri öküzlerin çektiği sabanlarla yazdan&#160;kalma buğday kalıntılarını sürüyorlardı.</p>
<p>Doğuda, köyü geçip onlara doğru yaklaşan tren geniş virajda kıvnlırken, kara vagonları bir görünüp bir kayboluyordu. Isaac&#160;kolunu Christine'in beline doladı ve birlikte yolun kenarında&#160;durup trenin geçişini izlediler. Düz raylarda hızlanan lokomotif bir şimşek gibi ilerlerken, genç kızın kıyafetleri ve saçları&#160;trenin rüzgârıyla uçuşuyordu. Christine kahkahalar eşliğinde&#160;pencerelerin arkasındaki yolculara el sallarken, hiç tanımadığı&#160;bu insanların, ne kadar uzak ve ne kadar heyecan verici yerlere&#160;yol aldığını hayal etmeye çalışıyordu. Son vagon da geçtikten&#160;sonra Christine ve Isaac, tüm yolu koşarak köye geri döndüler.</p>
<p>Christine yürürken başparmağını paltosunun cebindeki taşın pürüzsüz yüzeyinde gezdiriyor, Isaac'in söylediği her kelimeyi hatırlamaya çalışıyordu. Belinde hissettiği kolların gücünü,&#160;dudaklarındaki öpücüğün sıcaklığını hafızasına kazımak istiyordu. Böylece Kate'e her detayı anlatabilecekti. Bir an önce Kate'in&#160;yamna gitmek için bu kadar acele etmeseydi, amavutkaldınmlı&#160;sokağm köşesinde durup cebindeki taşı daha yakından inceleyebilirdi. Isaac bu kadar anlam yüklediği bir şeyi ona vermişti.&#160;Christine bunu düşündükçe yüzünde güller açıyordu. Isaac, Haller Köprüsü'nün sonunda yollan aynlmadan önce onu tekrar öpmüş, öğlen çalışmaya geldiğinde yanına uğraması için söz almıştı. Çünkü annesine, bu yıl partide çalışmayıp Isaac'le olacağmı&#160;söylerken, Christine'in yanında olmak istiyordu.</p>
<p>“Bahçede olacağım,” demişti. “Böğürtlen çalılarını kesip kireçtaşı çitlerini onaracağım.”</p>
<p>“Ama ben bahçeye nasıl çıkacağım? Evin içinden geçmek zorundayım. Annem beni bekleyecek...”</p>
<p>Christine, annesini gözünün önüne getirebiliyordu. Lekesiz, beyaz önlüğü, kızıl Fransız topuzuyla Bauermanların çinili mutfağının ortasındaki büyük, meşe masada çalışıyor&#160;olacaktı. Arkasında odun ateşiyle yanan bir ocak, cızırdayan&#160;bakır bir çaydanlık ve buharlar çıkaran güğümler... Christine annesinin, yoğurduğu hamurdan başını kaldırıp yanında&#160;duran Isaac'e -muhtemelen el ele olacaklardı- baktığında yüzünün alacağı ifadeyi hayal etti. Ya gülümseyip neler olduğunu soracaktı ya da boş bir surat ifadesiyle arkasını dönüp&#160;odun ocağının üzerindeki çaydanlıkla ilgileniyormuş gibi&#160;yapacaktı. Zaten arkasını dönerse, bu durumu tasvip etmediği belli olacaktı. Ve Christine birinin gününü mahvetmesine&#160;hiç hazır değildi. Belki de beklemeliydiler, sonuçta partiye&#160;daha aylar vardı.</p>
<p>“Brimbach Caddesi'nde, batıda kalan taş duvarda eski bir giriş kapısı var.”</p>
<p>“Ama ya biri beni görür de ne yaptığımı merak ederse?”</p>
<p>“Sadece kapıyı aç ve içeri gir. Kimse fark etmeyecek.” Isaac, elini cebine atıp çıkardıktan sonra Christine'in avucuna sert, soğuk bir şey tutuşturdu. “Al, bunu öğlen bana&#160;getirmeni istiyorum. Bu benim uğurlu taşım. Babam sekiz&#160;yaşındayken vermişti. Küçükken iyi bir koleksiyoncuydum.&#160;Ölü böcekler, salyangoz kabukları, çakıltaşları, meşe palamutları.. . Hepsini biriktirirdim. Ama bu taş çok özel. Babam&#160;Trias devrine ait olduğunu söyledi. Bak gördün mü, bir tarafında salyangoz fosili var. Belki sana saçma gelebilir, ama bu&#160;taşı her zaman cebimde taşırım. Çünkü dışarıda öğrenmem&#160;ve keşfetmem için beni bekleyen kocaman bir dünya olduğunu ilk onunla fark ettim.”</p>
<p>Christine taşı elinde döndürmüştü. Bir tarafı ipek gibi yumuşacıktı. Diğer tarafındaysa kenarlarına karmaşık bir şekilde işlenmiş yuvarlak bir desen vardı. “Bence saçma falan değil.”</p>
<p>“Bunu bana getirmelisin, yoksa şansım yaver gitmeyebilir. Elimi demir testereyle kesmemin ya da ayağıma taş düşmesinin sorumlusu olmak istemezsin, değil mi?” Isaac köprünün&#160;diğer ucuna doğru koşarken omzunun üzerinden bağırmıştı.&#160;“Bekleyeceğim!”</p>
<p>Christine hızlandı. Eve gidip üzerini değiştirmeden önce haberleri Kate'e vermek için yanıp tutuşuyordu. En yakın arkadaşı Katya Hirsch'le arasında sadece iki hafta vardı. Anneleri,&#160;onlar doğmadan önce arkadaştı. Yeni doğduklarında, pazara&#160;giden taş döşeli sokaklarda, aynı bebek arabasında uyumuşlardı. Biraz büyüdüklerinde anneleri erik toplarken, güneşli bahçede aynı battaniyenin üzerinde birlikte oynamışlardı.&#160;Ergenliklerinde saatlerce ip atlamış, Hangman Köprüsü'nün&#160;altındaki sığ sudan geçmek için birbirlerini cesaretlendirmiş, birbirlerinin saçlarını kesmiş, kendilerini ormanda gezinen canavar ve insanları kandırıp dereye düşüren kızın aptal&#160;hikâyeleriyle korkutmuşlardı. Christine bir an önce çocukluk&#160;arkadaşının yanma gidip âşık olduğunu söylemek istiyordu.</p>
<p>Christine, önünde güçlükle yürüyen orta yaşlı kadınları geçti. Hayat onları yokuşa sürüklemeden önce, bu yaşlı kadınlar da bir zamanlar yaşadıkları tutkuyu hatırlıyorlar mıdır&#160;diye merak etti. Endişenin hâkim olduğu yüzlerini koyu renkli&#160;şalların ardına gizleyen kadınlar, nasırlı elleriyle arkalarından&#160;pazar arabalarım çekiyorlardı. Tahta, küçük el arabalarında&#160;elma şarabı fıçıları ya da taze süt tenekeleri, çuval bezinden&#160;çantalarda lahana ya da patatesler vardı. Eğer şanslılarsa tavşan eti ya da tütsülenmiş domuz eti de bulunabilirdi.</p>
<p>Christine ön kapının verandasında evcilik oynayan küçük kızları hızla geçti. Kızların başlarındaki örgü şapkaların altından yumuşacık bukleler dökülüyordu. Minik kollarıyla üstü&#160;başı yırtık bez bebeklerini tutarken, hayali çaylarını içip hayali kurabiyelerini kemiriyorlardı. Bağırarak koşan al yanaklı&#160;bir grup erkek çocuğu ezik bir tenekeyi tekmeliyordu. Eskimiş&#160;ayakkabıları, yamalı kısa pantolonlarıyla yetim gibi görünüyorlardı. Christine bir an için onlara üzüldü. Aslında içindeki&#160;hüznün sebebi, çocukların yaşadığı zorluklar değildi. Onlar&#160;sıradan, gündelik hayatlarına devam ederken kendi yaşamının&#160;sonsuza dek değişecek olması içini burkuyordu.</p>
<p>Fakat bu onun suçu değildi. Büyükannesi, Almanya'nın savaş sonrası yaşadığı zor günleri, fakirliği defalarca anlatmıştı. Ülkenin mağlubiyetinden sonraki yıllarda, insanlar şalgam ve&#160;talaşlardan yapılma ekmeklerle hayatta kalmıştı. Karahumma&#160;ve tüberküloz her yerdeydi. Dükkânlarda boş raflardan başka&#160;hiçbir şey yoktu. Gerçi olsa da fark etmezdi, çünkü kimsenin&#160;patates, sabun, makama ya da iplik alacak gücü yoktu. Büyükannesi, Christine'e bir kalıp yağ almak için bir sepet dolusu&#160;parayla gittiklerini, yine de bunun yetmediğini söylemişti. Alman markı o kadar değersizdi ki çocuklara seksek ya da dama&#160;oynamaları için bozuk paralar verilirdi.</p>
<p>Şimdi bile insanlar işsiz ve açtı. Herkesin yüreği korkuyla doluydu. Halk ferahlığa hasretti. Bu devirde ne bir ekmek kabuğu ne de bir kumaş parçası, hiçbir şey ziyan edilmiyordu. Neredeyse Christine'in tanıdığı herkes aynı zorlukları</p>
<p>çekiyordu. Hatta daha zor şartlar altında yaşayanlar da vardı. Christine, kendi ailesi kadar şanslı olmayan insanların ne kadar güçlük çektiğine şahit olmuştu. En azından kendi ailesinin&#160;arka bahçesinde bir sürü tavuk ve sebze bahçesi için yeterli miktarda alan vardı. Nazi Partisi özgürlük ve ekmek vaat&#160;ederken, ekmeğin de dahil olduğu un, şeker, et ve kıyafet gibi&#160;temel ihtiyaçların stokları oldukça azalmıştı. Bir paket şeker,&#160;altı ay yetmek zorundaydı. Çavdar ununa ulaşmak hâlâ mümkünken, Rose ve büyükanne büyük somun ekmekler pişirmiş,&#160;ekmekleri güvenle korunan hazineler gibi serin şifonyerin&#160;çekmecesinde saklamışlardı. Rose çocukları kadar, tavuk ve&#160;keçileri de hayatta tutmak için var gücüyle çabalıyordu. Onların, ailesinin yaşamına devam etmesi için ne kadar önemli&#160;olduklarının farkındaydı. Bu yüzden ölü sebzeleri, meyve tohumlarını, peynirin sert kısımlarını, yarım kalmış ekmek kabuklarını, kısaca artakalan her lokmayı hayvanlara veriyordu.&#160;Özellikle de yerler kar ya da buzla kaplanıp tavukların böcek&#160;bulması zorlaştığında... Rose ailesini doyurmak için ne zaman bebek bir keçi kesse Christine ve Maria gözyaşlarına boğulurdu. Her ne kadar ağlasalar da yemeden edemezlerdi, bir&#160;daha tabaklarına ne zaman et koyulacağı belli değildi. Hafta&#160;sonları insanlar takas için şehirlerden gelir, bir düzine yumurta, bir kalıp yağ ya da cılız bir tavuk karşılığında saat, mücevher, mobilya gibi değerli eşyalar verirlerdi. Christine şehir&#160;kadınlarının, aç çocuklarını doyurabilmek için artık bulma&#160;umuduyla, çöp karıştırdıklarını bile duymuştu.</p>
<p>Bu düşüncelerden sonra Christine, annesiyle birlikte Ba-uermanların evinde kalıcı bir işe sahip oldukları için ne kadar şanslı olduklarını hatırladı. Ve içini titreten kara endişe</p>
<p>bulutları uzaklaştı. Christine'in babası Dietrich her iş bitiminde, yeni bir duvar işi bulmak zorunda kalıyordu. Bu yüzden geliri aydan aya değişirdi. Zaten son beş yıldır, inşaatlar giderek azalıyordu. Dietrich haftalardır sadece tavşan avlıyor, bir&#160;çuval patates ya da karısının tatlandırıcı olarak kullanmak için&#160;şurubun içinde kaynatacağı şeker pancarı karşılığında bir çiftçinin tarlasında çalışıyordu. Aslında büyük şehirlerde duvarcılar için daha fazla iş imkânı vardı. Ama Dietrich, yüzlerce&#160;adamın önüne geçip işi alacak kadar şanslı olsa bile, kazanacağı paranın neredeyse hepsi tren biletlerine gidecekti.</p>
<p>Geçen bir yıl boyunca, Christine yarı zamanlı olarak çalıştığı işinden kazandığı haftalıkların ailesini rahatlattığını biliyordu. Bu para sayesinde bir sandık elma ya da bir araba dolusu kömür alabiliyorlardı. Isaac'in annesi onları ayırmak&#160;için onu kovarsa ne olacaktı? Ya annesini de onunla birlikte gönderirlerse? Christine, Isaac'le arasındaki sınıf farkının&#160;eninde sonunda bir sorun yaratacağını düşünürken adımlarını&#160;yavaşlattı. Ama Isaac bunun bir önemi olmadığını söylemişti. Ona her şeyden çok inanmak istiyordu. Bu yüzden aklında&#160;dolanan kötü düşünceleri sildi ve tekrar hızlanmaya başladı.</p>
<p>Kate'in evine bir blok kala, Christine başını eğip ayakkabılarına baktı. Tepelerde gezerken, çok kirlenmemiş olmalarını umuyordu. Bunları satın alabilmek için ailesi bir seneden fazla bir süre para biriktirmişti. Alalı daha iki ay olmuştu, eğer&#160;kirlenip eskirse annesi çok öfkelenecekti. Christine'in bir önceki ayakkabıları on üç yaşından beri ayağındaydı, parmakları&#160;yıpranmış tabandan fırlayıp dikişleri açılana kadar aynı ayakkabıları giymeye devam etmişti. Yeni ayakkabıları da herkesin giydiği yüksek, bağcıklı ve kullanışlı ayakkabılardandı.</p>
<p>Ama parlak deri görüntüsü Christine'in çok hoşuna gidiyordu. Böyle ayakkabıları olduğu için sevinirken giyilmemesi gereken yerlerde giydiği, yıpranmış ayakkabılar on beş yaşındaki&#160;Maria'ya kalacağı için kendini kötü hissetti. Ayakkabıcı, küçük çekici ve cilalı elleriyle ayakkabıları tamir edene kadar&#160;Maria onları bu şekilde giymek zorundaydı.</p>
<p>Christine, yapacağı diğer işlerle birlikte ayakkabılarını da temizleyip cilalamak zorunda olduğunu fark etti. Maria,&#160;altı yaşındaki Heinrich ve dört yaşındaki Kari'a bakmak için&#160;büyükannesine yardım ediyordu. Christine kız kardeşine&#160;Isaac'ten bahsetmek istediğini hatırlayınca koşmaya başladı.&#160;Çok az vakti vardı, Kate'e öpüşmeyi ve parti davetini bile&#160;zar zor anlatacaktı. Hem eve koşup üzerini değiştirmektense,&#160;Kate'ten yeni bir elbise istemeyi umuyordu.</p>
<p>Kate'in ailesinin üç katlı evi kaldırımın en ucunda, eşit boydaki iki taş evin arasındaydı. Altı adet yeşil pencere saksısından sarkan sardunyaların kırmızı pembe taç yapraklan, evin önündeki kaldınmın üzerine dökülmüştü. Christine açık bir pencereden içeri seslenmek isteyerek başını yukarı kaldırdı, ama kırmızı panjurlu pencerelerin hepsi kapalıydı. Kapıyı tıklatıp bir&#160;adım geriledi. Parmaklarını, adeta yün eğirir gibi uzun örgüsünün üzerinde gezdirmeye başladı.</p>
<p>Christine bir an kapı hiç açılmayacak sandı. Bir süre sonra kapıyı açan Kate, sırıtarak karşısında duruyordu. Üzerinde&#160;buruşuk bir bluz, altında aşağı doğru genişleyen mavi bir&#160;etek vardı. Korsesi ve eteğinin üzerine beyaz alpyıldızlan&#160;ve mor kalpler işlenmişti. Christine, Kate'in düğün ve&#160;festivallerde giydiği elbiselerinden birini giymiş olmasını&#160;garip bulmuş, nereye gittiğini merak etmişti. Sonra Kate'in</p>
<p>beyaz, porselen cildinin kolayca kızaran kızıl kızlarda olduğu gibi pembeleştiğini, yeşil gözlerinin sulandığını fark etti.&#160;Nefes nefese gibiydi, ince kolunu yana doğru uzatmıştı. Sanki&#160;Christine'in görüş açısının dışında bir şey tutuyordu.</p>
<p>“Burada ne yapıyorsun?” dedi Kate, terli alnındaki saç tutamını iterek. Ardından yanına baktı ve yüksek, sahte bir çığlıkla kahkaha attı.</p>
<p>“Ne oluyor? Kim var?”</p>
<p>“Şu an gerçekten konuşacak vaktim yok.” Christine, içeriden bir erkeğin mırıldandığını duydu ve Kate tekrar güldü. Kate fikrini değiştirmiş olmalıydı ki Christine'e neler olduğunu anlatmaya karar verdi. “Kimseye söylemeyeceğine söz&#160;ver? Biliyorsun annem duyarsa çok kızar.”</p>
<p>Tek çocuk olan Kate, kızının üzerine titreyen hassas bir anne tarafından büyütülmüştü. Annesi baş ağrıları çeker, ani&#160;baş dönmesi nöbetleri geçirir ve iyileşmek için karanlık yatak&#160;odasında saatler geçirmek zorunda kalırdı. Kate'in babasının&#160;kendine ait bir fırını vardı. Adam, Christine'in babasından tam&#160;on beş yaş büyüktü. Ve karısının bu abartılı koruma içgüdüsüne karşı sadece gözlerini devirirdi.</p>
<p>“Söylemeyeceğimi biliyorsun.” Christine, keşke hemen eve gitseydim diye düşündü.</p>
<p>Kate, büyük bir ödül kazanmışçasına gülümseyerek genç bir adamı yanma çekti. Genç adamın açık sarı saçları darmadağınıktı, kalın dudakları kızarmış ve şişmişti.&#160;Siyah pantolonu ve lacivert yeleği, Isaac'in okula giderken&#160;giydiklerine benziyordu. Kollarını Kate'in beline sarmış,&#160;çenesini omzuna dayamış, açık mavi gözleriyle Christine'i&#160;inceliyordu.</p>
<p>“Bu Stefan Eichmann,” dedi Kate. “Biz üçüncü sınıfa giderken, o beşinci sınıfa gidiyordu, hatırladın mı? Beşinci sınıfın yaz tatilinde Berlin'e taşınmışlardı. Ama şansıma geri geldi.”</p>
<p>Christine elini uzattı. “Günaydın. Kusura bakmayın, ama sizi hatırlamadım.”</p>
<p>“Ben de seni hatırlamadım,” dedi Stefan, uzatılan eli yok sayarak. Rüya gözlü adam, Kate'i yakınına çekti ve kulağına&#160;sokuldu. Christine ellerini paltosunun ceplerine sokup Isaac'in&#160;taşını avucunun içinde okşamaya başladı.</p>
<p>Kate şakacı bir şekilde Stefan'ın dudaklarına vurdu ve onu kendinden uzaklaştırdı. “Stefan'la dün kasapta karşılaştık. Ortak çok şeyimiz olduğunu fark ettik. Bana İngilizce öğretiyor.&#160;Hem beni Berlin'e, tiyatroya götüreceğine söz verdi!”</p>
<p>“Ne kadar şanslısın,” dedi Christine. “Sizinle tanıştığıma...”</p>
<p>“Bedava bilet alabilirmiş!” diye böldü Kate, tiz bir çığlıkla. Sevinçten neredeyse zıplıyordu. “Babası eskiden orada bir tiyatro yönetiyormuş!”</p>
<p>“Babanız önemli biri olmalı...” Christine gidebilmek için bir bahane bulmaya çalışıyordu.</p>
<p>Kate bir an sustu ve dudağını ısırdı. Ardından dönüp Stefan'a baktı. “Stefan'ın babası geçen yıl hayatını kaybetti.&#160;Bu yüzden annesiyle buraya döndüler.”</p>
<p>Christine yüzünün yandığını hissetti. “Özür dilerim. Çok üzüldüm.”</p>
<p>Stefan doğruldu ve boynundaki bir kramptan kurtulmaya çalışır gibi başını iki yana salladı. “Annemle beni beş kuruş-suz bıraktı.” Söylediği kelimelere zehir katılmış gibi ağzını&#160;buruşturdu. “Benim için bir kayıp değildi.”</p>
<p>Christine ne diyeceğini bilemiyordu. Daha önce anne babası hakkında böyle şeyler söyleyen birini görmemişti.&#160;Özellikle de ölmüşse... “Öyle mi?” dedi, tekrar nasıl kaçsam&#160;diye düşünerek. “Artık gitmem gerek. Habersiz geldiğim için&#160;kusura bakmayın. Tanıştığıma memnun oldum, Stefan.”</p>
<p>“Bekle,” dedi Kate. “Sen niye gelmiştin?”</p>
<p>“Hiç.” Christine aceleyle merdivenleri inmeye devam etti. “Yarın anlatırım.”</p>
<p>“Tamam. Görüşürüz!”</p>
<p>Christine eve kadar dört blok boyunca koştu. Ardından caddenin yukarısını ikiye bölen ana yola döndü. Kate, her zaman içinden geldiği gibi davranan bir kız olmuştu. Bu yüzden&#160;tam olarak tanımadığı bir çocukla öpüşmesi Christine'i şaşırtmamalıydı. Aslında Kate'in umursamaz davranışlarında, onu&#160;rahatsız eden başka bir şey vardı. Christine, içindeki huzursuzluğun sebebini önce anlayamasa da sonra her şey netleşti.&#160;Kate'i Stefan Ta baş başa yakalamıştı, üstelik aylardır çıkan&#160;bir çift kadar samimiydiler. Yani Isaac'in onu ilk defa öpmesinin ne kadar büyük bir anlama geldiğini Kate asla anlayamayacaktı. Christine, Schellergasse Sokağı'na dönerken, belki de&#160;bunu şimdilik kendime saklamalıyım, diye düşündü.</p>
<p>Tam da o sırada dar caddede dik yokuşu tırmanmaya çalışan gübre dolu bir öküz arabası yolunu kesti. Christine olduğu yerde durdu ve evlerin etrafından dolanmanın ne kadar çok&#160;zamanını alacağını düşünerek hafifçe sızlandı. Öküz arabasını süren çiftçi, önlüğü ve çamurlu botlarıyla yerinden kalktı,&#160;ardından boyundurukları çekip yapraklı bir dalla hayvanları&#160;dürttü. Öküzler önce homurdandı, sonra toynaklarını yere vurup tepeleme dolu arabayı yokuş yukarı çekmeye çalıştı. Ancak</p>
<p>santim santim ilerleyebiliyorlardı. Çiftçi, Christine'i görünce ona yol vermek için durdu. Christine'in içi rahatlamıştı, minnettarlığını göstermek için başıyla selam verdi. Gübre kokusunun saçlarına sinmesinden korkuyordu, bu yüzden hızla öne&#160;atıldı. Bu iğrenç kokudan, elinden geldiğince uzak durmaya&#160;çalışarak arabayla yıkık bir ahırın arasında sıkışıp kaldı.</p>
<p>O sırada Christine, arka köşesi ailesinin odunluğuyla bitişen harabe ahırın kuru kerestelerinin üzerinde bir afiş fark etti. Oysa sabah evden çıktığında, ahırın duvarlarında hiçbir şey yoktu. Üzerinde yazılanları okumaya başladı:&#160;“İmparatorluk'un İlk Vatandaşlık Yasası Düzenlemesi” Christine, öküzleriyle birlikte gıdım gıdım ilerleyen çiftçinin uzaklaşmasını bekledi, ardından dönüp siyah beyaz afişi tekrar&#160;okudu.</p>
<p>Başlığın altında kalın bir yazı vardı. “Yahudiler İmparatorluk vatandaşı olamayacak.” Afişin tam ortasına basitçe kadın, adam ve çocuk figürleri çizilmişti. Üzerinde ise “Kim&#160;Alman vatandaşı, kim Yahudi?” yazıyordu. Yahudiler siyahla,&#160;Almanlar beyazla, hem Alman hem Yahudi olanlar griyle boyanmıştı. Bir soyağacı çizilmiş, siyah, beyaz ve gri renklerle&#160;kimin Alman vatandaşı, kimin Yahudi olduğu şemayla gösterilmişti. Şemanın altında bankalar, postaneler, restoranlar&#160;vardı. Ve bir yazı: “Yasak!” Siyah ve gri renktekiler kapının&#160;dışında duruyordu. Christine uyarıyı okudu: “1,2 ya da 3. bölümdeki yasaklara karşı gelenler ağır bir şekilde cezalandırılacak, hapse girecek ya da para ödeyecek.” En altta ise parag-raflarca dipnot yer alıyordu.</p>
<p>Isaac, Yahudiler için işlerin değişeceğini söylemişti. Ama Christine bunu hiç ciddiye almamıştı. Memleketlerinde</p>
<p>sıradan ve huzur dolu bir hayatları vardı, yeni bir başbakanın bunu nasıl değiştireceğini bir türlü anlayamıyordu.</p>
<p>Başlarda, Isaac'in babası ve gelen misafirleri -amcalar, büyükbabalar, kuzenler- Hitler'in, Cumhurbaşkanı von Hindenburg, Şansölye von Papen, aristokrat üst sınıfın muhafazakâr üyeleri, büyük bankacılar ve fabrikatörlerden güç alan başka bir kirli siyasetçi olduğunu düşünmüşlerdi. Bu adamlar,&#160;Hitler'in cumhuriyete son verebilecek bir pozisyona geçmesini ve Almanya'nın, Kaiser günlerine dönmesini istiyorlardı.&#160;Ama başbakan, kendini ve yandaşlarını hukukun üstünde tutan&#160;bir diktatör olmaya başlamıştı. Ve şimdi bu gücü, Yahudileri&#160;haklarından alıkoymakta kullanıyorlardı. Birkaç ay önce, bir&#160;Yahudi'nin kimlik taşıması gerekeceği ya da tüm mal varlığını&#160;ve işlerini kayıt altına almak zorunda olacağı kimsenin aklına&#160;gelmezdi. Ve sonunda, Bauermanların evinde geçen fikir alışverişleri yerini fısıltılara bırakmıştı. Çünkü bu tarz konular,&#160;artık sesli bir şekilde tartışılmayacak kadar tehlikeliydi.</p>
<p>Christine dişlerini sıkarak afişe bakarken çenesinin sinirden nasıl gerildiğini hissedebiliyordu. Bu sırada gübre arabası tepeye ulaşmış, köşeyi dönüyordu. Christine caddenin başına&#160;geri koştu ve iki tarafı kolaçan etti. Gözleri binalar, yüksek&#160;çitler, taş, tahta ve alçı cepheler olmak üzere ana yol üzerindeki tüm düz zeminleri tarıyordu. Elini kalbinin üzerine koydu,&#160;kalbinin duracağından öyle emindi ki... Yüzlerce bahçe duvarı&#160;afişlerle kaplıydı, ama Kate ve Stefan'ı düşünmekten hiçbirini&#160;fark edememişti.</p>
<p>Christine tekrar ahır duvarındaki afişin yanına döndü ve boyanmış insan figürlerini inceleyerek, uzun bir süre Isaac'in&#160;ailesini düşündü. Bildiriye göre, büyükannesi ya da büyük-</p>
<p>babası Yahudi olanlar, ikinci derece karma ırk sayılıyordu. Dinin gereklerini yerine getirmeyen, bir Yahudi'yle evli olmayan, ama hem büyükannesi hem büyükbabası Yahudi olan biri&#160;ise birinci derece karmaydı. Isaac'in üç büyüğü de Yahudiydi.&#160;Yani Isaac, tam bir Yahudi sayılıyordu.</p>
<p>Ama Bay Bauerman saygın bir avukattı. Gerçi bunun pek bir önemi yoktu. Daha geçen gün Isaac, Stuttgart'tan bir Nazi&#160;subayının kanuni işlerini yapmak zorunda olduğu için babası adına ne kadar üzüldüğünden bahsetmişti. Bunlar, Isaac ve&#160;ailesinin restoranlara, bankalara giremeyeceğini söyleyenlerle&#160;aynı kişiler miydi? Christine, Isaac'in babasının Yahudi arkadaşlarından bazılarının -doktorlar, avukatlar ve bankacılar-ülkeyi çoktan terk ettiklerini hatırladı ve korkunç bir ürperti&#160;hissetti. Peki, Isaac ailesiyle birlikte giderse ne olacaktı?</p>
<p>Christine, ailesinin sebze bahçesini saran tahta çitlere baktı. Harabe ahırdan evlerine kadar uzanan yolun bu tarafı evler ve ahırlarla kaplıydı. Her evin önünde, avlu ve bahçe için dikdörtgen bir alan bırakılmıştı. Christinelerin bahçesi, yıkık&#160;ahırın sonundan başlıyor, ön avluyu içine alarak evlerine kadar uzanıyordu. Bakıldığında, Bauermanların bahçesinin onda&#160;biri kadar bile değildi. İçinde basamaklar, gizli heykeller ya&#160;da taş çeşmeler olmasa da bu bahçe ailenin yaşamının devam&#160;etmesini sağlayacak gerekli besinleri sağlıyordu. Ayrıca burası bir bakıma Rose'un gurur kaynağıydı. Turuncu kadife çiçekleri, sarı kâğıt çiçekleri, mavi aslanağızları, yapraklı turp,&#160;fasulye, patates ve pırasaların arasına özenle dikilmişti. Hatta&#160;Christine'in babası bahçenin ortasına bir yürüme yolu yapmış,&#160;dış kapılarının tam karşısındaki, iki yanında erik ağaçları bulunan bahçe kapısına bir zil asmıştı.</p>
<p>Christine, bahçe çitlerinde afiş olmadığını görünce rahatladı. Korkunç afişlerin, ailesinin canla başla çalıştığı bahçesini mahvetmesini istemiyordu. Onların da istemeyeceğinden emindi. Christinelerin üç katlı, taş ve ahşap karışımı evleri&#160;nesilden nesile geçerek annesine kalmıştı. Giriş kapısının üst&#160;tarafındaki mozaik cam haftada bir kez silinir, üç koridor ve&#160;iki ahşap merdiven fırçalanırdı. Evin önündeki kaldırımlar&#160;her daim süpürülür, bahçedeki yabani otlar temizlenirdi. Giriş&#160;kattaki kışlık kiler bile kusursuzdu. Boş, cam kavanozlar hazır&#160;ya da el yapımı reçellerle dolmak üzere bekliyordu. El yapımı&#160;salamlarla dolu konserveler ise kâğıt kaplı raflarda, düzenli&#160;bir şekilde sıralanmıştı. Küçük kilerde elma, patates, turp,&#160;pancar ve havuç saklamak için kullanılan tahta kutular kireç&#160;badanalı duvarlara dizilmişti.</p>
<p>Christinelerin evininin olduğu tarafta bulunan ahşap ve taş cephelerde Nazi propagandaları yoktu. Ama evlerin karşısında, biraz daha yüksekteki kilisenin, merdiven girişinin yanında bulunan taş duvarda bir afiş daha vardı.</p>
<p>Christine güçlükle nefes alarak etrafındaki pencerelere baktı. Cadde boyunca koşup tüm afişleri yırtmamak için kendini zor tutuyordu. Ama yaşlı Bay Eggers ağzında piposu,&#160;pencereye yaslanmış onu izliyordu. Christine, adamın Nazi&#160;Partisi üyesi olup olmadığını bilemiyordu ve böyle bir şeyi&#160;şansa bırakamazdı. Nihayet hayatında her şey yolunda gidiyor&#160;gibi görünürken, istediği son şey Nazi malına zarar vermekten&#160;ihbar edilmekti.</p>
<p>Bu yüzden hiçbir şey yapmadan bahçelerinde uzanan taş yolda aceleyle yürüyerek içeri girdi. Arkasından kapıyı kapattı ve kilitlendiğinden emin olmak için sırtını kapıya dayadı.</p>
<p>Girişteki koridorda ayakkabılarını çıkardı ve hızla büyükannesiyle büyükbabasının odasının önünden geçip, ikişer ikişer merdivenleri çıktı. Kızarmış soğan kokusu tüm evi sarmıştı.&#160;Christine büyükannesinin ikinci katta, öğle yemeği için sosis&#160;ve makama pişirdiğinden emindi. Eğer yemek yeme hakkında&#160;kafası ütülenmeden üzerini değiştirmek istiyorsa, kimse fark&#160;etmeden eve girip çıkması gerekiyordu. Çünkü büyükannesi&#160;bu hayatta, insanları doyurmak gibi özel bir görev edinmişti.</p>
<p>Christine parmaklarının ucuna basarak ikinci kattaki dar koridorda ilerledi. Omuzları kambur bir şekilde, mutfağın kapalı kapısını ve ön odayı süratle geçti. Paltosunun düğmelerini&#160;çözdü ve diğer merdivenlere yöneldi. Yukarı çıkarken birinci&#160;ve üçüncü basamaklardaki tahtanın gıcırdamaması için oldukça dikkatli davranıyordu. Ama aniden açılan mutfak kapısıyla&#160;olduğu yerde kaldı.</p>
<p>Soğan cızırtıları ve odun ocağı ateşinin tıkırtıları üzerinden bir ses duydu. “Christine?”</p>
<p>“Anne?” Christine, boğazının düğümlendiğini hissetti. Merdivenleri indi ve tek eli tırabzanda, sahanlıkta durdu. “Evde ne işin var?”</p>
<p>“Seninle konuşmam lazım. Gel de biraz otur.”</p>
<p>Christine sıcak mutfağa doğru yürürken annesinin gözlerinden neler olduğunu anlamaya çalışıyordu. Annesi kapıyı arkasından kapadı ve tavayı ocaktan alıp yana koydu.</p>
<p>Tarçın ve şekerli zencefil ekmeğinin kokusu Christine'e ömrü boyunca annesinin mutfağını hatırlatacaktı. Mutfakta,&#160;çiçek desenli sarı duvarda dökme demirden büyük bir odun&#160;ocağı vardı. Ocağın çaprazındaki Fransız kapı dVin yan tarafındaki balkona çıkıyordu. Balkon odunluğun çatısının</p>
<p>üzerine yapılmış, Christine'in büyükbabası balkonun etrafını demir parmaklıklarla çevrelemişti. Evle yan taraftaki yıkık ahırın yüksek duvarları arasında güvende olan balkon, çamaşır ipi germek ve baharda sebze tohumu kurutmak için harika bir noktaydı. Mutfağın karşı duvarında porselen bir eyve,&#160;rustik perdelerle örtülü çift kanatlı pencerelerin yanında meşe&#160;dolaplar vardı. Pencerelerden dışarı bakıldığında taş balkonla&#160;birlikte tavukların, armut ve erik ağaçlarının bulunduğu, çitli&#160;arka bahçe görünüyordu. Evin arka duvarının yanında etrafı&#160;çevrili bir alan daha vardı. Burası, büyükanne ve büyükbabanın yatak odasının yanındaki kulübeye doğru ilerliyor ve günlük süt veren üç kahverengi keçiyle ara sıra doğan yavrularına&#160;ev sahipliği yapıyordu.</p>
<p>Öğle ve akşam yemekleri, koridorun sonundaki ön odada yenirdi. Ama kahvaltılarda tüm aile mutfağın köşesindeki masada toplanır, çocuklar kumaş kaplı koltuklara yerleşirken&#160;evin büyükleri kısa, tahta banka otururdu. Çizilmiş, çukurlu&#160;yüzeyi yeşil beyaz bir muşambayla kaplanan yemek masasının ortasında, uyumsuz çatal bıçakların, cam tuzluğun ve ekmeğin konulduğu büyük bir çekmece vardı. Bu sıcak köşede,&#160;sabah kahvesinin ve reçelli taze ekmeklerin tadı çıkarılır, erişte ve ekmek için hamur yoğrulur, bahçe sebzeleri temizlenip&#160;kesilirdi. Kışları evin en sıcak noktası olan mutfak, tüm ailenin kahkahalar atıp oyunlar oynadığı yerdi. Ama Christine'in&#160;içinde bir his vardı, bugün bu mutfak kötü haberleri öğrendiği&#160;yer olacaktı.</p>
<p>Christine çarpan kalbini sakinleştirmeye çalışarak koltuğa oturdu. Tek elini paltosunun cebine soktu ve Isaac'in taşını&#160;avucuna aldı. Büyükannesi sabah çamaşırları yıkamıştı, tüm</p>
<p>oda çamaşır sodası kokuyordu, camlar buhar yüzünden hâlâ nemliydi. Christine'in karşısına oturan annesinin mavi&#160;gözlerinden gergin olduğu anlaşılıyordu. Hatta bitkin kadın&#160;dudaklarını birbirine bastırıyordu. Genelde Bauermanların&#160;evine giderken giydiği fındık rengi elbisesinin üzerine önlüğünü bağlamıştı. Christine, annesinin masaya koyduğu&#160;nasırlı elleriyle oynayışını izledi. Onu izlerken alnının boncuk&#160;boncuk terlediğini hissedebiliyordu.</p>
<p>“Artık Bauermanlarda çalışmayacağız,” dedi annesi Rose. Sesi hiç olmadığı kadar titriyordu.</p>
<p>Christine kaskatı kesildi. “Ne? Neden?”</p>
<p>“Yeni kanunlar var. Birinde, Alman kadınların Yahudi aileler için çalışmasının yasak olduğu yazıyor.”</p>
<p>Christine, haberlerin o ve Isaac'le ilgili olmadığını anlayınca bir an rahatladı. Ama hemen sonra, aklına dışarıdaki afişler geldi.</p>
<p>“O afişlerde bunlar mı yazıyor? Saçma sapan kanunların bana nerede çalışıp çalışmayacağımı söylemesine izin vermeyeceğim!” Christine masadan kalkıp odadan çıkmak istedi&#160;ama annesi onu bileğinden yakaladı.</p>
<p>“Beni dinle, Christine! Artık Bauermanların evine gidemeyiz. Bu kanunlara aykırı. Çok... çok tehlikeli.”</p>
<p>Christine elini kurtarıp kapıya yöneldi. “Isaac'le konuşmam lazım.”</p>
<p>“Nein, hayır! Bunu yasaklıyorum!”</p>
<p>Christine durdu. Onu durduran şey annesinin korkusu muydu, yoksa kararlılığı mıydı bilemiyordu.</p>
<p>“Bay Bauerman kasabadaki ofisini boşaltmak zorunda kalmış,” dedi Rose, sesi biraz daha yumuşamıştı. “Artık avukatlık</p><div><img src="main-4.jpg" alt=""/></div>
<p>yapmasına izin verilmiyor. O evde yakalanırsan tutuklanacaksın. Gestapo orada çalıştığımızı biliyor.”</p>
<p>Hiçbir şey söyleyemeyen Christine, olduğu yerde duruyor, duyduklarının doğru olmaması için dua ediyordu. Rose yerinden kalktı ve ellerini Christine'in omuzlarına koydu.</p>
<p>“Bana bak, Christine.” Gözleri sulanmıştı, ama bakışları hâlâ sertti. “Yeni yasalar, Alman ve Yahudilerin arasındaki her&#160;türlü ilişkiyi yasaklıyor. Isaac'in senin için önemli olduğunu&#160;biliyorum, ama ondan uzak durmak zorundasın.”</p>
<p>“Ama Isaac Yahudi sayılmaz ki!”</p>
<p>“Yahudi olsa bile, bunun benim için bir önemi yok, kızım. Ancak Nazilere göre var ve kuralları koyanlar da onlar. Biz de&#160;bize söyleneni yapmak zorundayız. Şimdi oraya gitmem için&#160;son bir iznim var. Paramızı almam için... Paraya ihtiyacımız&#160;olacak. Ama benimle gelmeyeceksin, tamam mı?”</p>
<p>Christine başını eğip, yaşla dolan gözlerini elleriyle kapadı. Böyle bir şey nasıl gerçek olabilirdi? Her şey nasıl da güzel gidiyordu. Kate ve Stefan'ı düşündü. Mutlulardı, değişen olaylardan&#160;haberleri bile yoktu, tek endişeleri Kate'in üzerine titreyen anne-siydi. O an aklına bir fikir geldi, gözlerini sildi ve annesine baktı.</p>
<p>“Benim için Isaac'e bir not götürür müsün?”</p>
<p>Rose dudaklarını birbirine bastırıp alnını kırıştırdı. Uzun bir süre böyle kaldıktan sonra, elini uzatıp kızının alnına düşen saçlarını yüzünden çekti.</p>
<p>“Sanırım bir nottan bir şey olmaz. Çabuk yaz, fazla zamanım yok. Ama her şey eskisi gibi olana dek onu göremezsin.” Christine arkasına dönse de annesi onu kolundan tutup çevirdi. “Isaac'i göremezsin, anladın değil mi?”</p>
<p>“Ja, Mutti:”</p>
<p>“Şimdi çabuk ol.”</p>
<p>Christine merdivenlerden yukarı koştu ve odasına girip kapıyı arkasından kapadı. Birkaç gün önce odasındaki çok&#160;bölmeli penceresini düşen yapraklarla süslemiş, camın kalın&#160;kare bölmelerine yapraklar yapıştırmıştı. Kayın ağacının altın rengi, meşenin sarı, akçaağacın kırmızı ve cevizin yeşil&#160;yaprakları... Hepsi birden ne kadar da çocukça görünmüştü.&#160;Şimdi oda aynı hisleri gibiydi; bir mağara kadar iç ürpertici ve&#160;boş. Yaklaşan kışın sertliği şimdiden, taş duvarların görünmez&#160;çatlaklarından ve kuru kalın kerestelerin yarıklarından içeri&#160;giriyordu. Çam gardırop, dar yatak, masa ve sandalye dışında&#160;odada başka mobilya yoktu. Çini zeminin üzerine serilmiş yırtık pırtık halı soğuğu önlemekte yetersiz kalıyordu.</p>
<p>Christine masasında kâğıt ararken, Isaac'in taşını cebinden çıkarıp kalbinin üzerine bastırdı. Çekmecesinin arka taraflarında okuldan kalma iki kâğıt vardı. Eski kitap yığınları ve kamına bastırıldığında artık sadece ufak bir inilti çıkaran yaşlı ayısı&#160;Steiff arasında küçük bir kalem buldu. Elindeki taşı çekmecenin sağ köşesine bıraktı, raftan bir kitap aldı ve kâğıdın altına&#160;koydu. Ardından yatağına oturup gözyaşlarının arasından boş&#160;kâğıda baktı. Ve sonunda gözlerini silip yazmaya başladı.</p>
<p>Sevgili Isaac,</p>
<p>0</p>
<p>Bu sabah çok mutluydum ama çimdi çok korkuyorum.</p>
<p>Fazlasıyla da üzgünüm. Bana Hitler ve Nazilerin, Yahudile-re yaptığı ayrımcılık konusunda söylemeye çalıştığın her şeyde</p>
<p>* Alm. Evet, anne. (Çev. N.)</p>
<p>kıtıklıymışsın. Sem daha fada ciddiye almadığım için özür dilerim. Annem yeni yasalar yüzünden artık sizin evde çalışamayacağımızı henüz söyledi. Birbirinûd göremeyecekmişiz. Neler olduğunu anlayamıyorum Lütfen bana, birlikte olabilmemiz,&#160;için bir yol bulacağımızı söyle Çünkü seni şimdiden çok özledim</p>
<p>Sevgilerle,</p>
<p>Christine</p>
<p>Christine mektubu kitaplarının arasında bulduğu kırışık bir zarfa koyup ağzını kapadı ve zarfı annesine verdi.</p>
<p>Annesi Rose, “Lütfen masaya koy,” dedikten sonra önlüğünü mutfak kapısının arkasına astı ve üzerine siyah yün paltosunu geçirdi. “Sosis ve soğanlar oldu. Tavanın üzerini kapat, sıcak kalması için ocağın köşesinde kalsın.” El çantasını açtı&#160;ve mektubu bozuk para kesesiyle gri eldivenlerinin arasına&#160;yerleştirdi. “Bir saat içinde dönmezsem yemeği bensiz yiyin.”</p>
<p>Christine koridorda durdu ve annesinin aceleyle merdivenlerden inişini izledi. İçi korku ve öfke doluydu. Annesi şalının ve paltosunun yakalarının arkasına saklanacak bir kadın değildi. Ayakkabılarının topuklarını bu kadar sert vurmaz, koridorda hiç bu kadar hızlı yürümezdi. Christine giriş kapısının&#160;sertçe kapandığını duyduktan sonra hemen ön odaya gitti.</p>
<p>Kitapların, tabakların ve masa örtülerinin olduğu bir büfenin bulunduğu ön oda, yemek odasının ve salonun iki katı kadardı. Odada ayrıca meşe bir masa, sekiz uyumsuz sandalye, at kılından yapılmış bir koltuk, kömür sobası ve üzerinde radyo bulunan bir sehpa vardı. Bahçeye ve amavutkaldı-nmlı sokağa bakan iki ön camın arasındaki duvarda Rose’un</p>
<p>kıymetli duvar kilimi asılıydı. Üzerine kar kaplı Alp manzarası, karanlık orman ve koşan Kanada geyiği işlenen kilim, Avusturya’dan, anne babasının halayından hatıraydı. Odadaki&#160;bir diğer ve son süs eşyası ise Christine’in büyük büyük büyükannesinden kalma, altın sarkaçlı bir gonglu saatti.</p>
<p>Christine’in büyükannesi koltukta oturuyordu. Kucağına yerleştirdiği karmaşık çamaşır yığınından çektiği bir çorabı&#160;onarıyordu. Örgü halindeki gümüş rengi saçlarını, düzgün bir&#160;şekilde başının çevresinde dolamıştı. Damarlı elleri, ritmik bir&#160;şekilde çalışıyordu. Yanındaki cızırdayan radyoda bir adam,&#160;emreder bir ses tonuyla Führer'm diğer kurallarını ve düzenlemelerini açıklıyordu. Büyükanne, Christine’i görünce radyoyu&#160;kapadı, iğne ipliğini bıraktı ve koltuğun minderine vurdu.</p>
<p>“Gel benim güzel kızım, yanıma otur. Anneni gördün mü?” “Evet,” dedi Christine, büyükannesinin yanma otururken.&#160;“Almanya’da bir üzücü gün daha...”</p>
<p>Christine, lavanta sabunuyla çavdar ekmeğinin tanıdık kokusunda huzur bulmak için büyükannesinin omzuna yaslandı. Örgü örmeyle dikiş dikmeyi, kardeşiyle ona büyükannesi öğretmişti. Bu yüzden koltukta büyükannesinin yanma oturduğunda aklına eski günler geldi. Christine daha küçükken&#160;bebeklerine iplik ve kumaşlardan elbiselerle minyatür battaniyeler yaparken, büyükannesi yanında kilise ilahileri mırıldanırdı. Christine büyürken, teselliyi her zaman büyükannesinde aramıştı. Gözyaşlarını büyükannesinin zayıf dizlerine&#160;silmiş, anne babası ona kızdığında kırılan gururunu»onarmak</p>
<p>*Alm. Nasyonal Sosyalist Alman İşçi Partisi’nin ve Üçüncü Alman İmparatorluğu’nun yöneticisi olduğu dönemde, Adolf Hitler’in kullandığı ve&#160;“lider” anlamına gelen unvandır. (Ed. N.)</p>
<p>için yine ona koşmuştu. Büyükannesine koşmasının sebebi, annesinin soğuk ya da duygusuz bir kadın olması değildi, ama&#160;Rose çok meşguldü. Bütün gün temizlik yapıyor, yemek pişiriyor ya da sekiz kişilik ailesini doyurmak için yiyecek bulmaya çalışıyordu. Büyükannesi ise Christine'le saatlerce oturur,&#160;yumuşak parmaklarıyla torununun kızarmış yanaklarını okşar&#160;ve buruşturduğu yüzüne düşen saçları geri iterdi.</p>
<p>Fakat bugün, bir avuntu bulmak imkânsızdı. Christine durdu ve camdan dışarı baktı.</p>
<p>“Herkes nerede?”</p>
<p>“Maria kömür bulmak için çocuklarla birlikte tren raylarına gitti. Büyükbabanı da kış gelmeden son salatamızı yapalım diye karahindiba yaprağı toplamaya çayıra gönderdim.”</p>
<p>Christine büyükbabasını yeşil tirol şapkasıyla kırda hayal etti. Soğuk yerlerden yenilebilir yaprakları toplamak için bastonuna yaslanırken elleri titriyor olmalıydı. Büyük ihtimalle&#160;yine kendi kendine konuşuyor ya da şarkı söylüyordu. Tıpkı,&#160;sırf yemek yaparken eşinin yanında olabilmek için mutfakta&#160;sandalye ya da gevşemiş dolap kapağı tamir ederken yaptığı&#160;gibi. Mutfaktaki tamir işi bittiğinde, büyükanne onu sürekli&#160;önünden çekilmesi için ittiğinden, burnu ve yanakları un içinde kalırdı.</p>
<p>“Sence gidip büyükbabama bakayım mı?”</p>
<p>“Maria ve çocuklar onu öğle yemeği vaktinde getirecek.” Büyükanne, dikim esnasında kullandığı tahta kalıbı yırtık çorabın üzerine bıraktı.</p>
<p>Christine bu çorabın, yakacak kömür olmadığı için kat kat giyinmek zorunda kaldığı gecelerde kullandığı kalın, yün çorap&#160;olduğunu fark etti. Christine'in üzerine örttüğü yorgan artık</p>
<p>incelmişti, ama çiftçi Klause'tan bir çuval kaz tüyü almaya yetecek paralan olana kadar yorganını böyle kullanmak&#160;zorundaydı. Gece yarısı tuvalete gitmek için aşağıdaki koridora inmek zorunda kaldığında buz gibi yerin soğukluğu&#160;çoraplarının içine işliyor, Christine tekrar yorganının altına&#160;kıvrılana dek tir tir titriyordu. Kışın yiyecek bulmak daha&#160;da zorlaşıyordu. Bahçeden taze sebze toplayamıyorlardı.&#160;Keçiler süt vermediği gibi tavuklar da yumurtlamıyordu. Artık çalıştıkları işten gelen para olmayacağı için Christine'in&#160;titreyerek uyanmalarına bir de açlık eklenecekti.</p>
<p>Christine dudağını ısırdı, pencerenin kenarından çekildi ve Isaac'in notu ne zaman okuyacağını merak ederek büfeden sekiz tane yemek tabağı çıkardı. Ama ne olursa olsun,&#160;bugün en azından yemekleri vardı.</p>
<p>Christine elinde kızarmış soğanlar ve cızırdayan sosislerle dolu yuvarlak servis tabağıyla yemek odasının kapısının&#160;önünde durdu. Derin bir nefes aldıktan sonra dirseğiyle kapı&#160;kulpunu indirip gürültülü odaya girdi. Annesinin Bauerman-lann evinden dönmüş, diğerleriyle birlikte masada olmasını&#160;umuyordu.</p>
<p>Fakat annesi gelmiş olsaydı önce mutfağa girer, önlüğünü takıp yemeğin hazırlanmasında ona yardımcı olurdu. Christine bunu çok iyi biliyordu. Fakat bugün, hiçbir şeyden emin&#160;olamıyordu. Kafası darmadağınıktı. Çatal bıçaklan yerleştirme,&#160;büyükbabasının çayırdan topladığı hindibaları yıkama, Salata&#160;için yağ ve sirke karıştırma ya da ocaktaki yemeği tekrar ısıtma&#160;gibi en basit işlere bile tüm dikkatini vermesi gerekiyordu.&#160;Annesinin şimdiye kadar çoktan gelmiş olması gerekmez&#160;miydi? Ya annesi notu Isaac'e vermekten vazgeçtiyse? Ya</p>
<p>Isaac evde yoksa? Ya ona cevap yazmazsa? Ya tekrar o eve gittiği için Gestapo annesini tutuklamışsa? Ya not bulunmuş&#160;ve Isaac tutuklanmışsa? Ya onu da tutuklamaya geliyorlarsa?</p>
<p>Christine, titreyen bacaklarıyla servis tabağını yemek masasına götürdü. Büyükbabasının derin kahkahaları, büyükannesi ve Maria'nın şakalaşmaları, Heinrich ile Karl'ın muziplikleri, babasının her zamanki homurtuları... İçeride korkunç bir gürültü vardı. Sanki yüzlerce anaokulu çocuğu yağmurlu&#160;bir günde içeri tıkılmış gibiydi. Christine büyükbabasının,&#160;masanın köşesine dayadığı bastonuna takıldığında baston ahşap yere düşüp ses çıkardı. Christine dişlerini sıkarak elindeki tabağı masaya bıraktı. Sanki o görünmezmiş gibi herkes&#160;gürültü yapmaya devam ediyordu. Christine bastonu köşeye&#160;bıraktı ve annesine bakmak için pencereye gitti. Heinrich ve&#160;Kari kahkahalar atarak birbirlerini dürtüyordu. Christine masaya yumruğunu vurup, seslerini kesmelerini söylememek&#160;için tüm sabrını zorluyordu.</p>
<p>“Gel Christine, otur,” dedi Dietrich. “Annen gelmek üzere.”</p>
<p>Christine, babasının söylediğini yaparken gözucuyla ona baktı. Gözleri babasının siyah saçlarında gri bir çimento tozu&#160;arıyordu. Çünkü bu, iş bulduğu anlamına gelirdi. Ama babasının güçlü, yanık yüzü ve nasırlı elleri tertemizdi. Sert bakan&#160;kahverengi gözlerinin endişe içinde olduğu da Christine'in&#160;dikkatinden kaçmamıştı.</p>
<p>Yüzyıllardır Alman köklerinin izlerini taşımayı başaran anne tarafının aksine, Christine'in babası tam bir İtalyan'dı.&#160;Bu, Dietrich ve Heinrich'in esmerliğinin nereden geldiğini&#160;açıklıyordu. Ailesinin çilli bebeği Kari, aynı Christine gibi&#160;sarışın ve mavi gözlüydü. Tıpkı bir zamanlar büyükannesi</p>
<p>ve büyükbabasının olduğu gibi. Ama artık yaşlılık ve zor hayat koşullarıyla birlikte, büyükanne ve büyükbabanın saçları ağarmıştı. Rose'un kızıl saçlarını nereden aldığı ise herkes&#160;için bir gizemdi. Ama küçük kızı, annesinin bu genini almıştı,&#160;Maria'nın beline kadar uzanan parlak saçlarının rengi sarıya&#160;çalan bir kırmızıydı.</p>
<p>“Heinrich. Kari. Artık durun,” dedi Dietrich. “Büyükannenizin dua etmesi lazım.”</p>
<p>Kıkırdamayı kesip yüzlerini masaya dönen çocuklar, avuçlarını itaatkâr bir şekilde dizlerinin üzerine koydular. Maria, el ve yüzlerini iyice temizlemek için yarım saat boyunca uğraşmış olsa da çocukların tırnak araları hâlâ kapkaraydı. Getirdikleri altı parça kömürü bulmak için ne kadar uğraştıkları&#160;belli oluyordu. Dietrich sakin bir halde bekleyerek çocukların&#160;yerleşmelerini izledi. Büyükanne başını hafifçe aşağı yukarı&#160;salladığında Christine kafasını eğdi, başparmağının tırnağını&#160;parmak eklemlerinin arasına soktu ve merdivenlerde annesinin ayak seslerini işitmek için kulak kabarttı.</p>
<p>“Yüce Tanrım.” Büyükanne dua etmeye başlamıştı.</p>
<p>O sırada giriş kapısının gürültülü bir şekilde çalmasıyla Christine yerinden sıçradı. Büyükanne duayı yarıda kesmiş,&#160;herkesin gözleri fal taşı gibi açılmıştı. Öğle yemeği için her ne&#160;kadar geç kalmış olsalar da genelde kimse öğle yemeği vakti&#160;kapıya gelmezdi. Tüm Almanya'da saat on iki ve iki arası, günün en önemli öğünü olan öğle yemeği için ayrılırdı. Christine&#160;ve babası aynı anda ayağa kalktı.&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;*</p>
<p>“Kimmiş bir bakacağım. Sen burada kal Christine. Herkes yemeye başlasın. Zaten yeteri kadar geç kaldık.”</p>
<p>Christine arkasına yaslanıp normal bir şekilde nefes almaya</p>
<p>çalıştı. Gestapo kapıyı çalma zahmetinde bulunur muydu, merak ediyordu. Maria, büyükannesi ve büyükbabasının tabaklarına sıcak sosis ve bir çatal dolusu soğan koydu. Christine hindiba salatasını alıp büyükannesine uzatırken, bir gözü hâlâ&#160;babasındaydı. Babası odadan çıkar çıkmaz daha fazla dayanamayarak pencereye koştu.</p>
<p>Caddede siyah bir askeri kamyon vardı. Arkasındaki yüksek kasada bulunan dik, titrek borulardan kümeler halinde gri dumanlar çıkıyordu. Araca üzerinde siyah gamalı haç olan kırmızı bir bayrak asılmıştı. Başlarına miğfer takmış siyah üniformalı iki adam, kamyon kasasından indirdiği kara kutuları&#160;diğer dört askere uzatıyordu. Christine onların SS'olduğunu&#160;fark ettiğinde rahat bir nefes aldı. Gelen Gestapo değildi. Pencereyi açtı ve bahçeyle evin arasındaki taş yola baktı. Adamlardan biri kapıda babasıyla konuşuyordu. Christine olduğu&#160;yerden, adamın elindeki kara kutunun bir radyo olduğunu görebiliyordu.</p>
<p>Christine, babasının, “Hayır,” dediğini duydu. Sonra babası radyoyu aldı ve teşekkür etti.</p>
<p>Asker kolunu kaldırıp selam verdi. “Heil Hitler!”* ** Christine, babasının cevap vermemesine şaşırmamıştı. Adam arkasına döndü ve uzun, sert adımlarla kamyona gitti.</p>
<p>Christine, diğer adamların radyolarla birlikte kapı kapı gezişini izledi. Kamyona döndüklerinde üç adamın elinde de&#160;evlerden topladıkları eski radyolar vardı. Aynı Christinelerin,&#160;koltuğun yanındaki beyaz dantelli sehpada duran radyoları&#160;*Alm. Schutzstaffel. Koruma Timi. Önceleri Hitler'in kişisel muhafızlığını&#160;yapmak üzere kurulan birliklerdir. (Çev. N.)</p>
<p>**Alm. “Çok yaşa Hitler!”, “Selam Hitler!” ya da “Hitler'e selam!” anlamlarına gelir. (Çev. N.)</p>
<p>gibi. Birkaç dakika sonra zırhlı aracın etrafında toplanan askerler ön tarafa ve branda kaplı kasaya binerek gözden kayboldu. Şoför motoru çalıştırdı ve kamyon yokuşu tırmanmaya başladı.</p>
<p>O sırada annesi eski ahırın köşesinden döndü. Koluna astığı küçük çantasıyla yürürken, gözleri yoldaki yabancı&#160;araçtaydı. Christine geldiği gibi hızla giden kamyonun ardından pencereyi kapadı. Şimdi oturup yemeğe mi başlamalıydı, yoksa koşup annesini mi karşılamalıydı? Babasının yeni kanun ve düzenlemelerden haberi vardı. Ve eğer&#160;onlara söylenenlere itaat ederlerse rahat bırakılacaklarına&#160;inanılıyordu. Bu yüzden Isaac'e yazdığı notu öğrenirse çok&#160;sinirlenecekti. Üstelik annesinin aracı olmayı kabul etmesi&#160;onu daha da üzecekti.</p>
<p>“Christine,” dedi Maria. “Yemeğin soğuyor.”</p>
<p>Christine sandalyesini çekip oturdu. Biraz dikkat etseler, elbisesinin altından kalbinin nasıl çarptığını rahatlıkla görebilirlerdi. Neden herkesin aniden sessizleştiğini merak ederek&#160;masaya baktı. Büyükbabası başını tabağa gömmüş bir halde&#160;yemeğini yerken, büyükannesi Karl'ın sosisini kesiyordu.&#160;İki kardeş çoraplı ayaklarını sandalyelerinden sallayarak kızarmış sosislerini kemiriyordu. Christine'e bakan tek kişi kız&#160;kardeşiydi. Maria, ağız dolusu hindiba yapraklarını çiğnerken&#160;çatık kaşlarla Christine'e bakıyordu. Ağzını peçeteyle sildikten sonra ablasına fısıldadı. “Neyin var?”</p>
<p>Christine cevap veremeden babası odaya girdi. Yeni, ceviz kahverengisi radyoyu ellerinin arasında tutuyordu. Masanın&#160;köşesinde durup başını iki yana salladığında herkes yemeğini&#160;bırakıp ona baktı.&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;*</p>
<p>“Radyonun fişini çek, Christine,” dedi Dietrich, yeni radyoyu masaya bırakırken.</p>
<p>“Ne oluyor?” diye sordu büyükanne.</p>
<p>Christine yerinden kalktı ve eski radyonun fişini çekti. Ardından Dietrich eski radyoyu sehpadan kaldırıp koltuğun üzerine koydu.</p>
<p>Ve yeni radyonun tuşuna sıkıştırılmış turuncu, parlak notu eline aldı. “Okusana.”</p>
<p>“Halkın Alıcısı,” dedi Christine sesli bir şekilde. “Yabancı kanalları dinlemek, insanlarımızın ulusal güvenliğine karşı işlenen bir suçtur. Führer'in emirlerine karşı çıkmanın bedeli&#160;hapis ve ağır cezalardır.” Christine, bir şey söylemesini bekleyerek babasına baktı. Ancak ifadesi giderek sertleşen Dietrich,&#160;hiçbir şey söylemedi.</p>
<p>“Bu ne demek oluyor?” diye sordu Maria.</p>
<p>Bu sırada anneleri Rose içeri girdi, bir yandan da önlüğünün iplerini boynuna bağlamakla uğraşıyordu. Kıpkırmızı yüzüne,&#160;kanlanmış ve sulanmış gözlerine rağmen ailesine gülümsedi.</p>
<p>“Sıcak çay isteyen?” Rose, kocasıyla kızının masanın diğer ucunda olduğunu görünce durdu. “Bir sorun mu var? Askerler dışarıda ne yapıyordu?”</p>
<p>“Gel otur,” dedi Dietrich, “bir şey istemiyoruz.”</p>
<p>“Bugün işten erken mi çıktın anne?” diye sordu Maria.</p>
<p>Rose, Karl'ın başını okşadı. “Bu konuyu birazdan konuşacağız.”</p>
<p>Christine annesine bakıyor, gözlerindeki ifadeden aklındaki sorulara cevap arıyordu. Notu Isaac'e vermiş miydi? Isaac&#160;cevap yazmış mıydı? Isaac'i görebilmiş miydi? Bir an göz&#160;göze gelseler de Rose gözlerini kaçırıp sandalyesine oturdu.</p>
<p>“Hitler'in kuklaları bizi ziyarete gelmiş,” dedi Dietrich. “Bu radyoları dağıttılar. Eski radyolar tüm Avrupa'yı çekiyordu, ama bunlarda sadece iki kanal var. O iki kanal da Nazi&#160;Partisi'nin elinde. Başka radyomuz olup olmadığını sordular,&#160;ben de yok dedim.” Oğullarına döndü. “Neden yok dedim,&#160;biliyor musunuz?” Heinrich ve Kari başlarını iki yana salladılar. “Eskisini yakacak olarak kullanabiliriz de ondan. Artık&#160;iki radyomuz olması yasak. Eğer bizde bir tane daha olduğunu&#160;öğrenirlerse bizi hapse atarlar. Şimdi mutfağa gidip eski radyomuzu yakacağım, böylece bulaşıklar için su ısıtabileceğiz.”&#160;Dietrich eski radyoyu alıp odadan çıktı.</p>
<p>Christine, babasının ne yapmak istediğini anlamıştı. Heinrich ve Kari sır saklayamayacak kadar küçük olduklarından kendilerini ve ailelerini nasıl koruyacaklarını bilemezlerdi.&#160;Doğrusu babasının radyoyu saklayacak olması Christine'i biraz sersemi etmişti. Christine sosis tabağını alıp annesine baktı.</p>
<p>“Tekrar ısıtmamı ister misin?” İçten içe, annesini mutfağa götürebilmeyi umuyordu.</p>
<p>Rose, “Hayır, danke,” diyerek teşekkür ettikten sonra servis tabağına uzandı. “Eminim hâlâ güzeldir.” Çatalını sosise batırdı ve geriye kalan soğanları tabağına aldı. Zayıf yüzünde,&#160;ıstırap izlerine rağmen, ailesi için gülümseme çabası vardı.</p>
<p>“Bir sorun oldu mu?” diye sordu büyükanne kısık sesle.</p>
<p>“Hayır, Bay Bauerman maaş çeklerimizi yazarken ufak bir pürüz çıktı, o kadar. Bayan Bauerman resmen aklını&#160;kaçırdı, üç hizmetçi hariç herkes gönderildi. Benden&#160;mahzendeki ve kilerdeki yiyeceklerin listesini yapmamı&#160;istedi. Düşündüğümden daha çok zamanımı aldı.” Rose&#160;nihayet başını kaldırıp Christine'e baktı. “Isaac de oradaydı.&#160;Babasının ofisindeki belgeleri taşımaya yardım ediyordu.”</p>
<p>Christine kendini her şeye hazırlamıştı. “Konuştunuz mu?”</p>
<p>Rose tam ağzını açmıştı ki Dietrich tekrar içeri girdi. Rose hiçbir şey yokmuş gibi çatalına uzanıp yemeğini yemeye başladı. Yerine oturan Dietrich'in yüzü kıpkırmızı olmuş, omuzları düşmüştü.</p>
<p>“Diğer partiler savaşla bu kadar ilgilenmeseydi, ülke böy-lesine ekonomik bir buhranın içinde olmasaydı, bu pisliğe bu-lanmayacaktık! Hindenburg mücadele edemeyecek kadar yaşlı ve yorgun. Yoksa Hitler'i asla başbakan yapmazdı. Bu deli herif seçimle gelmiş bile sayılmaz ki! Şimdi ona karşı gelenleri ya tutukluyorlar ya da öldürüyorlar. Ulusal Sosyalizm'i,&#160;vaizin dini sattığı gibi satıyor. Sorgulamak mümkün değil.&#160;Sadece itaat edebiliyorsun. Boyun eğmeyeni erdense direkt&#160;kurtuluyorlar.” Dietrich'in masaya vurduğu yumrukla birlikte herkes yerinden sıçradı. Tabaklar, bardaklar şangırdarken&#160;büyükanne elini kalbinin üzerine koydu. Ağlamaya başlayan&#160;küçük oğluna sarılan Rose, kocasına baktı.</p>
<p>“Sadece en iyisini umarak, hayatımıza devam etmek zorundayız.”</p>
<p>“Gestapo'ya, onu eleştiren herkesi tutuklaması için yetki veriyor. Çok yakında her şeyi kontrolü altına alacak! Okuduğumuz şeyleri çoktan elimizden aldılar. Sıra duyduklarımıza&#160;geçti. Nazi gazetelerinden başka gazete yok. Şimdi de radyolarımızı yönetiyorlar!”</p>
<p>Rose boğazını temizledi ve çatık kaşlarla kocasına baktı. “Şimdi birlikte olma vakti, Dietrich. Yemek yeme, ailemizin&#160;birlikteliği için minnettar olma zamanı.”</p>
<p>Büyükbaba mavi damarlı, eğri büğrü, boğumlu ellerini havaya kaldırdı. “Böyle konuştuğun için seni hapse atacaklar!”</p>
<p>Büyükbabasının uyarısı, Christine'e Nazi gazetesi, Halkın Gözcüsü'nde okuduğu bir şeyi hatırlattı. “Herkes şunu bilsin: Kim elini devlete karşı kaldırmaya cesaret ederse,&#160;sonu ölümdür.”</p>
<p>Aslında babası her zaman sözünü esirgemeyen bir adam olmuştu, ama Christine bugüne kadar bunu hiç düşünmemişti.&#160;Sonra annesinin birkaç ay önce Maria'yla ona söylediklerini&#160;hatırladı. Düşüncelerini kendilerine saklamalarını ve toplum&#160;içinde konuşurken dikkatli olmaları gerektiğini söylemişti.&#160;Sohbet ederken seçtikleri konular basit olmalıydı. Hava, son&#160;dedikodular, belki erkekler... Siyaset hariç her şeyi konuşabilirlerdi. O zamanlar annesinin öğütleri, Christine'in bir kulağından girmiş diğerinden çıkmıştı. Hatta annesinin, iki genç&#160;kız için yeterince sıkıcı bir konu olan siyaseti, neden bu kadar&#160;umursayacaklarını düşündüğünü merak etmişti.</p>
<p>Dietrich bir iç geçirdi. “Özür dilerim. Anneniz haklı, şimdi dünya sorunları hakkında konuşmanın sırası değil.” Ve soğuk&#160;sosisten kestiği bir dilimi ağzına götürdükten sonra gülümsemeye çalıştı.</p>
<p>“Baba,” dedi Heinrich, kısık bir sesle. “Dün okulda soyağacı yapmamız istendi. Öğretmenimiz eğer ailemizde Yahudi varsa Führer'in bilmek istediğini söyledi. Eğer dikkat çekmek&#160;istemiyorsak bize söyleneni yapacakmışız. Bir de anne babalarımızın doğum, evlilik ve vaftizleriyle ilgili belgeler götürmesi gerekiyormuş.”</p>
<p>Dietrich ağzındaki lokmayı çiğnemeyi bırakıp başını</p>
<p>tiksintiyle iki yana salladı. Hindiba salatasından alan büyükbaba ise hiçbir şey duymamış gibi kâseyi Dietrich'e uzattı.</p>
<p>“Dert etme,” dedi Rose. “Yardım ederiz.”</p>
<p>Dietrich de onu onayladıktan sonra herkes sessizlik içinde yemeğini bitirdi. Christine bir şeyler yiyebilmek için kendini zorlamıştı. Tabağındakiler bittikten sonra ellerinin üzerine&#160;oturdu ve annesinin masayı toplamasını bekledi. Rose ağzını&#160;silip ayağa kalktığında, Christine servis tabaklarını kapıp annesinin peşinden mutfağa girdi.</p>
<p>Rose, elini kapının arkasına astığı paltosunun cebine soktu. “Isaac'ten not var. Ama bu son olacak. Baban asla duymayacak. Sana söylediklerimi ona da söyledim.&#160;Bu olaylar bitene kadar birbirinizi asla görmeyeceksiniz.&#160;Hiçbir şekilde iletişime geçmeyeceksiniz. Gayet açığım,&#160;değil mi?”</p>
<p>“Evet anne, teşekkür ederim,” diyen Christine, notu avucunda sıkı sıkı tutuyordu. “Şimdi odama gidebilir miyim?”</p>
<p>“Git. Herkes için uzun bir gündü.”</p>
<p>Christine odasına koştu, arkasından kapıyı kapattı ve yatağına oturup zarfı yırttı.</p>
<p>Benim güzel Christineim,</p>
<p>Bu gece on birde Market Kafe'nin arkasındaki sokak ara</p>
<p>sında buluşalım. Dikkatli ol, kimseye görünme.</p>
<p>Sevgilerle,</p>
<p>Isaac.</p>
<p>Christine yatağına uzanıp notu göğsüne bastırdı. Şimdi sekiz saat nasıl geçecekti?</p>
<p>Birkaç dakika sonra Christine sıkı bir rulo haline getirdiği notu oyuncak ayısının içine sıkıştırırken kapısı çalındı. Korkuyla yerinden zıpladı, bir parmağıyla notu ayının içine iyice&#160;ittikten sonra parçalanmış ayıyı masaya koydu. Yanaklarını&#160;sildi ve derin bir nefes aldı.</p>
<p>“Evet?” Elinden geldiğince sakin olmaya çalışıyordu.</p>
<p>“Benim,” dedi Maria, yumuşak bir ses tonuyla. “Girebilir miyim?”</p>
<p>Christine gardırobunu açtı ve kıyafetlerini düzenliyormuş gibi yaptı. “Gel! Kapı açık!”</p>
<p>Maria içeri girip kapıyı kapadı ve yatağın ucuna oturdu. Soğuk yüzünden kollarını göğsünde sıkıca bağlamıştı. “Neler&#160;oluyor? Yemek boyunca hırçın bir tavuk gibiydin. Şimdi de&#160;odana saklanıyorsun.”</p>
<p>Christine dolabından çıkardığı elbiseyi sandalyesinin arkasına astı. “Saklanmıyorum. Sadece küçük bir düzenleme yapıyorum. Sana verebileceğim elbiseler var. Aynı şeyleri giymekten çok sıkıldım!”</p>
<p>Maria ayağa kalktı ve sandalyedeki elbiseyi aldı. “Öyle mi? Bunun gibi mi? En sevdiğin elbiseyi mi vereceksin?”</p>
<p>Christine, kız kardeşinin elindeki elbiseye baktı. Bu mavi elbiseyi, pazar günleri giyerdi. Yumuşak pamuksu dokusu,&#160;büzgülü beli ve nakışlı kolları vardı. Maria, onun bu elbiseyi&#160;ne kadar çok sevdiğini biliyordu. “Hayır,” dedi Christine, elbiseyi çekerek. “Dedim ya, sadece dolabımı düzenliyorum.”</p>
<p>“Annem eve erken gelme sebebini söyledi. Ama bu hâlâ neden bu kadar endişeli olduğunu açıklamıyor.”</p>
<p>“Gestapo, Bauermanlarm evinde olabilirdi!” Christine, çatık kaşlarının yeteri kadar ikna edici olmasını umuyordu. “Annemi tutuklayabilirlerdi!”</p>
<p>“Ama şimdi evde. Güvende.” Maria yaklaştı, elini ablasının koluna koydu ve başını yana eğdi. Gözleri yumuşak bir ifadeyle&#160;bakıyordu. “Hatırlıyor musun, bir keresinde okula armut dalı&#160;ve üç mark götürmeniz istenmişti. Öğretmenin herkes çalmayı&#160;öğrenebilsin diye dallardan flüt yapacaktı. Armut dalını bulmuştun ama evde fazladan üç mark yoktu. Sınıfta sen hariç herkesin flütü vardı. Yine de ağlamak yerine kendini işe vermiştin.&#160;Korkulukları cilaladın, merdivenleri süpürdün. Hem de daha&#160;bir gün önce temizlenmiş olmalarına rağmen. Annem yardım&#160;etmek istediğini düşünmüştü, ama ben anlamıştım. Gözlerindeki hüznü görmüştüm. Oturup ağlamamak için kendini meşgul&#160;ediyordun. Ayrıca bırak fazlasını bana vermeyi, ikimiz de düzenlemek için çok az elbisen olduğunu biliyoruz. Aynı elbiseleri giymekten bıktığını biliyorum, ama büyükannem bu aralar&#160;elbise dikemeyecek. Hadi artık anlat, neler oluyor?”</p>
<p>Christine'in omuzları çöktü. Yatağın sert kenarına oturdu ve mavi pazar elbisesini göğsüne dayadı. “Isaac beni seviyor.”&#160;Aynı anda hissettiği hüzün ve mutluluk, nefes almasını engelliyordu adeta.</p>
<p>“Nereden biliyorsun? Nasıl anladın?” Maria şaşkınlıktan nefesini tutmuştu.</p>
<p>“Kendi söyledi. Bu sabah.”</p>
<p>Kahkahalar atan Maria, ablasının yanma sıçradı. “Sen de onu sevdiğini söyledin mi?”</p>
<p>“Şişşt!” Christine, kız kardeşinin ağzını kapadı. “Babam duyacak!”</p>
<p>Maria, Christine'in elini iterken fısıldadı. “Tamam tamam özür dilerim. Ee? Söyledin mi? Seni öptü mü?”</p>
<p>Christine dudağını ısırdı ve gülümseyerek başını salladı. Gözlerine dolan taze yaşlar, görüşünü engelliyordu.</p>
<p>“Öpmüş!” diye ciyakladı Maria. “Kaç kez? Nasıl bir duygu peki?”</p>
<p>“Şişşt!”</p>
<p>Maria gözlerini devirdi. “Affedersin. Heyecanlandım işte. Sen de çok heyecanlanmış olmalısın!” Birden Christine'in&#160;yüzünün solduğunu, yanaklarının ıslandığını fark etti. Ablasının kolunu tuttu. “Isaac seni üzecek bir şey mi söyledi? Bir&#160;şey mi yaptı? İsterse Gestapo orada olsun, gider onu mahvederim!”</p>
<p>Christine başını iki yana salladı. “Nein. Öyle bir şey değil.” “Anlayamıyorum. Mutlu olursun diye düşünmüştüm!”&#160;Christine'in boğazı düğümlendi. Hayatının en güzel ve&#160;en kötü gününün aynı gün olduğunu nasıl açıklayabilirdi ki?&#160;Christine'in Isaac'e olan duygularını Maria en başından beri&#160;biliyordu. Christine âşık olduğunun farkına vardığında Maria&#160;da ablasının hislerini anlamıştı. Christine, o gün eve geldiğinde&#160;Isaac'in güneşli bahçede ona nasıl gülümsediğini anımsayarak&#160;kestane rengi gözlerini ve derinden gelen sesini düşünmüştü.&#160;Kamında sıcacık bir his vardı. Mutfakta Maria'nın patatesleri&#160;soymasına yardım ederken düşüncelere öylesine dalmıştı ki&#160;hiç olmadığı kadar sessizdi. Maria daha fazla dayanamayarak&#160;ablasını dürtmüş, “Adı ne?” diye sormuştu.</p>
<p>“Kimin?”</p>
<p>“Gözlerine bu aptal, hüzünlü bakışı koyanın?” demişti Maria gülerek.</p>
<p>Sonunda Christine her şeyi itiraf etmiş, kız kardeşine her zaman yaptıkları gibi, sırlarım tutacaklarına dair yemin ettirmişti: Ne olursa olsun kimseye söylemeyeceğime dair Tanrı'ya&#160;söz veriyorum. Bu uydurulmuş kalıp, Maria'nın Tanrı'ya söz&#160;verdiği anlamına geliyordu. Öyle güçlü bir yemindi ki odadaki herkes için geçerli olduğu gibi hiçbir şekilde geri dönüşü de&#160;yoktu. Onlar için verilmiş bir sözün gerçek olduğuna inanmanın en özel yolu buydu. Maria, şu ana kadar Isaac hakkında&#160;ettiği yemini bozmamıştı. Aynı on iki yaşındaki Christine ve&#160;Kate'in fal baktırmak için gizlice ormandaki Çingene kampına gittiklerinde ya da Christine'in, annesinin tek parfüm şişesini yatak odasının halısına döktüğünde olduğu gibi. Ama tüm&#160;bunlar uzun zaman önceydi, o zamanlar dünyaları çok daha&#160;başkaydı. Henüz çocuktular. O zamanlar kuralları Naziler&#160;koymuyordu. Artık her şey farklıydı. İnsanların özgürlükleri&#160;ve büyük ihtimalle hayatları tehlikedeydi.</p>
<p>Christine, sessiz ayısının içine sakladığı notu düşündü. Gizlice Isaac'le buluşacağını düşününce tüm vücudu heyecan&#160;ve korkuyla ürperdi. Çenesini güçlükle tutuyor, her şeyi anlatmadan önce Maria'nın aşağı inmesi için dua ediyordu. Delirmek böyle bir şey miydi? İçi içine sığmazken yüreğinde koca&#160;bir hüzün vardı. Açıklanamaz hisler yaşıyordu, bir an ağlayacakmış gibi olurken birkaç saniye sonra sevinçten uçuyordu.&#160;Isaac'in notunu ve gizli buluşmayı anlatmayı her şeyden çok&#160;istese de Maria'nın anne babasına haber vermesinden korkuyordu. Nazilerin yarattığı korku dolu atmosferde kız kardeşi&#160;onu korumak isteyebilirdi. Bu yüzden sadece Isaac'le öpüşmelerini anlatmakla yetindi. Isaac'in güçlü elleri ve yumuşak&#160;dudaklarından bahsedip, hiçbir zaman katılamayacağı partiye</p>
<p>sürpriz bir şekilde davet edildiğini söyledi. Güvenip açılabileceği birinin olmaması çok zordu. Bu sefer, “ne olursa olsun kimseye söylemeyeceğime dair Tanrı'ya söz veriyorum” cümlesi bile işe yaramıyordu. Christine bunu riske atamazdı.</p>
<p>“Evlerinde çalışmaman onu göremeyeceğin anlamına gelmez ki!” dedi Maria. “Eğer âşıksan seni hiçbir şeyin durdurmasına izin veremezsin!”</p>
<p>“Ama Naziler hiçbir şey değil.”</p>
<p>“Ne demek istiyorsun?”</p>
<p>“Annem sana diğer kanunlardan bahsetmedi mi? Isaac, Yahudi olduğu için birlikte olmamızı yasaklayan kanundan?”</p>
<p>Maria'nın gözleri büyümüş, şaşkınlıktan ağzı kocaman açılmıştı. “Ah olamaz!” Yumruklarıyla dizine vurdu. “Nasıl&#160;gerçek olabilir? Bu çıban kafalı Naziler kim olduklarını sanıyorlar!”</p>
<p>Her ne kadar kalbi acıdan kavrulsa da Christine'in dudaklarının arasından küçük bir kahkaha kaçtı. Maria her açıdan iyi bir Hristiyan olmaya çalışırdı. Hiçbir zaman sövmez, kiliseye gitmeyi aksatmaz, her gece tüm aileye dua etmelerini hatırlatırdı. Ayrıca sövdüğü için babasına her defasında kızardı.&#160;Bu yüzden Christine, küfürlü konuşan büyükannesini duyar&#160;gibi olmuştu.</p>
<p>“Neden gülüyorsun?”</p>
<p>“Affedersin... Nazilere öyle dediğini duyunca...”</p>
<p>“Çıban kafalar ama yalan mı?”</p>
<p>“Evet, hatta daha da beterler. Ama dikkatli ol. Aile dışından kimse, böyle bir şey dediğini duymasın.”</p>
<p>“Biliyorum,” dedi Maria, Christine'i kendine doğru çekerek. “Ve bu beni çıldırtıyor! Hiç anlayamıyorum!”</p>
<p>“Ben de.” Maria ablasını hafifçe öne arkaya salladı. Christine kendini, bir gün kız kardeşinin ne kadar harika bir anne olacağını düşünürken buldu. Maria'nın bebeklerini sevgiye&#160;boğacağına hiç şüphe yoktu. Aile fertlerinin arasında kucak&#160;açıp öpücükler saçan kişi hep o olmuştu. İşten dönen babasını sevgiyle karşılar, küçük erkek kardeşlerinin şiş ve morluklarını öperdi. Christine, sevgisini fiziksel olarak daha iyi&#160;gösterebilen birini tanımıyordu. Şimdi ise kız kardeşinin onu&#160;avutmak için sarılmaktan başka bir şey yapamayacağını söyleyebilirdi. Çünkü herkes gibi Maria da konu Nazilerin yaptığı&#160;inanılmaz şeylere geldiğinde ne diyeceğini bilemiyordu.</p>
<p>“Korkma,” dedi Maria. “Bu sonsuza kadar sürecek değil ya. Süremez işte. Aynca aşk her şeyden güçlü değil midir?”</p>
<p>gece saat on bire çeyrek kala, Christine odasının kapısını açtı ve dışarıyı dinledi. Kalbi boğazında atarken Isaac'in&#160;uğurlu taşını avucunun içinde sıkı sıkı tutuyordu. Önce evin&#160;sessiz olduğunu düşündü. Sessizliğe bakılırsa, herkes yataklarında uyuyor olmalıydı. Ama gördüğü manzara karşısında&#160;kamında tuhaf bir yumru hissetti. Radyo hâlâ salondaydı. Tiz,&#160;coşkulu bir ses karanlığın sessiz saatlerinde yankılanıyordu.&#160;Uzun zamandır ilk kez, evdekiler saat ondan sonra ayaktaydı.</p>
<p>İki saat önce Christine iyi geceler demek için aşağı inmiş, herkesin yatmaya hazırlandığından emin olmak istemişti.&#160;Hâlâ salonda oturduklarını görünce şaşırdı. Babası ve büyükbabası masada, annesi ve büyükannesi koltuktaydı. Bir şişe sıcak şarabı bölüşmüşler, yeni radyoyu dinliyorlardı. Christine&#160;sobanın üzerinde bir şişe daha olduğunu fark etti. Babasının&#160;sandalyesinin yanında durdu ve Hitler'in haşin sesini dinledi.</p>
<p>İçinden, herkesin yataklarına gitmesi için Hitler'in nutuğunun bir an önce bitmesini umuyordu.</p>
<p>“Şahsen, tüm orduların yönetimini ele alacağım!” diye bağırdı Hitler. “Avustuıya'yı ilhak ettik. Avusturya'yı Almanya'ya kattık! Sonunda vatanım ülkemize dahil oldu. Yıllarca süren zulüm ve baskıdan sonra Etnik Almanlar, büyüyen&#160;Almanya'nın bir parçası oldu. Kısa zaman sonra Aryan Irkı&#160;olarak hak ettiğimiz yaşam alanına sahip olacağız!”</p>
<p>“Bu deli herif tüm dünyayı yönetmek istiyor,” dedi büyükbaba.</p>
<p>Büyükanne onu susturdu ve öne doğru eğildi. Bu sırada Rose başını kaldırdı ve yorgun, şiş gözlerle kızma bakıp fısıldadı.</p>
<p>“Çocuklar uyudu mu?”</p>
<p>“Evet, anne. Maria da uyudu.” Christine kısa, hızlı nefeslerini annesinin fark etmemesini diliyordu. Kaçmaya karar verdiğinde, aile fertlerinin uyuyor olacağım düşünmüştü. Ama herkes ayaktaydı ve tüm dikkatini radyoya vermişti. Üstelik&#160;kısa bir süre sonra da yatacağa benzemiyorlardı.</p>
<p>“Yorgun görünüyorsun,” dedi Rose. “Neden yatağında değilsin?”</p>
<p>“Şimdi gidiyorum. İyi geceler demek istedim.”</p>
<p>Rose ayağa kalktı, kızına sarıldı ve kulağına fısıldadı. “Bizim odadan sesler gelirse korkma. Eski radyoyu açacağız. Ama ses çok gelirse haber ver.”</p>
<p>“Veririm.” Christine kendi kendine, babam keşke radyoyu mutfakta yaksaydı diye düşündü. Ama radyoyu yataklarının&#160;altındaki küçük, ahşap sandığın içine saklamışlar, üstüne koydukları battaniyeyle, sandığın içi çarşaflarla doluymuş gibi</p>
<p>göstermişlerdi. Fakat Christine'in endişelenmesi gereken daha büyük bir sorunu vardı. Şimdiden tir tir titriyordu. Kontrolünü&#160;kaybediyor, güçlü akıntıda sürüklenen incecik bir dal gibi, hayatın iniş çıkışlarında bir oraya bir buraya savruluyordu.</p>
<p>Yine de huzursuzluğunu belli etmemeye çalıştı. Radyoyla ilgileniyormuş gibi yaparak birkaç dakika daha Hitler'i dinlemek için kendini zorladı. Biri dönüp, ‘Bir sorun mu var?'&#160;diyecek diye ödü kopuyordu. Dayanamayacak duruma geldiğinde herkese iyi geceler diledi ve omzundaki uzun battaniyenin altında, yavaşça odadan çıktı. Annesi iyi olup olmadığına&#160;bakmak için odasına gelir diye elbisesini, omuzlarına aldığı&#160;bir battaniyeyle gizlemişti.</p>
<p>O öğlen ve akşamüstü, Christine'in hayatının en uzun saatleriydi. Tüm gün boyunca mutfağı temizlemiş, dökülen yaprakları ve ölü bitkileri toplamıştı, yine de saatler geçmek bil-memişti. Şimdiyse karanlık koridorda etrafı kolaçan ediyordu. Biri salondan çıkacak olsa, yakalanacağının farkındaydı. Gözlerinin karanlığa alışmasını beklerken kalbi göğüs kafesini dövüyordu. Nefesini tuttu ve tırabzana tutunarak basamaklardan&#160;aşağı inmeye başladı. Ayaklarının çıkardığı her tıkırtı, boş&#160;koridorda bir silah sesi gibi yankılanıyordu. Christine, her gıcırtıyla birlikte buz kesiyordu. Kendini hazırlamıştı, eğer salonun kapısı açıksa koşacaktı. Girişteki koridora inmek ona&#160;sonsuzluk gibi gelmişti. Merdivenlerin arkasında, parmak uçlarında yükselip kiler kapısının üzerine uzandı ve ahşap kapı&#160;çerçevesinin üst kısmında el yordamıyla yedek anahtarı aramaya başladı. Anahtar eline gelir gelmez ayakkabılarını giydi,&#160;kapı kilidini açtı ve karanlığın serin saatlerinde dışarı süzüldü.</p>
<p>Nihayet ay ışığının altında özgürdü. Parmak uçlarına basarak caddeden aşağı inerken, kimsenin onu görmediğinden emin olmak için omzunun üzerinden arkasına bakıp duruyordu.&#160;Gecenin ayazında koştukça ağzından dumanlar yükseliyor,&#160;arkasında hayalete benzer sisler bırakıyordu. Christine sokak&#160;lambalarının kaldırımlar üzerinde oluşturduğu sarı, aydınlık&#160;bölgelerden kaçınarak yokuşun sonundan sola döndü. Sonrasında yavaşladı, evden yeteri kadar uzaklaşmıştı. Işıkları&#160;yanan yarı ahşap evlerin pencerelerinden, radyoların etrafında&#160;toplanan kambur siluetleri görebiliyordu. İnsanlar ellerinde&#160;sigaralar, kollarını bir kaldırıyor bir indiriyordu. Manzara,&#160;bir romandaki karakterlerin salon duvarlarına yansımış hali&#160;gibiydi. Christine, kapı önlerine ve granit parmaklıklara yakın&#160;durarak, bir yüksek duvarlı evden diğerine koştu.</p>
<p>Birden arkasından bir şeyin yaklaştığını hissetti. Nefesini tuttu ve yavaşladı. Arkasına bakar bakmaz koşmaya hazırdı.&#160;Fakat bir kedinin miyavladığını duyunca rahat bir nefes aldı.&#160;Bakmak için döndüğünde, kuyruğunu dikmiş turuncu bir kedi&#160;gördü. Sırtını kamburlaştırmış bir halde geriniyordu. Sanki&#160;kaldırımda parmak uçlarında yürür gibiydi. Christine'in pist&#160;demesiyle caddenin karşısına geçen kedi gecenin karanlığında&#160;kayboldu.</p>
<p>Christine son bloğu geçtiğinde, köy merkezinin diğer tarafına yönelip Market Kafe'nin yanındaki dar sokağa girdi ve sokağın arkasındaki karanlıkta kayboldu. Akşam yağan yağmurdan kalan birikintiler sokakta yağ gibi parlıyordu. Isaac,&#160;kafenin arkasındaki basamaklarda oturuyordu. Dolunay, ayaklarının ucundaki çamurun üzerine vuruyordu. Christine'i görünce ayağa kalktı.</p>
<p>“İyisin değil mi?”</p>
<p>Christine, Isaac'in kollarına koştu. Güçlükle nefes alıyordu. “Artık iyiyim.” Endişe dolu saatler IsaaC yanaklarını, alnını ve sonunda dudaklarını öptüğünde bitmişti. Isaac dudaklarını geri çektiğinde, sokak duvarına vuran mavi ay ışığı arkasına düştüğünden, Christine onun karanlıkta saklanan&#160;yüzünü görmekte güçlük çekiyordu. Bu yüzden Isaac'i tutup&#160;ışığa çekmeye çalıştı.</p>
<p>Ama Isaac direndi. “Ne yapıyorsun?!’’</p>
<p>“Işığa gel, yüzünü görmek istiyorum.”</p>
<p>“Nein. Biri bizi görebilir.”</p>
<p>Christine, onu tekrar karanlığa itti. “Ah... Özür dilerim, düşünemedim.”</p>
<p>“Seni gören oldu mu?”</p>
<p>“Hayır, sokaklar bomboş.”</p>
<p>“Kimseye söylemedin, değil mi?”</p>
<p>“Elbette, söylemedim. Bana güvenmiyor musun?”</p>
<p>“Ondan değil,” dedi Isaac ve Christine'i tekrar kendine çekti. “Annen çıktıktan sonra hemen arkasından Gestapo geldi. Evde&#160;sadece Yahudilerin çalıştığından emin olmak için hizmetçilerin&#160;kimliklerini kontrol ettiler. Babamın belgelerini, yasal dosyalarını, mektuplarını, adres bilgilerini... Her şeyini topladılar.”</p>
<p>“Ama bu böyle sürmeyecek. İnsanlar buna katlanmayacak, yakında her şey normale dönecek.”</p>
<p>“Hayır, Christine. Hiçbir şey düzelmeyecek. Babam, annemi Amerika'ya gitmek için ikna etmeye çalışıyor. Amcam orada. Babamın annesi, babası, kız kardeşleri, kuzenlerim&#160;hepsi Polonya'ya döndü. Ama annem ısrarla gitmiyor. Çünkü büyükannem, büyükbabam ve teyzelerim hâlâ Berlin'de.</p>
<p>Dayım da Hamburg'da. Annem yarı Hristiyan ve Alman olduğumuz için bize bir şey yapmayacaklarını düşünüyor.”</p>
<p>“Bak, gördün mü? Annen haklı işte. Hitler, Alman vatandaşlarına neden zarar versin ki?”</p>
<p>“Şu an burada benimle olman bile senin için çok tehlikeli!” Isaac hemen kendine geldi ve sesini alçalttı. “Alman ve Yahudi ilişkileri için yeni kanunlar var.”</p>
<p>“Biliyorum,” diyen Christine, başını Isaac'in göğsüne dayadı. “Annem söyledi, ama bana çok saçma geliyor. Annenin dediği gibi, sen yarı Hristiyansın. Ve hâlâ Almansın. Büyükannenle büyükbabanın inançları bu gerçeği değiştiremez.”</p>
<p>“Ancak Naziler böyle düşünmüyor.”</p>
<p>“Peki, ne yapacağız? Ben... ben seni görmek zorundayım.” “Bilmiyorum...” Isaac'in sesindeki hüsranı fark etmemek&#160;imkânsızdı.</p>
<p>Christine başını kaldırdı ve Isaac'in karanlıkta kaybolan gözlerini okumaya çalıştı. Daha ne olduğunu anlamamıştı ki&#160;Isaac'in dudaklarının, dudaklarına yapıştığını hissetti. Vücudu, korku ve heyecanla titriyordu. Dudakları birbirinden ayrıldığında, Christine nefes nefese Isaac'e baktı.</p>
<p>“Burada buluşacağız. Her gece.”</p>
<p>“Olmaz. Bu çok riskli.” Christine, onu bırakmak istememesine rağmen Isaac geri çekilip kafenin alçı duvarına yaslandı. Christine ise nefesini tuttu, Isaac'in söyleyecekleri onu korkutuyordu. Isaac nihayet bir iç çekip konuşmaya başladı.&#160;“Haftada bir buluşsak yeter. Zaten o zaman bile korkunç bir&#160;risk almış olacağız. Ama öncesinde, içine girdiğin tehlikenin&#160;ne kadar büyük olduğunu kabul etmek zorundasın. Bu&#160;durumun ciddiyetini anladığından emin olmak zorundayım.</p>
<p>Buluştuğumuzu kimseye söyleyemezsin. En yakın arkadaşına, hatta kız kardeşine bile.”</p>
<p>“Kimseye söylemeyeceğim. Yakalanmayacağız.”</p>
<p>Isaac, Christine'e yaklaştı. Christine, onun kaslı omuzlarını tuttu ve Isaac'in dudaklarının arasından çıkan fısıltılı sözcükleri dinledi. “Birlikte olduğumuz zaman sadece birbirimizi göreceğiz. Etrafımızdaki çirkinlikleri değil.” Ve Christine'i&#160;büyük bir iştahla tekrar öptü. Christine sevdiği adamın kollarında kaybolmak, başka bir yere, başka bir zamana gitmek&#160;istiyordu. Mesela bu sabaha dönebilirdi. Dünyadaki her şeyin&#160;kusursuz olduğunu düşündüğü o ana... “Gitsen iyi olacak.”</p>
<p>“Bekle.” Christine, elini cebine soktu. “Taşın.”</p>
<p>“Sende kalsın. Böylece beni unutmazsın.”</p>
<p>“Seni asla unutmam ki...” Taşı, Isaac'in avucuna koydu. “Uğurlu taşın olduğunu söylemiştin. Şimdi ona benden çok&#160;senin ihtiyacın var.”</p>
<p>Isaac, onu tekrar öptü ve taşı cebine koydu. “Tüm bunların, bir gün geçmişte kalmasını umuyorum. Aynı bu taşta, fosilini&#160;bırakan salyangoz gibi. Haftaya yine burada buluşacağız. Aynı&#160;saatte. Gelebilirsin, değil mi?”</p>
<p>“Burada, seni bekliyor olacağım.”</p>
<p>Tekrar uzun ve sert bir şekilde öpüştüler. Christine, bu anın bitmesini hiç istemiyordu. Isaac, Christine'i bırakır bırakmaz&#160;arkasına döndü ve dar sokağın çıkışına doğru yürüdü. Gri taşlı kafenin köşesini dönüp gözden kayboldu. Christine olduğu&#160;yerde durdu ve titreyerek Isaac'in uzaklaşan adımlarını dinledi.&#160;İçinden geri gelmesi için dua ederken, gecenin sessizliğinde artık Isaac'in gittiğini anladı. Ve kalbini saran buz gibi bir korkuyla yürümeye başladı. Boş köy merkezini geçip eve doğru koştu.</p>
<p>Eve yaklaştığında, başını kaldırıp salonun penceresine baktı. Bu sırada evlerinin üzerini saran gökyüzünde milyonlarca yıldızın yanıp söndüğünü gördü. Salonun ışığı hâlâ yanıyordu,&#160;duvara vuran hafif gölge sayesinde babasının sandalyesinin&#160;arkasına yaslandığını görebiliyordu. Uyuyakalan büyükbabasının başı önüne düşmüştü. Onun yatağında değil de yalnız&#160;başına, karanlık sokaklarda olduğunu bilselerdi ne düşünürlerdi? Peki ya soğuk, ıslak bir ara sokakta Isaac'le buluştuğunu bilseler?</p>
<p>Christine eve geldiğinde, elinden geldiğince yavaş hareket etti. Ağır kapıyı yavaşça açtı ve merdivenleri birer birer çıktı.&#160;Her basamakta duruyor, ses çıkarıp çıkarmadığına dikkat ediyordu. Evdekilerin hâlâ uyumayıp Hitler'in ısrarcı, tiz sesini&#160;dinlemesine şaşırmıştı. Güvenli bir şekilde eve vardığı için&#160;rahatlamalıydı ama içine korkunç bir ürperti düşmüştü. Tıpkı&#160;gölün dibinde yatan, yaşlı bir kaya gibi...</p>
<p>Birkaç hafta geçmişti, kasabaya asılan afişler giderek çoğalıyordu. Birinde, ‘Tüm Almanlar, Halkın Alıcısı'm dinleyecek,' yazarken, bir diğerinde Hitler'in fotoğrafı vardı.&#160;Omuzları dik, tek eli belinde, üzerinde yazan yazıya bakıyordu. ‘Tek halk, tek imparatorluk, tek lider.' Fırınlara, kasaplara,&#160;kiliselere ve dükkânlara yeni afişler asılmıştı. Afişlerin üzerinde, yanında pembe yanaklı iki çocuk olan sarışın, güzel bir&#160;çift vardı. Altında ise şu slogan yazıyordu, ‘Irkınız, sağlığınız&#160;ve parti üyeliği için güzel evlilikler yapın!' Christine, her duvarda mutlu bir şekilde gülümseyen Aryan ırkı mensubu güzel&#160;aileyi görünce aklına Nazilerin son direktifi geldi: Yasaklanan&#160;bebek isimleri. Bir sonraki ne olacaktı? Alman vatandaşlarına&#160;ne yiyip ne giyeceklerini de söyleyecekler miydi?</p>
<p>Geceleri Christine, Isaac'le buluşmak için boş sokaklarda yürürken Nazi afişleri karanlıkta, kilisede yakılan mumlar gibi</p>
<p>parlıyordu. Christine onları gördüğünde hepsini yırtmayı, eve götürüp odun ocağında yakmayı düşünüyordu. Eğer yakalanırsa, yakacakları ve kömürleri olmadığını söyleyebilirdi. Ama&#160;içindeki korku öfkesinden daha ağır basıyordu. Bu yüzden onları görmezden gelip yürümeye devam etmeye çalışıyordu.</p>
<p>Bunları düşünmek hiçbir şeyi değiştirmeyecekti, Chris-tine'in yanında olan tek şey zamandı. Zaman, değişim yaratabilecek tek güçtü. Yapabileceği tek şey, yaşananların son bulmasını bekleyip birilerinin Hitler'in gücünü elinden almasını ummaktı. Bir şekilde Hitler'in ya da Nazilerin aklı&#160;başına gelebilirdi. Ne kadar da ironikti, daha haftalar önce&#160;Christine onu bekleyen maceraları öğrenmek için nasıl da&#160;sabırsızlanıyordu. Eğer biri, birine âşık olmak yasak olduğu&#160;için gecenin bir körü gizlice buluşmalara gideceğini söyleseydi, asla inanmazdı. Yine de kendine acımayı ve boyun&#160;eğmeyi reddediyordu.</p>
<p>Kendine acımak yerine, Isaac'in nazik öpücüklerini ve gülümsediğinde kıvrılan güzel dudaklarını hatırlayarak gizli&#160;buluşmalar arasındaki günleri sayıyordu. Christine ve Isaac,&#160;birbirlerini sevdiklerini söyleseler de ilk birkaç buluşma kısa&#160;ve garipti. Mahcup ve sessiz... Ta ki merhaba ya da seni çok&#160;özledim, dedikten sonra söyleyecek bir şey düşünene kadar.&#160;Dünya birkaç hafta içinde hızla değişmişti. Günlük şeylerden&#160;bahsetmek amaçsız geliyordu. Anladıkları ya da mantıklı gelen tek şey, birbirilerine olan duygularıydı. Bu yüzden sadece&#160;birkaç kelimeye ihtiyaç duyuyorlardı. Her buluşmalarında,&#160;kendilerini daha rahat hissediyorlardı. Kısa bir süre sonra&#160;konuşmalar daha kolay, sessizlikler daha huzurlu, sarılmalar&#160;daha aşina, öpüşmeler daha aceleci olmuştu.</p>
<p>Dördüncü buluşmalarıydı, Christine ve Isaac kafenin merdivenlerinde el ele durmuş, gecenin soğuk rüzgârında birbirlerine yaslanmışlardı. “Görünmeden caddelerden geçmek çok kolay, hep boşlar.”</p>
<p>“İnsanlar gizleniyor,” dedi Isaac. “Sadece önemli işlerini ve alışverişlerini yapmak için dışarı çıkıyorlar. Herkes durdurulup sorgulanmaktan korkuyor. Bence artık sizin eve yakın&#160;bir yerlerde buluşmalıyız. Biraz daha fazla yürürüm, benim&#160;için sorun olmaz.”</p>
<p>“Neden ki? Yakalanmaktan korkmuyorum. Mahzun bir bakış takınıp annemlerle kavga ettiğimi söylerim. Biraz stres&#160;atmak için dışarı çıktım derim.”</p>
<p>“Bir erkeğin dışarıda olması daha az şüphe çeker. Ama bir kadın için çok tehlikeli. Eğer sana bir şey olursa kendimi asla&#160;affetmem.”</p>
<p>“Ya sen? Senin belgelerini kontrol ederlerse...”</p>
<p>“Eğer Gestapo gece köye gelirse...” Isaac bir an sustu, “... kamyonların sesini duyarım. Kaçıp saklanmak için vaktim&#160;olur.”</p>
<p>“Ah...” dedi Christine, şakayla karışık bir şekilde. “Yani benim kaçamayacağımı mı düşünüyorsun?”</p>
<p>“Benim kadar hızlı değil.”</p>
<p>“Ee, kanıtla o zaman?” Christine ayağa kalktı ve elini çekti.</p>
<p>“Hayır, otur.”</p>
<p>“Olmaz, kanıtlayamayacağın şeyleri söyleyip kaçamazsın.”</p>
<p>Isaac ayağa kalktı ve kollarını Christine'in beline doladı. “Koş bakalım. Hemen arkandayım.”</p>
<p>Christine, Isaac'in kollarından kurtulmaya çalıştıysa da Isaac çok güçlüydü. “Ama bu hiç adil değil.”</p>
<p>“Ne kadar çaresiz olduğunu gördün mü?”</p>
<p>“Senin yüzünden!”</p>
<p>Ve birden öpüşmeye başladılar. Kaçmak, saklanmak için hissettikleri korku eriyip yok olmuştu.&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;i</p>
<p>Bir hafta sonra Christine'in, Gestapo'yu kandırabilecek rol yeteneğine olan güveni, babasının annesine söylediği şeylerle&#160;kırıldı. Dietrich, birlikte çalıştığı Katolik bir arkadaşının karısının Yahudi olduğunu söylemişti.</p>
<p>“Koridordaydım,” dedi Christine, duyduklarını Isaac'e anlatırken. “Neden direkt mutfağa gitmedim, bilmiyorum. Ama özel bir şey konuşuyor gibi değillerdi. İçimi öyle bir his kapladı ki...”</p>
<p>“Suçluluk duygusu mu?”</p>
<p>“Korku...”</p>
<p>“Peki sonra ne dedi?”</p>
<p>“Arkadaşı doğum gününde kız kardeşinin yanına gitmek için trenle Stuttgart'a gidecekmiş. Platforma vardığında önünü bir adam kesmiş ve Gestapo olduğunu söylemiş. Ama kıyafetleri sivilmiş. Nereden geldiğini ve nereye gittiğini sormuş.&#160;Babamın arkadaşı belgelerini göstermiş, fakat adam tren istasyonunun karşısındaki Gestapo binasına kadar peşinden gelmesini söylemiş. İçeride başka bir polis, adamın kız kardeşine&#160;götürdüğü hediyeleri almış. Karısının bahçesinden topladığı&#160;nane çayını ve bir teneke keçi peynirini çalmakla suçlanmış ve&#160;artık trene binemeyeceği söylenmiş. Hatta onu bir daha istasyonda görürlerse, Yahudi karısıyla birlikte çalışma kampına&#160;göndereceklerini söylemişler.”</p>
<p>“Ne demek istiyorsun? Artık beni görmek istemiyor musun?”</p>
<p>“Öyle bir şey demedim. Bir şey söylemeye çalışmıyorum, sadece anlatmak istedim. Babam, Gestapo'nun her şeyi bildiğini söyledi.”</p>
<p>“Radyodaki haberi dinledin mi? Artık herkes Heil Hitler, demek zorunda.”</p>
<p>“Duydum. Herkes kolunu kaldırıp onlara emredilenleri yapıyor.”</p>
<p>“Peki sen? Sen de emirlere uyacak mısın?”</p>
<p>Christine, Isaac'e baktı, yüzündeki ifadeyi okumaya çalışıyordu. Eğer evet derse, kızacak mıydı? “ilk başta saçma gelmişti, kabullenmek istememiştim. Ama babamın anlattıklarını duyduktan sonra...”</p>
<p>“Uysan iyi olacak. Dikkat çekmek istemezsin.”</p><div><img src="main-5.jpg" alt=""/></div>
<p>Christine ve Isaac iki ay içinde gizli buluşmalarının yerini değiştirdiler. Artık Christine'in evinin yakınlarında bir tepede, şarap mahzeni olarak kullanılan bir yeraltı geçidinde buluşuyorlardı. Ağaç ve çalılarla kaplı tepe, caddenin altıyla kesişen&#160;yolun diğer tarafındaki dükkân ve kafe sıralarının arkasına kadar uzanıyordu. Değirmen için kullanılan bir ırmak, tekerlek&#160;izleriyle dolu koruluğu ikiye bölüyordu. Mahzen, kasap Bay&#160;Weiler'a aitti. Ama Bay Weiler, stoklarını diğer restoran ve&#160;kafelerle paylaşıyordu. Isaac yosun kaplı kapının küflü asma&#160;kilidini -diğer bir değişle, zorla içeri girmelerinin tek kanıtım-hiç zorlanmadan kırmıştı. Taş odadaki meşe fıçıları ve üzerinde tozlu şişeler bulunan ahşap raflar, kıvrımlı duvar boyunca&#160;uzanıyordu. Uzun, dar alanın arkasında içi turp ve patateslerle&#160;dolu bir sürü kasa vardı.</p>
<p>Cezbedici fıçıların musluğunu açıp şarap içmek haricinde, mahzendeki hiçbir şeye dokunmuyorlardı. Gizli bir yer bulabildikleri, yaklaşan kışın soğuk rüzgârlarından korundukları,&#160;yakalanma korkusu olmadan konuşup öpüşebildikleri bir yer&#160;buldukları için minnettarlardı. Christine yanında küçük bir&#160;mum getiriyordu. Mumun ince, gri dumanı eğimli tavana kadar yükseliyor, eğimli tavandaki kare hava boşluğunda, gecenin karanlığında kayboluyordu. Bazen Isaac yanında peynir,&#160;meyve ya da annesinin meşhur erikli keklerinden de getirirdi.&#160;Birlikte boş bir şarap fıçısını devirir, üzerine kırmızı beyaz&#160;damalı bir masa örtüsü yayar, şarap mahzenini gözlerden ırak&#160;romantik bir mekâna çevirirlerdi.</p>
<p>Dışarıdaki dünya kaos içinde çalkalanırken, onlar kahkahalar içinde sohbet ediyor, Isaac'in mırıldandığı şarkılarla toprak zeminli tünellerinde dans ediyorlardı. Birlikte her şey&#160;eski haline döndüğünde ne yapacaklarına dair planlar yapıyor,&#160;tüm bunların uzun sürmemesi için dua ediyorlardı. Ama haftalar geçtikçe, yaşadıkları bu kâbusun bir gün gerçekten son&#160;bulup bulmayacağından şüphelenmeye başlamışlardı.</p>
<p>Kasım ayının sonuydu, Isaac ve Christine son birkaç haftadır yaşananlar hakkında konuşuyordu. “PolonyalI Yahudi'nin Alman konsolos yardımcısını planlayarak öldürmediğini söylüyorlar,” dedi Isaac. “Ama babamla ben, bunun kasti yapıldığını düşünüyoruz. Olay için ayağa kalkanlar siviller değil. Sivil giyinmiş SS'ler. Yahudilere ait işletmeleri yağmalayanlar,&#160;sokaklardaki Yahudileri dövenler de onlar.”</p>
<p>Christine ve Isaac, sırtları patates kasalarına yaslı bir halde, montlarının üzerinde oturuyorlardı. Christine, topraktan gelen&#160;acımasız soğuktan korunmak için eteğini bacaklarının altına</p>
<p>sıkıştırmıştı. Isaac, kolunu Christine'in omzuna atarken, çenesini başının üzerine dayamıştı. &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;<sub>%</sub></p>
<p>“Gazetede, Berlin'de yanan sinagogların fotoğrafı var,” dedi Christine.</p>
<p>“O olaya Kristal Gece diyorlar. Sokakları kaplayan cam kırıklarının ışıltıları yüzünden... Doksan bir Yahudi öldürüldü, yirmi bin Yahudi de hapse atıldı.”</p>
<p>Christine şaşkın bir ifadeyle Isaac'e baktı. “Ne için? Kendilerini korudukları için mi?”</p>
<p>“Kim bilir? SS'lerin bir sebebe ihtiyacı yok.” Isaac çenesini sıktı ve birini tekmeleyip yumruklamak ister gibi ayağını havada salladı. “Eğer Hitler böyle devam ederse, Yahudileri&#160;Avrupa'dan kaçıracak. Annemler Gabriella'yı okuldan almak&#160;zorunda kaldı. Artık Yahudi çocukların Almanların okuduğu&#160;okullara gitmesi yasak. Yahudilerin hiçbir şeyi olmayacak.”&#160;Isaac'in sesi üzgün ve öfkeli geliyordu. “Ben de üniversiteyi bıraktım. Annemle babam ellerindeki tüm parayı kamımızı&#160;doyurmak için kullanıyor. Manava gittiğimde bile sanki iz-leniyormuşum gibi hissediyorum. Mücadele edemem. Hiçbir&#160;şey yapamam. İşim, param ya da eğitimim olmayacak. Hiçbir&#160;şeyim olmayacak. Seni çok seviyorum Christine, ama benimle&#160;nasıl hayat kurabilirsin ki?”</p>
<p>Christine, elini Isaac'in yanağına koydu. “Ama unuttuğun bir şey var. Benim de hiçbir şeyim yok. Ailem fakir, ama bir-likteler. Ve hayatımda hiç bu kadar mutlu olmamıştım. Kararımı değiştirmedim, Isaac. Şu hayatta istediğim tek şey senin&#160;karın olmak.”</p>
<p>Isaac gülümsedi. Christine'i kendine çekip dudaklarını öperken küçük bedenini montların üzerine yatırıp yanına</p>
<p>uzandı. Christine üşümemesine rağmen tir tir titriyordu. Isaac montunun köşeleriyle Christine'in üstünü örttükten sonra kollarından güç alarak Christine'in üzerine çıktı. Kestane rengi&#160;gözleri aşkla bakıyordu. Christine, Isaac'in aşkının derinliğine ve sıcaklığına kapılmıştı. Kollarını ona sardı. Ve Isaac onu&#160;büyük bir şehvetle öpmeye başladı. Nefes nefeseydi, Christine&#160;Isaac'in kalbini göğüslerinde hissedebiliyordu. Daha fazla dayanamayıp Isaac'in gömleğini çekti ve el yordamıyla düğmelerini bulmaya çalıştı. Kendi de soluk soluğa kalmıştı. Isaac'in&#160;sıcacık eli belinden aşağı kayıyor, eteğinin üzerinden kalçasını&#160;okşuyordu. Isaac önce boynunu, sonra köprücük kemiklerinin&#160;üzerindeki beyaz derin çukuru ve son olarak göğüs dekoltesindeki sıcak, yumuşak bölgeyi öptü. Kısa bir süre sonra aniden&#160;durup başını iki yana salladı. Oysa Christine ona durması gerektiğini söylememişti.</p>
<p>“Yapamayız,” dedi nefes nefese. “Eğer hamile kalırsan...”</p>
<p>Christine kamında bir kasılma, üzerinde bir kırgınlık hissetti. Yarım kalan arzuları tüm vücudunu sızlatmıştı. “Biliyorum,” dedi bir nefeste.</p>
<p>Isaac başım Christine'in göğsüne dayadı. Christine, Isaac'in nasıl titrediğini hissedebiliyordu. “Eğer kamında Yahudi bir çocuk taşıdığını öğrenirlerse bizi hapse atarlar. Seni,&#160;beni ve bebeğimizi.”</p>
<p>“Biliyorum, biliyorum... O zaman bana sarılsana. Sadece sarıl.”</p>
<p>Christine dişlerini sıkarken, küt küt atan kalbini sakinleştirmeye çalışıyordu. Isaac'in nefesi yavaşlamıştı. Christine, Isaac'in vücudunun gevşeyip rahatladığını fark etti. Birden göğsüne yaslanan başın ağırlığı ona bir bebeğinkini</p>
<p>düşündürdü. Isaac'in bebeği... Göğsünü emip huzur ve besin arayan yeni doğan bir bebek... Bu duyguyu yaşayabilecek miyim? diye geçirdi içinden Christine. Birlikte olmamıza izin verecekler mi? Herkes gibi yaşamamıza... Mutlu bir yuva kurmamıza... Bir ev, bir çocuk sahibi olmamıza... İnsanlığın en temel&#160;haklarının keyfini çıkarmamıza izin verecekler mi? Christine'in&#160;gözlerinden yaşlar süzüldü. Kollarını Isaac'e daha sıkı sarıp elleriyle gömleğini kavradı ve hayatının geri kalanını onun kucağında geçirebilmeyi diledi. Birden içine birkorku düştü, Isaac'i&#160;bir şekilde ellerinden alacaklardı. Bugünlere nasıl geldik? Nasıl&#160;kendimi, sırf âşık olduğu için hapse atılan insanların olduğu bir&#160;dünyada buldum? Hangi ara, masum bebeklerinin ihtiyaçlarını&#160;karşılamak için kendini kurban etmeye gönüllü iki insanın, sırf&#160;Yahudi oldukları için hapse atıldığı ya da öldürüldüğü bir dünyaya döndük? Bu bir kâbus olmalı, diye düşündü. Kâbus olmak&#160;zorunda. Şimdi uyanacağım ve tüm bunların koca bir rüyadan&#160;ibaret olduğunu anlayacağım.</p>
<p>Eline bir çimdik attı ama hiçbir şey değişmedi. Hâlâ şarap mahzenindeydi. Hayatının aşkı, kollarının arasında toprağın&#160;üzerinde yatıyordu. İkisi de suçlu konumundaydı. Christine,&#160;mumun eğimli tavanda titreyen kehribar rengi pırıltısını izlemeye başladı. Birden topraktan gelen dondurucu soğuğu fark&#160;etti. Soğuk, montundan tenine işliyor, kaslarından ve kemiklerinden geçerek kalbini arıyordu. Gözyaşları, saçlarını sırılsıklam ederken aklında sadece tek bir soru vardı. Bize ne olacak?</p>
<p>Uzun zamandır bu kadar sert bir kış yaşanmamıştı. Birkaç haftada bir şiddetli kar fırtınaları kopuyor, caddelerde girdaplar</p>
<p>oluşturan öfkeli rüzgârlar kaldırımlarda uğulduyordu. Birkaç gün önce atlı sabanlar, dar sokakları ve dönemeçli bulvarları&#160;tam zamanında temizlemiş, kopan bir sonraki fırtına caddeleri&#160;tekrar doldurmuştu.</p>
<p>Christine'in annesi panjurları sıkı sıkı kapamış, üzerlerini eski gazete kâğıtlarıyla kaplamıştı. Hatta camların içine masa&#160;örtüleri ve çarşaflar asmıştı. Ama kuru, toz halindeki kar bir&#160;şekilde içeri giriyor, küçük kumul tepecikler gibi tahta yerlerin&#160;üzerinde birikiyordu. Annesi Rose, güneş batar batmaz ocağa&#160;kömür atmayı kesiyor, yemek boyunca omuzlarına sarmaları&#160;için herkese birer battaniye veriyordu. Kömürler, geriye siyah&#160;turuncu közlerden başka hiçbir şey kalmayana kadar yandığında, herkes kat kat giyiniyor, bere ve eldivenleriyle birlikte&#160;yatağa gidiyordu.</p>
<p>1939'a girerken, Christine kendini havaya lanet okurken buldu. Bazen kar kalınlığı o kadar yüksek oluyordu ki Isaac'le&#160;şarap mahzenine giremiyorlardı. Isaac ona gitmesini söyleyene&#160;kadar titreyerek sarılıyorlardı. Christine'in üzüntüsü bununla&#160;da bitmiyordu. Isaac görüşmelerini ayda bire indirmeye karar&#160;vermişti. Çünkü yerdeki karları karıştırıp kanıtları silmek için&#160;ellerinden geleni yapsalar da özel bir mülkte illa bir ayak izi&#160;bırakıyorlardı. Birinin şüphelenmesi uzun sürmeyecekti.</p>
<p>Kar erimeye başlamıştı, yine de Isaac ayda bir kez buluşmakta ısrarcıydı. Sivil polis düzenli olarak etrafı geziyor, kapı kapı insanların belgelerini kontrol ediyordu. İnsanlar böylesine&#160;dehşet içindeyken gece sokakta birini görmek paniğe yol açabilirdi. Bu durumda biri onları fark ederse, kim bilir neler olurdu.</p>
<p>Baharın resmi olarak gelişinden iki gün önce radyo Hitler'in, Bohemya ve Moravia'ya ordu gönderdiğini bildirdi.</p>
<p>Führer ise sekiz saat sonra Prag'a varmıştı. Lale ve çiğdemler yeni yeni açarken komünistler, sosyalistler, işçi liderleri ve devlet düşmanları Güney Almanya'daki yeni çalışma kampı&#160;Dachau'ya gönderildi. Mayıs ayında, ciddi kalıtsal bir hastalık&#160;şüphesi taşıyan üç yaşından küçük her çocuğun, devlet tarafından kayıt altına alınması gerektiği bildirildi.</p>
<p>Christine haftalardır ölü gibiydi. Isaac'i tekrar görebilmek için uzun saatleri sayıyordu. Gündüzleri, değirmene ve dükkânlara giderken başı hep eğikti. İnsanların gözlerindeki&#160;sırrı göreceğinden emindi. Bir keresinde çarşıda bir teneke&#160;peynir almak için bozuk paralarını sayarken askeri bir kamyon geçmiş, Christine ellerinin titremesine engel olamamıştı.</p>
<p>Annesinin söylediğine göre Kate ve Stefan birlikteydi. Herkesi şaşırtan şey ise Kate'in annesinin bu duruma heyecanlanmış olmasıydı. Rose'dan, Kate'in vakit geçiremeyecek&#160;kadar meşgul olduğunu Christine'e söylemesini istemişti. Aslında bu Christine'i rahatlatmıştı. Çünkü Kate'in kahkahalarla dolu hikâyelerini gözyaşlarına boğulmadan dinleyebilecek&#160;gücü yoktu. Kate ve Stefan'ı sokakta el ele yürürken gördüğü, jde arkasını dönüyor, en yakın sokağa girip sokağın sonuna&#160;kadar koşuyordu.</p>
<p>Her şeye rağmen Christine kız kardeşi Maria'ya sahip olduğu için Tann'ya binlerce kez şükrediyordu. Yan yana çalışırken, toprağı ekime hazırlarken, arka bahçede kuştüyü yatakları döverken, açık panjurlara koydukları süpürge sopalarında sucuk&#160;kuruturken, gözlerinin neden sebepsiz yere dolduğunu anlayan&#160;birinin olduğunu bilmek rahatlatıcıydı. Christine, sırlarını ağzından kaçırmaktan korktuğu için Isaac hakkında konuşmak istemiyordu. Maria da bu konuda onu zorlamadığı için şanslıydı.</p>
<p>Ancak Maria, ablasının kalbini biliyordu. Ailenin geri kalanı sohbet edip gülerken, Christine'in ağlamak üzere olduğunu fark ettiği için masanın altından elini okşamıştı. Vücudunun&#160;her dokusuyla, Isaac'i sevip özlediğini anlayan birinin olduğunu bilmek şimdilik Christine'e yetiyordu. Ama Maria'dan&#160;gerçeği saklamanın verdiği suçluluk duygusu çok ağırdı. Bu&#160;nedenle kendi kendine ona bir gün her şeyi anlatacağını söyleyip duruyordu. Ve o günün, çok yakında olmasını umuyordu.</p>
<p>Havaların ısınmasından bir hafta sonra, Führer, Danzig'in Almanya'ya geri verilmesi gerektiğini söylüyordu. Hem de&#160;Fransa ve İngiltere'nin Polonya'yı korumaya hazır olmasına&#160;rağmen... Aynı zamanda Polonya ve Rusya ordularını Alman&#160;sınırlarına yığmıştı. Christine, kasaba ve fırına gittiğinde fısır&#160;fısır konuşan insanlardan savaşın çok uzakta olmadığını duyuyordu. Christine'in tanıdığı herkes, huzur kaçıran haberlere&#160;rağmen hâlâ bir barış şansı olmasını umuyordu. Yaşanan kriz&#160;büyüdükçe, yiyecek ve erzakların karneyle dağıtılacağına dair&#160;dedikodular da yayılmaya başlamıştı. Christine büyükannesinin anlattığı kadınların ve çocukların açlıktan öldüğü savaş&#160;hikâyelerini düşünmemeye çalışıyordu.</p>
<p>1 Eylül tarihinde Hitler, Polonya'nın, Alman bölgesine ateş açtığını ve Almanya'nın kendini korumak için karşılık verdiğini açıkladı. Bombalara karşılık bombalar atılacaktı. Aynı&#160;gün, tüm Alman Yahudiler için saat sekizden sonra sokağa&#160;çıkma yasağı konuldu.</p>
<p>Christine boynunda bir tasma varmış gibi hissediyordu.</p>
<p>Birkaç gece boyunca, Isaac'in yeni yasakla birlikte görüşmelerine son vermesinden korkarak, şafak sökene kadar yatağında bir sağa bir sola döndü. Savaşı düşünmemeye</p>
<p>çalışsa da uçan mermiler ve köyüne düşen bombalar gözünün önünden gitmiyordu. Öte yandan bunların böylesine küçük&#160;ve önemsiz bir yerde yaşanmayacağı konusunda kendini ikna&#160;etmeye çalışıyordu. Dahası sokağa çıkma yasağı yüzünden&#160;Isaac bir üç hafta daha beklemek ister miydi bilemiyordu.&#160;Çünkü en son iki gün önce, yani Fransa ve İngiltere savaş ilan&#160;etmeden bir gece önce görüşmüşlerdi.</p>
<p>Isaac'i görmeden geçirdiği bitmek bilmeyen üç hafta boyunca radyo, Kraliyet Hava Kuvvetleri'nin Cuxhaven ve Wilhelmshaven'in bir kısmını bombaladığını ve Alman birliklerinin Varşova'ya doğru yola çıktığını bildirdi. Savaşın ilk&#160;kayıpları, vatanı için ölenler listesi şeklinde gazetede verildi.&#160;Aynı zamanda gazetede Alman halkının koruma kuvvetlerini&#160;tehlikeye atan birinin idam cezasıyla karşı karşıya kalacağı da&#160;yazıyordu.</p>
<p>Nihayet şarap mahzeninde buluştuklarında, Christine tüm haberleri hatırlamaya çalıştı. Çünkü SS'ler, Bauermanların&#160;radyosuna el koymuştu. Gazetelerde Yahudiler için konulan&#160;yeni kural ve kısıtlamalara göre -tıraş sabunu, tütün, balık, turta ve çiçek satımının yasaklanmasının yanında- artık Yahudi-lerin radyolarının olması da yasaktı.</p>
<p>“Sekiz kişilerdi. Her şeyimizi aldılar,” dedi Isaac. “Babamı ittiler. Ben de kulağımın üzerine düştüm. Her şeyimizi çaldılar.&#160;Mum, sabun, et, yağ, ekmek, kitap, bavul, annemin mücevherleri, kürkleri, kardeşimin oyuncak bebekleri... İstedikleri her&#160;şeyi... Bir gün sonra tekrar geldiler. Bu sefer kamyonla gelmişlerdi. Tablolarımızı, güzel mobilyalarımızı, porselenlerimizi ve</p>
<p>gümüşlerimizi aldılar. Hatta menoralarımızı* bile... Her şeyi bize taşıttılar. Eşyaları kamyona yükledikten sonra babama,&#160;her şeyini gönüllü olarak Alman Kızıl Haç'ına bağışladığına&#160;dair bir kâğıt imzalattılar.”</p>
<p>“Böyle bir şeyi nasıl yapabilirler? Daha hava aydınlanma-mışken insanların eşyalarını nasıl çalarlar?”</p>
<p>“Onları kim durduracak ki?”</p>
<p>Christine omuz silkti ve başını iki yana salladı. Gözlerinden yaşlar süzülüyordu. “Bilmiyorum...”</p>
</body>
</html>