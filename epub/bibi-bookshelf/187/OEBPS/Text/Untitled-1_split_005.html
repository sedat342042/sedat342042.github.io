<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_3">Bizans’ın Gizli Tarihi</h1>

  <p class="normal">Prokopios’un Gizli Tarih’i 550 yılında yazdığı saptandı. Teodora 548 yılında kanserden öldüğüne göre, onun ölümünden iki yıl sonra yazıldı demek.</p>

  <p class="normal">Gizli Tarih’in biçimi biraz karmaşık. Yazar en başta kısa bir girişle, kitabın yazılış amacını anlatıyor. Üstü kapalı geçilmiş gerçeklerin içyüzünü anlatacağını belirtiyor. Kitabın ilk bölümünde danışmanı olarak yanında çalıştığı Komutan Belisarios ile eşi Antonina’nın yaşamlarına yer veriyor, ikinci bölümde İustinianos’tan önceki İmparator İustinos dönemini ele alıyor. İustinianos’un nasıl tahta çıktığını anlatıyor. İustinianos’un kendinden önceki İmparator İustinos’un yeğeni olduğunu anımsatalım burada. Aynı bölümde Teodora’nın doğumu, gençlik yılları ve fahişeliği sergileniyor. Üçüncü bölüm İustinianos’un kötü yönetimine, dördüncü bölüm Teodora’nın işlerine ayrılıyor. Beşinci bölümde yazar, İustinianos’un “insan kılığına girmiş bir şeytan olduğunu” ilan ediyor, bu yüzden imparatorluğun başına gelen felaketleri sıralıyor. Altıncı bölümde İustinianos ile Teodora’nın toplumun çeşitli sınıflarını nasıl ezdiklerini dile getiriyor. Yedinci bölümde ise İustinianos’un para düşkünlüğü anlatılıyor.</p>

  <p class="normal">Gizli Tarih Prokopios’un öteki yapıtlarından tamamen farklı. Bu nedenle çağdaş araştırmacılar bu kitabın Prokopios’a ait olup olmadığı konusunda kuşkuya düştüler önce. Daha sonra Prokopios’un deyişi, sevdiği sözcükler, deyimler ve tanımlamalar üzerine yapılan araştırmalar sonunda Gizli Tarih’in onun tarafından yazıldığı kanıtlandı.</p>

  <p class="normal">Gizli Tarih’in Avrupa’da ilk baskısı 1623 yılında Alemannos tarafından Lyon’da yapıldı. Ancak Alemannos töreye aykırı ve açık saçık bulduğu için kitabın bir bölümünü çıkarttı. Daha sonra 1663 yılında Paris’te, Maltretos tarafından eksiksiz bir baskı yayınlandı. Gizli Tarih daha sonra çeşitli Avrupa dillerine çevrildi.</p>

  <p class="normal">Eski Grekler Gizli Tarih’e Anekdota adını verdiler. İngiliz tarihçisi Gibbon da bu kitabı İngilizceye Anekdotlar diye çevirdi. Oysa anekdota sözcüğünün, yazarların ölmeden önce yayınlanmasını istemedikleri yapıtları için kullanıldığı sonradan anlaşıldı. Gizli Tarih’in Latince adı ise “Historia Arcana”…</p>
</body>
</html>
