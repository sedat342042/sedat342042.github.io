<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_9">Belisarios</h1>

  <p class="normal">Gizli Tarih’te adı geçenlerden biri de ünlü Komutan Belisarios. Tarihçiler onu iyi bir asker olarak tanımlıyor. O da İustinianos gibi İllirialıydı. Önce imparatorluk muhafız birliğinde çalıştı. Genç yaşta doğu kuvvetleri komutanı oldu. Bu sırada Mezopotamya’da Daras kenti yakınlarında yapılan bir savaşta İran ordusunu bozguna uğrattı. Bir yıl sonra Fırat kıyılarında Gallinicum’da İranlılara yenildi. 532 yılında Bizans’a döndü. Burada Mavilerle Yeşillerin birleşerek başlattıkları Nika Ayaklanması’nda İustinianos’un tarafını tutarak isyanı kanlı bir biçimde bastırdı. Böylece imparatorun gözüne giren Belisarios, bu defa Vandallara karşı savaşmak için Libya’ya gönderildi. On sekiz bin kişilik bir orduyla Libya’ya geçen Belisarios burada Vandal Kralı Gelimer’i önce Decimum’da, daha sonra Ticamarum’da iki kez yendi. Belki de siyasal nedenlerle imparator onu Bizans’a çağırdı. Ve komutan zafer taklarıyla karşılandı. Ancak bu defa Bedeviler ve Mağripliler ayaklandılar, bir çeşit gerilla savaşına giriştiler. Belisarios’un geride bıraktığı Komutan Solomon’u yenerek öldürdüler. Vandallarla savaş böylece 548 yılına kadar sürdü. Belisarios daha sonra Gotlara karşı savaşmak üzere İtalya’ya gönderildi. Komutan birbiri ardına Libya, Napoli ve Roma’yı aldı. En sonunda Gotların başkenti Ravenna’yı ele geçirdi. Gotların kralı Vittigis’i tutsak alarak Bizans’a gönderdi. Gotlar Totila yönetiminde yeniden örgütlendiler ve yeniden savaş çıkardılar. Belisarios bu kez başarı kazanamadı. Daha sonra başka biri, Narses adında bir komutan İtalya’yı bütünüyle ele geçirdi. Bir kez daha İran üzerine gönderilen Belisarios, burada da başarılı olamadı. Karısı yüzünden gözden düştü ve on yıl evinde oturmak zorunda kaldı. 559 yılında Hunlar Bizans surlarına dayanınca Belisarios yeniden göreve çağrıldı. Bizans Belisarios sayesinde tehlikeyi atlattı. Ancak İustinianos’un Belisarios konusunda kuşkuları bir türlü silinmedi. Üç yıl sonra imparator, Belisarios’un tüm mallarına el koydurdu. Daha sonra yeniden bağışladı. İustinianos’un ölümünden sekiz ay sonra, 13 Mart 565’te öldü.</p>
</body>
</html>
