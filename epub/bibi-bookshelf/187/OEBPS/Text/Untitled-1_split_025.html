<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_23">Sonsöz</h1>

  <p class="baslik">İmparatorla İmparatoriçenin Kendini Beğenmişliği</p>

  <p class="normal">Resmi görüşmelerde İustinianos ile Teodora’nın getirdikleri yenilikler aşağıda gösterilmiştir:</p>

  <p class="normal">Eski hükümdarlar zamanında senato imparatorun huzuruna geldiği zaman şöyle biat edilirdi: Patrisyen olan bir kimse, imparatoru elini göğsünün sağ yanına koyarak selamlardı. İmparator da onu başından öper ve huzurdan çekilmesine izin verirdi. Geri kalanlarsa sağ dizlerini yere koyarak eğilirler ve çekilirlerdi. İmparatoriçeye biat edilmezdi. Ama İustinianos’un ve Teodora’nın huzuruna geldikleri zaman patrisyen olanlar bile yüzükoyun yere kapanmak, kollarını ve bacaklarını açmak, majestelerinin ayakuçlarına dudaklarını değdirdikten sonra ayağa kalkmak zorundaydılar. Teodora da kendine aynı biçimde davranılmasında diretti. Ayrıca Pers elçisiyle öteki elçileri kabul ayrıcalığı konusunda hak ileri sürdü. Bunları sağladı. Teodora, imparatorluğun sahibesi gibiydi. Tarihte görülmemiş bir şey.</p>

  <p class="normal">Bundan başka, eskiden imparatorla konuşan kimseler imparatora “imparator”, eşine de “imparatoriçe” derler, yardımcılarının her biri için mevkileri neyse ona uygun unvanları kullanırlardı. Herhangi bir kimse çıkıp onlara “efendimiz hazretleri” derse ya da yardımcılarına onların esiriymiş gibi hitap ederse cahil ve edepsiz sayılır, büyük bir terbiyesizlik yapmışçasına huzurdan uzaklaştırılırdı.</p>

  <p class="normal">Eski günlerde saraya çok az kimse, ancak ender durumlarda gelirdi. Bu ikisinin tahta çıkmasından sonra görevliler ve her çeşit insan günlerini sarayda geçirmeye başladı. Aslında eski günlerde görevliler kendi yargılarına göre doğru bildiklerini yasalara uygun olarak yapmaya yetkiliydiler. Yani resmi görevlerini dairelerinde yerine getirirler, imparatorun uyrukları da baskı nedir görmediklerinden, imparatoru çok az rahatsız ederlerdi. İustinianos’la Teodora uyruklarıyla ilgili her şeye burunlarını sokup her şeyi ellerine aldıklarından, herkesi esir gibi sürekli bir bekleme içine soktular, insan her gün mahkemeler bomboşken, imparatorun bekleme salonunda birbirini iten, dirsekleyen, aşağılık bir tutsaklık düzeyi gösteren kalabalık görürdü. Haşmetlilerinin yakın arkadaşları sayılan kimseler bütün bir gün ve gecenin bir bölümünü doğru dürüst yemek yemeden ve uyumadan ölü gibi bir duruma gelinceye kadar ayakta bekleyerek geçirirlerdi. Sözde iyi talihlerinin onlara sağladığı ayrıcalık da buydu.</p>

  <p class="normal">Feci durumdan kurtuldukları zamanlarda ise bu alçaklar, Bizans’ın zenginliğinin nereye uçtuğu konusunda sert tartışmalara girişirlerdi. Bir bölümü bu zenginliği yabancıların aldığını, bir bölümüyse imparatorun kilitli odalarda sakladığını öne sürerlerdi.</p>

  <p class="normal">İustinianos insansa, günlerden bir gün bu dünyadan ayrılacaktır. Şeytanların efendisiyse, insan biçimindeki yaşayışını bir yana bırakacaktır.</p>

  <p class="normal">Hayatta kalacak kadar talihli olanlar, o zaman gerçeği anlayacaklardır.</p>
</body>
</html>
