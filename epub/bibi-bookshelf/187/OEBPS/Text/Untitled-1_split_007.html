<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_5">İnanç Kavgaları</h1>

  <p class="normal">Hıristiyanlık içinde mezhep ve inanç kavgaları Bizans devletini hiç rahat bırakmadı, ilk inanç ayrılığı Mısır’da yaşayan Arios adında bir din adamından çıktı. Arios kabaca “İsa’nın Tanrısallığını reddetti, ondaki insancıl öğelerin daha çok olduğunu” öne sürdü. Ariosçular ayrıca İsa’nın babasıyla yani Tanrı ile aynı özden olduğu görüşünü de benimsemediler. Arios’tan başlayarak pek çok tarikat kuruldu. Ortaya çıkan dinsel tartışma sonucu ünlü İznik Ruhani Meclisi toplandı (İS 325). Konstantinos Hıristiyan olmadığı halde, bu meclise başkanlık yaptı, İznik Ruhani Meclisi Ariosçuluğu dinden sapma saydı ve “İsa’yla babası aynı özdendir” görüşünü benimsedi. Ancak Ariosçuluk yok olmadı. Batıda İtalya’ya geçti, İmparator Valens’in duruma egemen olması üzerine yeniden geri döndü. Aynı imparatorun Gotlarla savaşta yenilmesi üzerine etkisi azaldı. Bu defa başka bir tartışma çıktı ortaya. İsa’daki tanrısal ve kişisel nitelikler sorun oldu. Ortaya bir Antakya, bir de İskenderiye Okulu çıktı. Antakya Okulu “Tanrısallık, İsa’nın vücudunu bir vazo gibi seçmişti. Dolayısıyla Meryem İsa’nın anasıydı. Tanrı’nın anası değildi” tezini öne sürerken, İskenderiye Okulu buna karşı çıkarak İsa’yı Tanrı-insan biçiminde gösterdi ve böylece Tanrılık ve insanlık öğelerini birleştirdi. Ortaya çıkan Papaz Nestorios Antakya Okulu’nun görüşlerini savundu. Roma Kilisesi ise İskenderiye’den yana çıktı. Çatışma sonunda Efes’te bir ruhani meclis toplandı (İS 431). Bu meclis, Nestorios’un görüşlerini dindışı saydı. Böylece İskenderiye Okulu İsa’daki insan kişiliğini geri plana iterek tanrısallığı öne çıkardı ve aşırı bir görüşe kaydı. Bu görüşe Monofizit adı takıldı. Monofizit görüş Roma’daki Papalık tarafından uygun karşılanmadı. 451 yılında Kadıköy’de toplanan konsil ise bu defa Monofizit görüşü dindışı sayarak “İsa’nın her iki niteliği, yani insanlığı ve tanrısallığı birbirinden ayrılmaz ama birbirine de karışmaz” kanısına vardı. Ama Monofizitlik bir türlü ortadan kaldırılamadı. İustinianos imparator olunca batıya yayılma politikası izlediğinden, Roma Kilisesi’nin tarafını tuttu ve Monofizitlere daha düşman bir politika izledi, imparatorun Monofizitlere baskısı çok şiddetli oldu. Bu yüzden Mısır’da ve Suriye’de bazı Hıristiyanlar ülkeyi terk ederek Pers topraklarına ve başka ülkelere sığınmak zorunda kaldılar. Halk ise İustinianos ve Teodora arasında kalıp hangisine inanacağını şaşırdı.</p>
</body>
</html>
