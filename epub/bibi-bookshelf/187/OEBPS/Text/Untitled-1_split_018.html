<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Untitled-1</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_16">I - Belisarios ile Antonina</h1>

  <p class="normal">Belisarios’un evlendiği kadın konusunda daha önceki kitaplarımda bir şeyler anlatmıştım. Kadının babası ve büyükbabası yarış arabası sürücüleriydiler ve ustalıklarını Bizans’ta ve Thessaloniki’de göstermişlerdi; annesiyse iffetine düşkün olmayan bir tiyatro oyuncusuydu. Kadın daha gençken sefih bir hayat yaşamış ve bütün töre kaygılarını bir yana bırakmıştı. Hep babasının büyücü arkadaşlarıyla dolaşmış ve kendi yolu için gerekli sanatı öğrenmişti. Belisarios’la törenlerle evlendiğinde, çoktan birbiri ardı sıra çocuklar doğurmuştu. Yani daha başlangıçta kocasına sadık kalmak niyetinde değildi, ama büyük bir dikkatle bu eğilimini saklamaya çalışıyordu. Kocasından korktuğu için değildi bu davranışı. Şimdiye kadar herhangi bir davranışı için en küçük utanç duyduğu görülmüş değildi ve düzenli olarak uyguladığı büyü sayesinde kocasını da küçük parmağında oynatırdı aslında. Ama imparatoriçenin öç almasından korkuyordu, çünkü Teodora ona saldırmaya ve dişlerini sökmeye hazırdı.<sup class="calibre2"><a href="../Text/Untitled-1_split_030.html#footnote-600-4" id="footnote-600-4-backlink">[4]</a></sup> Ama kadın, birtakım çok önemli konularda imparatoriçeye yardım ederek onu da yola getirdi. İlk adım, daha sonraki bir kitapta anlatacağım gibi Silverios’tan kurtulmak oldu.<sup class="calibre2"><a href="../Text/Untitled-1_split_030.html#footnote-600-5" id="footnote-600-5-backlink">[5]</a></sup> İkincisiyse daha önceki bir kitapta anlatıldığı gibi Kappadokialı İoannis’in ortadan kaldırılması işiydi. Ondan sonra engeller ortadan kalktı, korkusu kalmadı, artık gizlemeye gerek duymadan takvimde yazılı her günahı hiç tereddüt etmeden işleyebilirdi.</p>

  <p class="normal">Belisarios’un ev halkı içinde Teodosios adında genç bir Trakhialı vardı. Bu genç Eunomianizm<sup class="calibre2"><a href="../Text/Untitled-1_split_030.html#footnote-600-6" id="footnote-600-6-backlink">[6]</a></sup> inancına göre yetiştirilmişti. Cyrenaica seferine çıkmadan önce Belisarios bu genci kutsal suyla yıkadı, vaftiz etti ve kolları arasında sudan çıkardı, böylece onu Hıristiyanlarca gözetilen koşullara göre kendine ve karısına manevi evlat edindi. Herkesin beklediği oldu ve karısı Antonina o andan başlayarak bu gence bağlandı. Kutsal tören onu manevi evladı yapmıştı ya… Aşırı derecede gencin üzerine düşerek onu kanatları altına aldı. Bir süre sonra da Cyrenaica’ya giderlerken delice âşık oldu delikanlıya. Tanrı’nın ve insanların yasalarını bir yana iterek, ruhunu ve bedenini delikanlıya teslim etti, delikanlıyla cinsel ilişki kurdu, önce gizli olarak, en sonunda ister kadın olsun ister erkek, hizmetçilerinin gözü önünde yaptı bu işi. Artık tutkusuna karşı koyamadığı ve şehvetin tutsağı olduğu için şımarıklığına bir engel tanımıyordu. Carthago’da bir defasında Belisarios onları uygunsuz durumda bastırdı; ama yine de karısının yalanlarını ağzı açık yuttu. Onları bodrumda bir arada bulmuştu; çılgına döndüğü halde karısı hiç aldırmadı, ne yaptığını saklamadan sadece: “Buraya, bu delikanlıyla imparator duymadan, ganimetlerin en iyisini saklamakta bana yardım etsin diye geldim.” demekle yetindi. Söylenenler bir palavraydı, ama Belisarios tatmin oldu ve işin ucunu bıraktı. Oysa Teodosios’u çıplaklığını örter ve giysilerini tutarken, kuşağı çözük görmüştü. Ama kadına olan aşırı düşkünlüğü gözleriyle gördüğüne bile inanmamaya zorladı onu.</p>

  <p class="normal">Antonina’nın çılgınlıkları giderek arttı ve inanılmaz bir düzeye ulaştı; öyle ki, herkes ne olup bittiğini görmeye başladı. Ancak, Macedonia adındaki bir köle kadın dışında hiç kimse ağzını açıp bir şey söyleyemedi. Belisarios Sicilia’yı işgal ettikten sonra Syrakousai’da bulunurken köle kadın efendisine yaklaştı, kendini ele vermemesi için en korkunç yeminleri ettirdikten sonra baklayı ağzından çıkardı. Hanımının yatak odasına bakmakla görevli iki adamın tanıklıkları da onun anlattıklarını destekledi. Belisarios olanları duyunca çevresindekilere Teodosios’u ortadan kaldırmaları emrini verdi. Bununla birlikte, Teodosios bunu zamanında duydu ve Ephesos’a kaçtı. Çünkü Belisarios’un çevresindekilerin çoğu efendilerinin durmadan değişen havasını bildiklerinden, kocadan yana olmaktansa karısının yanında olmayı daha uygun bulmuşlar ve Teodosios için kendilerine verilen buyruğa aykırı davranmışlardı.</p>

  <p class="normal">Olaylardan Belisarios’un ne kadar üzgün olduğunu gören komutanlarından Konstantinos, Belisarios’a duyduğu yakınlığı belirtti ve şu görüşü öne sürdü: “Ben sizin yerinizde olsaydım, delikanlıdan çok kadını başımdan atardım.” Bu sözler Antonina’nın kulağına gelince, öcünü alacak uygun zamanı bekleyerek kızgınlığını gizledi; gerçekten, bir akrep gibi zehirli ve duygularını saklamakta uzman bir kadındı Antonina. Kısa bir süre sonra, ya büyü yoluyla ya da dil dökerek köle kadının anlattıklarının yalan olduğuna kocasını inandırdı ve kocası da Teodosios’u geri çağırdı. Macedonia’yı ve yatak odasına bakan iki adamı karısına teslim etti. Bize anlatıldığına göre, Antonina önce bu üçünün dillerini kestirdi, sonra onları küçük parçalara ayırarak torbalara doldurdu ve kılı kıpırdamadan denize attırdı. Bu iğrenç işteki yardımcı, Silverios’a yapılan canavarlıkta olduğu gibi, Evrenios adında bir uşaktı. Daha sonra Belisarios’u, Konstantinos’un öldürülmesi gerektiğine inandırdı. Çünkü tam o sırada Presidios ve hançerler işi ortaya çıkmıştı. Konstantinos bu konuda temize çıkabilirdi, ama Antonina birkaç satır önce belirttiğim yorum yüzünden onun ısrarla cezalandırılmasını istiyordu. Belisarios bu duruma boyun eğince, imparatorun ve etkili Bizanslıların düşmanlıklarını üzerine çekti. Böylece bu öykü de sona erdi.</p>

  <p class="normal">Belisarios ve Antonina o sıralarda İtalia’da bulunuyordu. Teodosios, Fotios çekip gitmedikçe İtalia’ya gelmeyeceğini bildirdi. Çünkü Fotios huyu bakımından, kendi bulunduğu yerde bir başkası daha etkili olursa, bunu hemen kendine hakaret sayardı. Ama Teodosios ve arkadaşları konusunda kızgınlıktan kendini kaybetmekte hakkı vardı; Antonina’nın oğlu olduğu halde kimse ona aldırmıyordu. Teodosios ise, her bakımdan güçlü olmanın keyfini çıkarıyor ve gittikçe zenginleşiyordu. Tam yetkiyle yönetme sorumluluğunun verildiği Carthago ve Ravenna saraylarından 100 centenarium kadar altın sızdırdığı söyleniyordu. Antonina, Teodosios’un gelmek istemediğini öğrenince, oğlunu tuzağa düşürmek için sürekli atılımlar yaptı, canice düzenler kurarak onu İtalia’yı bırakıp Bizans’a dönmeye zorladı. Böylece Fotios Bizans’a dönünce, Teodosios’u İtalia’ya gelerek kendisiyle buluşma konusunda kandırdı. Orada âşığıyla birlikte bulunmanın ve kocasının körlüğünün sonsuz tadını çıkardı ve bir süre sonra da ikisinin eşliğinde Bizans’a döndü.</p>

  <p class="normal">İşlediği günahı bildiği için, Teodosios başkentte sürekli bir korkuya kapıldı. Bu yüzden biraz aklını oynatır gibi oldu. Çünkü Antonina ona olan tutkusunu saklamıyor, tam tersine, açıkça zina yapan bir kadın oluşundan ya da hakkında böyle sözler söylenmesinden tam anlamıyla mutluluk duyuyordu. Teodosios, yeniden Ephesos’a dönmekten başka çıkar yol bulamadı; töreye göre, kafasını kazıtıp keşişlerin arasına katıldı. Bu defa Antonina bütünüyle ipin ucunu kaçırdı; yas tutanların yaptığı gibi, bütün yaşayış biçimini ve elbiselerini değiştirdi, evde kocasının karşısında bile çığlıklar atarak, ağlayıp sızlanarak dolaşmaya başladı. Teodosios gibi sadık, cana yakın, canlı ve çekici bir insanı yitirmişti. Bir hazineydi o. Sonunda kocası da bu ağlayıp sızlamalara dayanamaz oldu. Her neyse, zavallı adamcağız da çok sevgili Teodosios’u için ağlamaya ve inlemeye başladı. En sonunda imparatora yaklaştı ve hem imparatordan, hem imparatoriçeden dilekte bulundu. Teodosios ev hayatı için gerekliydi, her zaman gerekli olacaktı. Onu geri getirmeye ikna edinceye kadar imparator ve imparatoriçeye yalvardı. Teodosios ise manastır hayatı yaşamaya kararlı olduğunu bildirerek geri dönmeyi istemedi. Düpedüz bir yalandı bu. Aslında kafasında, Belisarios Bizans’dan ayrılınca gizlice Antonina’ya kavuşmayı kuruyordu.</p>

  <p class="normal">Ve Belisarios, yanında Fotios olduğu halde Pers Kralı Kyros’la olan düşmanlıkları çözümlemek için yola çıktığı zaman Teodosios da Antonina’ya kavuştu. Antonina Bizans’da kalmıştı. Oysa şimdiye kadar böyle bir şey yapmamıştı. Şimdiye kadar kocasını yalnız bırakmamak; aklının başına gelmesini, nasıl bir kadın olduğunu görmesini önlemek üzere durmadan büyü uygulamak gibi kaygılarla, Belisarios dünyanın neresine giderse gitsin onu izlemek değişmez bir alışkanlığıydı.</p>

  <p class="normal">Antonina, Teodosios yeniden kendisiyle ilişki kurabilsin diye, bu defa oğlu Fotios’u ortadan kaldırmak için sabırsızlanıyordu. Amacına ulaşmak için kocasının çevresinden bazı kimseleri sürekli olarak her fırsatta Fotios’a hakaret ve işkence etmeye kışkırttı. Bir yandan kendi de her gün mektuplar yazarak sonu gelmez iftiralar yağdırıyor, oğlunu hedef alan her türlü aracı kullanıyordu. Böyle davranılınca, Fotios da ister istemez anasına karşı çıkmaya karar verdi. Bizans’dan gelen bir adam Teodosios’un gizlice Antonina’yla yaşadığı haberini getirince, hemen onu Belisarios’un yanına götürdü ve adamı tehdit ederek bütün olan biteni anlattırdı.</p>

  <p class="normal">Belisarios gerçeği öğrenince öfkeden kendini yitirdi, dizlerinin bağı çözülerek Fotios’un ayaklarının dibine düştü ve çocuktan kendi öcünü almasını istedi. Hiç ummadığı kişiler kendine canavarca kötülük yapmışlardı. “Benim sevgili oğlum!” diye bağırdı. “Babanın nasıl biri olduğunu bilemezsin; çünkü sen daha kollarda taşınan bir çocukken dünyadan göçüp gitmişti, sana da bir şey bırakmamıştı, dünya nimetlerine sahip değildi. Üvey baban olsam da seni büyütüp yetiştiren ben oldum. Şimdi beni bütün gücünle savunacak ve yanlış yola saparsam beni bundan alıkoyacak bir çağa eriştin, konsül oldun ve o kadar zengin oldun ki, ben senin baban ya da başka bir yakın akraban sayılabilirim; çünkü dostum, gerçekten de davranışlarımla ve eğilimimle böyleyim. Aslında insanlar kan bağı nedeniyle değil, karşılıklı anlayışla birbirlerine yakınlıklarını ölçerler. Şimdi artık vakit geldi. Yuvamı yıkmak uğruna, zenginliğimi yitirmeme ya da ananın herkes içinde iyice küçük düşmesine engel olmalısın. Ayrıca unutma ki, kadınların günahları yalnız kocalarının sırtına yüklenmez, çocuklarına daha büyük kötülük getirir; talihsizlikleri analarına doğal benzerlikleri nedeniyle çocuklarının da aynı biçimde dile düşmelerine yol açar. Benim ne durumda olduğumu anlamanı isterdim. Karımı çok seviyorum ve evliliğimi yıkan adama kaçma fırsatı verirsem, onun başına bir şey gelmemelidir; ama Teodosios hayatta olduğu sürece karımı suçlandığı konuda bağışlamam.”</p>

  <p class="normal">Bu sözlere karşılık olarak Fotios, kendine pahalıya patlayacağından korka korka, elinden gelen yardımı yapacağını söyledi. Karısı konusunda hızla değişen duygularından dolayı üvey babasına çok az güveniyordu; pek çok şey, bu arada özellikle Macedonia’nın başına gelenler onu kuşkulandırıyordu. Bu durum karşısında, Hıristiyanlar arasında kullanılan en korkunç yeminlerle ant içtiler, birbirlerini en umutsuz tehlikeler içinde bile yüzüstü bırakmayacaklarına söz verdiler. Hemen eyleme geçip darbeyi indirmenin doğru olmayacağına karar verdiler; Antonina Bizans’dan gelip Teodosios da Ephesos’a dönünce, Fotios için gürültüsüzce Ephesos’a giderek hem Teodosios’u yakalamak hem de paraya el koymak uygun olacaktı. O sıralarda her yandan Pers topraklarına büyük saldırı başlamıştı; başka bir kitapta anlattığım gibi, Bizans’da da Kappadokialı İoannis’le ilgili olay geçmekteydi. O kitapta korku yüzünden bir gerçeği sakladığımı açıklamak istiyorum. İoannis’le kızının Antonina tarafından aldatılması kolayca sağlanmış bir şey değildi. Onlara Hıristiyanların gözünde en kutsal bilinen biçimde söz verilmiş, kendilerine karşı bir ihanetin söz konusu olmadığı belirtilmişti. Amacına erişip, imparatoriçenin yakınlığıyla kendini güven altına alınca, Antonina Teodosios’u Ephesos’a gönderdi ve herhangi bir güçlükle karşılaşacağını aklına getirmeden doğuya doğru yola çıktı. Belisarios tam Sisauranon Kalesi’ni ele geçirmişti ki, karısının gelmekte olduğu haberini aldı. Hemen kafasında başka ne varsa unuttu ve kuvvetlerini geri çekti. Ayrıca daha önce de belirttiğim gibi, Bizans karargâhındaki başka olaylar da bu çekilmeyi daha çabuklaştırmaya zorladı onu. Kitabımın ilk bölümünde de anlattığım gibi o zamanlar onların nedenlerini tam olarak açıklamayı çok tehlikeli bulmuştum.</p>

  <p class="normal">Geri çekilmenin sonucu olarak, Bizanslılar her yerde Belisarios’u suçladılar. Devletin yüce çıkarlarını aile sorunlarına feda etmişti. Başlangıçta karısının sapıklıklarından o kadar güçsüz duruma düşmüştü ki, imparatorluk sınırlarından çok uzaklaşmayı istememişti; böylece karısının Bizans’dan geldiğini öğrenir öğrenmez geri dönebilecek ve bulduğu yerde onu cezalandırabilecek bir durumda olmayı kararlaştırmıştı. Bu amaçla Arethas<sup class="calibre2"><a href="../Text/Untitled-1_split_030.html#footnote-600-7" id="footnote-600-7-backlink">[7]</a></sup> ve adamlarına Tigris’i geçme emrini verdi, ama önemli bir başarı sağlayamadan memleketlerine geri dönmek üzere yola koyuldular. Kendi ise Bizans sınırından bir günlük yürüyüşten çok uzaklaşmamaya dikkat ediyordu. Sisauranon Kalesi, yükü az bir yolcu için bile Nizibis üzerinden giderse Bizans sınırından bir günlük yolculuktan daha uzak bir yerdeydi. Ama yarım günde gidilebilecek başka bir yol vardı. Ve hiç kuşkum yok, daha başlangıçta Tigris’i tüm ordusuyla geçmeye hazırlık yapabilseydi, bütün Assyria bölgesini yağma edebilir, Ktesifon kentine kadar direnmeyle karşılaşmadan gidebilir, Antiochia’daki tutsakları ve öteki Bizanslıları kurtarabilir ve anavatana güven içinde dönebilirdi.<sup class="calibre2"><a href="../Text/Untitled-1_split_030.html#footnote-600-8" id="footnote-600-8-backlink">[8]</a></sup> Ayrıca Kyros’un Kolkhis ülkesinden<sup class="calibre2"><a href="../Text/Untitled-1_split_030.html#footnote-600-9" id="footnote-600-9-backlink">[9]</a></sup> dönüşte hiçbir dirençle karşılaşmaması daha çok Belisarios’un hatasıydı. Nasıl olduğunu burada açıklayacağım.</p>

  <p class="normal">Kabades’in oğlu Kyros, Kolkhis toprağını ele geçirdiği zaman, daha önceki kitaplarımda belirttiğim birtakım başarılar kazandı. Petra<sup class="calibre2"><a href="../Text/Untitled-1_split_030.html#footnote-600-10" id="footnote-600-10-backlink">[10]</a></sup> kentini ele geçirdi, ama Pers ordusu hem savaşlar, hem de arazinin güçlükleri nedeniyle ağır kayıplar verdi. Yine belirttiğim gibi, Lazika ülkesinde hemen hemen hiç yol yoktu ve her yer uçurumlarla kaplıydı. Bu yetmiyormuş gibi, bir salgın hastalık ordunun bir kısmını kırdı, geri kalanların çoğu yeteri kadar yiyecek bulamadıkları için yok oldu. Bu bunalım içindeyken, Pers topraklarından gelenler, Belisarios’un Nizibis yakınlarında bir savaşta Nabedes’i<sup class="calibre2"><a href="../Text/Untitled-1_split_030.html#footnote-600-11" id="footnote-600-11-backlink">[11]</a></sup> yendiği, şimdi ilerlemekte olduğu Sisauranon Kalesi’ni yağma ettiği, Bleshames’i<sup class="calibre2"><a href="../Text/Untitled-1_split_030.html#footnote-600-12" id="footnote-600-12-backlink">[12]</a></sup> ve sekiz yüz Pers atlısını esir aldığı, Arap komutan Arethas yönetiminde bir Bizans kuvvetini ayırdığı, bu kuvvetin Tigris’i geçerek şimdiye kadar dokunulmamış bir bölgeyi altüst ettiği haberlerini getiriyorlardı. Öte yandan Kyros, bir Hun birliğini Bizans’a bağlı olan Armenialıların üstüne yollamıştı. Böylece Bizansların buradaki tehditle uğraşırken, Lazika’da olan bitenleri öğrenemeyeceklerini umuyordu. Başka haberciler Hunların Valerianos<sup class="calibre2"><a href="../Text/Untitled-1_split_030.html#footnote-600-13" id="footnote-600-13-backlink">[13]</a></sup> ile beraberindeki Bizansların yolunu kestiğini, savaşa zorladıklarını ve karşılaşmada Hun birliğinin kötü duruma düşüp hemen hemen yok olduğu haberini getirdiler.</p>

  <p class="normal">Persler, Lazika’da görülmemiş güçlüklerle karşılaşmışlardı. Geri çekilirken dar geçitlerde ve sık ormanlarda düşman kuvvetleriyle karşılaşabileceklerini, bozguna uğrayıp son kişiye kadar yok olabileceklerini düşünüyorlardı. Son bozgunu duydukları zaman geride bıraktıkları çocuklarının ve ailelerinin başına bir şey gelebileceği kuşkusuna kapıldılar. Kyros’u yeminleri bozmakla, bütün uluslarca kabul edilen uluslararası yasaları çiğneyerek herhangi bir kışkırtma yokken barış zamanında Bizans topraklarına saldırmakla suçladılar. Kyros deneyimli, silahlı saldırılara karşı koyabilecek kadar güçlü ve ötekilerden üstün bir devlete karşı harekete geçmekle suçlanıyordu.</p>

  <p class="normal">Neredeyse ayaklanma çıkacaktı. Kyros ciddi olarak telaşa kapıldı ve ordusunda beliren hoşnutsuzluğu gidermek için aşağıdaki çareyi buldu: Bir süre önce İmparatoriçe Teodora’nın Pers Elçisi Zaberganes’e yazdığı bir mektubu adamlarına yüksek sesle okudu. Mektupta şunlar yazılıydı:</p>

  <p class="normal">“Zaberganes, bir süre önce elçi olarak sarayımıza geldiğin zaman bizim çıkarlarımıza gösterdiğin dikkatle beni etkiledin. Devletimize karşı Kyros’un barışçı politika izlemesini temin edersen, hakkındaki düşüncelerimi teyit etmiş olacaksın. Bu takdirde kocamdan zengin bir ödül almanı temin ederim. Kocam benim onayımı almadan hiçbir işe girişmez.”</p>

  <p class="normal">Kyros bunu yüksek sesle okuduktan sonra, hiçbir Persin bir kadın tarafından yönetilen bir devletin adını anmaya değer bulmayacağını söyledi. Böylece adamlarının kendine karşı düşmanlığını yumuşatmayı başardı. Ama geriye dönüş için yürüyüşe başladığında kuşkuluydu. Dönüş yolunun Belisarios’un askerleri tarafından tutulmuş olacağını sanıyordu. Tam tersine, yolu üzerinde bir tek düşman askeri belirmedi ve ferahlayarak güven içinde kendi ülkesine döndü.</p>

  <p class="normal">İmparatorluk toprağına eriştiğinde, Belisarios karısını Bizans’dan gelmiş buldu. Gözden düşmüş olan karısını gözetim altına aldı ve ortadan kaldırmak için birbiri ardına girişimlerde bulundu. Ama her seferinde, bana sorarsanız gözlerini karartan tutku nedeniyle geriledi ve başarılı olamadı. Dedikodulara göre, karısı onu tutsak etmek için sürekli olarak büyü sanatını uyguluyor ve her seferinde kararından caydırıyordu. Bu arada Fotios, anasına kâhya olarak verdiği hadımlardan Kalligonos adında birini yanına alarak aceleyle Ephesos’a doğru yola çıktı. Yolda adamı zincire vurdurarak, Antonina’nın bütün sırlarını açıklayıncaya kadar işkence yaptırdı. Önceden dikkati çekilen Teodosios ise, Ephesos’da en kutsal sayılan ve özel bir saygı gören Hagia İoannis Kilisesi’ne sığındı. Ama Ephesos Başpiskoposu Andreas, rüşvet karşılığında Teodosios’u izleyicisine teslim etti.</p>

  <p class="normal">Antonina’nın başına gelenleri işiten ve onun güvenliği için kaygı duymaya başlayan Teodora, Belisarios’a karısını hemen Bizans’a getirmesini emretti. Bunu öğrenen Fotios, Teodosios’u Kilikia’ya<sup class="calibre2"><a href="../Text/Untitled-1_split_030.html#footnote-600-14" id="footnote-600-14-backlink">[14]</a></sup> gönderdi. O sırada seçkin mızrakçılar ve yaya muhafızlar kışı geçirmek için Kilikia’da bulunuyorlardı. Teodosios’u götürenlere, onu tamamen gizli bir yerde saklamalarını, nerede olduğunun kimse tarafından öğrenilmemesine dikkat etmelerini sıkı sıkı tembih etti. Kendi ise, epey tutan Teodosios’un parasıyla Kalligonos’un eşliğinde Bizans’a döndü. Orada ise İmparatoriçe Teodora, yapılan kanlı hizmetleri daha büyük ve daha kirli armağanlarla nasıl karşılayacağını bütün dünyaya gösteriyordu. Antonina, kısa bir süre önce tek düşmanı Kappadokialıyı tuzağa düşürmüş ve Teodora’ya teslim etmişti ya, şimdi de Teodora bir sürü adamı Antonina’nın insafına bırakıyor ve bir suçlamada bulunmadan onları yok ediyordu. Belisarios’la Fotios’un birtakım yakın arkadaşlarına işkence uyguladı. Oysa onların Belisarios’la Fotios’un arkadaşları olmaktan başka hiçbir suçları yoktu. Kimini öyle bir biçimde ortadan kaldırdı ki, onların başına ne geldiğini şimdi bile bilmiyoruz. Bir bölümüyse, aynı nedenlerle sürgün cezasına çarptırıldı. Onlar arasında Fotios’la birlikte Ephesos’a kadar giden başka bir Teodosios vardı. Aynı zamanda senato üyeliği payesine erişmiş olan bu kişinin elinden imparatoriçe bütün mallarını aldı ve adamı bir zindana attı. Orada adamcağız, boynunda daima sıkışan ve hiç gevşemeyen bir kementle bir yemliğe bağlı durumda, kör karanlıkta ayakta durmak zorunda kaldı. Ve zavallı adam yemliğe sürekli bağlı, yiyip içerek, uyuyarak ve öteki doğal gereksinimlerini bu durumda yerine getirerek, anırmak dışında tam bir eşeğe benzedi. Dört ay kadar böyle yaşadı, en sonunda melankoliye düştü ve aklını kaçırdı. Bunun üzerine hapisten saldılar, hemen ardından da öldü.</p>

  <p class="normal">Teodora ayrıca, Belisarios’u Antonina’yla olan anlaşmazlığını unutmaya zorladı. Fotios’u ise korkunç bir işkenceden ötekine atıyor, acımadan kamçılatarak sırtının ve omuzlarının derisini yüzüyor, Teodosios’la hadım kâhyanın bulunduğu yeri açıklamasını istiyordu. Ama Fotios, yapılan işkenceler karşısında sözüne sadık kalmakta direniyordu. Oysa ince yapılı, karaciğeri hasta olduğu için sürekli olarak sağlığına dikkat eden ve bu çeşit işkenceleri kaldıramayacak bir insandı. Yine de dayandı ve Belisarios’un sırlarından hiçbirini açıklamadı. Sonunda saklanan gerçekler ortaya çıktı, imparatoriçe hadım kâhya Kalligonos’u buldu ve onu Antonina’ya verdi.</p>

  <p class="normal">Ardından Teodosios’u Bizans’a getirtti ve sarayda sakladı. Ertesi gün Antonina’ya haber gönderdi ve “Sayın yurttaş, dün elime görülmedik güzellikte bir inci geçti, istersen saklamayacağım ve sana göstereceğim” dedi. Bütün bunların nedenini anlamayan Antonina, imparatoriçeye inciyi göstermesi için yalvarıp yakardı. O sırada Teodosios, hadımlardan birinin odasından çıkarılarak Antonina’ya gösterildi. Başlangıçta, Antonina heyecandan bir kelime bile söyleyemedi, daha sonra Teodora’nın kendine lütuflar yağdırdığını belirtti ve onu koruyucusu, velinimeti ve efendisi olarak selamladı, imparatoriçe, Teodosios’u sarayda alıkoydu ve her çeşit lüks içinde yaşattı. Yakın bir gelecekte Teodosios’u Bizans ordusuna general olarak atayacağına yemin ediyordu. Ama adalet bunu engelledi, Teodosios dizanteriye yakalandı ve bu da onun sonu oldu.</p>

  <p class="normal">Teodora’nın gözlerden uzak, gizli, ışık ve ses geçirmeyen hücreleri vardı, buralarda geceyle gündüz belli olmazdı. Fotios’u buraya hapsetti ve uzun süre gözaltında tuttu. Fotios olağanüstü fırsatlardan yararlanarak iki defa kaçmak ve buradan uzaklaşmak olanağını buldu. Birincisinde Hagia Maria Kilisesi’ne sığındı. Bizanslılar bu kiliseye en kutsal yer gözüyle bakarlardı ve aynı nedenle bu adı taşıyordu. Fotios yakaran bir kişi olarak kutsal masanın önüne oturdu.</p>

  <p class="normal">Teodora, onu oradan kaba kuvvet kullanarak kaldırdı ve hapse geri yolladı. İkinci kaçışında Hagia Sophia Kilisesi’ne gitti ve kimsenin engellemesine fırsat kalmadan, Hıristiyanlarca saygı gösterilen vaftiz kurnasının içine oturdu. Ama Teodora denilen kadın, onu oradan da sürükleyerek çıkarttı. Artık Teodora için, dokunulmazlığı olan tek yer kalmamıştı. Gözünde kutsal yerlere ve eşyalara saldırının hiçbir önemi yoktu. Halk gibi Hıristiyan papazlar da kadından o kadar yılmışlardı ki, yolu açık tuttular ve ne isterse yapmasına izin verdiler. Böylece Fotios hapiste üç yıl geçirdi. Sonra bir gün düşünde Peygamber Zekeria ona göründü ve söylenenlere bakılırsa, hemen kaçmasını bu defa kendine yardım edeceğini bildirdi. Gördüğü düşe inanan Fotios yeniden hapisten kaçtı ve İerusalem’e kadar gitti. Binlerce kişi onu yakalamak için peşine düşmüştü, ancak izleyicileri Fotios’la yüz yüze geldikleri halde onu tanıyamadılar. İerusalem’de saçlarını kestirdi, keşiş oldu ve böylece Teodora’nın öcünden kurtuldu.</p>

  <p class="normal">Belisarios ise, verdiği söze aldırmadı ve üvey oğluna yardım yolunu seçmedi. Oysa yukarıda anlattığım gibi, çok iğrenç davranışlarla karşılaşmıştı. Böyle olunca, bundan sonraki girişimlerinde Tanrı’nın elini kendine karşı bulmasına hiç şaşmamalı. Bizans topraklarını üçüncü defa işgale başlayan Kyros ve Perslere karşı gönderildiğinde, korkaklıkla suçlanacağı davranışlarda bulundu. Gerçekten, savaşta dikkate değer bir başarı kazanmış ve savaşı bu bölgeden uzaklaştırmış gibi görünüyordu, ama Kyros Euphrates Nehri’ni geçip hiçbir direnmeyle karşılaşmadan zengin Kallinikos kentini ele geçirerek, on binlerce Bizanslıyı tutsak alınca, Belisarios düşmanın üzerine yürümek zahmetine bile katlanmadı. Bu durumda herkes, ya görevini isteyerek yerine getirmediği ya da korktuğu kanısına kapıldı, iki görüşten biri doğru olmalıydı.</p>

  <p class="normal">Çok geçmeden Belisarios ikinci bir darbe yedi. Daha önceki bir kitabımda kaydettiğim salgın hastalık<sup class="calibre2"><a href="../Text/Untitled-1_split_030.html#footnote-600-15" id="footnote-600-15-backlink">[15]</a></sup> Bizans halkının büyük bir bölümünü silip götürmüştü. İmparator İustinianos da salgına yakalanmış ve hasta düşmüştü. Bir ara öldüğü söylenmeye başladı. Söylenti gittikçe yayıldı ve Bizans ordugâhına kadar geldi; subaylardan bir kısmı, Bizans’da başka biri imparator olarak ilan edilirse İustinianos’a bir daha boyun eğmeyeceklerini bildirdiler. Ama beklenmeyen bir şey oldu… Bir süre sonra imparator iyileşti. Subaylar da birbirlerini suçlamaya başladılar. Generallerden Petros’la “Obur” takma adıyla anılan İoannis, Belisarios’la General Buzes’in sözünü ettiğim biçimde konuştuklarında ısrar ettiler, İmparatoriçe Teodora, eleştirilerin aslında kendine yöneltildiğini öne sürdü ve kızgınlığını saklamadı. Hemen onları Bizans’a çağırdı ve haklarında soruşturma açtırarak bir rapor hazırlanmasını istedi. Derken kimse farkında değilken, çok önemli bir konuyu danışmak bahanesiyle Buzes’i özel sarayına çağırdı.</p>

  <p class="normal">Sarayın altında labirent biçiminde, kimsenin kaçamayacağı hücreler vardı. Cehenneme benziyordu burası. İmparatoriçe genellikle hoşuna gitmeyen kimseleri buraya hapseder ve üzerlerine kilit vurdururdu. Sırası gelen Buzes de konsüller sülalesinden gelmesine bakılmaksızın buraya atıldı. Orada zamanın nasıl geçtiğini bilmeden uzun süre kaldı. Karanlıkta oturduğu için gece mi, gündüz mü olduğunu bilmiyor, kimseyle konuşmasına izin verilmiyordu. Günlük yiyeceğini getiren adam, bunları önüne atıyor, sanki bir hayvan başka bir hayvanla karşılaşmış gibi tek bir kelime konuşmuyordu. Herkes onun ölmüş olduğuna kesin gözüyle bakmaya başladı. Kimse onun adını ağzına almıyordu, iki yıl dört ay sonra Teodora mahkûma acıdı ve onu serbest bıraktı. Görenler, onu öbür dünyadan dönmüş sandılar. Talihsiz adam, hayatının geri kalan bölümünde görme bozukluğu çekti, sağlık durumu hiç de iyi gitmedi.</p>

  <p class="normal">Buzes’e uygulanan ceza böyleydi işte. Belisarios’a karşı söz konusu suçlamalardan hiçbiri yapılmadı, ama imparatoriçenin kışkırtmalarıyla imparator Bizans orduları komutanlığını elinden aldı ve yerine Martinos’u doğuya komutan olarak atadı. Belisarios’un hepsi de eğitim görmüş, deneyimli savaşçılar olan seçme mızrakçıları, yaya muhafızları ve öteki kişisel yardımcıları, imparatorun emri üzerine birtakım subaylar ve saray hadımları arasında paylaştırıldı. Aralarında kura çekerek bu adamları bahtlarına ne çıkarsa silahlarıyla birlikte bölüştüler. Arkadaşlarından ve eski yardımcılarından çoğunun bundan böyle Belisarios’la ilişki kurması yasaklandı. Acınacak ve inanılmaz görüntüyle, Belisarios tek başına, yüzü asık, çökmüş bir halde bir katilin eliyle öldürülmek korkusu içinde Bizans’da dolaşıyordu artık. Belisarios’un doğudayken büyük bir servet biriktirdiğini öğrenen imparatoriçe, saray hadımlarından birini gönderdi ve bu hazineyi saraya getirtti.</p>

  <p class="normal">Daha önce belirttiğim gibi, Antonina’nın kocasıyla arası açılmıştı, ama Kappadokialı İoannis konusunu çözümlediği için imparatoriçenin ayrılmaz bir dostu olmuştu. Dolayısıyla imparatoriçe, Antonina’yı memnun etme konusunda kararlıydı. Belisarios’un berbat bir durumdan ancak karısı sayesinde kurtulduğu izlenimini vermek için elinden geleni yaptı. Öyle bir düzen kurdu ki, Antonina hem zavallı kocasıyla arasını düzeltecek, hem de kocasının kurtarıcısı olacaktı, sanki Belisarios savaş tutsağıymış gibi. İş şöyle oldu: Bir sabah Belisarios, her zaman olduğu gibi yanında birkaç yoksul kişiyle birlikte saraya geldi. Haşmetlileri ona hiç de güler yüz göstermedi, üstelik birtakım alçak serserilerin kaba hakaretlerine uğradı. Akşam olunca evine gitmek üzere yola koyuldu. Dönüş yolunda sırtına saplanabilecek bir hançer korkusuyla sürekli olarak sağı solu kolluyordu. Dehşet içinde evine ulaştı ve yatak odasına çıkarak yatağının üzerine tek başına oturdu. Kafasında artık saygıya değer hiçbir düşünce kalmamıştı; bir zamanlar insan olduğunu bile düşünemiyordu. Yüzünden terler boşanıyor, başı dönüyor, değersiz bir kişinin kapılabileceği şiddetli bunalımlar ve kölece korkular içinde kıvranıyordu.</p>

  <p class="normal">Antonina ise sanki ne olacağını bilmiyormuş, her şeyden habersizmiş gibi, midesinin ekşidiğini öne sürerek bunu gidermek için durmadan odada dolaşıyordu. Çünkü birbirlerine kuşkuyla bakıyorlardı. Karanlık bastıktan sonra, saraydan Kadratos adında bir adam geldi, avlu kapısını geçti ve kimseye haber vermeden selamlığın dış kapısında belirerek, kendisini imparatoriçenin gönderdiğini bildirdi. Belisarios bunu duyunca, ellerini ve kollarını açarak yatağının üzerine sırtüstü düştü, artık sonunun geldiğine inanıyordu, o derecede ki, insanlığından eser kalmadı. Kadratos ona yaklaşmaya bile gerek duymadan imparatoriçenin gönderdiği mektubunu kaldırıp gösterdi. Mektup şöyleydi:</p>

  <p class="normal">“Bize karşı nasıl davrandığınızı siz de çok iyi biliyorsunuz. Ama ben, kişisel olarak eşinize o kadar çok şey borçluyum ki, aleyhinizdeki suçlamaları bir yana bırakmaya karar verdim. Hayatınızı karınıza bağışlıyorum. Bu andan başlayarak hayatınız ve servetiniz için korkuya kapılmayınız. Karınıza karşı nasıl bir yol izlediğinizi de bundan sonraki davranışlarınız gösterecektir.”</p>

  <p class="normal">Belisarios, mektubu baştan aşağıya birkaç defa okuduktan sonra kendine geldi. Neredeyse sevincinden çıldıracaktı. Bu sevinci hemen orada ve aynı anda göstermek istedi. Yerinden fırlayarak kendini karısının ayakları dibine attı, kollarıyla karısının dizlerine sarıldı, ayak bileklerine öpücükler yağdırırken hayatını ona borçlu olduğunu belirtti, bundan böyle kocası değil, tutsağı olacağına ant içti. İmparatoriçe, el konulmuş olan servetinden 30 centenarium altını imparatora verdi, kalanını Belisarios’a geri gönderdi.</p>

  <p class="normal">Bir süre önce talihin yardımıyla Gelimer<sup class="calibre2"><a href="../Text/Untitled-1_split_030.html#footnote-600-16" id="footnote-600-16-backlink">[16]</a></sup> ve Vittigis<sup class="calibre2"><a href="../Text/Untitled-1_split_030.html#footnote-600-17" id="footnote-600-17-backlink">[17]</a></sup> gibi kimseleri savaşta tutsak alan General Belisarios’un düşüşü böyle oldu işte. Ama aslında İustinianos’la Teodora çoktandır adamın zenginliğini kıskanıyordu. Çok büyüktü bu zenginlik ve bir imparatorun sarayına yakışırdı ancak. Belisarios’un, Gelimer ve Vittigis’in hazinelerinden büyük bir bölümünü kaçırdığını, ancak çok küçük ve işe yaramaz bir bölümünü imparatora verdiğini düşünüyorlardı. Ama Belisarios’un geçirdiği zorlukları ve böyle bir şeyin kendi aleyhlerine uyandırabileceği nefreti gözden uzak tutamazlardı; ayrıca ona karşı inandırıcı bir bahane de bulamıyorlardı, imparatoriçe onu tam bir dehşet içinde, boyun eğmiş durumda yakalayınca tek bir darbeyle bütün servetine el koyuverdi. Acele tarafından Belisarios’un tek kızı İoannina’yla imparatoriçenin kız kardeşinin oğlu Anastasios arasında bir evlilik bağı kuruluvermişti. Belisarios da hemen eski görevine dönmeyi istedi ve doğuya başkomutan atandı. Böylece yeniden Bizans ordularını Kyros’a ve Perslere karşı yönetebilirdi. Ama Antonina orada kocası tarafından hakaretlere uğradığı için doğunun adını bile duymak istemiyordu. Doğuya gitmemekte kararlıydı.</p>

  <p class="normal">Böylece Belisarios, bu defa imparatorluk süvarileri komutanlığına atandı ve söylentilere göre, sefer sırasında hiç para istemeyeceği, bütün gerekli araçlar için giderleri cebinden ödeyeceği yolunda imparatora söz verdikten sonra, ikinci defa İtalia’ya yola çıktı. Herkes Belisarios’un karısıyla arasındaki sorunu böyle çözümleyeceğini, Bizans’dan uzaklaşmak amacıyla sefer giderleri konusunda imparatora yukarıda anlattığım biçimde söz verdiğini, bir defa kendini kentin surları dışında bulunca hemen silahına başvurarak kahramanca cesur girişimlere atılacağını, böylece karısının ve kendini küçük düşürenlerin ağzının payını vereceğini söylüyordu. Belisarios ise olan bitenlere aldırmadı bile, Fotios’a ve en yakın arkadaşlarına verdiği sözleri bütünüyle unutarak ve bunlara aldırmayarak, karısı onu nereye çektiyse o yöne sürüklendi. Çünkü Belisarios karısına umutsuzca âşıktı. Kadın ise altmış yaşına erişmişti.<sup class="calibre2"><a href="../Text/Untitled-1_split_030.html#footnote-600-18" id="footnote-600-18-backlink">[18]</a></sup></p>

  <p class="normal">İtalia’ya ulaştıktan sonra işleri bir gün olsun yolunda gitmedi. Tanrı’nın elinin ona karşı olduğu belliydi. Gerçekten, önceleri Teudatos ve Vittigis’le uğraşırken uyguladığı planlar görünüşte amacına uygun düşmese de çoğunlukla istenen sonuçları verdi; ama daha sonraları savaş sorunları içinde kazandığı deneylerin sonucu olarak planladığı sefer dolayısıyla eriştiği ün bir yana bırakıldı, karşılaştığı tehlikeler çoğunlukla yargı yanlışlıkları sayılmaya başlandı. Öyleyse hayatımızın kendi irademizle değil Tanrı’nın gücüyle düzenlendiği doğrudur. Tanrı’nın gücüne de çoğu kez talih deriz; çünkü aslında olayları gördüğümüz biçimde yürüten şeyin ne olduğunu bilmeyiz. Bize anlamsız gibi gelen bir olay ortaya çıkınca bunu hemen talihe bağlarız. Ama bu konuda görüşler birbirinden doğal olarak ayrı olabilir.</p>

  <p class="normal">Belisarios İtalia’ya ikinci gelişinden sonra geriye iyice gözden düşmüş olarak döndü. Beş yıl uğraştığı halde, kullanabileceği bir kale olmadıkça kıyıya başarılı bir çıkartma yapamamış, bütün bu süre içinde çevrede yelken açıp dolaşmış, bu arada da çıkartma yapabileceği yerleri denemişti. Got Kralı Totila<sup class="calibre2"><a href="../Text/Untitled-1_split_030.html#footnote-600-19" id="footnote-600-19-backlink">[19]</a></sup> koruyucu bir duvarın dışında Belisarios’u yakalamaya uğraşmış, ancak Belisarios ve bütün Bizans ordusu korkuya kapılmış olduğu için başarıya ulaşamamıştı. Sonuçta Belisarios, düşmanın eline geçmiş arazinin bir metrekaresini kurtarmak şöyle dursun, Roma kentini ve hemen her şeyi düşmana kaptırdı. Aynı zamanda, imparatordan bir kuruş almadığı gerekçesiyle, kendini servet toplamaya, yasaya aykırı yollardan sınırsız para edinmeye verdi. Gerçekten de, kötü eylemlerinin cezalarını ödemeleri gerektiği düşüncesiyle Ravenna, Sicilia ve elinin erişebileceği her yerdeki İtalialıları ayrım yapmaksızın soyup soğana çevirdi. Bunlarla da yetinmeyerek, Romalı bir komutan olan Herodianos’u tehdit edip para istedi. Bu davranış Herodianos’un o kadar gücüne gitti ki, Bizans ordusuna sırtını döndü, emri altındaki birlikleri ve Spolitium kentini Totila ve Gotlara teslim etti.</p>

  <p class="normal">Belisarios’un, Vitalianos’un<sup class="calibre2"><a href="../Text/Untitled-1_split_030.html#footnote-600-20" id="footnote-600-20-backlink">[20]</a></sup> yeğeni İoannis’le kavgaya girişip Bizans çıkarlarına nasıl görülmemiş bir zarar verdiği, bundan sonra ele alacağım sorun olacaktır.</p>

  <p class="normal">Germanos’a karşı imparatoriçenin öyle bir düşmanlığı vardı ki –saklamıyordu bu düşmanlığı– imparatorun yeğeni olmasına rağmen, hiç kimse onun ailesiyle bağ kurmaya yanaşmıyordu. Bu nedenle oğulları en iyi yılları geçinceye kadar bekâr kaldılar. Kızı İustina on sekiz yaşlarında olgun bir kadındı, ama bir eş bulamamıştı daha. İoannis, Belisarios tarafından Bizans’a gönderilince, Germanos, İoannis’in toplum içindeki konumu daha düşük olmasına karşın, kızıyla evlendirmek için onunla görüşmeye gitmek zorunda kaldı. Öneri her ikisinin de hoşuna gittiği için ant üzerine ant içerek birleşmeyi gerçekleştireceklerine ve birbirlerine bağlı kalacaklarına söz verdiler. Biri mevkiinin çok üstüne çıktığı, öteki de başka bir damat bulmak umudu olmadığı için birbirlerinden kuşkulanıyorlardı.</p>

  <p class="normal">İmparatoriçe ise böyle şeylere dayanamazdı. Bütün kaygıları bir yana bırakarak onların düzenini bozmak için her çeşit araçla, duraksamadan saldırıya geçti. Korkutma çabaları etki yaratmayınca, İoannis’i yok edeceğini açıkladı. İoannis İtalia’ya yeniden gönderildiği zaman, Antonina’nın şerrine uğrarım korkusuyla, kadın Bizans’a sağ salim dönünceye kadar Belisarios’un yanına yaklaşmadı. Çünkü imparatoriçenin öldürme görevini Antonina’ya verdiğini düşünmek için her çeşit neden vardı ortada. İoannis, Antonina’nın kişiliğini tartıp, Belisarios’un karısını her istediğini yapmakta serbest bıraktığını hatırlayınca, müthiş bir korkuya kapıldı. Artık tek ayağı üzerinde duran Bizans gücünün neden bu hale geldiğini sormaya gerek var mı?</p>

  <p class="normal">İşte, Gotlarla yapılan savaşlar Belisarios için böyle gelişti. Başarıdan umudunu kesince, hemen imparatora başvurup, İtalia’dan ayrılma izni istedi. Bu isteğini İustinianos’un olumlu karşıladığını öğrenir öğrenmez çok sevindi, İtalialıları ve Bizans ordusunu arkada bırakıp yola çıktı. Ülkenin büyük bir bölümü düşman eline bırakıldı. Kuşatılmış olan<br class="chapter" />
  Perusia kenti o derece umutsuz bir durumdaydı ki, Belisa-<br class="chapter" />
  rios’un yolculuğu tamamlanmadan, bir saldırıyla düşmanın eline geçti ve her çeşit dehşeti tattı. Bunu daha önce anlatmıştım. Aynı zamanda, Belisarios’un ev halkına bir darbe indi. Şimdi bunu göreceğiz.</p>

  <p class="normal">İmparatoriçe, Belisarios’un kızıyla kendi yeğeni arasında söz kesmek için sabırsız, birbiri ardından kızın ana ve babasına mektup yazıyor ve onları ölümle tehdit ediyordu. Onlar ise bu birleşmeden kaçınmasının bunalımı içinde, İtalia’dan geriye dönünceye kadar düğünü erteleme yolunu aradılar ve imparatoriçe tarafından Bizans’a çağrıldıklarında hemen gelemeyeceklerini belirttiler. Ancak imparatoriçe, yeğeninin Belisarios’un servetine konmasını istiyordu, çünkü bu servet Belisarios’un başka çocuğu olmadığı için kızına kalacaktı. İmparatoriçe, Antonina’nın sözlerine de inanmıyor, kendi sahneden çekilince Antonina’nın imparatorluk ailesine bağlılık göstermeyeceğinden, güç günlerinde o kadar cömert biçimde yardımını esirgemediği halde, Antonina’nın sözünü tutmayacağından korkuyordu. Böyle olunca bütün töreleri hiçe sayarak, daha olgunlaşmamış olan kızı, yeğeni Anas-<br class="chapter" />
  tasios’la yasadışı birlikteliğe sürükledi. Söylentilere göre aslında gizli bir baskıyla kızcağızı, istemediği halde, yeğeniyle yatmaya zorladı. Kız bekâretini yitirince imparator küçük oyununu bozar diye korkarak yeğeniyle kızın evlenmesini düzenledi. Bununla birlikte, işler olup bittikten sonra Anastasios’la çocuk denecek yaştaki gelin arasında yanık bir aşk başladı, sekiz ay birlikte mutluluk içinde yaşadılar.<sup class="calibre2"><a href="../Text/Untitled-1_split_030.html#footnote-600-21" id="footnote-600-21-backlink">[21]</a></sup></p>

  <p class="normal">Ölüm imparatoriçeyi uzaklaştırınca, Antonina Bizans’a geldi. Daha kısa süre önce Teodora’nın kendine yaptığı yardımları unuttu. Kızının başka birisiyle evlendirilmesi halinde adının “eski fahişe”ye çıkacağı gerçeğine aldırmadı. Artık Teodora’nın dölünden bir damat onun işine yaramazdı ve kız istemediği halde taptığı adamdan onu ayrılmaya zorladı. Bu davranışı nedeniyle son derece kalpsiz olduğu yolunda bir üne kavuştu. Kocası geldiğinde onu da kandırdı ve inanılmaz zorbalığın sorumluluğunu paylaşmakta güçlükle karşılaşmadı.</p>

  <p class="normal">İşte ondan sonra Belisarios’un kişisel nitelikleri çıplak olarak gözler önüne serildi. Gerçekten Fotios’a ve birtakım yakın arkadaşlarına verdiği sözleri daha sonra utanmadan tutmamış, ama herkes tarafından bu tutumu hoş görülmüştü. Çünkü herkes bu sadakatsizliği karısına bağlılıkta değil, imparatoriçenin yarattığı korkuda buluyordu. Oysa belirttiğim gibi, ölüm Teodora’yı götürdükten sonra ne Fotios’a, ne yakın arkadaşlarına en küçük bir saygı gösterdi. Tam tersine, karısının onu yönettiğini, karısının kâhyası Kalligonos’un efendi durumunda olduğunu herkes gördü. En sonunda kimse onu tanımaz oldu, sonu gelmez dedikoduların başlıca konusu haline geldi, onulmaz bir deli gibi küçük görülerek her yerden uzaklaştırıldı.</p>

  <p class="normal">Belisarios’un kötü işlerinin –hiç de parlak olmayan, ama temelinde gerçek olan– öyküsü böyledir. Şimdi, Bakhos’un oğlu Sergios’un Cyrenaica’da yaptıklarına dönelim. Konuyu uygun bir yerde anlatmış, Sergios’un bölgedeki Bizans gücünü nasıl herkesten daha fazla yok ettiğini göstermiştim. Leuvathae kabilesine Tanrı’nın kitabı üzerine el basarak ettiği yeminleri bir yana bırakmakla kalmadı, hiç nedeni yokken seksen elçiyi öldürttü. Daha önce anlattıklarıma burada bir ek yapabilirim, o da şu: Söz konusu elçilerin Sergios’a gelişlerinde herhangi bir kötü niyet yoktu, Sergios’un da onlardan kuşkulanması gereksizdi. Onlara söz verdi, yemeğe çağırdı ve haince öldürtüverdi.</p>

  <p class="normal">Yapılan bu zulüm, Solomon’un<sup class="calibre2"><a href="../Text/Untitled-1_split_030.html#footnote-600-22" id="footnote-600-22-backlink">[22]</a></sup> , Bizans ordusunun ve bütün Cyrenaicalıların yok edilmesine yol açtı. Daha önce belirttiğim gibi, özellikle Solomon’un ölümünden sonra ne bir subay, ne bir er, savaşın tehlikeleriyle karşılaşmayı göze alacak durumdaydı. Daha da kötüsü Sisinniolos oğlu İoannis ona o kadar kızgındı ki, Areobinos Cyrenaica’ya gelinceye kadar çarpışmadan uzak durdu. Sergios, yumuşak ve savaştan korkan nitelikte bir insandı. Olgun değildi, isteklerinin umutsuz tutsağı, herkese karşı palavracı, yaşayışında çalımlı ve burnu havada biriydi.</p>

  <p class="normal">Ama nasılsa Belisarios’un karısı Antonina’nın yeğenlerinden birine talip olmuştu. Dolayısıyla imparatoriçe onu komutanlıktan almaya ya da cezalandırmaya yanaşmıyordu, oysa Cyrenaica’nın sonunun yaklaştığını görüyordu, imparatorun onayıyla Pegasios’un katili olan Sergios’un kardeşi Solomon’u bile sağ salim serbest bıraktı. Nasıl olduğunu burada kısaca anlatacağım.</p>

  <p class="normal">Pegasios fidye ödeyerek Solomon’u Leuvathae kabilesinin elinden kurtarıp, kabile de memleketine dönünce, Solomon fidyeyi ödeyen Pegasios ve bir avuç askerle Carthago’ya doğru yola çıktı. Yolda Solomon’un kötü bir davranışını gören Pegasios, kısa bir süre önce Tanrı’nın onu düşmandan nasıl kurtardığını unutmaması gerektiğine işaret etti. Solomon, düşmana tutsak düştüğü için alay edildiğini sanıp sinirlendi ve Pegasios’u hemen orada öldürdü. Hayatını kurtaran adama iyi bir karşılık doğrusu. Bizans’a döndüğünde imparator onu bir haini öldürdüğü gerekçesiyle katil suçundan beraat ettirdi. Ayrıca bu konuda her türlü kovuşturma dışında tutulmasını sağlayan bir belge verdi eline. Böylece cezalandırılmaktan kurtulan Solomon, büyük bir sevinçle doğum yerini ve ailesini ziyaret etmek için doğuya doğru yola çıktı. Ama Tanrı’nın eli onu yolda ele geçirdi ve ortadan kaldırdı. Solomon’la Pega-<br class="chapter" />
  sios’un öyküsü de işte bu kadar.<sup class="calibre2"><a href="../Text/Untitled-1_split_030.html#footnote-600-23" id="footnote-600-23-backlink">[23]</a></sup></p>
</body>
</html>
