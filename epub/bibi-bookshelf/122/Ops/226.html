<?xml version='1.0' encoding='utf-8'?>
<html xmlns="http://www.w3.org/1999/xhtml" xml:lang="tr">
  <head>
    <meta name="Generator" content="Atlantis Word Processor 1.6.5.9"/>
    <title>Bilinmeyen</title>
    <meta content="http://www.w3.org/1999/xhtml; charset=utf-8" http-equiv="Content-Type"/>
  <link href="../stylesheet.css" type="text/css" rel="stylesheet"/><style type="text/css">
@page {
    margin-bottom: 5pt;
    margin-top: 5pt
    }
@font-face {
    font-style: italic;
    font-family: "HelveticaNeue", Helvetica, sans-serif;
    font-weight: normal;
    src: url(res:///system/fonts/HelveticaNeue-Italic.ttf)
    }
@font-face {
    font-style: normal;
    font-family: "HelveticaNeue", Helvetica, sans-serif;
    font-weight: normal;
    src: url(res:///system/fonts/HelveticaNeue.ttf)
    }
@font-face {
    font-style: italic;
    font-family: "HelveticaNeue", Helvetica, sans-serif;
    font-weight: bold;
    src: url(res:///system/fonts/HelveticaNeue-BoldItalic.ttf)
    }
@font-face {
    font-style: normal;
    font-family: "HelveticaNeue", Helvetica, sans-serif;
    font-weight: bold;
    src: url(res:///system/fonts/HelveticaNeue-Bold.ttf)
    }
</style></head>
  <body class="nomargin">
<p class="calibre5"/>
<h1 class="h"><a id="ncx2114" class="calibre"></a><a id="a251" class="calibre"></a>Bölüm VI</h1>
<h1 class="h"><a id="ncx2115" class="calibre"></a><a id="a252" class="calibre"></a>Kuveyt Şehrinde</h1>
<h1 class="calibre3"><a id="ncx2116" class="calibre"></a><a id="a253" class="calibre"></a>1 "Ekonomi budur!"</h1>
<p class="calibre5">Sırtımı koltuğa yaslayarak geriye doğru kaykıldım ve bacaklarımı uzun maun masanın altında ileriye doğru uzattım. Aylardır hep olduğu gibi, bugün de yoğun koşuşturmayla geçen bir iş günüydü. İşleri şenlikli bir kargaşayla yürütüyorduk ve ofisler, Avrupa'dan henüz gelen yeni donanım malzemeleri ve mobilya kolileri ile kaplıydı. Şirketin merkezini taşıdığım El Abadi Ticaret Merkezi İkiz Kuleleri, akşamın bu saatinde oldukça sessizdi. Klimaların monoton uğultusu, kocaman mekanik bir kedinin mırıltıları gibi huzur vericiydi. Karanlıktaki iç içe geçmiş çevre yollarının ortasında yükselen Kuveyt şehri bir avuç elmas gibiydi. Ülkenin tek otoyolu, kuzeybatı yönünde kilometrelerce ötedeki petrol kuyularına doğru ışıl ışıl uzanıyordu. Kuyulardaki devasa petrol tulumbaları durmadan nefes alan, milyonlarca yıllık tuz okyanuslarından çıkmış dev ejderhaların başlarına benziyordu.</p>
<p class="calibre5">Akşam olmuştu, ancak o gün, tüm kayıtları aşan dışarıdaki sıcaklık hala dayanılmazdı. Emir, sıcaklığın 40 derecenin üzerine çıkması halinde iş ile ilgili tüm aktivitelerin durdurulmasına yönelik bir kararname yürürlüğe koymuştu. O günden sonra hiçbir resmi termometrenin 40'ın üzerinde bir sıcaklık kaydetmemesi üzerine bu insani meseleye ve iş duraksamasından kaynaklanacak maliyet sorununa getirilen bu akıllıca çözümü düşünerek gülümsedim.</p>
<p class="calibre5">Kuveyt'te kurduğum şirket, ofislerle teknik destek birimlerinin El Abadi Kuleleri'ndeki ticaret kompleksine taşınmasıyla tam olarak faaliyete geçmişti ve Behbehani Holding bünyesindeki çok sayıda iş alanlarının en kârlılarından biri olmaya doğru ilerliyordu. Bu iş için, Avrupa'nın her köşesinden ve ABD'den üstün nitelikleri olan yöneticileri ve teknik personeli seçtim. Yeni sahaların kazanılmasının ortama getirdiği heyecanla her geçen gün gelişen iş kapasitesini karşılamak üzere yeni personeller</p>
</body>
</html>
