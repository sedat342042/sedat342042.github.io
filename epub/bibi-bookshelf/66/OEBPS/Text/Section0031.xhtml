<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">31</span></h1>
  </div>
  <div class="s1">
    <p class="calibre2">- Efendim, amcanızın yolladığı bir ulak geldi.</p>
    <p class="calibre2">Baudouin yattığı yerde sıçradı, gözlerini ovuşturup yardımcısına, ulağı içeri yollamasını buyurdu.</p>
    <p class="calibre2">- Giyinmelisiniz efendim. Siz imparatorsunuz, ulak da Fransız kralının saray erkânından bir asilzade.</p>
    <p class="calibre2">- Pascal, sen hatırlatmasan, imparator olduğumu ben bile unutacağım. Yardım et bana o zaman. Rehin vermedik, satılmadık bir armalı abam kaldı mı?</p>
    <p class="calibre2">Fransız kralının tebaasından bir asilzade olan ve bizzat kral tarafından bahtsız yeğeninin yanına yerleştirilen Pascal de Molesmes imparatorun sorusunu yanıtlamadı.</p>
    <p class="calibre2">Gerçekten de malî durumu kötüydü. Sarayın damlarındaki kurşunun çıkartılıp Baudouin'in ekonomik sıkıntılarından yararlanarak büyük kârlar elde eden Venediklilere rehin verilmesini daha yeni emretmişti.</p>
    <p class="calibre2">İmparator taht odasında oturduğunda, asiller heyecanla fısıl-daşıyor, Fransız kralından gelen haberleri bekliyordu.</p>
    <p class="calibre2">Robert de Dijon dizini yere koydu ve imparator karşısında başını eğdi. Adam, kalkmasını işaret etti.</p>
    <p class="calibre2">- Evet. Amcamdan ne haberler getiriyorsun?</p>
    <p class="calibre2">- Majesteleri Kutsal Topraklar'da, Efendimizin Kabri'ni kurtarmak için vahşi bir savaş veriyor. Size iyi bir haberim var: Dimyat fethedildi. Kral ilerliyor, Kudüs yolunda Nil topraklarını da fethedecek. Şu sırada size arzu ettiği gibi yardımcı olamıyor, çünkü seferin maliyeti tahtın yıllık tahsilatından kat kat fazla. Sabırlı olmanızı ve Efendimize inanmanızı öneriyor. Yakında, sadık ve sevgili yeğenini, sizi, yanına çağırtacak, şu anda mustarip olduğunuz sıkıntıları çözmenize yardımcı olacak.</p>
    <p class="calibre2">Baudouin yüzünü buruşturdu; gözyaşlarını zor tutuyordu, ama Pascal de Molesmes'nin sert bakışları ona kim olduğunu anımsattı.</p>
    <p class="calibre2">- Size majestelerinden bir de mektup getirdim.</p>
    <p class="calibre2">Şövalye, mühürlü bir belge çıkarıp imparatora teslim etti. Adam, belgeyi dermansızca alıp Pascal de Molesmes'ye uzattı.</p>
    <p class="calibre2">Robert de Dijon'a elini uzattı. Asilzade, imparatorun yüzüğüne simgesel bir öpücük kondurdu.</p>
    <p class="calibre2">- Kralın mektubuna cevap verecek misiniz?</p>
    <p class="calibre2">- Kutsal Topraklar'a mı döneceksiniz?</p>
    <p class="calibre2">- Önce Kastilyalı Blanche'ın sarayına gitmem gerekiyor. Kendisine oğlundan, iyi kalpli kralım Louis'den bir mektup götürüyorum. Bana eşlik eden şövalyelerden biri kralla birlikte savaşabilmek için can atıyor. Majestelerine iletmek istediğiniz mesajı o götürecek.</p>
    <p class="calibre2">Baudouin başıyla onaylayıp ayağa kalktı. Ardına bakmadan taht odasından çıktı; Fransa kralı amcasının ona yardım edemeyeceği haberinden incinmişti.</p>
    <p class="calibre2">- Şimdi ne yapacağım Pascal?</p>
    <p class="calibre2">- Daha önce yaptığınızın aynısını efendim.</p>
    <p class="calibre2">- Konstantinopolis'in Hıristiyanlığın elinde kalmasının önemini kavrayamayan akrabalarımın saraylarına gitmek mi? Bana yardım etmiyorlar aslında. Konstantinopolis, Hıristiyan bir bölge, Müslümanlara karşı son mevzi. Ama Venediklilerin gözünü para hırsı bürümüş, arkamdan Osmanlılarla anlaşıyorlar; Cenevizlilerin önem verdiği tek şey ticaretten kazandıkları; Felemenk'teki kuzenlerim bana yardım edecek olanaklara sahip olmadıklarından yakınıyorlar. Yalan! Prenslerin önünde diz çöküp imparatorluğu korumama yardım etmeleri için yalvarmam mı gerekiyor bir kez daha? Sence Tanrı, Çarmıha Gerilmiş Oğlu'nun dikenli tacını rehin vermemi affeder mi? Askerlere verecek param yok. Saraydakilere de, asillere de. Hiçbir şeyim yok. Hiçbir şeyim. Yirmi bir yaşında kral oldum, o zamanlar krallığı eski ihtişamına kavuşturmayı, kayıp topraklan geri almayı hayal ediyordum. Peki ne yaptım? Hiçbir şey. Haçlılar, imparatorluğu bölüp Konstantinopolis'i yağmalayalı beri krallığı güçbela ayakta tuttum. Papa İnnocentius bile yakanşlanma duyarlı değil.</p>
    <p class="calibre2">- Sakin olun efendim. Amcanız sizi terk etmeyecektir.</p>
    <p class="calibre2">- Mesajı duymadın mı?</p>
    <p class="calibre2">- Duydum. Müslümanlan yendiğinde sizi çağırtacağını söylüyor. İmparator görkemli bir koltukta oturuyordu; üzerini kaplayan altın varaklan söktüreli uzun zaman olmuştu. Sakallarını yoluyor, endişesini dışa vuran bilinçdışı bir hareketle sol ayağını oynatıyordu.</p>
    <p class="calibre2">- Efendim, Fransa kralının mektubunu okumalısınız. Pascal de Molesmes, Baudouin'in çoktan unutmuş olduğu mühürlü mektubu umursamayışımn verdiği sıkıntıyla uzattı.</p>
    <p class="calibre2">- Ah doğru! Amcam bana mektup yazmış. İyi bir Hıristiyan olmamı ve Tann Efendimiz'den umudu kesmememi önermek içindir herhalde.</p>
    <p class="calibre2">İmparator mührü kırdı, mektuba daldı. Yüzünden şaşkınlık okunuyordu.</p>
    <p class="calibre2">- Tanrım! Amcam ne istediğinin farkında değil.</p>
    <p class="calibre2">- Kral bir şey mi talep etmiş efendim?</p>
    <p class="calibre2">- Louis, Haçlı Seferleri'nin maliyeti yüzünden yaşadığı güçlüklere rağmen, Mandilion'u ona teslim edersem bir miktar altın avans verebileceğini söylüyor. Bunu annesine, koyu Hıristiyan Bayan Blanche'a göstermeyi hayal ediyormuş. Louis kutsal emaneti kendisine satmamı ya da birkaç yıllığına kiralamamı istiyor. Mandilion'un mucizevî olduğunu iddia eden bir adamla tanışmış; Edessalı bir kralın cüzamını iyileştirmiş. Ona sahip olan kimse acı çekmezmiş. Ricasını kabul edersem, aynntüan Dijon kontuyla görüşmemi söylüyor.</p>
    <p class="calibre2">- Ne yapacaksınız peki?</p>
    <p class="calibre2">- Sen mi soruyorsun bunu bana? Mandilion benim değil, biliyorsun; istesem de amcama, Fransa kralına veremem onu.</p>
    <p class="calibre2">- Onu size vermesi için piskoposu ikna etmeye çalışabilirsiniz.</p>
    <p class="calibre2">- İmkânsız! İkna etmeye çalışmak aylar alır, üstelik başarısız olurum. Bekleyemem. Söylesene, rehin verecek başka neyim var? Kuzenime layık önemli bir kutsal emanet var mı elimizde?</p>
    <p class="calibre2">-Var.</p>
    <p class="calibre2">-Var mı? Hangisi?</p>
    <p class="calibre2">- Piskoposu Mandilion'u size vermeye ikna ederseniz...</p>
    <p class="calibre2">- Asla vermez.</p>
    <p class="calibre2">- Denediniz mi yoksa?</p>
    <p class="calibre2">- Azimle saklıyor onu. Kutsal emanet, bir mucize eseri Haçlıla-nn yağmasından kurtulmuş. Selefinden teslim alıp hayatı pahasına koruyacağına yemin etmiş.</p>
    <p class="calibre2">- Siz imparatorsunuz.</p>
    <p class="calibre2">- O da piskopos.</p>
    <p class="calibre2">- Ve sizin tebaanız. Söz dinlemezse kulaklarını ve burnunu kesmekle tehdit edin.</p>
    <p class="calibre2">- Korkunç bir şey bu!</p>
    <p class="calibre2">- İmparatorluğu kaybedeceksiniz. Bu kutsal kumaşa sahip olan kişinin hiçbir şeyden korkmasına gerek yok. Deneyin.</p>
    <p class="calibre2">- Peki. Piskoposla konuşun. Benim yolladığımı söyleyin.</p>
    <p class="calibre2">- Olur. Ama benim konuşmam yeterli olmaz. Bunu ondan siz istemelisiniz.</p>
    <p class="calibre2">İmparator tövbekar bir tavırla ellerim ovuşturdu. Piskoposla yüzleşmekten korkuyordu. Onu ikna etmek, Mandilion'u vermesini sağlamak için ne söyleyecekti?</p>
  </div>
  <div class="s1">
    <p class="calibre2">Nar rengi şaraptan bir yudum içti. Yalnız kalmayı istediğini belirten bir işaret yaptı Pascal de Molesmes'ye. Düşünmeye ihtiyacı vardı.</p>
  </div>
  <div class="s1">
    <p class="calibre2">Şövalye, dalgaların kıyıdaki çakıllara çarpışına dalmış, sahilde dolaşıyordu. Atı sabırla bekliyordu, bağlı değildi. Pek çok savaşta sadık bir dost olmuştu ona. Günbatımının ışığı Boğaz'ı aydınlatıyordu; Bartolome dos Capelos anın güzelliğinde Tanrı'nın nefesini hissetti. Atı kulaklarını dikti. Adam arkasını döndüğünde tozlu yolda atlı bir karaltı fark etti.</p>
    <p class="calibre2">Savunmadan çok içgüdüsel bir hareketle elini kılıcına götürdü; gelen, görmeyi umduğu kişi mi, görmek için bekledi.</p>
    <p class="calibre2">Yeni gelen adam atından indi, acele adımlarla Portekizlinin kıpırdamadan beklediği kıyıya yöneldi.</p>
    <p class="calibre2">- Geç kaldınız, dedi Bartolome.</p>
    <p class="calibre2">- Yemek saatine dek imparatora hizmet ettim. O ana dek saraydan sıvışamadım.</p>
    <p class="calibre2">- Peki. Bana ne anlatacaksınız? Neden burada buluşmak istediniz?</p>
    <p class="calibre2">İri, kısa boylu, sarı tenli, fare gözlü adam Tapınak şövalyesini tarttı. Adamın yanında temkinli olması gerekiyordu.</p>
    <p class="calibre2">- İmparatorun piskopostan Mandilion'u vermesini isteyeceğini biliyorum efendim.</p>
    <p class="calibre2">Bartolome dos Capelos gözünü bile kırpmadı. Az önce aldığı bilgi hiç umurunda değildi sanki.</p>
    <p class="calibre2">- Sen nereden biliyorsun?</p>
    <p class="calibre2">- İmparatoru Bay De Molesmes'yle konuşurken duydum.</p>
    <p class="calibre2">- İmparator Mandilion'u ne yapacakmış?</p>
    <p class="calibre2">- Elde kalan son değerli kutsal emanet bu. Rehin verecek. Krallık iflas halinde, biliyorsunuz. Amcasına, Fransız kralına satacak.</p>
    <p class="calibre2">- Al. Şimdi git.</p>
    <p class="calibre2">Tapınakçı adama birkaç sikke uzattı. Adam, atına atlarken şansına şükrediyordu. Şövalye, verdiği bilginin karşılığında iyi para ödemişti.</p>
    <p class="calibre2">Yıllardır sarayda Tapınakçılann casusluğunu yapıyordu; kırmızı haçlı şövalyelerin başka casusları da vardı, ama kim olduklarını bilmiyordu.</p>
    <p class="calibre2">Fakir düşmüş imparatorlukta nakit para yalnızca Tapınakçılar-da vardı. Asiller de dahil pek çok insan onlara hizmet ederdi.</p>
    <p class="calibre2">İmparatorun Mandilion'u kiralamayı düşündüğünü söylediğinde Portekizli istifini hiç bozmamıştı. Belki de diye düşündü adam, Tapınakçılar bunu başka bir casustan duymuşlardı bile. Neyse, diye düşündü, bu beni ilgilendirmez, bu sikkeler iyi bir kazanç.</p>
    <p class="calibre2">Bartolome dos Capelos. Tapınakçılann Konstantinopolis'teki evine doğru at sürdü.</p>
    <p class="calibre2">Surlarla çevrili, denize yakın bir binaydı; içinde hizmetkâr ve seyisleriyle birlikte elliden fazla şövalye yaşıyordu.</p>
    <p class="calibre2">Dos Capelos, bu saatte kardeşlerinin dua etmekte olduğu ayin odasına gitti.</p>
    <p class="calibre2">Önderi Andre de Saint-Remy duaya katılmasını işaret etti. Saint-Remy adamı çalışmakta olduğu odaya çağırttığında, gelişinin üzerinden bir saat geçmişti.</p>
    <p class="calibre2">- Oturun kardeşim. İmparatorun içkicibaşısı neler söyledi anlatın bana.</p>
    <p class="calibre2">- Kraliyet başmuhafızının verdiği bilgiyi teyit etti: imparator Mandilion'u rehin vermek istiyor.</p>
    <p class="calibre2">- İsa'nın Kefeni...</p>
    <p class="calibre2">- Dikenli tacını rehin verdi zaten.</p>
    <p class="calibre2">- O kadar çok sahte kutsal emanet var ki... Ama Mandilion sahte değil. Bu ketenin üzerinde İsa'nın kanı, gerçek suratı var. Onu satın almak için büyük üstadımız Guillaume de Sonnac'ın iznini bekliyorum. Mandilion'un Konstantinopolis'te kalan son gerçek kutsal emanet olduğunu, emanetlerin en değerlisi olduğunu açıklayan bir not yolladım ona haftalar önce. Onu ele geçirip himayemize almalıyız.</p>
    <p class="calibre2">- Ya Guillaume de Sonnac'ın cevabı vaktinde gelmezse.</p>
    <p class="calibre2">- O zaman karan ben vereceğim. Büyük üstadın da buna kefil olacağını umuyorum.</p>
    <p class="calibre2">- Ya piskopos?</p>
    <p class="calibre2">- Kefeni imparatora teslim etmek istemiyor. Pascal de Moles-mes'nin onu görmeye gittiğini biliyoruz, vermesi için adama yalvarmış. Piskopos reddetmiş. İmparator bizzat gidip kendi talep edecek teslim edilmesini.</p>
    <p class="calibre2">- Ne zaman?</p>
    <p class="calibre2">- Yedi gün içinde. Piskoposla bir görüşme talep edeceğiz, ben de imparatoru görmeye gideceğim. Emirlerimi yann veririm. Şimdi dinlenmeye çekilin.</p>
    <p class="calibre2">Şövalyeler günün ilk dualarına başladıklarında gün henüz doğmamıştı.</p>
    <p class="calibre2">Andre de Saint-Remy, imparatora, huzuruna çıkmayı talep eden bir mektup yazmaya dalmıştı.</p>
    <p class="calibre2">Latin İmparatorluğu can çekişiyordu. Baudouin Konstantino-polis ve çevresindeki toprakların imparatoruydu, ama o kadar. Tapınakçılarsa onlardan sık sık borç isteyen Baudouin'le zor bir denge tutturmuşlardı.</p>
    <p class="calibre2">Saint-Remy yazı araç gereçlerini henüz tamamen toplamamış-tı ki, Guy de Beaujeau kardeşi girdi içeri.</p>
    <p class="calibre2">- Efendim, huzurunuza çıkmak isteyen bir Müslüman geldi, yanında üç kişi daha var...</p>
    <p class="calibre2">Konstantinopolis Tapınakçılan'nın üstadı istifini hiç bozmadı. Yazılı belgeleri yerleştirmeyi bitirdi.</p>
    <p class="calibre2">- Onu tanıyor muyuz?</p>
    <p class="calibre2">- Bilmiyorum. Yüzü örtülü, kapıda nöbet tutan şövalyeler açmaya zorlamamayı tercih ettiler. Onlara ağaç dalından yapılma şu oku vermiş; üzerindeki çentiklerden kim olduğunu anlayacağınızı söylemiş.</p>
    <p class="calibre2">Guy de Beaujeau oku Saint-Remy'ye uzattı. Avucundaki kabaca yontulmuş beş çentikli dala bakarken önderinin bakışlarının nasıl karardığını gözledi.</p>
    <p class="calibre2">- İçeri alın.</p>
    <p class="calibre2">Birkaç dakika sonra uzun boylu, güçlü, basit ama asaletini belli eden giysiler kuşanmış bir adam Saint-Remy'nin bulunduğu odaya girdi.</p>
    <p class="calibre2">Saint-Remy adama eşlik eden iki Tapınak şövalyesine kendilerini yalnız bırakmalarını işaret etti. Adamlar hiç ses çıkarmadan söylenene uydular.</p>
    <p class="calibre2">İki adam yalnız kaldıklarında birbirlerinin gözlerine baktılar, sonra gürültülü bir kahkaha patlattılar.</p>
    <p class="calibre2">- Robert, neden kılık değiştirdin?</p>
    <p class="calibre2">- Oku göstermeseler beni tanır miydin?</p>
    <p class="calibre2">- Elbette. Öz kardeşimi tanıyamayacağımı mı düşünüyordun.</p>
    <p class="calibre2">- Bu kötüye alamet olurdu. Kıyafetimin iyi olmadığı, Müslüman'a benzemediğim anlamına gelirdi.</p>
    <p class="calibre2">- Diğer kardeşler seni tanımadı.</p>
    <p class="calibre2">- Tanımamış olabilirler. Yine de, haftalardır at sürüyorum; buraya gelmek için düşman topraklannı aştım, kimse bizden şüphelenmedi. Çocukken, ağaçlardan kopardığımız dallardan kendi oklarımızı yontmayı sevdiğimizi hatırlamana sevindim; ben hep beş çentikli yapardım, sense üç.</p>
    <p class="calibre2">- Yolda herhangi bir terslik oldu mu?</p>
    <p class="calibre2">- Genç kardeşimiz François de Chamey'in yardımıyla çözülmeyecek kadar büyük bir terslik olmadı.</p>
    <p class="calibre2">- Kaç kişiyle yolculuk ediyordun?</p>
    <p class="calibre2">- İki Müslüman silahtarla. Dikkat çekmemek için böylesi daha kolay.</p>
    <p class="calibre2">- Söylesene. Büyük üstattan ne haberler getirdin?</p>
    <p class="calibre2">- Guillaume de Sonnac öldü.</p>
    <p class="calibre2">- Nasıl? Ne oldu?</p>
    <p class="calibre2">- Tapınakçılar, Fransa kralının yanında savaştı; Dimyat'ın fetih haberinden de anlaşılacağı gibi desteğimiz işe yaradı. Ama kral Mansure'ye saldırmak istiyordu; Guillaume de Sonnac onu temkinli olması ve duyularını zafer sarhoşluğuyla köreltmemesi konusunda uyardı. Ama kral inatçıdır. Kutsal Topraklar'ı geri almaya yemin etmiş; Kudüs'e girmek için yanıp tutuşuyordu.</p>
    <p class="calibre2">- Kötü haberler getirdiğini seziyorum.</p>
    <p class="calibre2">- Öyle. Kral Mansure'yi fethetmek istedi; stratejisi Müslümanların etrafım sarmak ve arkadan saldırmaktı. Ama Louis'nin kardeşi Roberto de Artois bir hata yaptı, küçük bir Müslüman ordugâhını dümdüz etti. Böylelikle Eyyubilerin olup bitenlerden haberi oldu. Çatışma çok kanlı geçti.</p>
    <p class="calibre2">Robert de Saint-Remy elinin tersiyle gözlerini ovuşturdu; böylece zihnine üşüşen ölülerin anısını silebilecekmiş gibi. Müslüman ve Haçlı kanma bulanmış kızıl renkli toprakları gördü bir kez daha; canla başla, yılmadan savaşan arkadaşlarını gördü; kılıçlan, kollarının bir uzantısı gibi Müslümanların karnına saplanıyordu. Yorgunluğu kemiklerinde, dehşeti ruhunda hissediyordu hâlâ.</p>
    <p class="calibre2">- Kardeşlerimizin çoğu öldü. Büyük üstat yaralandı, ama kurtarabildik.</p>
    <p class="calibre2">Andre Saint-Remy kardeşinin yüzüne yansıyan duygusal patlamaları, capcanlı ölüm anılarını ve acıyı görüp sustu.</p>
    <p class="calibre2">- Şövalye Yves de Pâyens ve Aragonlu Beltran'la birlikte Guillaume de Sonnac'ı savaş meydanından çıkardık; hain bir okla ağır yaralanmıştı. Uzaklaşabildiğimiz kadar uzaklaştık. Ama çabalarımız boşunaydı; geri çekilirken ateşlenerek öldü.</p>
    <p class="calibre2">- Peki ya kral?</p>
    <p class="calibre2">- Çarpışmayı kazandık. Kayıplarımız büyüktü, yerlerde binlerce ölü ve yaralı adam yatıyordu; ama Louis, Tann'nın kendisiyle olduğunu, kazanacağını söylüyordu. Askerlere bu şekilde güç veriyordu. Haklıydı, kazanmıştık, ama zafer asla bu kadar geçici olmadı. Hıristiyan orduları Dimyat'a doğru yola koyuldular. Kral dizanteriye tutuldu; askerler açtı, bitaptı. Nasıl oldu bilmiyorum. Tek bildiğim ordunun teslim olduğu, Louis'nin de esir düştüğü.</p>
    <p class="calibre2">Boğucu bir sessizlik kapladı odayı. İki kardeş düşüncelere daldı, oldukları yerde kıpırdamandan durdular. Uzun dakikalar boyunca tek kelime etmediler.</p>
    <p class="calibre2">Pencereden, kalenin avlusunda talim yapan Tapmak şövalyelerinin yankılanan sesi, at arabalarının çatırtısı ve demirci çekicinin tekdüze darbeleri duyuluyordu.</p>
    <p class="calibre2">Sonunda sessizliği Andre de Saint-Remy bozdu.</p>
    <p class="calibre2">- Söylesene. Kim büyük üstat seçildi?</p>
    <p class="calibre2">- Büyük üstadımız Renaud de Vichiers oldu; Fransa önderi, Tarikat mareşali. Sen onu tanırsın.</p>
    <p class="calibre2">- Tanırım. Renaud de Vichiers temkinli ve dindar bir adamdır.</p>
    <p class="calibre2">- Louis'nin salıverilmesini görüşmek üzere Sarazenlere birini yolladı. Kralın asilleri de, hükümdarlarının özgürlüğüne fiyat bi-çilmesi için elçilerini yolladılar. Buraya doğru yola çıktığımda görüşmeler ilerlemiyordu, ama büyük üstat kralı serbest bıraktıra-bileceğine inanıyor.</p>
    <p class="calibre2">-Fiyatı ne olacak?</p>
    <p class="calibre2">- Louis büyük acılar içinde. Ona iyi davranıyorlar, Sarazen hekimler tedavi ediyor. Haçlı ordularından Dimyat'ı geri vermelerini istiyorlar.</p>
    <p class="calibre2">- Louis'nin asilleri ordularını Dimyat'tan çekmeye razılar mı?</p>
    <p class="calibre2">- Kral ne derse onu yapacaklar. Kraldan başka kimse teslim olamaz. Renaud de Vichiers krala haber gönderip kabul etmesini istedi. Casuslarımız fiyatın bu olacağını, başka fiyat biçilmeyeceğim söylüyorlar.</p>
    <p class="calibre2">- Bana büyük üstattan ne emir getirdin?</p>
    <p class="calibre2">- Mühürlü bir belge ve sözlü iletmem gereken birtakım haberler getirdim.</p>
    <p class="calibre2">- Konuş o zaman.</p>
    <p class="calibre2">- Mandilion'a sahip olmalıyız. Büyük üstat bunun, gerçekliği bilinen tek kutsal emanet olduğunu söylüyor. Senin eline geçtiği zaman, onu Akkâ Kalesi'ne götürmem gerek. Satın al, ne uygun görürsen yap, ama Tapınakçılar için olduğu bilinmesin. Hıristiyan krallar Mandilion için öldürmeyi bile göze alırlar. Papa, kendisi için ister. Şu son yıllarda Baudouin'den satın aldığın kutsal emanetlerin pek çoğunu ona hediye ettik; birçoğu da Fransa Kralı Louis'nin elinde; yeğeni hediye etmiş ya da satmış.</p>
    <p class="calibre2">- Louis'nin Mandilion'u istediğini biliyoruz. Dimyat zaferinden sonra imparatora mesaj götüren bir heyet yolladı; bu, aynı zamanda Fransa'ya Louis'den emirler götüren heyetti.</p>
    <p class="calibre2">- Evet, biliyorum. Birkaç gün önce Dijon kontu gelip imparatora bir mektup teslim etti. Louis, yardım karşılığında Mandilion'u istiyor yeğeninden.</p>
    <p class="calibre2">Robert de Saint-Remy ağabeyine rulolanmış birkaç mühürlü belge uzattı; adam bunları masaya bıraktı.</p>
    <p class="calibre2">- Söylesene Andre, ebeveynimiz nasıl?</p>
    <p class="calibre2">Andre de Saint-Remy'nin dudakları kasıldı; bakışlarını yere çevirdi; boğazında düğümlenen iniltiyi bastırmaya çalışarak kardeşine cevap verdi.</p>
    <p class="calibre2">- Annemiz öldü. Kız kardeşimiz Casilda da öyle. Ölüm onu beşinci çocuğunu doğururken yakaladı. Babam, yaşlı ama geçen kış hâlâ hayattaydı. Günlerini büyük salonda oturarak geçiriyor; gut yüzünden ayakları o kadar şiş ki zar zor hareket ediyor. Ağabeyimiz Umberto toprağı işletiyor. Kontluk gönençli; Tanrı ona dört sağlıklı çocuk verdi. Saint-Remy'den aynlalı uzun zaman oldu...</p>
    <p class="calibre2">- Ama ben şatoya giden kavaklı yolu, fırında pişen ekmeğin kokusunu, annemizin şarkı söyleyişini anımsıyorum hâlâ.</p>
    <p class="calibre2">- Robert, biz Tapınakçı olmayı seçtik. İçimizde hasret olamaz, olmamalı.</p>
    <p class="calibre2">- Ah sevgili ağabeyim! Kendine karşı her zaman fazla sert olmuşsundur.</p>
    <p class="calibre2">- Peki ya sen? Nasıl oluyor da Sarazen bir silahtarın var, anlatsana.</p>
    <p class="calibre2">- Onlan tanımayı, saygı duymayı öğrendim. Onlarda da bilge adamlar, centilmenlik ve şeref var. Düşman olarak olağanüstüler, onlara saygı duyuyorum. Aralarından bazılarıyla arkadaş olduğumu da itiraf etmem gerek. Onlarla toprak paylaşıp belli etmeden de olsa ilişkiye girince, arkadaşlık etmemek imkânsız. Büyük üstat hepimizin onların dilini, bazılarımızın da geleneklerini öğrenmemizi istedi; böylelikle onların bölgesine, şehirlerine girip casusluk edebilir, gözleyebilir ya da Tapınak'ın ve Hıristiyanlığın şanını artıracak görevler gerçekleştirebiliriz. Zeytin rengi tenim Do-ğu'nun güneşiyle iyice karardı, siyah saçım, dış görünüşümü daha da iyi gizlememi sağlıyor. Dillerine gelince; anlama ve yazma konusunda fazla zorlanmadığımı itiraf edeyim. İyi bir hocam var: bana eşlik eden silahtar. Şunu unutma ağabeyim: Tapınakçılara katıldığımda çok gençtim; gençlerin Sarazenlerden ders alıp onların arasına karışacak hale gelmesini Guillaume de Sonnac emretmişti. Sen bana silahtarım Ali'yi sormuştun. Tapınakçılarla ilişkisi olan tek Müslüman o değil. Haçlılar köyünü yakıp yıkmış. Ali ve iki arkadaşı hayatta kalmayı başarmışlar. Guillaume de Sonnac, Akkâ'dan atla birkaç gün uzaklıkta bir yerde başıboş dolanırken bulmuş onları. Ali en ufaklanymış; bitap düşmüş, ateşten sayıklı-yormuş. Büyük üstat onları alıp kalemize götürmüş, orada kendilerine gelmişler, orada kalmışlar.</p>
    <p class="calibre2">- Sadık kalmışlar mı peki?</p>
    <p class="calibre2">- Guillaume de Sonnac Allah'a dua etmelerine izin veriyor, onları aracı olarak kullanıyordu. Asla ihanet etmediler.</p>
    <p class="calibre2">- Peki ya Renaud de Vichiers?</p>
    <p class="calibre2">- Bilmiyorum. Ama yola çıkarken yanımızda Ali ve Said'den başka kimse olmamasına itiraz etmedi.</p>
    <p class="calibre2">- Peki. Şimdi dinlen ve bana seninle birlikte seyahat eden François de Charney kardeşimizi yolla.</p>
    <p class="calibre2">- Olur.</p>
    <p class="calibre2">Andre de Saint-Remy yalnız kaldığında kardeşinin getirdiği belgeleri açıp Tapınak tarikatının büyük üstadı Renaud de Vichiers'in emirlerini okumaya hazırlandı.</p>
    <p class="calibre2">Mor, elişi kabartmalarla bezenmiş salon bir taht odasını andırıyordu. Yumuşak sandalyeler, oymalı masif masa, saf altından haç ve kakma gümüşten eşyalar, sahibinin bolluk içinde yaşadığının bir kanıtıydı.</p>
    <p class="calibre2">Ayn bir sehpada, cam şişelerde baharatlı şaraplar duruyor; devasa bir tepside, yakınlardaki manastırın fırınından çıkma rengârenk tatlılar sergileniyordu.</p>
    <p class="calibre2">Piskopos kayıtsız bir tavırla Pascal de Molesmes'yi dinliyordu. Frank asilzadesi, bir saatten fazla bir zamandır adamı Mandilion'u imparatora vermeye ikna edecek savlar öne sürerek kendini paralıyordu. Piskopos da Baudouin'e hürmet besliyordu; her ne kadar hükümdarlığı uzun bir çaresizlikler silsilesi olmuş da olsa, kalbinin temiz olduğunu bilirdi.</p>
    <p class="calibre2">Pascal de Molesmes piskoposun artık onu dinlemediğini, düşüncelere daldığını fark ettiğinde, söylevini kesti. Sessizlik, piskoposu yerinden sıçrattı.</p>
    <p class="calibre2">- Sizi dinledim, mantığınızı anlıyorum, ama Fransa kralı, Kons-tantinopolis'in kaderini Mandilion'a sahip olmaya bağlayamaz.</p>
    <p class="calibre2">- Hıristiyan kral imparatora yardım sözü verdi; sahip olması mümkün değilse bile, en azından bir süre Mandilion'un kendisinde kalmasını istiyor. Louis, dindar annesi Kastilyalı Blance'ın Isa Efendimizin gerçek yüzünü görebilmesini arzu ediyor. Kilise Mandilion'un iyeliğini kaybetmeyecek; üstelik Konstantinopolis'in içinde bulunduğu yokluktan kurtarılmasına katkıda bulunmuş olacak. İnanın bana, sizin çıkarlarınızla imparatorunkiler örtüşüyor.</p>
    <p class="calibre2">- Hayır, hayır örtüşmüyorlar. İmparatorluktan arda kalanları kurtarmak için altına ihtiyacı olan kişi ben değilim, imparator.</p>
    <p class="calibre2">- Konstantinopolis zayıf düşüyor. İmparatorluk gerçek değil, bir hayal. Bir gün gelecek Hıristiyanlar şehri kaybedip ardından ağlayacaklar.</p>
    <p class="calibre2">- Bay De Molesmes, beni, Konstantinopolis'i ancak Mandilion'un kurtarabileceğine ikna etmeye çalışmak için fazla zekisiniz, biliyorum. Kral Louis kiralamak için ne kadar, sahip olmak için ne kadar para önermiş? Krallığı kurtarmak için büyük miktarda altına ihtiyaç var; Fransa kralı zengindir, ama yeğenini ne kadar severse sevsin, Mandilion'u ne kadar isterse istesin, ülkesini iflasın eşiğine getirmeyecektir.</p>
    <p class="calibre2">- Miktar yüklüyse, Piskopos Hazretleri satılmasına ya da kiraya verilmesine razı olurlar mı acaba?</p>
    <p class="calibre2">- Hayır. İmparatora, Mandilion'u kendisine vermeyeceğimi söyleyin. Papa İnnocentius beni aforoz eder. Uzun zamandır Mandilion'a sahip olmak istiyor; taşınması sırasında doğabilecek tehlikeleri bahane ederek başımdan savıp Kefen'in burada kalmasını sağladım. Papanın iznine ihtiyacım var. Siz de biliyorsunuz ki papa buna bir fiyat biçecektir. Kral Louis bunu ödeyebilse bile, para imparatorun yeğenine değil, Kilise'ye gider.</p>
    <p class="calibre2">Pascal de Molesmes son kozunu oynamaya karar verdi.</p>
    <p class="calibre2">- Size hatırlatırım ki Piskopos Hazretleri, Mandilion size ait değil. Onu Konstantinopolis'e İmparator Romanos Lekapenos'un orduları getirdi; imparatorluk bezin mülkiyetinden asla feragat etmedi. Kilise Mandilion'un emanetçisi sadece. Baudouin gönüllü olarak teslim etmenizi istiyor. Size ve Kilise'ye cömert davranacaktır.</p>
    <p class="calibre2">De Molesmes'nin söyledikleri piskoposun kendine olan güvenini sarstı.</p>
    <p class="calibre2">- Beni tehdit mi ediyorsunuz Bay De Molesmes? İmparator Kilise'yi tehdit mi ediyor?</p>
    <p class="calibre2">- Sizin de bildiğiniz gibi, Baudouin Kilise'nin sadık bir evladıdır, gerekirse onu hayatı pahasına korur. Mandilion imparatorluğa ait, imparator da onu geri istiyor. Görevinizi yerine getirin.</p>
    <p class="calibre2">- Görevim İsa'nın görüntüsünü korumak, onu Hıristiyanlık adına muhafaza etmek.</p>
    <p class="calibre2">- Pantokrator Manastın'nda duran dikenli tacın Fransa kralına satılmasına karşı çıkmadınız ama.</p>
    <p class="calibre2">- Zeki olduğunuzu biliyorum Bay De Molesmes. O dikenli tacın İsa'ya ait olduğuna gerçekten inanıyor musunuz?</p>
    <p class="calibre2">- Siz inanmıyor musunuz?</p>
    <p class="calibre2">Piskoposun mavi gözlerinde öfke belirmeye başlamıştı. Aralarındaki gerginlik doruk noktasındaydı, ikisi de bunun farkındaydı.</p>
    <p class="calibre2">- Bay Molesmes, savlarınız beni ikna etmedi. Bunu imparatora iletin.</p>
    <p class="calibre2">Pascal de Molesmes başını eğdi. Düello şimdilik sona ermişti, ama henüz bir galip ya da mağlup yoktu, ikisi de biliyordu.</p>
    <p class="calibre2">Asilzade odadan çıktığında boğazı kurumuştu; piskoposun ikram ettiği Rodos şarabını tatmadığına pişmandı; bu en sevdiği şaraplardan biriydi.</p>
    <p class="calibre2">Hizmetkârları, piskoposun oturduğu sarayın kapısında atıyla, çalkantılı Konstantinopolis'teki en sadık dostu, gece gibi kara bir doruyla bekliyorlardı onu.</p>
    <p class="calibre2">Baudouin'e, askerlerini alıp saraya gelmesini, piskoposu Man-dilion'u kendisine vermeye zorlamasını mı önermeliydi? Başka çare yoktu. înnocentius, Mandilion'un Hıristiyan kral için olduğunu bile bile Baudouin'i aforoz etmeyi göze alamazdı.</p>
    <p class="calibre2">Bezi Louis'ye kiralar, yüksek bir fiyat biçerler, imparatorluk da kaybettiği gücü kısmen de olsa toparlayabilirdi.</p>
    <p class="calibre2">Tatlı bir akşam rüzgârı esiyordu; Pascal de Molesmes, imparatorluk sarayına dönmeden önce atını Boğaz kıyısından sürmeye karar verdi. Ara sıra, her köşesinde entrika, ihanet ve ölüm kol gezen sarayın boğucu duvarları dışına kaçmayı severdi. Saraydaki hanım ve beylerin gururla uyguladığı o ince örtbas etme sanatı yüzünden, kimin dost, kimin kötülüğünü isteyen düşman olduğunu ayırt etmek zordu. Tek güvendiği insan Baudouin'di; geçen yıllar, adama karşı, zamanında Kral Louis'ye karşı da hissettiği, içten bir şefkat beslemesini sağlamıştı.</p>
    <p class="calibre2">Fransa kralının kendisini Baudouin'in sarayına yollamasının üzerinden pek çok kış geçmişti. Görevi, kralın, satın aldığı değerli kutsal emanetler ve Namur kontluğu karşılığında, yeğenine borçlu olduğu altınları korumaktı. Louis, sarayda kalmasını, kendisini Konstantinopolis'te olup bitenlerden haberdar etmesini buyurmuştu Pascal'e. De Molesmes'nin imparatora bizzat teslim ettiği bir mektupta, Fransa Kralı Louis adama, Pascal de Molesmes'ye güvenmesini öneriyor, sadık ve Hıristiyan bir adam olduğunu ve -mektupta yazdığına göre- onun iyiliğinden başka bir şey istemeyeceğini söylüyordu yeğenine.</p>
    <p class="calibre2">Pascal ve Baudouin karşılaşır karşılaşmaz birbirlerinden hoş-lanmışlardı. İşte aradan on beş yıl geçmiş, imparatorun danışmanı ve arkadaşı olmuştu. De Molesmes, Baudouin'in imparatorluğun haysiyetini koruma çabalarını, bir yandan Bulgarlara diğer yandan da Sarazenlerin sıkı kuşatmasına direnerek Konstantinopolis'i muhafaza etme uğraşısını takdir ediyordu.</p>
    <p class="calibre2">Kral Louis ve Baudouin'e sadakat borcu olmasa, yıllar önce, Kutsal Topraklar'da savaşmak üzere Tapınakçılara katılırdı. Ama kader onu Konstantinopolis sarayının kalbine yerleştirmişti. Burada da savaş alanındaki gibi pek çok tehlikeden sakınması gerekiyordu.</p>
    <p class="calibre2">Tapınakçıların evinin yakınlarına geldiğini fark ettiğinde güneş batmaya başlamıştı. Şövalyelerin önderi Andre de Saint-Remy'ye saygısı vardı. Hayat tarzı olarak haç ve kılıcı benimsemiş sade ve dürüst bir adamdı. İkisi de Fransız'dı, ikisi de asildi. İkisinin kaderinde de Konstantinopolis yazılıydı.</p>
    <p class="calibre2">De Molesmes, hemşerisiyle konuşma arzusu duydu içinde, ama gecenin karanlığı çökmeye başlamıştı. Şövalyeler dua ediyor olmalıydı. Ziyaretiyle onları rahatsız edebilirdi. Ertesi sabahı bekleyip Saint-Remy'ye haber yollamak ve bir görüşme ayarlamak daha iyi olur diye düşündü kendi kendine.</p>
    <p class="calibre2">II. Baudouin duvara bir yumruk attı. Bereket versin, bir goblen, parmak boğumlarının maruz kaldığı darbeyi yumuşattı.</p>
    <p class="calibre2">Pascal de Molesmes, piskoposla arasında geçen konuşmayı ve adamın Mandilion'u vermeyi reddetmesini en ince ayrıntısına kadar anlatmıştı.</p>
    <p class="calibre2">Piskoposun talebini uysallıkla kabul etmesinin düşük bir olasılık olduğunu biliyordu imparator, ama Kutsal Efendimiz isa'ya ısrarla yalvarmış, imparatorluğu kurtaracak o mucizeyi gerçekleştireceğini ummuştu.</p>
    <p class="calibre2">Fransız, imparatorun öfke esrimesinden rahatsızdı, tenkit dolu ifadesini gizlemeye çalışmadan baktı adama.</p>
    <p class="calibre2">- Bakma bana öyle! İnsanların en bahtsızı benim.</p>
    <p class="calibre2">- Efendim, sakin olun. Piskoposun Mandilion'u size vermekten başka seçeneği yok.</p>
    <p class="calibre2">- Nasıl? Gidip zorla elinden kapmamı mı istiyorsun? Bu bir rezalet olur. Tebaam, mucizevî olduğunu düşündükleri Kefen'e el koymamı affetmez; Papa înnocentius da beni aforoz eder. Sanki bir çare varmış gibi sakin olmamı istiyorsun bir de. Çare olmadığını sen de biliyorsun.</p>
    <p class="calibre2">- Krallar, krallıklarını kurtarmak için hoş olmayan kararlar almak zorundadır. Sizin durumunuz da bu. Yakınmayı bırakıp harekete geçin.</p>
    <p class="calibre2">İmparator, üstüne çöken yorgunluğu gizlemeden görkemli koltuğuna yığıldı.</p>
    <p class="calibre2">Hükümdarlığın sefasından çok cefasını çekmişti; krallığın kendisine hazırladığı son sınav da Kilise'yle çatışmaktı.</p>
    <p class="calibre2">- Başka bir çare düşünün.</p>
    <p class="calibre2">- Sizin aklınızda başka çıkar yol var mı ki?</p>
    <p class="calibre2">- Sen benim danışmanımsın. Düşün! Düşün!</p>
    <p class="calibre2">- Efendim. Mandilion size ait. Krallığın iyiliği için sizin olanı geri isteyin. Benim tavsiyem bu.</p>
    <p class="calibre2">- Çekilebilirsin.</p>
    <p class="calibre2">De Molesmes salonda çıktı, mühürdarlığa doğru yol aldı. Bar-tolome dos Capelos'un orada olduğunu görünce şaşırdı.</p>
    <p class="calibre2">Tapınakçıyı memnuniyetle karşıladı, önderinin ve tanıdığı diğer kardeşlerinin hatırını sordu. Birkaç dakika boyunca kibarca sohbet ettikten sonra, saraya hangi vesileyle geldiğini sordu.</p>
    <p class="calibre2">- Önderim, Andre de Saint-Remy, imparatorun huzuruna çıkmayı talep ediyor.</p>
    <p class="calibre2">Tapınakçınm ciddi ses tonu De Molesmes'nin dikkatini çekti.</p>
    <p class="calibre2">- Neler oluyor dostum? Kötü bir haber mi var?</p>
    <p class="calibre2">Portekizliye başka bir şey söylememesi emredilmişti. Dolayısıyla Fransa Kralı Louis'nin nazik durumu hakkında bilgi veremiyordu. Sarayda bu durumdan haberdar olunmadığı belliydi, Dijon kontu Dimyat'tan ayrıldığında şehir henüz Frankların elindeydi, ordu zaferle ilerliyordu.</p>
    <p class="calibre2">Bartolome dos Capelos soruya kaçamak bir yanıt verdi.</p>
    <p class="calibre2">- Andre de Saint-Remy imparatorla bir araya gelmeyeli çok zaman geçti; son aylarda pek çok olay oldu. Görüşme iki tarafın da çıkarma olacaktır.</p>
    <p class="calibre2">De Molesmes Portekizlinin başka bir şey söylemeyeceğini anladı; istenen buluşmanın önemini sezmişti.</p>
    <p class="calibre2">- Talebinizi dikkate alacağım. İmparator gününü ve saatini belirler belirlemez merkezinize bizzat gelip haber vereceğim; böylelikle önderinizle sohbet etme zevkini de tatmış olurum.</p>
    <p class="calibre2">- Sizden görüşme talebini mümkün olan en kısa zamanda iletmenizi rica ediyorum.</p>
    <p class="calibre2">- İleteceğim. Tapmakçılann dostu olduğumu biliyorsunuz. Tanrı sizinle olsun.</p>
    <p class="calibre2">- Tanrı sizi korusun.</p>
    <p class="calibre2">Pascal de Molesmes düşüncelere daldı. Portekizlinin ciddi ifadesi Tapmakçılann sadece imparatora iletmek istediği, hayatî önem taşıyan bir şeyler bildiğini işaret ediyordu. Karşılığında kim bilir ne isteyeceklerdi.</p>
    <p class="calibre2">İçinde yaşamak zorunda oldukları bu sarsıntılı dünyada sadece Tapınakçılarda para ve bilgi vardı. Bu iki nimet, para ve bilgi, onlara krallannkinden, hatta papanınkinden bile üstün, özel bir güç sağlıyordu.</p>
    <p class="calibre2">Baudouin birtakım kutsal emanetleri Tapınakçılara satmış, karşılığında hatırı sayılır miktarda para almıştı. Baudouin ve Saint-Remy arasında karşılıklı saygıya dayalı bir ilişki vardı. Şövalyelerin önderi, imparatorluğun gittikçe zayıflıyor olmasına Baudouin kadar üzülüyordu. Tapınakçılar, çok kere borç para vermişti; bu parayı geri ödeyememişler, karşılığında, sonunda Tapmakçılann mülkiyetine geçen kutsal emanetleri ve imparator borcunu kapatana dek asla imparatorluk sarayına dönmeyecek başka değerli eşyalan rehin vermişlerdi.</p>
    <p class="calibre2">İmparatorun borcunu kapatması da oldukça uzak bir olasılıktı. Bu düşünceleri kafasından atıp Baudouin'in piskoposa yapacağı ziyareti hazırlamaya karar verdi. Yanında zırhlı, donanımlı askerlerle gitmeliydi.</p>
    <p class="calibre2">Piskoposluk Sarayı'nı ve Mandilion'un bulunduğu Blahernai Kilisesi'ni kuşatmaya yetecek sayıda. Halkın ve piskoposun dikkatini çekmemek için, niyetlerini kimse bilmemeliydi. Piskopos, Baudouin'i kilisenin iradesine karşı güç kullanmaktan kaçınacak, iyi bir Hıristiyan olarak tanırdı.</p>
    <p class="calibre2">İmparatorun bu olasılık üzerine kafa yorduğunu biliyordu; çaresizlik içinde, tek çıkış yolunun Mandilion'un Kral Louis'ye vermek olduğunu anlayacaktı.</p>
    <p class="calibre2">Kutsal Kefen'in teslim ayrıntılarını incelemek üzere Dijon kontunu çağırttı.</p>
    <p class="calibre2">Fransa kralı, Dijon kontuna, yeğeni Kutsal Kefen'i verdiğinde ne yapılması gerektiği, ödemenin nasıl yapacağı konusunda ayrıntılı talimatlar vermiş olmalıydı.</p>
    <p class="calibre2">Robert de Dijon o sıralar otuz yaşlarındaydı. Orta boylu, güçlü, kartal burunlu, mavi gözlü Fransız asilzadesi, Baudouin'in sarayındaki hanımefendilerin epey ilgisini çekmişti.</p>
    <p class="calibre2">Pascal de Molesmes'nin yolladığı hizmetçi, adamı bulmakta zorlandı. Diğer hizmetçilere rüşvet vermek zorunda kaldı. Sonunda adamı, imparatorun kuzininin, yeni dul kalmış Bayan Maria'mn odasında buldu.</p>
    <p class="calibre2">Dijon kontu mühürdarlığa geldiğinde üzerinde hâlâ, bu saygıdeğer hanımefendinin etrafına yaydığı misk kokusunu taşıyordu.</p>
    <p class="calibre2">- Söylesenize De Molesmes, telaşınızın nedeni ne?</p>
    <p class="calibre2">- Kont, isteklerini yerine getirebilmek için Kral Louis'nin size verdiği talimatları bilmem gerek.</p>
    <p class="calibre2">- Biliyorsunuz kral imparatorun Mandilion'u kendisine devretmesini istiyor.</p>
    <p class="calibre2">- Lafı fazla dolandırmayacağım, kusura bakmayın: Kral Louis Kutsal Kefen için ne kadar ödemeyi düşünüyor?</p>
    <p class="calibre2">- İmparator amcasının talebini kabul mü ediyor?</p>
    <p class="calibre2">- Kont, izin verin de sorulan ben sorayım.</p>
    <p class="calibre2">- Yanıtlamadan önce Baudouin bir karara vardı mı, bilmeliyim.</p>
    <p class="calibre2">De Molesmes iki adımda Fransız asilzadesinin önüne dikildi; karşısındakinin nasıl biri olduğunu tartarak baktı. Fransız hiç sinmedi; gözlerini Baudouin'in danışmanından kaçırmadı.</p>
    <p class="calibre2">- İmparator amcasının teklifi üzerinde düşünüyor. Ama Fransa kralının Mandilion karşılığında ne vereceğini, bezi nereye götüreceğini ve kutsal emanetin güvenliğini kimin sağlayacağını bilmek istiyor. Bunları ve başka birtakım ayrıntıları bilmeden, imparatorun bir karar vermesi çok güç.</p>
    <p class="calibre2">- Bana verilen emir imparatorun yanıtını beklemek. Baudouin Kefen'i Louis'ye vermeyi kabul ederse onu bizzat Fransa'ya götürüp annesine, Bayan Blanche'a teslim edeceğim. Kral Haçlı Seferi'nden dönene dek kumaşı o saklayacak. İmparator Mandilion'u satmak isterse, Louis yeğenine iki adam ağırlığında iki çuval altın verecek, Namur kontluğunu da ona iade edecek. Aksine, imparator Kefen'i bir süreliğine rehin vermek istiyorsa, kral yine iki çuval altın verecek. Mandilion'u geri almak istediğinde, Baudouin bunları iade edecek. İki tarafın belirleyeceği tarih geçecek olur da, imparator altını iade etmezse, kutsal emanetin mülkiyeti Fransa kralına ait olacak.</p>
    <p class="calibre2">- Ne olursa olsun Louis kazanıyor, dedi De Molesmes kızarak.</p>
    <p class="calibre2">- Adil bir anlaşma.</p>
    <p class="calibre2">- Hayır değil. Siz de benim kadar iyi biliyorsunuz ki Mandilion Hıristiyanlığın elindeki tek gerçek kutsal emanet.</p>
    <p class="calibre2">- Kralın teklifi çok cömert. Baudouin iki çuval altınla pek çok borcunu ödeyebilir.</p>
    <p class="calibre2">- Yetmez.</p>
    <p class="calibre2">- Siz de benim kadar iyi biliyorsunuz ki her biri bir adam ağırlığında iki çuval altın imparatorluğun pek çok sorununu çözer. İmparator, Mandilion'u temelli verirse, teklif cömertten de öte çünkü hayatımn sonuna dek sabit bir geliri olacak. Emaneti kiralarsa... her neyse, iki çuval altını amcasına iade edebilir mi bilmiyorum.</p>
    <p class="calibre2">- Gayet iyi biliyorsunuz. Siz de benim kadar iyi biliyorsunuz ki Mandilion'u geri alması çok güç. Peki söylesenize, yanınızda iki çuval altınla mı geldiniz?</p>
    <p class="calibre2">- Louis'nin ödemeyi yapacağına söz verdiği, imzalı bir belge taşıyorum. Ön ödeme olarak da belli bir miktar altın var yanımda.</p>
    <p class="calibre2">- Kutsal emanetin Fransa'ya varacağına dair ne gibi bir güvence verebilirsiniz?</p>
    <p class="calibre2">- Siz de biliyorsunuz, yanımda çok sayıda koruma var. Bize güvenli bir yere kadar eşlik etmesini uygun gördüğünüz, istediğiniz sayıda adamı da kabul etmeye hazırım. Hayatımı ve onurumu Mandilion'un Fransa'ya varmasına adadım. İmparator kabul ederse krala haber yollarız.</p>
    <p class="calibre2">- Yanınızda ne kadar altın var?</p>
    <p class="calibre2">- Yirmi libre ağırlığında.</p>
    <p class="calibre2">- İmparator karar verdiğinde sizi çağırtacağım.</p>
    <p class="calibre2">- Bekleyeceğim. Konstantinopolis'te birkaç gün daha dinlenmeye hiç itirazım olmadığını itiraf edeyim.</p>
    <p class="calibre2">İki adam başlarını eğerek vedalaştılar.</p>
    <p class="calibre2">François de Charney diğer tapınak şövalyeleriyle ok talimi yapıyordu. Andre de Saint-Remy ayin odasının penceresinden adamı izliyordu. Dış görünüşüne bakıldığında, genç De Charney de kardeşi Robert gibi Müslüman'ı andırıyordu.</p>
    <p class="calibre2">İkisi de, bir terslik olmadan düşman topraklarından geçebilmek için böyle görünmek gerektiği düşüncesindeydiler. Sarazen silahtarlarına güveniyorlar, adamlara dostça davranıyorlardı.</p>
    <p class="calibre2">Tapınakçılar, Doğu'da geçirdikleri bunca zamanın sonunda, değişime uğramıştı. Düşmanlarının değerini takdir etmeyi öğrenmiş, onlarla savaşmakla yetinmeyerek onları tanımaya da çabalamışlardı. İşte Tapınak şövalyeleri ile Sarazenlerin birbirlerini kabul etmeleri de bundan kaynaklanıyordu.</p>
    <p class="calibre2">Guillaume de Sonnac temkinli bir şövalyeydi; Robert'de ve François'da özel bir şeyler, casus olduklarına göre buna uygun birtakım nitelikler fark etmiş olmalıydı.</p>
    <p class="calibre2">Arapçaları akıcıydı; silahtarlarıyla yola çıktıklarında onlar gibi davranıyorlardı. Güneşin yaktığı derileri ve Sarazen asilzadelerine özgü kıyafetleri Hıristiyan şövalyesi olduklarını anlamayı zorlaştırıyordu.</p>
    <p class="calibre2">Kutsal Topraklar'daki sayısız maceralarından, içinde yaşamayı öğrendikleri çölün büyüsünden, Sarazen alimler sayesinde yeniden keşfedilen Antikçağ Yunan felsefecilerinin yazılarından ve yine Sarazenlerden öğrendikleri tıp sanatından söz etmişlerdi.</p>
    <p class="calibre2">Delikanlılar, savaştıkları düşmana besledikleri hayranlığı gizleyemiyorlardı. Adanmışlıklarını ve Tapınakçılara olan şeref bağlarını kendi gözleriyle görmemiş olsa, Andre de Saint-Remy bu durumdan endişelenirdi.</p>
    <p class="calibre2">Şövalyelerin önderi, Akkâ'ya götürülmek üzere Mandilion'u onlara teslim edene dek Konstantinopolis'te kalacaklardı. Andre de Saint-Remy bu değerli kutsal emanetle tek başlarına seyahat etmeleri konusundaki şüphelerini ifade etmiş, ama delikanlılar, hazinelerinin büyük kısmının muhafaza edildiği Akkâ'daki Tapınakçıların kalesine kazasız belasız varmasının ancak bu şekilde mümkün olacağını söylemişlerdi. Tabiî, önce Saint-Remy'nin İsa'nın Kefeni'ni elde etmesi gerekiyordu. Bunun için de kurnazlıktan başka, sabır ve diplomasi de lazımdı.</p>
    <p class="calibre2">Konstantinopolis şövalyelerinin liderinde bu özelliklerin tümü mevcuttu.</p>
    <p class="calibre2">Baudouin en güzel kıyafetlerini giyinmişti. De Molesmes piskoposa yapacakları ziyaretin dikkat çekmemesi gerektiği konusunda uyarmıştı imparatoru.</p>
    <p class="calibre2">Kendilerine eşlik edecek askerleri ve Blahernai Kilisesi'ni kuşatacak olanları, Pascal de Molesmes bizzat seçmişti.</p>
    <p class="calibre2">Plan çok basitti. Hava karardığında imparator piskoposun sarayına gidecekti. Kibarca, Mandilion'u vermesini isteyecekti; piskopos kendi rızasıyla vermezse, askerler Blahernai Kilisesi'ne girecek, zorla da olsa Kefen'i ele geçireceklerdi.</p>
    <p class="calibre2">De Molesmes, piskopos karşısında geri adım atmaması, gerekirse adamı tehdit etmesi konusunda Baudouin'i ikna etmişti. Bunun için de yanlarında kuzey topraklarından gelmiş, anlayışı kıt, Baudouin'in emirlerini hiç duraksamadan yerine getiren dev adam Vlad'ı götüreceklerdi.</p>
    <p class="calibre2">Karanlık şehre çökmüştü. Evlerde ve saraylarda hâlâ uyanık insanlar olduğu yanan mumlardan anlaşılıyordu.</p>
    <p class="calibre2">Kapıya vurulan sert darbeler piskoposun sarayında çınladı; adam o sırada bir kadeh Kıbns şarabı içip Papa İnnocentius'tan gelen gizli bir mektubu okumaktaydı. Hizmetçilerden biri sarayın ana kapısını açmaya gitti. Karşısında imparatoru görünce dizlerinin bağı çözüldü.</p>
    <p class="calibre2">Piskoposun muhafızı, adamın attığı çığlık üzerine koşarak geldi. Bay De Molesmes, imparatorun karşısında diz çökmelerini emretti.</p>
    <p class="calibre2">Kararlı adımlarla saraya girdiler. Baudouin korkusunu gizleyemiyor, geri dönmesine, koşarak kaçmasına danışmanının kararlılığı engel oluyordu.</p>
    <p class="calibre2">Piskopos merdivenlerden gelen gürültünün telaşıyla odasının kapısını açtı.</p>
    <p class="calibre2">Karşısında Baudouin, Pascal de Molesmes ve onlara eşlik eden bir grup askeri görünce dili tutuldu.</p>
    <p class="calibre2">- Bu da ne? Burada ne işiniz var? diyerek bağırdı piskopos.</p>
    <p class="calibre2">- İmparatoru böyle mi karşılıyorsun? diyerek sözünü kesti Fransız.</p>
    <p class="calibre2">- Sakin olun Piskopos Hazretleri dedi Baudouin. Sizi ziyarete geldim. Önceden haber veremediğim için özür dilerim, ama devlet işleri buna izin vermedi.</p>
    <p class="calibre2">Baudouin'in gülümsemesi piskoposu rahatlatmaya yetmemişti. Odanın ortasında ne yapacağını bilemez bir halde duruyordu.</p>
    <p class="calibre2">- Oturmamıza izin verir misiniz? diye sordu imparator.</p>
    <p class="calibre2">- Buyurun, buyurun. Ziyaretinizi beklemiyordum, şaşırdım. Size gerektiği gibi hizmet etmek üzere hizmetçilerimi çağıracağım. Daha fazla mum yaktırıp...</p>
    <p class="calibre2">- Hayır, diye sözünü kesti De Molesmes. Hiçbir şey yapmanıza gerek yok. İmparator varlığıyla sizi şereflendiriyor, dinleyin.</p>
    <p class="calibre2">Piskopos hâlâ ayakta, Fransız'ın söylediklerine itaat etmekte tereddüt ediyor, hizmetçiler gürültüyü duyup gelmiş, utangaçça kapıdan sarkıyor, Piskopos Hazretleri'nin emirlerini bekliyordu.</p>
    <p class="calibre2">Pascal de Molesmes kapıya yaklaşıp odalarına geri dönmelerini, bunun, imparatorun Konstantinopolis piskoposuna yaptığı dostane bir ziyaret olduğunu, saatin ne kadar geç olduğu göz önüne alınınca orada bulunmalarına gerek olmadığını, eğer şarap içmek isterlerse bizzat kendilerinin servis yapabileceğini söyledi.</p>
    <p class="calibre2">İmparator rahat bir koltuğa oturup iç geçirdi. Pascal de Molesmes onu, Konstantinopolis'i kurtarmak için Mandilion'u ele geçirmekten başka çaresi olmadığına ikna etmişti.</p>
    <p class="calibre2">Piskopos, ilk şaşkınlık ve korkuyu atlatmıştı; densiz bir ses tonuyla imparatora hitap etti.</p>
    <p class="calibre2">- Bu saatte, bu evin huzurunu kaçıracak kadar önemli konu neymiş? Ruhunuzun öneriye mi ihtiyacı var yoksa sarayla ilgili bir konu mu sizi endişelendiren?</p>
    <p class="calibre2">- İyi kalpli Pederim. Kilisenin bir evladı olarak, sizi krallığın sorunlarından haberdar etmeye geldim. Siz ruhlarla ilgileniyorsunuz, ama ruhu olanın bedeni de olur; ben de size dünyevî sorunlardan söz etmek istiyorum. Çünkü eğer krallık ıstırap çekerse, insanlar da ıstırap çeker.</p>
    <p class="calibre2">Baudouin iç geçirdi, gözleriyle Pascal de Molesmes'nin onayını aradı; adam güç fark edilen bir hareketle devam etmesini işaret etti.</p>
    <p class="calibre2">- Konstantinopolis'in gereksinimlerini siz de benim kadar iyi biliyorsunuz. Hazinede neredeyse hiç para kalmadığını, komşularımızın taciziyle zayıf düştüğümüzü bilmek için saray sırlanna vâkıf olmak şart değil. Askerler aylardır maaşlannı tam almıyor; saray memurları ve elçilerimin de eline para geçmiyor. Sevgili evladı olduğumu bildiğiniz Kilise'ye bağış yapamıyor olmaktan mutsuzluk duyuyorum.</p>
    <p class="calibre2">Baudouin sustu; piskoposun her an gösterebileceği ters tepkiden çekiniyordu. Ama adam gergin bir ifadeyle dinliyor, imparatora vereceği cevabı evirip çeviriyordu kafasında.</p>
    <p class="calibre2">- Günah çıkarma odasında değilsem de, diye sürdürdü Baudouin, sıkıntılarımı sizinle paylaşıyorum. İmparatorluğu kurtarmam gerek, tek çözüm de Mandilion'u Fransa kralı amcama satmak; Tanrı onu korusun. Louis, bizi kaygılandıran borçlan ödemeye yetecek kadar altın vermeye hazır. Mandilion'u ona verirsem Konstantinopolis'i kurtarmış olacağım. Bu yüzden de Piskopos Hazretleri, imparator olarak sizden Kutsal Kefen'i bana vermenizi istiyorum. Yine, bizim gibi Hıristiyan ellerde olacak.</p>
    <p class="calibre2">Piskopos sabit bakışlarla baktı, konuşmadan önce genzini temizledi.</p>
    <p class="calibre2">- Efendimiz. Bir imparator olarak gelip Kilise'nin kutsal bir emanetini talep ediyorsunuz benden. Bu sayede Konstantinopolis'i kurtaracağınızı söylüyorsunuz. Peki ama ne kadar zaman için? Ben bana ait olmayan bir şeyi size veremem; Mandilion Kilise'ye dolayısıyla da Hıristiyanlığa aittir. Satmanız için size vermem büyük bir günah olur. Konstantinopolis'in inananları buna izin vermezler; İsa'nın mucizevî görüntüsüne çok sadıktırlar. Dünyevî işleri Tanrı meseleleriyle, kendi çıkarlannızı Hıristiyanlığınkilerle kanştırmayın. Hıristiyanlann cuma günleri büyük bir bağlılıkla ibadet ettikleri Kutsal Kefen'i size veremem, bunu anlayışla karşılayın. İnananlar kutsal emaneti satmanıza, Fransa'ya yollamanıza asla izin vermezler; Kral Louis ne kadar iyi muhafaza edecek olursa olsun.</p>
    <p class="calibre2">- Piskopos Hazretleri, tartışma çıkarmak niyetinde değilim, ama sizden Mandilion'u bana vermenizi rica etmiyorum, emrediyorum.</p>
    <p class="calibre2">Baudouin bu son cümleyi söylerkenki kararlılığından memnundu; De Molesmes'nin gözlerinde onay aradı bir kez daha.</p>
    <p class="calibre2">- İmparatorsunuz, size saygı göstermem gerek; sizin de bir din adamı olarak bana itaat etmeniz lazım, diye cevap verdi piskopos.</p>
    <p class="calibre2">- Piskopos Hazretleri, siz bu değerli emaneti saklamak istiyorsunuz diye, imparatorluktan geri kalanlann yok olup gitmesine izin veremeyeceğim. Bir Hıristiyan olarak Mandilion'dan aynlma-mın gerekmesinden üzüntü duyuyorum, ama şu anda görevim bir imparator gibi hareket etmek. Sizden emaneti bana vermenizi istiyorum... kendi rızanızla.</p>
    <p class="calibre2">Piskopos telaşla koltuğundan kalktı, sesini yükselterek haykırdı:</p>
    <p class="calibre2">- Hangi cüretle beni tehdit ediyorsunuz? Kiliseye başkaldırma cesaretini gösterirseniz, înnocentius sizi aforoz eder, haberiniz olsun!</p>
    <p class="calibre2">- Mandilion'u satın aldığı için Fransa kralını da mı aforoz edecek? diye yanıtladı imparator.</p>
    <p class="calibre2">- Kutsal Kefen'i size vermeyeceğim. O Kilise'ye ait. Bu en kutsal emanet hakkındaki karan ancak papa verebilir...</p>
    <p class="calibre2">- Hayır, Kilise'ye ait değil, siz de biliyorsunuz. Onu Edessa Kralhğı'ndan kurtanp Konstantinopolis'e getiren İmparator Ro-manos Lekapenos'tu. Kefen imparatorluğa, imparatora ait. Kilise sadece sadık bir emanetçiydi. Bundan böyle gözetiminden imparatorluk sorumlu olacak.</p>
    <p class="calibre2">- Papanın karanna bırakalım. Ona yazarız. Siz savlannızı ortaya koyarsınız, ben de onun karanna boyun eğerim.</p>
    <p class="calibre2">Baudouin duraksadı. Piskoposun zaman kazanmaya çalıştığını biliyordu, ama adil görünen bir çözümü nasıl reddedecekti?</p>
    <p class="calibre2">Pascal de Molesmes piskoposun önünde durup vahşi gözlerle adama baktı:</p>
    <p class="calibre2">- Piskopos Hazretleri, sanırım imparatorun ne demek istediğini anlamadınız.</p>
    <p class="calibre2">- Bay de Molesmes, rica ediyorum, müdahale etmeyin! diye kükredi piskopos.</p>
    <p class="calibre2">- Bana söz hakkı tanımıyor musunuz? Hangi yetkiye dayanarak? Ben de sizin gibi İmparator Baudouin'in tebaasıyım. Görevim imparatorluğun çıkarlarını korumak. Mandilion size ait değil. Onu geri verin, tartışmayı huzur içinde bitirelim.</p>
    <p class="calibre2">- Benimle böyle konuşmaya nasıl cüret edersiniz? Efendim, mühürdarınızı susturunuz!</p>
    <p class="calibre2">- İkiniz de sakin olun, diye araya girdi baştaki duraksamasını atlatan Baudouin. Piskopos Hazretleri, Bay De Molesmes doğru söylüyor. Bana ait olan bir şeyi geri vermenizi talep etmek için geldik. Teslimatı bir dakika daha geciktirmeyin, yoksa Mandilion'a zorla el koydurtacağım.</p>
    <p class="calibre2">Piskopos hızlı adımlarla odanın kapısına vardı, bağırarak muhafızından yardım istedi. Çığlıkları duyan bir bölük, koşar adımlarla geldi.</p>
    <p class="calibre2">Askerlerin varlığından cesaret bulan piskopos münasebetsiz misafirlerini kovmaya çalıştı.</p>
    <p class="calibre2">- Kutsal Kefen'e dokunacak olursanız, papaya yazıp sizi aforoz etmesini önereceğim. Defolun! diye gürledi.</p>
    <p class="calibre2">Baudouin, bu beklenmedik tepkinin şaşkınlığıyla koltuğunda kalakaldı, ama öfkeden kuduran Pascal de Molesmes piskoposun önünde durduğu kapıya yaklaşıp bağırdı:</p>
    <p class="calibre2">- Askerler!</p>
    <p class="calibre2">Birkaç saniye geçmemişti ki imparatorluk askerleri merdivenleri çıkıp piskoposun hayret dolu bakışlan altında odaya girdiler.</p>
    <p class="calibre2">- İmparatora meydan mı okuyacaksınız? Eğer öyleyse, sizi ihanet suçuyla tutuklattıracağım. Cezasının ölüm olduğunu biliyorsunuz, diye haykırdı De Molesmes.</p>
    <p class="calibre2">Piskopos tepeden tırnağa titredi. Umutsuzca askerlerine bakıyor, müdahale etmelerini bekliyordu. Ama askerler kıpırdamadı. Pascal De Molesmes, afallamış Baudouin'e döndü:</p>
    <p class="calibre2">- Efendim. Piskopos Hazretleri'nin Blahernai Kilisesi'ne kadar bana eşlik etmesini ve saraya, size götürmek üzere Mandilion'u bana vermesini emretmenizi arz ediyorum.</p>
    <p class="calibre2">Baudouin yerinden kalktı. İmparator haysiyetini takınarak piskoposa doğru yürüdü.</p>
    <p class="calibre2">- Bay De Molesmes beni temsil ediyor. Onunla gidecek, Mandilion'u teslim edeceksiniz. Emrime itaat etmezseniz sadık hizmetkârım Vlad sizi sarayın zindanlarına götürecek, oradan asla çıkmayacaksınız. Şahsen, önümüzdeki pazar günü, ayini sizin yönettiğinizi görmeyi tercih ederim...</p>
    <p class="calibre2">Başka bir şey söylemedi. Piskoposa bakmadan, etrafında askerleriyle, gerçek bir imparator gibi davrandığından emin, kararlı adımlarla çabucak odayı terk etti.</p>
    <p class="calibre2">Dev adam Vlad, imparatorun emrini yerine getirmeye hazır, piskoposun önüne geçti. Piskopos Hazretleri direnmenin bir işe yaramayacağını anladı, yaralı gururunu kısmen onarmaya çalışarak mühürdarla yüzleşti.</p>
    <p class="calibre2">- Madilion'u size verip, papayı haberdar edeceğim. Etrafları askerle çevrili ve Vlad'ın dikkatli bakışları altında Blahernai Kilisesi'nin yolunu tuttular. Kutsal emanet orada, gümüş bir mahfazanın içindeydi.</p>
    <p class="calibre2">Piskopos mahfazayı boynunda asılı bir anahtarla açtı. Gözyaşlarına hâkim olamıyordu; Kefen'i çıkanp De Molesmes'ye uzattı.</p>
    <p class="calibre2">- Bir günah işliyorsunuz ve Tann sizi bu yüzden cezalandıracak.</p>
    <p class="calibre2">- Söylesenize. Papanın izni olmadan, kendi çıkarınız için sattığınız onca kutsal emanet yüzünden siz nasıl cezalandırılacaksınız?</p>
    <p class="calibre2">- Beni böyle bir zırvalıkla itham etmeye nasıl cesaret edersiniz?</p>
    <p class="calibre2">- Siz Konstantinopolis piskoposusunuz. Burada olan biten hiçbir şeyin sarayın gözünden kaçmadığını biliyor olmanız gerek.</p>
    <p class="calibre2">Mühürdar, Kefen'i dikkatle piskoposun elinden aldı. Piskopos, büyük bir kederle ağlayarak diz çöktü.</p>
    <p class="calibre2">- Piskopos Hazretleri, size sakin olmanızı ve pek keskin olan zekânızı kullanmanızı öneririm. İmparatorluk ve Roma arasmda, kimseye yarar getirmeyecek bir çatışmadan kaçının. Karşınızda sadece Baudouin değil, Fransa kralı da var. Harekete geçmeden önce iyi düşünün.</p>
    <p class="calibre2">İmparator, odada bir aşağı bir yukan, sinirli sinirli yürüyerek De Molesmes'yi bekliyordu. Kafası karışıktı; piskoposla çatıştığına üzülmeli miydi, yoksa imparatorluk yetkisini dayattığma sevinmeli miydi bilemiyordu.</p>
    <p class="calibre2">Kıbrıs'tan gelme kırmızı şarap bekleyişine lezzet katıyordu. Eşini ve hizmetçilerini yollamış, muhafızına, odanın eşiğinden bir tek mühürdarın geçmesine izin vermesini emretmişti.</p>
    <p class="calibre2">Kafasından bunları geçirirken, aniden kapının önünde telaşlı adımlar duydu. De Molesmes'yle karşılaşacağını umarak bizzat kendisi açtı.</p>
    <p class="calibre2">Gerçekten de oydu. Mühürdar, Vlad'ın koruması altında, elinde katlanmış</p>
    <p class="calibre2">Mandilion, hoşnut bir ifadeyle imparatorun odasına girdi.</p>
    <p class="calibre2">- Zor kullanman gerekti mi? diye korkarak sordu Baudouin.</p>
    <p class="calibre2">- Hayır efendim. Gerek kalmadı. Piskopos Hazretleri, aklını başına topladı, kutsal emaneti kendi rızasıyla teslim etti.</p>
    <p class="calibre2">- Kendi rızasıyla mı? İnanmıyorum. Papaya yazacaktır. İnnocentius beni aforoz edebilir.</p>
    <p class="calibre2">- Amcanız Fransa kralı buna izin vermez. înnocentius'un Louis'ye karşı geleceğini mi sanıyorsunuz? Kral Louis'ye Mandilion konusunda itiraz etmeye cesaret edemeyecektir. Kutsal Kefen'in kral için olduğunu unutmayın; şimdilik size ait olduğunu ve asla Ki-lise'nin malı olmadığını da unutmayın. Vicdanınız rahat olsun.</p>
    <p class="calibre2">De Molesmes Kefen'i Baudouin'e verdi. İmparator bezi, belli belirsiz bir korkuyla, döşeğinin yanında duran bol işlemeli bir sandığa yerleştirdi. Sonra Vlad'a dönüp sandığın yanından ayrılmamasını, gerekirse hayatı pahasına korumasını buyurdu.</p>
    <p class="calibre2">Bütün saray erkânı Ayasofya'daydı. İmparator ve piskopos arasındaki çatışmadan haberdar olmayan asilzade yoktu; çatışmanın yankılan sıradan halkın bile kulağına gitmişti.</p>
    <p class="calibre2">İnananlar, cuma günü, Mandilion önünde dua etmeye Blaher-nai Kilisesi'ne gitmişler, boş mahfazayla karşılaşmışlardı.</p>
    <p class="calibre2">İnananları bir öfke dalgası sarmıştı, ama imparatorluğun sallantılı durumu yüzünden kimse imparatora karşı çıkma cesaretini gösterememişti. Üstelik hepsi göz ve kulaklarına değer veriyor, Kutsal Kefen'in yokluğuna ne kadar ağlarlarsa ağlasınlar, bu hayatî önem taşıyan duyu organlarının yokluğuna daha çok ağlayacaklarını biliyorlardı.</p>
    <p class="calibre2">Konstantinopolis'te bahis oynamak, şehir tarihinin ayrılmaz bir parçasıydı. Halk arasında her şey bahis için bir bahaneydi. İmparator ve piskopos arasındaki çatışma bile. Mandilion çekişmesi duyulduğunda, bahisler aşın miktarlara yükseldi. Kimi piskoposun ayin vermeye geleceğini öngörüyor, kimi ise gelmeyeceğini, piskoposun uğradığı bu saygısızlık yüzünden Papalık ve Baudouin arasında bir savaş çıkacağım tahmin ediyordu.</p>
    <p class="calibre2">Venedik elçisi beklentiyle dolu, sakalını okşuyor, Ceneviz elçi-siyse gözlerini kapıdan ayırmıyordu. Papanın imparatoru aforoz etmesi iki cumhuriyetin de işine gelirdi, ama İnnocentius, Fransa kralına meydan okumaya cesaret edebilir miydi?</p>
    <p class="calibre2">Baudouin imparatorlara yaraşır bir görkemle bazilikaya girdi. Morlar giyinmişti.</p>
    <p class="calibre2">Karısı ve sadık asilzadeler eşliğinde, yanında mühürdan Pascal de Molesmes olduğu halde bazilikanın ortasında yer alan altın ve gümüş varak kaplı tahtına oturdu.</p>
    <p class="calibre2">Sonra bakışlannı tebaası üzerinde gezdirdi; kimse yüzündeki endişe izlerini fark etmemişti.</p>
    <p class="calibre2">Saniyeler saat gibi geçiyordu. Birkaç dakika sonra Konstanti-nopolis piskoposu çıkageldi. Dinî kıyafetlerini giyinmişti. Heybetli adımlarla altara doğru ilerledi. İmparator tahtında kıpırdamadan otururken, bazilikayı bir mınltı doldurdu.</p>
    <p class="calibre2">De Molesmes piskoposun birkaç dakika beklenmesini, eğer gelmezse, ayini cömertçe ödeme yaptığı bir dinadamının yönetmesini ayarlamıştı. Ayin olaysız geçti.</p>
    <p class="calibre2">Piskoposun vaazı, insanla-nn birliğine ve affa bir çağnydı. İmparator da, imparatoriçe ve çocuklan gibi ekmeğini ve şarabını piskoposun elinden yedi.</p>
    <p class="calibre2">Mühürdar da aynı amaçla piskoposa yaklaştı. Saray erkânı mesajı anlamıştı: Kilise Fransa kralıyla çatışmayacaktı. Tören bittiğinde imparator, yiyeceğin bol olduğu, şarabın Atina düklüğünden geldiği bir şölen verdi. Sert bir şaraptı; yoğundu, yoğun çam tadı vardı. Baudouin'in keyfi son derece yerindeydi.</p>
    <p class="calibre2">Dijon kontu mühürdara yanaştı.</p>
    <p class="calibre2">- Evet Bay De Molesmes. İmparatorun bir karara varmış olması mümkün mü?</p>
    <p class="calibre2">- Evet, sevgili kont. İmparator size en kısa zamanda bir cevap verecek.</p>
    <p class="calibre2">- Söyler misiniz, ne gibi bir beklenti içinde olmalıyım?</p>
    <p class="calibre2">- Önce, imparatoru endişelendiren birtakım ayrıntılan çözmemiz gerek.</p>
    <p class="calibre2">- Ne gibi aynntılar?</p>
    <p class="calibre2">- Sabırsızlanmayın. Eğlencenin keyfini çıkann. Yarın on civan, beni görmeye gelin.</p>
    <p class="calibre2">- İmparatorla görüşmemi ayarlayabilir misiniz?</p>
    <p class="calibre2">- İmparatorla görüşmeden önce, sizinle ikimiz konuşmalıyız; hem sizin hem de imparatorum için tatmin edici bir anlaşmaya varacağımızdan eminim.</p>
    <p class="calibre2">- Siz de benim gibi Fransız'sınız ve Louis'ye tabisiniz, hatırlatırım.</p>
    <p class="calibre2">- Ah sevgili kralım Louis! Beni Konstantinopolis'e yolladığında, yeğenine de kendisine hizmet eder gibi hizmet etmemi emretmişti ısrarla.</p>
    <p class="calibre2">Dijon kontu bu cevapla, De Molesmes'nin öncelikle Baudouin'e sadık olduğunu anladı.</p>
    <p class="calibre2">- Saat onda sizinle görüşeceğim.</p>
    <p class="calibre2">- Sizi bekleyeceğim.</p>
    <p class="calibre2">Dijon kontu başını eğerek mühürdardan uzaklaştı; bir yandan da bakışlarıyla Maria'yı, Konstantinopolis'teki günlerini en iyi şekilde geçirmesi için canla başla uğraşan, Baudouin'in kuzinini arıyordu.</p>
    <p class="calibre2">Andre de Saint-Remy arkasında bir şövalye mangasıyla şapelden çıktı. Yemekhaneye geçip ekmek ve şaraptan ibaret yemeklerini yediler.</p>
    <p class="calibre2">Şövalyelerin önderi, Konstantinopolis'in yoz şatafatı karşısında saflığını korumuş, dünyevî zevk ve konforun kalenin parmaklıkları arasından sızmasını önlemiş, gösterişsiz bir adamdı. Günün ilk ışıkları henüz ortalığı aydınlatmamıştı. Şövalyeler, işlerinin başına geçmeden önce şaraba batınlmış bir somun ekmekle kahvaltı ediyorlardı. Tapmakçı kardeşler Bartolome dos Capelos, Guy de Beaujeau ve Roger Parker bu basit yemeğin ardından Sa-int-Remy'nin çalışma odasına yöneldiler.</p>
    <p class="calibre2">Henüz iki dakika önce gelmiş olmasına rağmen, önderleri onları sabırsızlıkla bekliyordu.</p>
    <p class="calibre2">- Mühürdar hâlâ imparatorla görüşme haberini yollamadı. Son olaylar yüzünden meşguldü sanırım. Mandilion'u Baudouin, yatağının yanındaki bir sandıkta muhafaza ediyor. De Molesmes bugün Dijon kontuyla fiyat pazarlığı yapmaya başlayacak. Sarayın, Fransa kralının başına gelenlerden haberi yok. Ama Dimyat'tan bir ulağın gelip kötü haberleri bildirmesi çok da uzun sürmez. Mühürdarın bizi çağırmasını daha fazla bekleyemeyiz; hemen şimdi saraya gideceğiz; imparatorla görüşme talep edip saygıdeğer amcasının Sarazenlere esir düştüğünü ileteceğim. Siz de bana eşlik edecek, imparatora ileteceklerim hakkında kimseyle konuşmayacaksınız.</p>
    <p class="calibre2">Şövalyeler başlarıyla onaylayıp önderlerinin peşinden, hızlı adımlarla seyislerin atlarım hazır beklettiği kale avlusuna vardılar. Tapınakçı alayına, binek hayvanlı üç hizmetkâr ve ağır çuvallar taşıyan üç de katır eklendi.</p>
    <p class="calibre2">Blahernai Sarayı'na vardıklarında güneş batmıştı. Saray hizmetlileri Konstantinopolis şövalyelerinin liderini karşılarında görünce şaşırdılar; böyle büyük bir şövalye bu saatte saraya geliyorsa mutlaka önemli bir şeyler olup bittiği sonucuna vardılar.</p>
    <p class="calibre2">Bir uşak telaşla odasına girip Saint-Remy ve şövalyelerinin geldiğini, hemen imparatorla görüşmek istediklerini haber verdiğinde mühürdar kitap okumaktaydı.</p>
    <p class="calibre2">Pascal de Molesmes'nin yüzünü endişe bürüdü. Hayranlık duyduğu Andre de Saint-Remy, vahim bir durum olmadıkça, imparatorla önceden bir görüşme ayarlanmadan saraya gelmezdi.</p>
    <p class="calibre2">Telaşlı adımlarla adamı karşılamaya gitti.</p>
    <p class="calibre2">- Dostum, sizi beklemiyordum...</p>
    <p class="calibre2">- Acilen imparatoru görmem lazım, diye cevap verdi Saint-Remy sertçe.</p>
    <p class="calibre2">- Söylesenize, neler oluyor? Tapınakçı cevabını tarttı.</p>
    <p class="calibre2">- İmparatorun ilgisini çekecek haberler getiriyorum. Onunla yalnız görüşmemiz gerek.</p>
    <p class="calibre2">De Molesmes bu heybetli Tapınakçının ağzından başka laf alamayacağını anladı.</p>
    <p class="calibre2">Mühürdar olarak, iletinin acil olduğunu söylemediği takdirde, Baudouin'le hemen görüşemeyeceğini söyleyerek adamı konuşturmayı deneyebilirdi. Ama bu taktiğin Saint-Remy'de işe yaramayacağını, bekletirse, adamın tek kelime söylemeden gideceğini fark etti.</p>
    <p class="calibre2">- Burada durun. İmparatora acilen kendisini görmek istediğinizi haber vereceğim.</p>
    <p class="calibre2">Dört Tapınakçı odada ayakta, hiç ses çıkarmadan durdular. Tek ses çıkarmasalar bile dudaklarını okuyabilecek, görünmez gözler tarafından izlendiklerini biliyorlardı. Dijon kontu mühürdarla görüşmeye geldiğinde, hâlâ beklemekteydiler.</p>
    <p class="calibre2">- Beyler...</p>
    <p class="calibre2">Başlarını eğerek selamlaştılar. Tapınakçılar adamla pek ilgilenmemiş, Dijon kontuysa Tapınakçılann önde gelen temsilcilerim gördüğüne şaşırmıştı.</p>
    <p class="calibre2">Mühürdar, bekledikleri, mühürdarlığm bitişiğindeki odaya telaşla girdiğinde neredeyse yanm saat geçmişti.</p>
    <p class="calibre2">Dijon kontunu görünce Fransa kralının temsilcisiyle olan randevusuna verdiği öneme rağmen, yüzünü buruşturdu.</p>
    <p class="calibre2">- İmparator sizi özel salonunda kabul edecek. Siz, Dijon kontu, beni bekleyin. İmparatorun bana ihtiyacı olması ihtimaline karşılık, benim de onu beklemem gerekiyor çünkü.</p>
    <p class="calibre2">Baudouin taht odasının yanındaki salonda bekliyordu. Bu beklenmedik ziyaretin yarattığı endişe gözlerine yansımıştı. Tapınakçıların kötü haberlerle geldiğini seziyordu.</p>
    <p class="calibre2">- Söyleyin Beyler, sizi gerektiği gibi kabul etmemi bekleyemeyecek kadar acil olan nedir?</p>
    <p class="calibre2">Andre de Saint-Remy doğrudan konuya girdi.</p>
    <p class="calibre2">- Efendim. Amcanızın, Fransa Kralı Louis'nin Mensure'de esir düştüğünü bilmeniz gerek. Şu anda salıverilme pazarlıkları yapılıyor. Durum ciddi. Bunu bilmenizin doğru olacağını düşündüm.</p>
    <p class="calibre2">İmparatorun yüzünün rengi attı; sanki kanı çekilmişti. Birkaç saniye boyunca ne söyleyeceğini bilemedi. Kalbinin güm güm attığını, alt dudağının titrediğini hissetti. Aynı çocukken, zafiyet gösterdiği için babası cezalandırır korkusuyla, ağlamamaya çalıştığı zamanlardaki gibi.</p>
    <p class="calibre2">Tapınakçı, imparatoru yıkan duygu fırtınasını fark edip adamın kendisini toplamasına zaman vermek için konuşmaya devam etti.</p>
    <p class="calibre2">- Amcanıza ne kadar derin bir şefkat beslediğinizi biliyorum. Kralın salıverilmesi için gerekli tüm çabaların gösterildiğine sizi temin ederim.</p>
    <p class="calibre2">Baudouin'in kafası ve duygulan o kadar karışıktı ki, zar zor birkaç kelime mırıldanabildi.</p>
    <p class="calibre2">- Ne zaman öğrendiniz? Kim söyledi?</p>
    <p class="calibre2">Saint-Remy, Baudouin'in sorularını yanıtlamak yerine soru sordu.</p>
    <p class="calibre2">- Efendim, imparatorluğu saran sorunları biliyorum. Size yardım teklif etmeye geldim.</p>
    <p class="calibre2">- Yardım mı? Söyleyin bakalım...</p>
    <p class="calibre2">- Mandilion'u Kral Louis'ye satmaya hazırlanıyorsunuz. Kral satış ya da kira sözleşmesinin pazarlığını yapmak üzere Dijon kontunu gönderdi. Kutsal Kefen'in sizin elinizde olduğunu biliyorum. Anlaşma sağlanınca, emanet olarak Bayan Blanche'a bırakılmak üzere Fransa'ya nakledilecek. Cenevizli bankerler size baskı yapıyor, Venedik elçisi de düküne yazdığı bir mektupta, imparatorluktan geriye kalanları kısa bir süre sonra ucuza kapatabileceklerini söylüyor. Venedik ve Cenevizlilere olan borçlarınızın bir kısmını kapatmazsanız, bir hiçliğin imparatoru olacaksınız. İmparatorluğunuz bir hayale dönüşüyor yavaş yavaş.</p>
    <p class="calibre2">Saint-Remy'nin acımasız sözleri Baudouin'in ruh halini etkilemişti. Mor tuniğinin kollan altında gizlediği ellerini umutsuzca ovuşturuyordu. Kendisini asla o andaki kadar yalnız hissetmemişti. Bakışlarıyla boş yere mühürdarını aradı, ama Tapınakçılar imparatoru yalnız görmeyi tercih ettiklerini bildirmişlerdi.</p>
    <p class="calibre2">- Öneriniz nedir Beyler? diye soru Baudouin.</p>
    <p class="calibre2">- Tapınakçılar Mandilion'u satın almaya hazır. Sizi boğan borçlara yeterli altın hemen bugün elinizde olabilir. Ceneviz ve Venedik sizi rahat bırakır... tabiî tekrar borçlanmazsanız. Bizim tek talebimiz gizlilik. Kimseye, sevgili mühürdannıza bile Mandilion'u Tapınakçılara sattığınızı söylemeyeceğinize şerefiniz üzerine yemin etmelisiniz.</p>
    <p class="calibre2">- Neden gizlilik talep ediyorsunuz?</p>
    <p class="calibre2">- Dikkat çekmeden hareket etmeyi tercih ettiğimizi bilirsiniz. Kimse Mandilion'un nerede olduğunu bilmezse, Hıristiyanlar arasında çekişme ve kavga olmaz. Size, beyefendi ve imparator sözünüze güveniyoruz. Ama satış belgesinde, satış şartlannı açıklarsanız Tapınakçılara borçlu olacağınız belirtilecek, borcun derhal ödenmesi talep edilecek.</p>
    <p class="calibre2">İmparator midesinde hissettiği ağn yüzünden güçlükle konuşabiliyordu.</p>
    <p class="calibre2">- Louis'nin esir edildiğinden nasıl emin olacağım?</p>
    <p class="calibre2">- Bizim şerefli adamlar olduğumuzu, kitabımızda aldatmaca olmadığını çok iyi biliyorsunuz.</p>
    <p class="calibre2">- Altın ne zaman elime geçer?</p>
    <p class="calibre2">- Hemen şimdi.</p>
    <p class="calibre2">Saint-Remy teklifin Baudouin için fazlasıyla ayartıcı olduğunu biliyordu. Evet derse kısa vadeli dertlerinin büyük kısmı son bulacak, hemen o gün Venedikliyi ve Cenevizliyi çağınp, onlarla olan hesaplannı kapatabilecekti.</p>
    <p class="calibre2">- Saray erkânından kimse paranın gökten yağdığına inanmayacaktır.</p>
    <p class="calibre2">- Onlara gerçeği söyleyin. Parayı Tapınakçılarm verdiğini söyleyin, ama nedenini anlatmayın. Bunun bir borç olduğunu sansınlar.</p>
    <p class="calibre2">- Ya kabul etmezsem.</p>
    <p class="calibre2">- Bu sizin en doğal hakkınız efendim.</p>
    <p class="calibre2">Sustular. Baudouin verdiği kararın doğruluğunu tartmaya çalışıyordu. Saint-Remy sakindi; insan ruhunu o kadar iyi tanırdı ki imparatorun teklifini kabul edeceğini biliyordu. İmparator bakışlarmı Tapınakçrya dikti, zar zor duyulan bir sesle iki kelime mınldandı.</p>
    <p class="calibre2">- Kabul ediyorum.</p>
    <p class="calibre2">Bartolome dos Capelos liderine bir belge uzattı. Adam belgeyi imparatora götürdü.</p>
    <p class="calibre2">- Anlaşma belgesi. Okuyun. Size sözünü ettiğim şartlar orada. İmzalayın. Hizmetkârlarımız yanımızda getirdiğimiz altını istediğiniz yere bırakırlar.</p>
    <p class="calibre2">- Kabul edeceğimden bu kadar mı emindiniz? diye yakmdı Baudouin.</p>
    <p class="calibre2">Saint-Remy sabit bakışlarla imparatora bakmayı sürdürerek sustu. Baudouin eline bir kaz tüyü alıp imzasını attı, kraliyet mührüyle parafladı.</p>
    <p class="calibre2">- Burada bekleyin. Size Mandüion'u teslim edeyim.</p>
    <p class="calibre2">İmparator bir goblenin arkasına gizlenmiş kapıdan çıktı. Birkaç dakika sonra geri geldi, özenle katlanmış bir bezi şövalyelere uzattı.</p>
    <p class="calibre2">Tapınakçılar gerçek Mandilion olduğundan emin olmak için bezi açtılar, sonra tekrar katladılar.</p>
    <p class="calibre2">Saint-Remy'nin bir işaretiyle İskoçya kökenli şövalye Roger Parker ile Portekizli Dos Capelos imparatorluk salonundan çıktılar. Hızlı adımlarla, hizmetkârlann onlan beklediği saray girişine yöneldiler.</p>
    <p class="calibre2">Antrede bekleyen Pascal de Molesmes, ağır çuvallar taşıyan Tapınakçı ve hizmetkârlann gelip gidişlerini izliyordu. Ellerindekinin ne olduğunu sormanın boşuna olduğunu biliyor, imparatorun kendisini çağırtmamış olmasına şaşırmaktan alamıyordu kendini. Salona girmeyi düşündü ama bu, Baudouin'i öfkelendirebilirdi; beklemek en doğrusuydu.</p>
    <p class="calibre2">İki saat sonra Baudouin altın çuvallannı goblenle kaplı duvarın ardındaki gizli bölmeye saklamış, Tapınakçılarla vedalaşıyordu.</p>
    <p class="calibre2">Sessiz kalma vaadini tutacaktı. Yalnızca imparator sözü vermiş olduğu için değil, Andre de Saint-Remy'den korktuğu için de. Şövalyelerin önderi dindardı, içindeki adam bakışlarına yansıyan kendini Tann'ya adamış bir insandı; inandığı ya da söz verdiği şeyleri savunurken eli titremeyen biriydi.</p>
    <p class="calibre2">Pascal de Molesmes kralın odasına girdiğinde Baudouin'i düşünceli, ama sakin buldu; sanki üzerinden bir yük kalkmıştı.</p>
    <p class="calibre2">İmparator, De Molesmes'yi, amcası Fransız kralının başına gelen talihsizlikten haberdar etti. Bu şartlar altında Tapınakçılardan bir kez daha borç almayı kabul ettiğini bildirdi. Kral Louis'nin özgürlüğüne kavuşmasını beklerken Venedik'e ve Ceneviz'e olan borçlannı ödeyecekti.</p>
    <p class="calibre2">Mühürdar adamı endişeyle dinledi; Baudouin'in bir şeyler gizlediğini sezmişti, ama hiçbir şey söylemedi.</p>
    <p class="calibre2">- Peki Mandilion'u ne yapacaksınız?</p>
    <p class="calibre2">- Hiçbir şey. Gizli bir yerde muhafaza edip Louis'nin salıverilmesini bekleyeceğim. Ne yapacağıma o zaman karar veririm. Bu belki de Efendimizin, onun görüntüsünü satarak günaha girmememiz için yolladığı bir uyandır. Elçileri çağınn ve şehirlerinden borç aldığımız altınları geri ödeyeceğimizi bildirin. Dijon kontunu da çağırın; Fransız kralının başına gelenleri ileteceğim ona.</p>
    <p class="calibre2">Andre de Saint-Remy, İsa'nın bedeninin boydan boya göründüğü Kefen'i dikkatle yaydı. Şövalyeler diz çöktü, önderlerinin rehberliğinde dua ettiler.</p>
    <p class="calibre2">Kefen'in bütününü daha önce görmemişlerdi. Mandilion'un Blahernai Kilisesi'nde saklandığı mahfazada İsa'nın -sanki bir portreymiş gibi- sadece suratı görülürdü. Ama o anda orada, karşılarında çektiği işkencenin izleriyle İsa'nın bedeni, duruyordu. Dua ederek geçirdikleri saatlerin hesabını tutamadılar, ama Saint-Remy ayağa kalktığında akşam olmuştu. Özenle katladığı Kefen kolunun altında, odasının yolunu tuttu. Birkaç dakika sonra kardeşi Robert ve genç Fransız şövalye François de Charney'i çağırttı.</p>
    <p class="calibre2">- Bir an önce gitme hazırlıklanm tamamlayın.</p>
    <p class="calibre2">- İzin verirseniz birkaç saat sonra, gecenin karanlığı çöktüğünde, yola çıkanz, diye önerdi Robert.</p>
    <p class="calibre2">- Tehlikeli olmaz mı, diye sordu önder.</p>
    <p class="calibre2">- Hayır. Buradan, kimsenin bizi görmediği, casus gözlerin uykuya teslim olduğu bir anda çıkmamız daha iyi olur. Gittiğimizi kimseye söylemeyeceğiz, diye araya girdi De Charney.</p>
    <p class="calibre2">- Mandilion'u yolculuğun zorluklanndan zarar görmeyecek şekilde hazırlayacağım. Gitmeden önce almaya gelin, saati önemli değil. Büyük üstat Renaud de Vichiers'e benden bir mektup ve başka belgeler götüreceksiniz. Hiçbir şekilde Akkâ yolundan ay-nlmayacaksınız. Birkaç kardeşimizin size eşlik etmesini öneririm. Guy de Beaujeau, Bartolome dos Capelos sözgelimi...</p>
    <p class="calibre2">- Ağabey, diye sözünü kesti Robert. Yalvannm, yalnız gitmemize izin verin. Böylesi daha güvenli. Biz araziye uyanz, silahtarlanmız bize yardım eder. Yalnız gidersek kuşku uyandırmayız, ama yanımızda bir gnıp kardeşimizle yola çıkarsak casuslar bir şeyler kanştırdığımızı anlar.</p>
    <p class="calibre2">- Hıristiyanlığın en değerli hazinesini taşıyorsunuz yanınızda...</p>
    <p class="calibre2">- ... ve onu hayatımız pahasına koruyacağız, diye ekledi De Charney.</p>
    <p class="calibre2">- İstediğiniz gibi olsun. Şimdi beni yalnız bırakın, mektubu hazırlayacağım. Ve dua edin. Dua edip Tanrı'dan size gideceğiniz yere kadar rehberlik etmesini isteyin. Bu görevin başarılı olmasını ancak O sağlayabilir.</p>
    <p class="calibre2">Gece karanlığı iyice çökmüştü. Gök kubbeyi aydınlatan bir tek yıldız bile yoktu.</p>
    <p class="calibre2">Robert de Saint-Remy ve François de Charney temkinli adımlarla odalarından çıkıp Andre de Saint-Remy'ninkine yöneldiler. Geceyi sessizlik kaplamıştı; kalede Tapınakçılar uyuyor, birkaç şövalye, emirlerindeki askerlerle mazgallarda nöbet tutuyordu.</p>
    <p class="calibre2">Robert de Saint-Remy, ağabeyi ve önderinin hücresinin kapısını yavaşça itti.</p>
    <p class="calibre2">Adamı, odanın köşesinde duran bir haçın önünde diz çökmüş dua ederken buldular.</p>
    <p class="calibre2">Şövalyelerin orada olduğunu fark edince ayağa kalktı, tek söz söylemeden Robert'e orta boy bir çanta uzattı.</p>
    <p class="calibre2">- İçinde, ahşap bir mahfazada Mandilion duruyor. Burada da büyük üstada vereceğiniz belgeler ve yolculuk için altın var. Tanrı yardımcınız olsun.</p>
    <p class="calibre2">İki kardeş birbirlerine sarıldı. Bir daha görüşebilecekler miydi, bilmiyorlardı.</p>
    <p class="calibre2">Genç De Charney ve Robert de Saint-Remy Sarazen kıyafetlerini kuşanmışlardı.</p>
    <p class="calibre2">Gecenin karanlığına gizlenip silahtarların atların sabırsızlığını sakinleştirmeye çalışarak bekledikleri ahıra gittiler. Kapıda nöbet tutan askerlere parolayı söyleyip Tapınakçıların kalesinin güven dolu ortamından ayrıldılar, Akkâ'ya gitmek üzere yola çıktılar.</p>
  </div>
  <div class="calibre1"></div>
</body>
</html>