<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">6</span></h1>
  </div>
  <div class="s1">
    <p class="calibre2">İsa nereye giderse, Hosar peşindeydi. İsa'nın arkadaşları adamın varlığına alışmıştı, bazen molalarda yanlarına davet ediyorlardı. İsa'nın öleceğini bildiğini onlardan öğrendi; kaçması için yapılan tüm öneri ve tavsiyelere rağmen, Babasının isteklerini yerine getirmesi gerektiğinde ısrar ediyordu Nasıralı.</p>
    <p class="calibre2">Baba'nın Oğlu'nun ölümünü istemesini anlamak zordu, ama îsa bunu söylerken o kadar dingindi ki, böyle olması gerektiği hissini uyandırıyordu.</p>
    <p class="calibre2">İsa'yla karşılaştığında, adam ona hep arkadaşça davranıyordu. Bir keresinde, şöyle demişti:</p>
    <p class="calibre2">- Hosar, ben görevlerimi yerine getirmeliyim, Babam beni bunun için yolladı; ama senin de yerine getirmen gereken bir vazifen var. Bu yüzden buradasın, benim tanığım ve gördüklerinin tanığı olacaksın; artık burada olmadığımda, senin yanında olacağım.</p>
    <p class="calibre2">Hosar, Nasıralı'nın sözlerini anlamamış, ama sormaya da karşı çıkmaya da cesaret edememişti.</p>
    <p class="calibre2">Son günlerde söylentiler artmıştı. Dinadamları, Romalıların Nasıralı îsa sorununu çözmesini istiyor, Vali Pilatus ise, adamın onlardan biri olduğunda, yargılamayı da üstlenmeleri gerektiğinde ısrar ediyordu. Ya onların ya da diğerlerinin cinayeti gerçekleştirmesi an meselesiydi.</p>
    <p class="calibre2">İsa çöle gitmişti. Bunu sık sık yapardı. Bu kez oruç tutmuş, Babasının isteklerine göğüs germeye hazırlandığını söylemişti.</p>
    <p class="calibre2">Bir sabah Hosar, kaldığı evin sahibi tarafından uyandırıldı.</p>
    <p class="calibre2">- Nasıralı'yı yakaladılar.</p>
    <p class="calibre2">Döşeğinden fırlayıp gözlerini ovuşturdu; odanın bir köşesinde duran testiye gidip, uyanmak için yüzüne su çarptı. Sonra abasını alıp Tapınak'ın yolunu tuttu. Orada İsa'nın arkadaşlarından biriyle karşılaştı; adam kalabalığa karışmıştı; korku içindeydi.</p>
    <p class="calibre2">-Ne oldu Yahuda?</p>
    <p class="calibre2">Yahuda ağlamaya başladı, kaçmaya çalıştı, ama Hosar ona yetişti, omzuna yapıştı.</p>
    <p class="calibre2">- Neler oluyor? Neden benden kaçıyorsun?</p>
    <p class="calibre2">Yahuda, gözleri yaşlarla dolu, Hosar'ın elinden kurtulmaya çalışıyor, ama başaramıyordu, sonunda cevap verdi.</p>
    <p class="calibre2">- İsa'yı yakaladılar. Romalılar alıp götürdü, çarmıha gerecekler, bense...</p>
    <p class="calibre2">Gözyaşları, bir çocuğunki gibi yanaklarından süzülüyordu. Ama gariptir ki hiç etkilenmeyen Hosar kaçmaması için onu sıkıca tutmaya devam etti.</p>
    <p class="calibre2">- Hosar, ona ihanet eden benim. İnsanların en iyisine ihanet ettim. Otuz gümüş akçe için onu Romalılara teslim ettim.</p>
    <p class="calibre2">Hosar adamı öfkeyle itti, koşarak uzaklaştı; afallamıştı, nereye gideceğini bilmiyordu. Tekrar Tapınak meydanına geldiğinde, bir keresinde İsa'nın vaazlarını dinlerken gördüğü bir adamla karşılaştı.</p>
    <p class="calibre2">- İsa nerede, diye sordu, zar zor duyulan bir sesle.</p>
    <p class="calibre2">- Nasıralı mı? Çarmıha gerecekler. Böylelikle Pilatus dinadam-larını hoşnut etmiş olacak.</p>
    <p class="calibre2">- Peki ama, neyle itham ediyorlar?</p>
    <p class="calibre2">- Kendini Mesih ilan ederek küfürde bulunduğunu söylüyorlar.</p>
    <p class="calibre2">- İsa asla küfürde bulunmadı ki! Asla Mesih olduğunu söylemedi ! O insanların en iyisidir.</p>
    <p class="calibre2">- Dikkatli ol, sen de onun yandaşlanndansın; biri seni de ihbar edebilir.</p>
    <p class="calibre2">- Sen de onun yandaşıydın.</p>
    <p class="calibre2">- Çok doğru. Seni uyarmam da bu yüzden. Nasıralı'nın yandaşları olarak emniyette değiliz.</p>
    <p class="calibre2">- Onu nerede bulabileceğimi, nereye götüreceklerini söyle hiç olmazsa?..</p>
    <p class="calibre2">- Cuma günü, günbatımından önce ölecek.</p>
    <p class="calibre2">İsa'nın yüzü uğradığı işkencenin acısını yansıtıyordu. Kafasına dikenlerden yapılmış bir taç geçirmişlerdi, alnına saplanıyordu. Yüzünden akan kandan, sakalı sırılsıklamdı.</p>
    <p class="calibre2">Hosar, iki Romalı askerin İsa'yı cezalandırmak için vurdukları kırbaç darbelerininin acısını sayıyordu içinden. Yüz yirmi...</p>
    <p class="calibre2">Çarmıha gerileceği haçı sürüklüyordu; kırbaç darbeleri haçın ağırlığıyla birleşince onu güçsüz düşürüyor, yolun kenarında diz çökmeye mecbur ediyordu.</p>
    <p class="calibre2">Hosar, onu tutmak için bir adım attı, ama bir asker tarafından itilerek uzaklaştırıldı. İsa minnettar bakışlarla baktı.</p>
    <p class="calibre2">İsa'yı, başka mahkûmlarla birlikte çarmıha gerileceği tepeye kadar izledi. Bir askerin onu çarmıha yerleştirdiğini ve sol elini bileğinden kavrayıp bir çiviyle tahtaya tutturduğunu gördüğünde gözlerinin yaşa boğulduğunu hissetti. Asker aynı hareketleri, sağ el için de tekrarladı, ama sol elde olduğu gibi ilk seferde deşemedi çivi bileği. Çivinin tahtaya ulaşması için askerin iki kere daha denemesi gerekti.</p>
    <p class="calibre2">Ayaklarını yan yana, aynı çiviyle çaktı; sol ayak sağın üzerindeydi.</p>
    <p class="calibre2">Zaman durmuştu sanki; Hosar, İsa'nın bir an önce ölmesi için Tanrı'ya yalvanyordu. Nefessiz kaldığını, acı çektiğini görüyordu.</p>
    <p class="calibre2">En sevgili havarisi Yuhanna, Yol Gösterici'sinin çektiği azaptan dolayı sessizce ağlıyordu. Hosar da gözyaşlarına hâkim olamıyordu.</p>
    <p class="calibre2">Askerlerden biri mızrağını İsa'nın böğrüne sapladı; yaradan oluk oluk kanla beraber biraz da su fışkırdı.</p>
    <p class="calibre2">Ölmüştü, Hosar Tanrı'ya şükretti.</p>
    <p class="calibre2">Nisan ayının o cuma günü ilkbahar, fırtına yüklü bulutlarla yüzünü göstermişti.</p>
    <p class="calibre2">Nasıralı'nın bedenini çarmıhtan indirdiklerinde, onun uygun bir biçimde hazırlanmasına pek zaman kalmamıştı. Hosar, Yahudi Yasası'nm, güneş batarken her türlü çalışmanın, ölü kefenleme işinin bile bırakılmasını emrettiğini biliyordu.</p>
    <p class="calibre2">Üstelik, Pesah Bayramı olduğundan, cesedin hemen o gün gömülmesi gerekiyordu.</p>
    <p class="calibre2">Hosar, gözleri yaşlarla dolu, hiç kıpırdamadan cesedin hazırlanışına tanıklık ediyor, Arimatealı Yusuf un İsa'nın bedenini ince, yumuşak, dikdörtgen bir keten bezle kefenlemesini izliyordu.</p>
    <p class="calibre2">Hosar o gece de, ertesi gün de uyuyamadı. İçinde öyle büyük bir acı hissediyordu ki!</p>
    <p class="calibre2">İsa'nın çarmıha gerilişinin üçüncü günü, cesedini bıraktıkları yere gitti. Orada İsa'nın annesi Meryem ve gözde müridi Yuhanna'yla karşılaştı; Yol Gösterici'nin cesedinin yok olduğunu onun izleyicileriyle beraber haykırıyorlardı. Mezarda, cesedi bıraktıkları taşın üzerinde, Arimatealı Yusuf'un onu sardığı ve kimsenin dokunmaya cesaret edemediği bez duruyordu. Yahudi Yasası'na göre murdar nesnelere dokunulması yasaktı, kefen bezi de murdar bir nesneydi.</p>
    <p class="calibre2">Hosar bezi eline aldı. Yahudi değildi, Yahudi Yasası'nın tabuları onu etkilemiyordu. Kefeni bedenine bastırdı, içini bir sükûnet kapladı. Yol Gösterici'yi hissediyordu; o basit keten parçasına sarılmak, ona sarılmak gibiydi. O anda ne yapması gerektiğini anladı. Edessa'ya dönmek üzere yola koyulacak, isa'nın kefenini Abgar'a teslim edecekti; kral iyileşecekti. Şimdi anlamıştı, Yol Gösterici'nin ne demek istediğini.</p>
    <p class="calibre2">Mezardan çıkıp temiz havayı soludu; katlanmış kefen kolunun altında, Kudüs'ü bir an önce terk etmek üzere, hanın yolunu tuttu.</p>
    <p class="calibre2">Öğle sıcağı, Edessa ahalisini evlerinde akşamın gelmesini beklemek zorunda bırakıyordu. O sırada kraliçe, Abgar'ın hasta alnına ıslak bezler koyuyor; hastalığın henüz tenini çürütmediğine adamı temin ediyordu.</p>
    <p class="calibre2">Dansöz Ania bir insan kalıntısını andırıyordu. Uzun zamandır şehirden uzaktı, ama Abgar, kadını kötü talihiyle baş başa bırakmak istememişti, sığındığı mağaraya erzak yolluyordu. O sabah, adamlarından biri mağara yakınlarına bir tahıl çuvalıyla bir su tulumu bırakıp dönerken, kadını görmüştü. Döndüğünde krala, bir zamanların o güzel yüzünün şekilsiz, cılız bir kütleye dönüştüğünü anlattı. Abgar, daha fazla dinlemek istememiş, odasına kapanmış, kapıldığı dehşetin etkisiyle ateşi çıkmıştı; sayıklıyordu.</p>
    <p class="calibre2">Ona kraliçe bakıyor, başka kimsenin yaklaşmasına izin vermiyordu. Bazı kral aleyhtarları, yerine başkasını geçirmek için komplolar kurmaya başlamıştı; gerginlik her geçen gün artıyordu. En kötüsü, Hosar'dan bir daha haber alamamış olmalarıydı. Genç adam Nasıralı'nın yanında kalmıştı; Abgar, Hosar'ın onu terk etmesinden yakınıyor, kraliçe ise ona güvenmesini söylüyordu. Ama o sıralarda, kadının da güveni sarsılmaya başlamıştı.</p>
    <p class="calibre2">- Hanımefendi, Hanımefendi, Hosar geldi!</p>
    <p class="calibre2">Köle kadın, kraliçenin uyuyan Abgar'ı yelpazelediği odaya aniden dalmıştı.</p>
    <p class="calibre2">- Hosar mı? Nerede?</p>
    <p class="calibre2">Kraliçe yerinden fırladı, karşısına çıkan askerlerin ve saray erkânının şaşkın bakışları altında Hosar'ı bulana dek koştu.</p>
    <p class="calibre2">Üzeri henüz yolculuğun tozuyla kaplı sadık arkadaşı, ellerini kraliçeye doğru uzattı.</p>
    <p class="calibre2">- Hosar, getirdin mi onu? Nasıralı nerede?</p>
    <p class="calibre2">- Hanımım, kral iyileşecek.</p>
    <p class="calibre2">- Nerede Hosar? Bana Yahudi'nin nerede olduğunu söyle. Kraliçenin uzun zamandır bastırdığı umutsuzluk sesinden okunuyordu.</p>
    <p class="calibre2">- Beni Abgar'a götürün.</p>
    <p class="calibre2">Hosar'ın sesi güçlü ve kararlı çıkıyordu, olaya tanık olan herkes çok etkilenmişti. Kraliçe adamı Abgar'm yattığı odaya götürdü. Kral gözlerini araladı, Hosar'ı görünce rahat bir nefes aldı.</p>
    <p class="calibre2">- Geri gelmişsin dostum.</p>
    <p class="calibre2">- Evet Abgar, artık iyileşeceksin.</p>
    <p class="calibre2">Kralın muhafızları, odanın kapısında toplanıp kralın en iyi arkadaşıyla tekrar bir araya gelişine tanık olmak isteyen meraklı saray erkânının geçişme engel oluyordu.</p>
    <p class="calibre2">Hosar, Abgar'ın oturmasına yardımcı oldu, keteni ona verdi; kral, ne olduğunu bilmeden bezi bedenine bastırdı.</p>
    <p class="calibre2">- İsa burada, inanırsan iyileşeceksin. O bana iyileşeceğini söyledi, beni bu görevle sana yolladı.</p>
    <p class="calibre2">Hosar'ın sözlerindeki kararlılık ve inanç, Abgar'a güven verdi; bezi bedenine daha da sıkı bastırdı.</p>
    <p class="calibre2">- Evet, inanıyorum, dedi Abgar.</p>
    <p class="calibre2">Söylediklerinde samimiydi. İşte mucize o an gerçekleşti. Kralın yüzüne renk geldi, hastalığın izleri silindi. Abgar gücün damarlarında aktığını, ruhunun dinginlikle kaplandığını duyumsadı.</p>
    <p class="calibre2">Kraliçe mucize karşısında şaşkına dönmüş, sessizce ağlıyordu; odanın eşiğine yığılmış asker ve saray erkânı kralın nasıl iyileştiğine bir açıklama getiremiyordu.</p>
    <p class="calibre2">- Abgar, İsa bana söz verdiği üzere seni iyileştirdi. Bu, bedenine kefen olarak sardıkları bez; şunu bilmen gerek ki efendim, Pi-latus, Yahudi dinadamlannm işbirliğiyle, İsa'ya işkence ettikten sonra, onü çarmıha gerdirtti. Ama kederlenme, çünkü O, Babasına döndü ve gittiği yerden insanlara sonsuza dek yardım edecek.</p>
    <p class="calibre2">Kralın iyileşme mucizesi dilden dile dolaştı. Abgar, Hosar'dan İsa'yı anlatmasını istedi; Nasıralı'nın öğretilerini özümsemek istiyordu. Abgar, kraliçe ve tüm tebaası İsa'nın dinini benimseyecekti; tapınakların yıkılması için emir verdi; Nasıralı'nın iyi birer yandaşı olabilmek için Hosar'dan kendisine ve halkına vaaz vermesini istedi.</p>
    <p class="calibre2">Hosar, İsa'nın bir müridi olarak, Abgar'a ve Edessa halkına vaaz verdi, şehirde Nasıralı'nınkinden başka din kalmadı.</p>
    <p class="calibre2">- Kefeni ne yapacağız Hosar?</p>
    <p class="calibre2">- Kralım, onu saklayacak güvenli bir yer bulmalısın. İsa onu iyileşmen için yolladı; hiçbir zarar görmeden muhafaza etmemiz gerek. Tebaandan birçok insan bu keten beze dokunmak istiyor; yeni mucizeler de gerçekleştiğini sana söylemem gerek.</p>
    <p class="calibre2">- Bir tapınak inşa ettireceğim Hosar.</p>
    <p class="calibre2">- Peki efendim.</p>
    <p class="calibre2">Hosar her gün, güneşin doğudan görünmeye başladığı saatte, bu ilk ışıklardan faydalanarak yazmaya oturuyordu. Kudüs'te yaşadığı süre boyunca kendi gözleriyle gördüğü ya da Yol Gösterici'nin arkadaşlarından duyduğu mucizelerin yazılı bir belgesini bırakmak istiyordu. Sonra saraya gidiyor, Abgar'a, kraliçeye ve daha pek çok insana Nasıralı'nın öğretileriyle ilgili ne biliyorsa, hepsini anlatıyordu.</p>
    <p class="calibre2">Düşmanlardan nefret etmemek, onların kötülüğünü istememek gerektiğini vaaz ettiğinde yüzlere yansıyan şaşkınlık ifadesini görüyordu. İsa öteki yanağı çevirmeyi öğretmişti.</p>
    <p class="calibre2">Sadece Abgar değil, kraliçe de Hosar'a inanıyor, İsa'nın öğretilerinin kök salması ona için yardımcı oluyordu.</p>
    <p class="calibre2">Edessa, kısa sürede Hıristiyan olmuştu; Hosar, tıpkı onun gibi müjdeyi kasabalara, şehirlere yayan İsa'nın diğer arkadaşlarına mektuplar yolluyordu.</p>
    <p class="calibre2">Hosar, Nasıralı'nın hikâyesini yazmayı bitirdiğinde, Abgar yazıcılarından bunu çoğaltmalarını istedi; onu öldükten sonra iyileştiren bu olağanüstü Yahudi'nin hayatının ve vaazlarının unutulmamasını istiyordu.</p>
  </div>
  <div class="calibre1"></div>
</body>
</html>