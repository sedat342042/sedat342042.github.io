<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">29</span></h1>
  </div>
  <div class="s1">
    <p class="calibre2">Addaio gürültü yapmamaya çalışarak evine girdi. Yolculuktan yorgun düşmüş, İstanbul'da gecelemeden, doğrudan Urfa'ya gelmeyi yeğlemişti. Sabah karşılaştıklarında Güner şaşıracaktı. Döndüğünü ne ona ne de cemaatin geri kalanına haber vermişti.</p>
    <p class="calibre2">Bakkalbaşı Berlin'de kalmıştı. Oradan, Mendiç'i hapiste öldürmeye talip iki adam için gereken parayı almak üzere Zürich'e geçecekti.</p>
    <p class="calibre2">Mendiç'in ölmesi gerektiğini hissediyordu; iyi çocuktu; hoş ve zekiydi. Ama onu takip ederlerse cemaati bulurlardı.</p>
    <p class="calibre2">Sasanîlere, Haçlılara, Bizanslılara, Türklere rağmen hayatta kalmışlardı.</p>
    <p class="calibre2">Yüzyıllardır gizlilik içerisinde yaşıyor, kendilerine verilen görevi yerine getiriyorlardı.</p>
    <p class="calibre2">Gerçek Hıristiyanlar onlardı; Tanrı kendilerini kayırmalıydı, ama yapmıyor, korkunç sınavlara tabi tutuyordu. Şimdi de Mendiç'in ölmesi gerekiyordu.</p>
    <p class="calibre2">Merdivenleri ağır ağır çıkıp odasına girdi. Yatak yapılmıştı. Güner hep yapardı; şimdi olduğu gibi, yolculuğa çıktığı zamanlarda bile. Arkadaşı ona her zaman sadakatle hizmet etmişti; hayatını kolaylaştırmaya çalışır, isteklerini, o dile getirmeden sezerdi.</p>
    <p class="calibre2">Onunla dürüstçe konuşan, eleştirmeye cesaret eden tek insandı; hatta bazen Güner'in söylediklerinde belli bir meydan okuma algıladığı bile olurdu. Ama hayır, Güner ona ihanet etmezdi, bunu düşünmek aptalcaydı. Ona güvenmese, erkekliğe yeni adım attığı zamandan beri taşıdığı bu yükü kaldıramazdı.</p>
    <p class="calibre2">Kapının hafifçe vurulduğunu duydu, aceleyle açtı.</p>
    <p class="calibre2">- Uyandırdım mı seni Güner?</p>
    <p class="calibre2">- Günlerdir uyumuyorum. Mendiç ölecek mi?</p>
    <p class="calibre2">- Bana Mendiç'i sormak için mi kalktın?</p>
    <p class="calibre2">- İnsan hayatından daha önemli bir şey var mı Peder?</p>
    <p class="calibre2">- Senin niyetin bana eziyet etmek mi?</p>
    <p class="calibre2">- Hayır, Tanrı korusun. Tek yaptığım, bu çılgınlığa bir son vermen için vicdanına seslenmek.</p>
    <p class="calibre2">- Git Güner. Dinlenmeye ihtiyacım var.</p>
    <p class="calibre2">Güner arkasını dönüp odadan çıkarken Addaio yumruklarını sıkıyor, içini saran öfkeyi bastırıyordu.</p>
  </div>
  <div class="calibre1"></div>
</body>
</html>