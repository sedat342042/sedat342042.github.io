<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">47</span></h1>
  </div>
  <div class="s1">
    <p class="calibre2">- Anlaşıldı mı? diye sordu.</p>
    <p class="calibre2">- Evet Marco, diye tekrar ettiler Minerva, Sofia ve Giuseppe, neredeyse hep bir ağızdan. Antonio ile Pietro başlarıyla onayladılar.</p>
    <p class="calibre2">Saat sabahın yedisiydi, hepsinin gözünden uyku akıyordu. Saat dokuzda dilsiz salıverilecekti.</p>
    <p class="calibre2">Marco, Mendiç'i izlemek için gerekli tertibatı en ince ayrıntısına kadar hazırlamıştı. Bir grup karabinyere ve İnterpol onlara yardım edecekti, ama Kaçakçılık Masası şefi en çok kendi adamlarına, ekibinin çekirdek kadrosuna güveniyordu.</p>
    <p class="calibre2">Kahvaltı getirilmesini bekliyorlardı. Otelin kafeteryası daha yeni açılmıştı, içeri ilk giren onlardı.</p>
    <p class="calibre2">Sofia sinirliydi; nedenini bilmiyordu. Minerva'nın da fazla sakin olmadığını fark etmişti. Dudaklarını ısırmasından, Antonio'nun bile gergin olduğu anlaşılıyordu. Buna karşın Marco, Giuseppe ve Pietro sakindi. Polis oldukları belli oluyordu; bir takip operasyonu onlar için rutin bir işti.</p>
    <p class="calibre2">- Marco, neden bu kadar çok Urfalının şu veya bu şekilde Sindone'yle bir bağlantısı olduğu sorusuna cevap aradım. Bu gece Apokrif sayılan İncil metinlerini ve Edessa tarihi üzerine geçen gün satın aldığım başka birtakım kitapları gözden geçirdim. Belki söyleyeceklerim saçmadır ama...</p>
    <p class="calibre2">- Dinliyorum Sofia; hepimiz dinliyoruz. Ne sonuca vardın, anlat, dedi grubun lideri.</p>
    <p class="calibre2">- Antonio bana katılır mı bilmem, ama Urfa'nın Edessa olduğunu, Edessa'nın ilk Hıristiyanlan için Kefen'in çok önemli olduğunu, Kral Abgar'ın cüzamını iyileştirdiğini, İmparator Romanos Lekapenos onlardan çalana kadar, yüzyıllar boyunca Kefen'i bir emanet olarak sakladıklarını göz önüne alırsak... belki de onu geri almaları gerektiğine karar vermişlerdir.</p>
    <p class="calibre2">Sofia sustu. Sezgilerini tam olarak yansıtmaya çalışıyordu.</p>
    <p class="calibre2">- Ne demek istiyorsun? diye sordu Marco.</p>
    <p class="calibre2">- Rastlantı diye bir şey olmadığında haklısın. Bu kadar çok Urfalının Sindone'yle bağlantısı olması fazlasıyla büyük bir rastlantı. Ayrıca, bizim dilsiz de oralı olabilir; o da diğer dilsizler gibi Kefen için gelmiştir. Bilmiyorum, belki de yangınlar sadece Kefen'i çalıp götürmek için hazırlanmış bir tuzaktır.</p>
    <p class="calibre2">- Çok saçma! diye bağırdı Pietro. Sofia, mantıksız açıklamalarla, peri masallarıyla başımızı şişirme sabah sabah.</p>
    <p class="calibre2">- Peri masalları için fazla büyüdüm Pietro. Biraz cüretkâr bir sav, biliyorum; düşündüklerimin gerçeğe yakın olduğunu da iddia etmiyorum, ama farklı fikirleri çürüteyim derken fazla ileri gitme.</p>
    <p class="calibre2">- Sakin olun çocuklar! diye emretti Marco. Anlattıkların saçma değil Sofia, olabilir, ama bir dedektif hikâyesi senaryosunu andınyor... bilmem ki... eğer böyleyse...</p>
    <p class="calibre2">- Eğer böyleyse, diye sözünü kesti Minerva. Bu Urfa'da Hıristiyanlar olduğunu gösterir; bu yüzden de Torino'da bulduklarımız kiliseye gidiyor; evleniyor, saygıdeğer Katolikler gibi yaşıyorlar.</p>
    <p class="calibre2">- Hıristiyan ve Katolik aynı şey demek değil, dedi Antonio.</p>
    <p class="calibre2">- Biliyorum, diye yanıtladı Minerva. Ama buraya geldikten sonra en iyisi, genele uymak. Amaç İsa'ya dua etmekse ha Torino Katedrali'nde etmişsin, ha başka yerde.</p>
    <p class="calibre2">- Üzgünüm Sofia, diye araya girdi Marco. Tam anlamıyla ikna olamadım.</p>
    <p class="calibre2">- Haklısın, çılgınca bir fikir. Kusura bakma Marco, diye özür diledi Sofia.</p>
    <p class="calibre2">- Hayır, özür dileme. Bütün olasılıkları düşünmek gerek. Ne kadar zırva görünseler de hiçbir sezgiyi, hiçbir savı göz ardı etmemeliyiz. Ben söylediklerinden ikna olmadım, ama diğerlerinin de fikrini söylemesini istiyorum.</p>
    <p class="calibre2">Minerva hariç, ekibin geri kalanı Marco'yla aynı fikirdeydi. Sofia ısrar etmedi.</p>
    <p class="calibre2">- Bence, dedi Pietro. Bir suç örgütüyle, bir hırsızlık çetesiyle karşı karşıyayız. Belki Urfa'yla bir bağlantıları vardır, ama bu bağlantının tarihle bir alakası yok.</p>
    <p class="calibre2">Oradan çok uzakta, New York'ta, gece vaktiydi, yağmur yağıyordu. Mary Stuart, Umberto D'Alaqua'ya yaklaştı.</p>
    <p class="calibre2">- Ah, çok yoruldum! Ama başkanın keyfi o kadar yerinde ki, şimdi ayrılmak ayıp olur. Larry hakkında ne düşünüyorsun?</p>
    <p class="calibre2">- Zeki bir adam, mükemmel bir ev sahibi.</p>
    <p class="calibre2">- James de böyle düşünüyor, ama ben şu Winston'lan bir türlü sevemedim. Bu yemek... bilmem ki, biraz fazla şatafatlı bence.</p>
    <p class="calibre2">- Mary, sen İngiliz'sin ama başarılı Amerikalılar nasıl olur bilirsin. Larry Winston'ın ayrıcalıklı bir beyni var. Denizlerin hâkimi. Dünyanın en önemli gemi filosuna sahip.</p>
    <p class="calibre2">- Evet, biliyorum. Ama ben yine de tam anlamıyla sevemedim. Üstelik, dikkat ettin mi, evde tek kitap yok? Kitap olmayan evlerden çok etkilenirim, sahiplerini çok iyi anlatırlar.</p>
    <p class="calibre2">- Kütüphanesi, mükemmel ciltlenmiş, ama asla okumayacağı kitaplarla dolu o ikiyüzlülerden değil en azından.</p>
    <p class="calibre2">Yanlarına bir çift geldi, sohbete katıldı. Neşe dolu ortam, davetin birkaç saat daha süreceğinin habercisiydi.</p>
    <p class="calibre2">Geceyarısından sonra, yedi adam ellerinde birer şampanya ka-dehiyle aynı noktada bir araya gelmeyi başardı. Mükemmel Havana puroları içerek iş konuşarak güzel vakit geçiriyor gibiydiler. En yaşlıları, diğerlerini bilgilendirdi.</p>
    <p class="calibre2">- Mendiç hapisten çıkmak üzere. Her şey hazır.</p>
    <p class="calibre2">- Durumdan endişeliyim. Peder Bakkalbaşı'nın toplam yedi adamı var; Addaio kiralık katil tuttu, Marco Valoni de tam bir gövde gösterisi yapacak. Fazla göz önünde olmayacak mıyız? Konuyu onların çözmesi daha iyi olmaz mı? diye sordu Fransız.</p>
    <p class="calibre2">- Bir avantajımız var. Biz Valoni'nin ve Bakkalbaşı'nın planlarıyla ilgili her şeyi biliyoruz; yani onlar bizi görmeden operasyonlarını izleyebiliriz. Addaio'nun kiralik katiline gelince, sorun yok. O da konrol altında, diye yanıtladı ihtiyar.</p>
    <p class="calibre2">- Ben de sahnede fazla insan olduğunu düşünüyorum, diye ekledi aksanı anlaşılmayan adam.</p>
    <p class="calibre2">- Mendiç hem Addaio için, hem de bizim için bir sorun oluşturuyor, çünkü Marco Valoni bu olayı saplantı haline getirmiş, diye ısrar etti ihtiyar. Ama beni asıl endişelendirenler Europol'ün Roma temsilcisinin kız kardeşi şu gazeteci ile Doktor Galloni. İki kadının vardığı sonuçlar, onları tehlikeli bir biçimde bize yaklaştırıyor. Ana Jimenez, Lady Elisabeth McKenny'yle görüştü. Kadın ona bir dosya verdi, bir özet dosyası. Ne olduğunu siz de biliyorsunuz. Üzgünüm, ama bir karar almamız gerek. Lady Elisabeth de, gazeteci de, Doktor Galloni de birer sorun haline geldiler. Üçü de zeki ve değerli genç kadınlar, bu yüzden de ciddi bir tehlike oluşturuyorlar.</p>
    <p class="calibre2">Belli etmeden birbirlerini inceleyen yedi adamın üzerine ağır bir sessizlik çöktü.</p>
    <p class="calibre2">- Ne yapmayı düşünüyorsun?</p>
    <p class="calibre2">Meydan okur bir ifadeyle dile getirilmiş bu dolaysız soruyu hafif İtalyan aksanlı bir adam sormuştu.</p>
    <p class="calibre2">- Yapılması gerekeni. Üzgünüm.</p>
    <p class="calibre2">- Acele etmemeliyiz.</p>
    <p class="calibre2">- Etmedik, bu yüzden de varsayımları gereğinden ileriye gitti. Buna bir son verme zamanı geldi. Hem öğütlerinizi hem de onayınızı bekliyorum.</p>
    <p class="calibre2">- Biraz daha bekleyebilir miyiz? diye sordu adamlardan asker görünüşlü olan.</p>
    <p class="calibre2">- Hayır, bekleyemeyiz yoksa her şeyi tehlikeye atmış oluruz. Risk almaya devam etmek çılgınlık olur. Üzgünüm, gerçekten üzgünüm. Bu karar sizin gibi benim de midemi bulandırıyor, ama başka bir çözüm yolu göremiyorum. Siz görüyorsanız, söyleyin.</p>
    <p class="calibre2">Adamlar sustu. Hepsi, içten içe, ihtiyarın haklı olduğunu biliyordu. Üç kadının her adımını izlemişlerdi, onlar hakkında her şeyi biliyorlardı. Yıllardır Lady Elisabeth'in yazdığı her mektuptan haberleri vardı. Bilgisayarı, Muammalar'ın, telefonları, derginin yazı işleri, kadının evi, hepsi izleniyordu; tekerlekli sandalye bile.</p>
    <p class="calibre2">Paul Bisol'ün güvenliğe yaptığı devasa yatınm hiçbir işe yaramamıştı. Haklarında her şeyi biliyorlardı. Tıpkı, aylardır Sofia Gal-loni ve Ana Jimenez hakında her şeyi bildikleri gibi. Kullandıkları parfümden, geceleri okudukları kitaba, kimle konuştuklarından duygusal ilişkilerine kadar... her şeyi, tam anlamıyla her şeyi. Yaptıklarını dakika dakika biliyorlardı; kaç saat uyuduklarını bile.</p>
    <p class="calibre2">Aynı şekilde, aylardır Kaçakçılık Masası çalışanları hakkındaki her ayrıntıyı da biliyorlardı; bütün telefonlarına -sabit ve cep-müdahale edilmişti; her biri kapsamlı bir takip altına alınmıştı.</p>
    <p class="calibre2">- Evet? diye sordu ihtiyar.</p>
    <p class="calibre2">- Bu fikre karşıyım...</p>
    <p class="calibre2">- Anlıyorum, diyerek İtalyan aksanlı adamın sözünü kesti ihtiyar. Anlıyorum. Hiçbir şey söyleme. Karara katılma.</p>
    <p class="calibre2">- Bu vicdanımı rahatlatacak mı sanıyorsun?</p>
    <p class="calibre2">- Hayır, rahatlatmayacağını biliyorum. Ama yardımcı olabilir. Manevî yardıma ihtiyacın olduğunu düşünüyorum. Ruhunu bir düzene sokmalısın. Hepimiz hayatımız boyunca böyle dönemler yaşadık. Kolay olmadı; ama biz kolayı değil imkânsızı seçeriz. Görevimize layık olduğumuz, ancak böyle durumlarda belli olur.</p>
    <p class="calibre2">- Hayatımı adadıktan sonra... hâlâ göreve layık olduğumu kanıtlamam mı gerekiyor? diye sordu İtalyan aksanlı adam.</p>
    <p class="calibre2">- Hayır, kanıtlaman gereken bir şey olduğunu düşünmüyorum, diye yanıtladı ihtiyar. Acı çektiğini görüyorum. Teselli bulman gerek, duygularını paylaşmalısın. Ama burada, bizimle değil. Acı çekmeni anlıyorum, ama lütfen, sağduyumuza güven ve izin ver yapmamız gerekeni yapalım.</p>
    <p class="calibre2">- Hayır. Katılmıyorum.</p>
    <p class="calibre2">- Kendini daha iyi hissedene kadar, bir süreliğine seni bu işin dışında tutabilirim.</p>
    <p class="calibre2">- Tutabilirsin. Başka neler yapacaksın?</p>
    <p class="calibre2">Diğer adamlar tedirginleşmeye başlatmıştı. Gerginlik gittikçe artıyordu; istemeden de olsa diğer davetlilerin meraklı bakışlarını üzerlerine çekebilirlerdi. Asker görünüşlü adam araya girdi.</p>
    <p class="calibre2">- İnsanlar bize bakıyor. Böyle davranılır mı hiç? Delirdik mi? Bu tartışmayı başka zaman yapanz.</p>
    <p class="calibre2">- Zaman kalmadı, diye yanıtladı ihtiyar. Onayınızı istiyorum.</p>
    <p class="calibre2">- Öyle olsun, diye yanıtladı bir tanesi hariç hepsi. İtalyan aksanlı adam dudaklarını ısırarak, arkasını döndü.</p>
    <p class="calibre2">Sofia ile Minerva Torino karabinyere merkezindeydiler. Saat dokuza iki vardı, Marco cezaevi parmaklıklarının açılmakta olduğunu haber vemişti. Dilsizin çıktığını görüyorlardı. Önüne bakarak, ağır ağır ilerliyordu. Parmaklık arkasından kapandı, ama dönüp ardına bakmadı. İki yüz metre kadar yürüyüp bir otobüs durağına vardı, beklemeye koyuldu. "Sakinliği şaşırtıcı" diyordu Marco ceketinin yakasındaki gizli mikrofona. "Hiç! Özgürlüğüne kavuşmaktan memnun olmuş gibi bir hali yok."</p>
    <p class="calibre2">Mendiç izlendiğini düşündü. Onları göremiyordu, ama orada olduklarını, onu izlediklerini biliyordu. Atlatmalıydı, ama nasıl? Hapiste geliştirdiği planı gerçekleştirmeye çalışacaktı. Şehir merkezine gidecek, aylakça dolanacak, bir parkta, bankta uyuyacaktı. Fazla parası yoktu; en fazla üç dört gün bir pansiyonda kalabilir, yemek için sandviç satın alabilirdi. Elbise ve lastik ayakkabılarından da kurtulacaktı; incelemiş, hiçbir şey bulamamıştı, ama sezgileri ona, giysilerini temiz ve ütülü iade etmelerinin, ayakkabılarını yıkamalarının pek normal olmadığını söylüyordu.</p>
    <p class="calibre2">Torino'yu biliyordu. Addaio şehri tanımaları için, Sindone'yi çalma girişiminden bir sene önce yollamıştı onları. Talimatlarına uymuşlardı: yürümüş, sürekli yürümüşlerdi. Şehri baştan aşağı dolaşmışlardı. Torino'yu tanımanın ve otobüs hatlarını öğrenmenin en iyi yolu buydu.</p>
    <p class="calibre2">Torino merkezine yaklaşıyordu. İşte dananın kuyruğunun kopacağı, izleyenlerden kaçabileceği an gelmişti.</p>
    <p class="calibre2">- Sanırım ziyaretçilerimiz var. İki kuş.</p>
    <p class="calibre2">Marco'nun sesi vericiden operasyon karargâhı görevi gören ofise ulaştı.</p>
    <p class="calibre2">- Kimmiş onlar? diye sordu Minerva, Marco'nun vericisine bağlı mikrofona.</p>
    <p class="calibre2">- Hiçbir fikrim yok, ama Türk'e benziyorlar.</p>
    <p class="calibre2">- Türk ya da İtalyan, dediğini duydular Giuseppe'nin. Aynı bizim gibiler. Zeytuni tenli esmer adamlar.</p>
    <p class="calibre2">- Kaç kişiler? diye merak etti Sofia.</p>
    <p class="calibre2">- Şimdilik iki, dedi Marco. Ama başkaları da olabilir. Yaşları genç. Dilsiz hiçbir şeyin farkında değilmiş gibi. Amaçsızca dolanıyor, vitrinlere bakıyor, her zamanki gibi dalgın.</p>
    <p class="calibre2">Marco'nun "kuşları" gözden kaçırmamaları için karabinyereye verdiği talimatı duydular.</p>
    <p class="calibre2">Yalpalayarak ilerleyen piyango satıcısı ihtiyar ne Marco Valoni'nin ne de diğer polislerin dikkatini çekti. İhtiyar ne uzun ne kısa ne şişman ne de inceydi; sıradan şeyler giymiş, Crocetta Ma-hallesi'nin manzarasıyla bütünleşmişti.</p>
    <p class="calibre2">Ama ihtiyar onları görmüştü. Addaio'nun tuttuğu katilin gözleri kartal gibiydi.</p>
    <p class="calibre2">O ana dek Peder Bakkalbaşı'nm dört adamından başka, on tane de polis memuru saymıştı.</p>
    <p class="calibre2">Tedirginleşmişti; kendisini tutan adam ne polisin işe karışacağını ne de kendisi gibi tetikçilerin dilsizin peşine düşeceğini söylemişti. Dikkatli olmalıydı; fiyatını da yükseltecekti tabiî ki. Beklenmedik bir tehlikeyle karşı karşıyaydı.</p>
    <p class="calibre2">Üstelik, etrafta bu kadar insan olması, işini öngördüğü gibi yapmasına engel oluyordu.</p>
    <p class="calibre2">Başka bir adamdan şüphelenecek gibi oldu, ama sonra vazgeçti. Hayır, polis değildi, Türk'e de benzemiyordu. Olayla hiçbir ilgisi olmadığından emindi, ama tavrında bir şeyler... Bir anda yok oldu, katil rahatladı. Adam herhangi biriydi gerçekten de.</p>
    <p class="calibre2">Mendiç bütün gün şehirde dolandı. Bankta uyumaktan vazgeçmişti; bu bir hata olurdu. Kendisini öldürmek isteyen biri varsa, parkın ortasında bir bankta uyuyarak, işini iyice kolaylaştırırdı. Sabah Torino'da gezinirken gördüğü Merhamet Rahibeleri barınağına doğru yola koyuldu. Biraz yemek ve dinlenecek bir yer peşindeki evsizler ile garibanlar giderdi oraya. Barınakta daha güvende olurdu.</p>
    <p class="calibre2">Marco bitaptı. Dilsizin akşam yemeği olarak rahibelerin hazırladığı çorbayı yiyip, geceyi geçirmek üzere bir yatak aldığını, rahibelerden birinin, kavgaları önlemek için salonu gözlediği yerin yakınına uzandığını görünce operasyonun başında Pietro'yu bırakmıştı.</p>
    <p class="calibre2">Dilsizin o gece bir yere gitmeyeceğinden emindi; otele gidip biraz dinlenmeye karar verdi, Pietro ve üç kişilik takviye karabinyere ekibi hariç diğer adamlarına da aynısını yapmalannı söyledi. Dilsiz sokağa çıkmaya karar verirse izlemeye yetecek kadar insan vardı.</p>
    <p class="calibre2">Sofia ve Minerva, otelin lokantasında adamı soru yağmuruna tuttular. Günün tüm olaylarını saniyesi saniyesine izledikleri halde, her şeyi bilmek istiyorlardı.</p>
    <p class="calibre2">İkisi de, sokak nöbeti tutmalarına izin vermesini istedi, ama Marco kesinlikle reddetti.</p>
    <p class="calibre2">- Operasyonun eşgüdümünü sağlamanıza ihitiyacım var. Üstelik ikiniz de fazlasıyla dikkat çekicisiniz.</p>
    <p class="calibre2">Ana Jimenez, Paris havaalanında Roma için bir gece uçuşu bekliyordu. Oradan da Torino'ya geçecekti. Heyecanlıydı. Elisabeth'in dosyasına göz gezdirmeye başlamış, okuduklarıyla altüst olduğunu hissetmişti. Anlatıların sadece dörtte biri doğru olsa, bu bile yeterince korkunçtu. Torino'ya geri dönmeye karar vermesinin nedeni, dosyadaki isimlerden birini daha önce başka bir yerde, Marco Valoni'nin ağabeyi Santiago'ya verdiği dosyada görmüş olmasıydı. Elisabeth'in dedikleri doğruysa, o adam yeni Tapınakçüarm üstatlarından biriydi ve Sindone'yle doğrudan bağlantısı vardı.</p>
    <p class="calibre2">İki karar almıştı: Sofia'yla konuşmak ve Piskoposluk'a gidip Peder Yves'i gafil avlamak. İlkini başaramamıştı. Bütün sabah ve öğleden sonra Sofia'yla iletişim kurmaya çalışmıştı, ama Alexand-ra'dakiler sabah çok erken çıktığını söylemişti.</p>
    <p class="calibre2">Bir sürü mesaj bırakmış, ama cevap alamamıştı. Kadına ulaşmak imkânsızdı. Peder Yves'e gelince, ertesi gün gidecekti adamı görmeye.</p>
    <p class="calibre2">Elisabeth haklıydı; ne olduğunu bilmese de bir şeylere yaklaşıyordu.</p>
    <p class="calibre2">Bakkalbaşı'nm adamları karabinyere gözetiminden sıvışmayı başardılar. Bir tanesi Merhamet Rahibeleri barınağının girişini izlemeye koyuldu, diğerleri dağıldı. Mezarlığa vardıklarında hava kararıyor, bekçi heyecanla adamları bekliyordu.</p>
    <p class="calibre2">- Acele edin, gitmem gerek. Size ana kapının bir anahtarım vereyim; bakarsınız bir gece geç gelirsiniz, benim de gitmem gerekir.</p>
    <p class="calibre2">Adamlara, girişini eli kılıçlı bir meleğin koruduğu anıtmezara kadar eşlik etti.</p>
    <p class="calibre2">Dört adam yolu bir fenerle aydınlatarak içeri girip, toprağın derinliklerinde yok oldular.</p>
    <p class="calibre2">İsmet yer altı odasında onları beliyordu. Yıkanmaları için su, biraz da yemek getirmişti. Adamlar aç ve yorgundu; tek istedikleri uyumaktı.</p>
    <p class="calibre2">- Mehmet nerede?</p>
    <p class="calibre2">- Bu gece tekrar dışarı çıkarsa diye, Mendiç'in bulunduğu yerin yakınlarında kaldı. Addaio haklı; Mendiç'in kendilerini bize götürmesini istiyorlar.</p>
    <p class="calibre2">İnanılmaz bir izleme tertibatı almışlar, dedi adamlardan biri; o da diğer arkadaşı gibi Urfa'da polisti.</p>
    <p class="calibre2">- Sizi fark ettiler mi? diye sordu İsmet endişeyle.</p>
    <p class="calibre2">- Hayır, sanmıyorum, diye yanıtladı diğer adamlardan biri. Ama yine de belli olmaz, çok kalabalıklar.</p>
    <p class="calibre2">- Dikkatli olmalıyız, izlendiğinizi düşünüyorsanız buraya gelmeyin, diye ısrar etti İsmet.</p>
    <p class="calibre2">- Biliyoruz, biliyoruz; merak etme bizi buraya kadar takip etmediler.</p>
    <p class="calibre2">Marco, sabah saat altıda Merhamet Rahibeleri barınağının yakınlarına konuşlanmıştı bile. Karabinyere ekibinin takviye edilmesini, "kuşların", dilsizi izlediklerini fark ettikleri o iki adamın takip edilmesini emretmişti.</p>
    <p class="calibre2">- Sakın sizi görmesinler, onları kanlı canlı istiyorum. Madem dilsizin peşindeler demek ki bir örgüte üyeler; yani bizim aradığımız örgüte. Onları tutuklamaya çalışmalıyız, ama önce bir süre daha olta sallamamız gerek.</p>
    <p class="calibre2">Adamları başlarıyla onayladı. Pietro bütün gece uyumamış olmasına rağmen ısrarla çalışmaya devam etmek istemişti.</p>
    <p class="calibre2">- Emin ol, dayanabilirim. Dayanamadığını an söyler, biraz kestirmeye giderim.</p>
    <p class="calibre2">Sofia, Ana'nın sıkıntılı bir sesle cep telefonuna bıraktığı mesajları dinlemişti. Oteldekiler, kızın beş kere aradığını söylemişlerdi. Aramamış olmaktan dolayı vicdan azabı duydu, ama gazetecinin zırvalarıyla oyalanma zamanı değildi. Olay kapandığında arardı; o ana dek tüm enerjisini Marco'nun emirlerini yerine getirmeye odaklayacaktı.</p>
    <p class="calibre2">Karabinyere merkezine doğru yola çıkmak üzereydi ki belboylardan biri koşarak yanına geldi.</p>
    <p class="calibre2">- Doktor Galloni, Doktor Hanım!</p>
    <p class="calibre2">- Evet, ne oldu?</p>
    <p class="calibre2">- Sizi telefondan arıyorlar, acil bir çağrı.</p>
    <p class="calibre2">- Şimdi bakamam, santrala söyleyin mesaj alsınlar, sonra...</p>
    <p class="calibre2">- Santraldan dediklerine göre, Bay D'Alaqua çok acil olduğunu söylemiş.</p>
    <p class="calibre2">- D'Alaqua mı?</p>
    <p class="calibre2">- Evet, sizi arayan beyin adı.</p>
    <p class="calibre2">Minerva'nın şaşkın bakışları altında arkasını döndü, resepsiyondaki telefonlardan birine yöneldi.</p>
    <p class="calibre2">- Ben Doktor Galloni, bir çağrım varmış sanırım.</p>
    <p class="calibre2">- Ah Doktor Hanım, iyi ki sizi bulduk! Bay D'Alaqua sizi bulmamız için çok ısrar etti. Bir saniye.</p>
    <p class="calibre2">Umberto D'Alaqua'mn sesinin tınısı farklıydı, sanki gerginliğini bastırmaya çalışıyor gibiydi. Sofia şaşırdı.</p>
    <p class="calibre2">- Sofia...</p>
    <p class="calibre2">- Evet benim. Nasılsınız?</p>
    <p class="calibre2">- Sizi görmek istiyorum.</p>
    <p class="calibre2">- Çok isterdim ama...</p>
    <p class="calibre2">- Aması yok, arabam sizi on dakika sonra alacak.</p>
    <p class="calibre2">- Üzgünüm. İşe gitmem gerekiyor. Bugün imkânsız. Bir şey mi oldu?</p>
    <p class="calibre2">- Evet, size bir teklifte bulunmak istiyorum. Arkeolojinin benim için büyük bir tutku olduğunu biliyorsunuz. Suriye'ye gidiyorum. Oradaki bir kazının ihalesini kazandım. Birtakım parçalar bulunmuş, sizin değerlendirmenizi istiyorum. Yolda da sizinle konuşmak, size bir iş teklif etmek istiyorum.</p>
    <p class="calibre2">- Teşekkür ederim ama şu sıralar gidemem, üzgünüm.</p>
    <p class="calibre2">- Sofia, bazı fırsatlar insanın karşısına hayatta bir kez çıkar.</p>
    <p class="calibre2">- Biliyorum, ama insanın bırakıp gidemeyeceği sorumlulukları oluyor. Ben de şu anda yapmakta olduğum işi bırakamam; iki üç gün bekleyebilirseniz, belki...</p>
    <p class="calibre2">- Hayır. Üç gün bekleyebileceğimi sanmıyorum.</p>
    <p class="calibre2">- Suriye'ye hemen gitmeniz mi gerekiyor, o kadar mı acil?</p>
    <p class="calibre2">- Evet.</p>
    <p class="calibre2">- Üzgünüm. Birkaç gün sonra gidebilirsiniz belki...</p>
    <p class="calibre2">- Hayır, sanmıyorum. Hemen şimdi benimle gelmeyi kabul etmenizi rica ediyorum.</p>
    <p class="calibre2">Sofia duraksadı. D'Alaqua'nın teklifi kadar, kararlı ses tonu da kadının kafasını karıştırmıştı.</p>
    <p class="calibre2">- Neler oluyor? Söylesenize.</p>
    <p class="calibre2">- Söylüyorum ya...</p>
    <p class="calibre2">- Üzgünüm. Sizinle şu anda gidemediğim için gerçekten üzgünüm. Kapatmam gerek, beni bekliyorlar, bekletemem.</p>
    <p class="calibre2">- Şansınız açık olsun.</p>
    <p class="calibre2">- Evet, tabiî, teşekkürler.</p>
    <p class="calibre2">Neden şans dilemişti? Kafası karışmıştı, D'Alaqua'nın çağrısını, şans dilerkenki pes etmiş ses tonunu anlayamıyordu. Neye şans diliyordu? Truva atı operasyonundan haberdar mıydı yoksa?</p>
    <p class="calibre2">Dilsiz işi bitince, adamı arayacaktı. Bu çağrının nedenini anlamak istiyordu; bu Suriye teklifinin ardında bir şeyler gizlendiğinden emindi. Bu gizlenen şey de bir aşk macerası değildi tabiî ki.</p>
    <p class="calibre2">- D'Alaqua ne istiyormuş? diye sordu Minerva merkeze doğru giderlerken.</p>
    <p class="calibre2">- Kendisiyle Suriye'ye gitmemi.</p>
    <p class="calibre2">- Suriye'ye mi? Neden Suriye?</p>
    <p class="calibre2">- Çünkü orada bir arkeolojik kazı ihalesini almış.</p>
    <p class="calibre2">- Bir aşk kaçamağı teklif etmiyordu yani.</p>
    <p class="calibre2">- Teklif ettiği bir kaçamaktı, ama aşk kaçamağı değildi. Endişeliydi, fark ettim.</p>
    <p class="calibre2">Merkeze vardıklarında Marco iki kez aramıştı bile. Huysuzluğu üzerindeydi.</p>
    <p class="calibre2">Dilsize yerleştirdiği verici çalışmıyordu. Ötüyor, ama adamın gittiği yönü göstermiyordu. Ya dilsiz aleti bulmuştu, ya da alet bozulmuştu. Çok geçmeden, delikanlının lastik ayakkabılarını değiştirdiğini fark ettiler. Şimdi ayağında olanlar daha eski ve yıpranmıştı. Giydiği kot pantolon ve ceket de leş gibiydi.</p>
    <p class="calibre2">Biri bu değiş tokuştan iyi kâr etmişti.</p>
    <p class="calibre2">Dilsiz dışarı çıkmıştı; Carrara Parkı'na doğru gidiyordu. Parkta dolaştığını gördüler. Önceki günkü "kuşlar" ortalıkta görünmemişlerdi, en azından o ana dek.</p>
    <p class="calibre2">Dilsizin elinde bir parça ekmek vardı; parçalayıp kırıntılarını kuşlara atıyordu. İki küçük kızın elinden tutmuş bir adamla karşılaştı. Sanki adam birkaç saniye boyunca gözlerini dilsize dik-miş, sonra adımlarını hızlandırmış gibi geldi Marco'ya.</p>
    <p class="calibre2">Katil de Marco'yla aynı sonuca vardı. Adam dilsizin bağlantısı olmalıydı. Hâlâ ateş edemiyordu adama. İmkânı yoktu, bir düzineden fazla karabinyerenin koruması altındaydı. Ateş etmek, intihar olurdu. İki gün daha izleyecek, her şey aynı şekilde sürerse, kontratı bozacaktı; risk almak istemiyordu. Öldürmek dışındaki meziyeti temkindi. Asla yanlış bir adım atmazdı.</p>
    <p class="calibre2">Ne Marco ne adamları ne de "kuşlar", hatta bu kez katil bile başka adamlar tarafından izlendiklerini fark etmediler.</p>
    <p class="calibre2">Arslan kuzenini aradı. Evet, Mendiç'i görmüş, Carrara Parkı'n-da yanından geçmişti. İyi görünüyordu. Ama yere hiçbir kâğıt atmamış, hiçbir işarette bulunmamıştı; sadece özgür olduğunu bilmelerini ister gibi bir hali vardı.</p>
    <p class="calibre2">Ana Jimenez taksiciye kendisini Torino Katedrali'ne götürmesini söyledi.</p>
    <p class="calibre2">Piskoposluk'un ofislerine açılan kapıdan içeri girip Peder Yves'i sordu.</p>
    <p class="calibre2">- Burada değil, dedi sekreter. Kardinale özel ziyaretlerinde eşlik ediyor; zaten sizin de randevunuz yok, yanılıyor muyum?</p>
    <p class="calibre2">- Hayır, yanılmıyorsunuz, ama Peder Yves'in beni görmekten çok memnun olacağını biliyorum, diyerek kadını şaşırttı Ana. Densizce davrandığının farkındaydı, ama sekreterin küstahlığına katlanamıyordu.</p>
    <p class="calibre2">Şansı yoktu. Sofia'yı tekrar aramış, yine bulamamıştı. Katedral çevresinde kalmaya, Yves de Charny dönene kadar vakit geçirmeye karar verdi.</p>
    <p class="calibre2">Bakkalbaşı, adamlarından birinden rapor aldı. Mendiç hâlâ şehirde dolanıyordu; adamı öldürmek imkânsız gibiydi. Her taraf karabinyere doluydu; çocuğu izlemeyi sürdürürlerse, sonunda yakalanacaklardı.</p>
    <p class="calibre2">Peder ne emir vereceğini bilemiyordu. Operasyon başarısız olabilir, Mendiç cemaatin yok olmasına yol açabilirdi. Mendiç'in babasının amcasını bir an önce dahil etmeleri gerekecekti. Bütün dişlerini çekeli, dilini kesip parmak izlerini yakalı günler oluyordu. Bir doktor, acı çekmemesi için ihtiyarı uyutmuştu.</p>
    <p class="calibre2">Abgar'ın mimarı Marcius'unkine benzer bir fedakârlıktı yaptığı.</p>
    <p class="calibre2">Mendiç izlendiğini hissediyordu. Tanıdık bir yüz gördüğünü sanmıştı; Urfalı bir adamdı. Acaba öldürmek için mi yardım etmek için mi oradaydı? Addaio'yu tanırdı; onun yüzünden cemaatin açığa çıkmasına izin vermeyeceğini biliyordu. Hava karanr kararmaz barınağa geri dönecek, mümkünse mezara sıvışacaktı. Çiti atlayıp mezarı arayacaktı. Mezarı da, anahtarın saklı olduğu yeri de çok iyi hatırlıyordu. Yeraltından Turgut'un evine gidecek, adamdan kendisini kurtarmasını isteyecekti. Fark edilmeden oraya varmayı başarırsa, Addaio kaçışını ayarlayabilirdi. Karabinyere yer altında onu aramaktan bıkana dek, iki ya da üç ay beklemek umurunda değildi. Tek istediği hayatını kurtarmaktı.</p>
    <p class="calibre2">Porta Palazzo'ya, açık hava pazarına yöneldi; yiyecek bir şeyler alacak, işportaların arasında kaybolmaya çalışacaktı. Peşindekilerin pazar yerinde gizlenmesi daha zordu. Yüzlerini görebi-lirse, kaçmaya çalıştığında onları atlatmak daha kolay olurdu.</p>
    <p class="calibre2">Adamı almaya evine gittiler. Bakkalbaşı hançeri uzattı. İhtiyar duraksamadan aldı. Yeğeninin oğlunu öldürecekti; çocuğun kanına başkalarının girmesindense kendi yapmayı yeğliyordu. Pederin cep telefonu mesaj geldiğini haber vererek öttü: Piazza della Republica'ya, Porta Palazzo'ya, pazar yerine doğru gidiyor.</p>
    <p class="calibre2">Bakkalbaşı şoföre Porta Palazzo'ya gitmesini, Mendiç'in bulunduğunu söyledikleri yerin yakınlarında durmasını söyledi. İhtiyara sarılıp vedalaştı. Görevini yerine getirebilmesi için dua ediyordu.</p>
    <p class="calibre2">Mendiç babasının amcasını gördü. Bir robot gibi ona doğru geliyordu. Sıkıntılı bakışlarından bir şeyler olduğunu anladı. Saygıdeğer bir ihtiyarın değil, umutsuz bir adamın bakışlarıydı bunlar. Neden?</p>
    <p class="calibre2">Bakışları kesişti. Mendiç ne yapacağını bilemedi; kaçmalı mı yoksa belli etmeden adama yaklaşmalı mıydı? Belki de adam kendisine bir kâğıt verecek ya da kulağına bir mesaj fısıldayacak-tı. Akrabasına güvenmeye karar verdi.</p>
    <p class="calibre2">Gözlerindeki sıkıntı hissettiği korkunun bir yansımasıydı herhalde, o kadar.</p>
    <p class="calibre2">Addaio'ya, karabinyereye karşı duyduğu korkunun.</p>
    <p class="calibre2">Bedenleri sürtüştü, Mendiç böğründe büyük bir acı hissetti. Çarpıştım, diye düşündü, sonra yaşlı adamın yere yığıldığını gördü, sırtına bir bıçak saplıydı.</p>
    <p class="calibre2">Çevresindeki insanlar koşmaya, çığlık atmaya başladı; o da paniğe kapılıp aynısını yaptı. Birisi babasının amcasını öldürmüştü ama kim?</p>
    <p class="calibre2">Katil diğerleri gibi korkmuş taklidi yaparak insanların arasında koşuşturuyordu. Başarısız olmuştu. Dilsizi öldüreceği yerde hançerini bir ihtiyara saplamıştı. Elinde bıçak taşıyan bir ihtiyara. Bıkmıştı, bir daha denemeyecekti. Kontrat yaptığı adam ona bütün gerçeği anlatmamıştı; gerçek olmadan, neyle karşı karşıya olduğunu bilmeden de çalışamazdı. Ona göre kontrat bozulmuştu. Avansı geri vermeyecekti, bu olay başına yeterince dert açmıştı zaten.</p>
    <p class="calibre2">Marco ölmek üzere olan ihtiyarın yattığı yere geldi. Adamları arkasındaydı.</p>
    <p class="calibre2">Mendiç onları uzaktan görebildi; "kuşlar" da. Karabinyere ortaya çıkmıştı, şimdi onları atlatmak daha kolay olacaktı.</p>
    <p class="calibre2">- Ölmüş mü? diye sordu Pietro.</p>
    <p class="calibre2">Marco boş yere adamın nabzını arıyordu. Adam gözlerini açtı, bir şey söylemek ister gibi bakıp son nefesini verdi.</p>
    <p class="calibre2">Sofia ve Minerva olanları telsizden izlemişler, Marco'nun hızlı adımlarını, adamlara verdiği emirleri, Pietro'nun sorusunu duymuşlardı.</p>
    <p class="calibre2">- Marco, Marco! Ne oldu? diye sordu Minerva heyecanla. Tanrı aşkına bir şeyler söyle!</p>
    <p class="calibre2">- Biri dilsizi öldürmeye çalıştı; kim olduğunu bilmiyoruz, görmedik, ama o anda karşısına çıkan bir ihtiyarı öldürdü. Adamın üzerinde kimlik yok, kim olduğunu bilmiyoruz. Cankurtaran geliyor. Tanrım, ne boktan bir durum!</p>
    <p class="calibre2">- Sakin ol. Oraya gelmemizi ister misin? dedi Sofia.</p>
    <p class="calibre2">- Hayır, gerek yok, bizler merkeze geleceğiz. Peki ya dilsiz? Dilsiz hangi deliğe girdi? diye bağırdı Marco.</p>
    <p class="calibre2">- Onu kaybettik, diyen bir ses duyuldu telsizden. Kaybettik, diye tekrar etti. Kargaşa sırasında sıvıştı.</p>
    <p class="calibre2">- Sizi orospu çocukları! Nasıl kaçırırsınız?</p>
    <p class="calibre2">- Sakin ol Marco, sakin ol... diyordu Giuseppe.</p>
    <p class="calibre2">Minerva ve Sofia, Porta Palazzo'da gerçekleştiğini bildikleri sahneyi endişeyle izliyorlardı. Aylarca Truva atını hazırladıktan sonra, at dört nala kaçmıştı.</p>
    <p class="calibre2">- Arayın! Herkes arasın!</p>
    <p class="calibre2">Mendiç nefes almakta zorlanıyordu. Böğründe bir bıçak yarası vardı. Önce etinin yandığını hissetmişti, ama acı dayanılmaz hale gelmişti artık. En kötüsü, geride kan izleri bırakıyor olmasıydı. Durdu, kendine gelmek için bir kapının karanlığına sığındı. Peşindekileri atlattığını düşünüyordu, ama emin değildi.</p>
    <p class="calibre2">Tek şansı mezarlığa varmaya çalışmaktı. Ama uzaktaydı, havanın kararmasını beklemeliydi. Peki ama nerede bekleyecekti? Nerede?</p>
    <p class="calibre2">Ana, Porta Palatina'da oturduğu çay bahçesine doğru koşan bir grup insan gördü.</p>
    <p class="calibre2">Ortalıkta bir katilin dolaştığını söyleyerek çığlık atıyorlardı. Bir delikanlı dikkatini çekti, o da koşuyordu, yaralı gibiydi, ama bir kapıdan girip yok oldu. insanların geldiği yöne doğru yürüyüp neler olduğunu anlamaya çalıştı. Ama kimse, etrafta bir katil olduğu dışında, tutarlı bir şey söyleyemedi.</p>
    <p class="calibre2">Bakkalbaşı, ihtiyar ölürken Mendiç'in nasıl kaçtığını görmüştü. İhtiyarı kim öldürmüştü? Onlar mı? Ama neden ihtiyarı öldüreceklerdi ki? Olanları anlatmak için Addaio'yu aradı. Peder, Bak-kalbaşı'nı dinledi ve adama bir emir verdi.</p>
    <p class="calibre2">Bakkalbaşı onayladı.</p>
    <p class="calibre2">Ana, iki delikanlı gördü. Kapıdan giren gence benziyorlar, aynı yöne ilerliyorlardı. Garip bir şeyler olduğunu düşündü, hiç duraksamadan peşlerinden gitti. Urfalı iki adam, kendilerine doğru gelen kadının karabinyere olduğunu düşünüp geri çekildiler. Men-diç'i uzaktan gözetleyeceklerdi. Kadını inceleyecekler, gerekirse onu da öldüreceklerdi.</p>
    <p class="calibre2">Dilsiz bir kapı buldu; apartmanın çöp bidonunun bulunduğu küçük bir odaya açılıyordu. Bidonun arkasına, yere oturdu, bayıl-mamaya çalışıyordu. Çok kan kaybediyordu, yarasına tampon yapması gerekiyordu. Üzerindeki ceketi çıkardı, zar zor astarını koparıp yarasını kapatacak bir bandaj elde etti; kuvvetlice bastırarak kanamayı durdurmaya çalıştı. Bitaptı, bu yerde ne kadar saklanabileceğini bilmiyordu. Belki de akşama, biri çöpü çıkarana kadar kalabilirdi. Gözlerinin karardığını hissetti ve bayıldı.</p>
    <p class="calibre2">Yves de Charny ofisine geleli birkaç dakika olmuştu. Endişeli bir ifade vardı yüzünde. Sekreteri odasına girdi.</p>
    <p class="calibre2">- Peder, rahip arkadaşlarınız buradalar; şu her zamankiler; Peder Joseph ve ve Peder David. Daha yeni geldiğinizi, onları kabul edebilecek misiniz, bilmediğimi söyledim.</p>
    <p class="calibre2">- Evet, evet. Gelsinler. Ekselanslarının bugünlük bana ihtiyacı yok, Roma'ya gidiyor; buradaki işler de tamam. İsterseniz, öğleden sonra çalışmayabilirsiniz.</p>
    <p class="calibre2">- Hemen yanımızda, Porta Palazzo'da bir cinayet işlendiğinden haberiniz var mı?</p>
    <p class="calibre2">- Evet radyoda söylüyorlardı. Tanrım, ne kadar çok şiddet var!</p>
    <p class="calibre2">- Ne demezsiniz Peder. Neyse, gitmemin bir mahzuru yoksa, bana çok uygun, kuaföre gidebilirim böylece; yarın kızımın evinde akşam yemeği var.</p>
    <p class="calibre2">- Gidin, içiniz rahat olsun.</p>
    <p class="calibre2">Peder Joseph ve Peder David, Peder Yves'in ofisine girdiler. Üç adam, sekreterin gittiğini teyit edecek kapı gürültüsünü duyana dek bakışarak bekledi.</p>
    <p class="calibre2">- Neler olduğunu duydun mu? diye sordu Peder David.</p>
    <p class="calibre2">- Evet. Adam nerede?</p>
    <p class="calibre2">- Yakınlardaki bir eve sığındı. Merak etme, bizimkiler tetikte. Şimdi içeri girmek akıllıca olmaz. Gazeteci kız tam karşısında.</p>
    <p class="calibre2">-Neden?</p>
    <p class="calibre2">- Rastlantı eseri, çay bahçesinde meşrubat içiyor, seni beklerken vakit öldürüyordu. Buraya gelirse yapmamız gerekecek, diye yanıtladı Peder Joseph.</p>
    <p class="calibre2">- Burada yapmak akıllıca olmaz bence.</p>
    <p class="calibre2">- Kimse yok ki, diye ısrar etti Peder Joseph.</p>
    <p class="calibre2">- Hayır, hiç belli olmaz. Peki ya Doktor Hanım?</p>
    <p class="calibre2">- Karabinyere merkezinden çıksın, her an olabilir. Her şey hazırlandı, diyerek bilgi verdi Peder David.</p>
    <p class="calibre2">- Bazen...</p>
    <p class="calibre2">- Bazen, sen de bizim gibi tereddüt ediyorsun, ama bizler askeriz, emirlere itaat ediyoruz, dedi Joseph.</p>
    <p class="calibre2">- Ama ben bunun gerekli olduğunu düşünmüyorum.</p>
    <p class="calibre2">- İtaat etmekten başka çaremiz yok.</p>
    <p class="calibre2">- Evet ama bu, sonuçta itaat de etsek, kendi adımıza düşünemeyeceğimiz, itirazımızı dile getiremeyeceğimiz anlamına gelmiyor. Bize kendi adımıza düşünmek öğretildi.</p>
    <p class="calibre2">Şans Marco'dan yanaydı. Giuseppe, vericiden "kuşlar"dan birini katedral yakınlarında gördüğünü bildirmişti az önce. Arkadaşının işaret ettiği yöne, bir ölüm kalım meselesi gibiymişçesine koştu. Meydana vardığında adımlarını diğer yayalarmkine uydurdu; insanlar gruplar halinde bir saat önceki olayları konuşuyordu.</p>
    <p class="calibre2">- Neredeler, diye sordu Giuseppe'ye yaklaşarak.</p>
    <p class="calibre2">- Orada, çay bahçesine oturdular, her zamanki iki kişi.</p>
    <p class="calibre2">- Bütün ekiplerin dikkatine, kendinizi belli etmenizi istemiyorum. Pietro, buraya gel; geri kalanlar meydanı kuşatsın, ama bunu uzaktan yapsınlar. Bu "kuşlar" çok zeki; uçmayı bildiklerini kanıtladılar bize.</p>
    <p class="calibre2">Yarım saat sonra "kuşlar" uçmaya başlıyordu. Polisin bir kez daha peşlerinden geldiğini fark etmişlerdi. Önce biri kalktı, dalgın dalgın meydanı aştı, o anda geçmekte olan bir otobüse bindi.</p>
    <p class="calibre2">Diğeri, ters yöne doğru ilerleyip koşmaya başladı. Onu belli etmeden izlemenin yolu yoktu.</p>
    <p class="calibre2">- Ne demek bir kez daha kaybettik? diye bağırdı Marco karşısında, olmayan birine.</p>
    <p class="calibre2">- Bağırma, dedi Giuseppe vericiden, meydanın diğer köşesin-deydi. Herkes sana bakıyor, tek başına konuşuyorsun diye seni deli sanacaklar.</p>
    <p class="calibre2">- Bağırmıyorum! diye bağırdı tekrar Marco. Ne boktan durum? Amatörlere benziyoruz. Dilsizi elimizden kaçırdık, şimdi de akrabası "kuşlar" kaçtı. Tekrar görürsek tutuklayacağız, tekrar kaybetmeyi göze alamayız. Onlar aradığımız örgütün bir parçası. Gördüğüm kadanyla da konuşuyorlar, dilsiz değiller. Öttürüp, bütün bildiklerini anlattırmazsam bana da Marco demesinler.</p>
    <p class="calibre2">Urfalı adamlardan ikisi bulundukları yerde Mendiç'in çıkmasını bekliyorlardı.</p>
    <p class="calibre2">Meydanda karabinyere olduğunu biliyorlardı, ama bu riski göze almak zorundaydılar. Arkadaşları fark edildiklerini anlayınca gitmek zorunda kalmıştı.</p>
    <p class="calibre2">Üç kişilik takviye kuvvetinin adamları da kendilerini yakın takibe almıştı. O anda meydanda kaç polis olduğuna dair tam bir fikir geliştirmişlerdi. Ama ne onların ne de Marco ve adamlarının bildiği bir şey daha vardı: hepsi, çok daha hazırlıklı adamlar tarafından izleniyordu; o kadar ki uzman karabinyere bakışları bile fark etmiyordu onları.</p>
    <p class="calibre2">Hava kararıyordu. Ana Jimenez, Peder Yves'le tekrar şansını denemeye karar verdi. Ofislerin zilini çaldı, ama kimse cevap vermedi. Kapıyı itip içeri girdi.</p>
    <p class="calibre2">Kimse kalmamış, kapıcı henüz kapıyı kilitlememişti. Peder Yves'in ofisine yöneldi, tam varmak üzereyken sesler duydu.</p>
    <p class="calibre2">Konuşan adamın sesini tanıyamadı, ama söylediklerini duyduğunda ses çıkarmamaya, orada olduğunu belli etmemeye karar verdi.</p>
    <p class="calibre2">- Demek yer altından geliyorlar. İzlerini kaybettirdiler demek. Diğerleri? Peki, oraya gidiyoruz. Büyük olasılıkla o da buraya sığınmaya çalışacaktır, en güvenli yer burası.</p>
    <p class="calibre2">Peder Joseph cep telefonunu kapattı.</p>
    <p class="calibre2">- Karabinyere, nerede olduklarını bilmiyor. Addaio'nun iki adamını kaybetmişler, Mendiç de hâlâ o binada saklanıyor. Hâlâ çok fazla insan var etrafta. Her an çıkabilir bence. Saklandığı yer fazla güvenli değil.</p>
    <p class="calibre2">- Marco Valoni nerede? diye sordu Peder David.</p>
    <p class="calibre2">- Operasyon kontrolünden çıktığı için çok sinirliymiş, diye yanıtladı Peder Joseph.</p>
    <p class="calibre2">- Gerçeğe düşündüğünden daha yakın, diye araya girdi Peder Yves.</p>
    <p class="calibre2">- Hayır, değil, diye iddia etti David denen dinadamı. Hiçbir şey bilmiyor; tek iyi fikri: bir örgüte ait olduğunu düşündüğü için, Mendiç'i yem olarak kullanmak. Ama cemaatle ilgili, hele hele bizimle ilgili hiçbir şey bilmiyor.</p>
    <p class="calibre2">- Hiç kendini aldatma, diye diretti Peder Yves. Tehlikeli bir şekilde cemaate yaklaşıyor. Bir kere, Sindone'yle bağlantılı fazlasıyla Urfalı olduğunun farkına vardılar. Doktor Galloni, hedefi on ikiden vurdu; dün, Kaçakçılık Masası ekibine, Urfa'nın geçmişinin katedralde olanlarla bir bağlantısı olduğu sonucuna vardığım anlattı. Bilişimci kız hariç kimse ona kulak asmadı, ama Valoni zekidir; her an olayı doktor kadın kadar açık görebilir. Böyle bir kadının...çok üzücü.</p>
    <p class="calibre2">- Neyse, diye sözlerini kesti Peder Joseph. Bizi yer altında bekliyorlar. Dua edelim de Turgut ile yeğeni içeride olsunlar. Bizimkiler mezarlığa varmış bile.</p>
    <p class="calibre2">- Bizimkiler, her zaman olduğu gibi, her yerdeler zaten, diye altını çizdi Peder Yves.</p>
    <p class="calibre2">Adamlar kapıya doğru yöneldiler. Ana, bir dolabın arkasına saklandı. Korkuyordu.</p>
    <p class="calibre2">Artık Peder Yves'in sıradan bir rahip olmadığını biliyordu. Tapınakçı mıydı yoksa başka bir örgütün üyesi mi? Ya yanındaki adamlar? Seslerinden genç oldukları anlaşılıyordu.</p>
    <p class="calibre2">Çıktıklarını görünce nefesini tuttu. Orada olduğunu fark etmemiş gibi görünüyorlardı; antreyi koşar adım aşmışlardı. Nefesini tutarak bekledi, sonra filmlerde gördüğü gibi duvarlara sürtüne-rek peşlerinden gitti.</p>
    <p class="calibre2">Küçük bir kapıdan geçerek katedral kapıcısının odasına yöneldiler. Peder Yves kapıyı vurdu, cevap alamadı. Birkaç saniye sonra, yanındaki genç adamlardan biri bir maymuncuk çıkararak açtı kapıyı.</p>
    <p class="calibre2">Ana, dehşet ve şaşkınlık içinde olanları izliyordu. Bir kez daha duvara yapışarak kapıcının evinin girişine doğru ilerledi. Hiçbir ses duymadı, içeri girmeye karar verdi. Yakalanmamak için dua etti; yakalanırsa öne süreceği bahaneleri geçirmeye başladı kafasından.</p>
  </div>
  <div class="calibre1"></div>
</body>
</html>