<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">9</span></h1>
  </div>
  <div class="s1">
    <p class="calibre2">-Hosar! Hosar!</p>
    <p class="calibre2">Genç adam, koşarak Hosar'ın dinlendiği odaya girdi. Güneş, ufukta henüz belirmişti; Hosar yorgundu, uyukluyordu. Gözlerini açmakta zorlandı. Açmayı başardığında karşısında yeğeni İzaz'ın sırım gibi bedeni vardı.</p>
    <p class="calibre2">Hosar, İzaz'a yazıcılık mesleğini öğretiyordu. Birlikte çok zaman geçiliyorlardı. Bir de gence Yunanca, Latince, matematik, retorik ve felsefe dersleri veren Marcius isimli bir filozof vardı.</p>
    <p class="calibre2">- Bir kervan geliyor, tacirlerden biri saraya mesaj yollayıp seni sormuş. Yanında İsa'nın arkadaşı Taddeus varmış, sana Thomas'dan haber getirmişler.</p>
    <p class="calibre2">Hosar, gülümseyerek kalktı, aceleyle yıkanırken İzaz'a sorular soruyordu:</p>
    <p class="calibre2">- Taddeus'un Edessa'ya geldiğinden emin misin? Karıştırmış olma sakın?</p>
    <p class="calibre2">- Kraliçe beni, seni bulmam için yolladı; söylemem gerekenleri de bana o söyledi.</p>
    <p class="calibre2">- Ah İzaz! Bu kadar büyük bir mutluluk olabilir mi? Taddeus İsa'nın yandaşlarından biriydi. Thomas ise... Kurtancımız, Tho-mas'a güvenirdi; onun en yakın müritlerinden, seçilmiş on iki tanesinden biriydi. Taddeus Kudüs'ten haberler getiriyordur; Pet-rus'tan, Yuhanna'dan...</p>
    <p class="calibre2">Hosar çabucak giyindi. Kervanın, uzun bir yolculuğun ardından dinlenmekte olduğu yere varmak için can atıyordu. Taddeus'la tanışması için genç yeğeni İzaz'ı beraberinde götürecekti.</p>
    <p class="calibre2">Hosar'ın mütevazı evinden çıktılar. Hosar, Kudüs'ten döndüğünde tüm varlığını, evini ve eşyalannı satmış, kazancını şehrin muhtaçlarına dağıtmış, hem küçük hem de son derece basit bir eve yerleşmişti. Evde döşekten başka bir masa, birkaç sandalye ve parşömenler vardı sadece. Hem okumak hem de yazmak için kullandığı yüzlerce rulo.</p>
    <p class="calibre2">Hosar ve izaz, Edessa sokaklarından aceleyle geçip şehrin sınırına vardılar.</p>
    <p class="calibre2">Kervansaray oradaydı, sabahın bu saatlerinde tacirler şehre gitmek üzere mallarını hazırlıyor, bir sürü köle, sırtlarında bohçalarla bir oraya bir buraya koşuşturup hayvanlara yiyecek ve su veriyor, etrafta yanan ateşleri körüklüyordu.</p>
    <p class="calibre2">- Hosar!</p>
    <p class="calibre2">Kral muhafızlarının liderinin pes sesiyle arkasına döndü. Marvuz, birkaç askerle az ötede duruyordu.</p>
    <p class="calibre2">- Sana ve Kudüs'ten gelen Taddeus'a saraya kadar eşlik etmem için yolladı kral beni.</p>
    <p class="calibre2">- Teşekkürler Marvuz. Sen orada bekle, ben adamı bulayım; sonra bize eşlik edersin.</p>
    <p class="calibre2">- Ben soruşturdum; birlikte geldiği tacirin cadın şu fırtına grisi renginde, büyük olan. Ben de oraya gidiyordum.</p>
    <p class="calibre2">- Sen bekle, Marvuz, bekle; arkadaşıma rahat rahat sarılmak istiyorum.</p>
    <p class="calibre2">Asker adamlarına işaret etti; Hosar tacirin çadırına doğru ilerlerken, onlar da beklemeye koyuldu. Amcasının İsa'nın bir müridiyle karşılaşmanın heyecanıyla dolu olduğunun farkında olan İzaz, adamı iki adım geriden takip ediyordu. Amcası havarilerden çok söz etmişti: Yol Gösterici'nin gözdesi Yuhanna'dan; ihanetine rağmen İsa'nın, güvendiği Petrus'tan; Markos ve Luka'dan, Matta ve Tho-mas'tan, ve adlarını güçbela anımsadığı daha pek çoğundan.</p>
    <p class="calibre2">Hosar titreyerek çadınn girişine yaklaştı. Tam o sırada içeriden uzun boylu, sevecen yüzlü bir adam çıkıyordu; Kudüs'ün zengin tacirleri gibi giyinmişti.</p>
    <p class="calibre2">- Sen Hosar mısın?</p>
    <p class="calibre2">- Evet.</p>
    <p class="calibre2">- İçeri gir. Taddeus seni bekliyor.</p>
    <p class="calibre2">Hosar çadıra girdi; Taddeus oradaydı, mindere oturmuş, parşömene bir şeyler yazıyordu. İki adam bakışıp, bu karşılaşmadan duydukları memnuniyetle gülümsediler. Taddeus yerinden kalkıp Hosar'a sarıldı.</p>
    <p class="calibre2">- Dostum, seni bulduğuma çok sevindim, dedi Taddeus.</p>
    <p class="calibre2">- Seni tekrar göreceğim hiç aklıma gelmezdi. Beni çok mutlu ettin; sizi o kadar çok anıyorum ki! Sizleri düşünmekle Yol Gös-terici'ye daha yakın olduğumu hissediyorum.</p>
    <p class="calibre2">- O seni severdi Hosar; sana güvenirdi. Kalbinin iyilikle dolu olduğunu, gittiğin, bulunduğun her yere onun sözlerini taşıyacağını bilirdi.</p>
    <p class="calibre2">- Öyle de yaptım Taddeus; Yol Gösterici'nin sözlerini gerektiği gibi aktaramamaktan korkarak da olsa, öyle yaptım.</p>
    <p class="calibre2">Bu sırada içeri tacir girdi.</p>
    <p class="calibre2">- Taddeus, seni, rahatça konuşabilmeniz için arkadaşınla baş başa bırakacağım. Hizmetkârlarım size hurma, peynir ve soğuk su getirecek, bir şeye ihtiyacınız olmadığı sürece de sizi rahatsız etmeyecekler. Benim şehre gitmem gerekiyor, mallarım orada beni bekliyor. Akşamüstü dönerim.</p>
    <p class="calibre2">- Hosar, dedi Tadeus. Bu temiz yürekli tacirin adı Yeşu, Kudüs'ten onun koruması altında geldim. İyi bir adam. isa'yı dinlemeye gelir, Yol Gösterici'nin onu reddedeceğinden korkarak gizlenirdi. Ama her şeyi gören İsa bir gün ona yaklaşmasını söyledi. Sözleri, henüz yeni dul kalmış Yeşu'nun ruhuna merhem oldu. Bize çok yardımı dokunmuş iyi bir dosttur; kervanları sayesinde iletişim kuruyoruz, Yol Gösterici'nin sözlerini dört bir yana taşımamıza yardım eder.</p>
    <p class="calibre2">- Hoş geldin Yeşu, diye yanıtladı Hosar. Burada dostlar arasm-dasın; sana yardım edebileceğimiz bir konu varsa söyle.</p>
    <p class="calibre2">- Teşekkür ederim dostum, hiçbir şeye ihtiyacım yok ama teklifine minnettarım. Yol Gösterici'nin yandaşı olduğunu biliyorum, Taddeus da Thomas da sana büyük hürmet duyuyorlar. Şimdi şehre gidip günbatımında döneceğim. Bu kavuşmanın tadını çıkarın, konuşacak pek çok şeyiniz olmalı.</p>
    <p class="calibre2">Yeşu çadırdan çıkarken gece gibi kara bir adam, içinde hurma ve meyve olan bir tabak ile bir sürahi su getirdi. Girdiği gibi sessizce çıktı.</p>
    <p class="calibre2">İzaz olanları sessizce izliyor, kendini belli etme cesaretini gösteremiyordu.</p>
    <p class="calibre2">Amcasının kendisini unuttuğunu düşünüyordu ki Taddeus gülümseyerek yaklaşmasını işaret etti.</p>
    <p class="calibre2">- Bu delikanlı kim?</p>
    <p class="calibre2">- Yeğenim İzaz. Ona eski mesleğim yazıcılığı öğretiyorum, belki bir gün saraydaki eski işimi devralır. İyi çocuktur, İsa'nın öğretilerinin takipçisidir.</p>
    <p class="calibre2">Tam o sırada çadıra Marvuz girdi.</p>
    <p class="calibre2">- Hosar, rahatsız ettiğim için affet, ama Abgar saraydan bir hizmetkâr yollamış, senden ve Kudüs'ten gelen bu adamdan haber almaya can atıyormuş.</p>
    <p class="calibre2">- Haklısın Marvuz, buluşmanın heyecanıyla kralın bizden haber beklediğini unutmuşum. Seni tanımak ve saygılarını sunmak isteyecektir Taddeus; şunu bilmen gerekir: Abgar pagan âdetlerini bıraktı, tek Tann'ya, Efendimizin Babasına inanıyor. Kraliçe ve saray ahalisi de İsa'nın dinine inanıyor. Basit, gösterişsiz bir tapınak inşa ettik, orada toplanıp Tanrı Babamızdan merhamet diliyor, İsa'nın öğretileri hakkında konuşuyoruz. Duyduklarımdan aklımda ne kaldıysa hepsini kâğıda döktüm, ama madem buradasın bize Yol Gösterici'nin öğretilerinden söz edebilir, İsa'nın nasıl biri olduğunu ve bizi kurtarmak için ölmeye nasıl karar verdiğini benden daha iyi açıklayabilirsin.</p>
    <p class="calibre2">- Kralı görmeye gidelim, diyerek onu onayladı Taddeus. Haberleri yolda anlatırsın. Tacirlerin Kudüs'e getirdiği haberlere göre Abgar, İsa'nın kefenine dokunup ölümcül hastalığını yenmiş. Bana, Kurtarıcı'nın bu mucizesini anlatmanı, imanın bu şehre nasıl kök saldığından söz etmeni istiyorum.</p>
    <p class="calibre2">Abgar sabırsızlanıyor, yanında duran kraliçe, onu sakinleştirmeye çalışıyordu.</p>
    <p class="calibre2">Hosar ile Taddeus gecikmişti. Güneş Edessa'yı kavurmaya başlamıştı bile, ama hâlâ gelmemişlerdi. İsa'nın havarisini dinlemek, Kurtarıcı hakkında daha fazla bilgi sahibi olmak için yanıp tutuşuyordu. Temelli ya da en azından, herkesin İsa'nın hikâyelerini -Hosar'ın anlattıkları dışındakileri- bir de onun ağzından duymasına yetecek kadar uzun bir süre kalmasını isteyecekti havariden.</p>
    <p class="calibre2">Kendisi, bu gönençli şehrin kralı Abgar, Yol Gösterici'nin söylediği kimi şeyleri anlamakta zorlansa da hepsini kabulleniyordu; öldükten sonra kendisini iyileştiren adama inancı bu derece güçlüydü.</p>
    <p class="calibre2">Ezelden beri inandıkları tanrıların yerine, oğlunu çarmıha gerilmek üzere yeryüzüne yollamış görüntüsüz bir Tanrı koyma kararını şehirdeki herkesin paylaşmadığını biliyordu.</p>
    <p class="calibre2">Bu öyle bir oğuldu ki, kendisini beklediğini bildiği ezaya rağmen düşmanların affedilmesi gerektiğini söylemiş; fakirlerin, göklerin melekûtuna zenginlerden daha kolay gireceğine dair söz vermişti.</p>
    <p class="calibre2">Tebaasından pek çok insan evlerinde atadan kalma tanrılara tapınıyor, dağdaki mağaralara gidip Ay Tanrısı'nın heykelleri önünde kurban kesiyordu.</p>
    <p class="calibre2">Kendisi, Abgar, buna izin veriyordu; insanlara tanrı dayatmanın imkânsız olduğunu, Hosar'ın da dediği gibi, inanmayanların Tanrı'nın birliğine ancak zamanla ikna olacaklarını biliyordu.</p>
    <p class="calibre2">Tebaası İsa'nın ilahîliğine inanmıyor değildi, ama onu diğer tanrılar gibi bir tann olarak görüyor, böyle kabulleniyor, dedelerinin tanrılarından vazgeçmiyorlardı.</p>
    <p class="calibre2">Hosar, Taddeus'a, Yol Gösterici'nin bedenini saran bezi alma ihtiyacına nasıl kapıldığını anlatıyordu. Arkadaşlarının buna dokunmayacağını, Yahudi Yasası'na göre Kefen'in murdar bir nesne olduğunu biliyordu. Kefen'in yokluğunu fark etmemişlerdi; daha doğrusu, bir mucize gerçekleştirdiği ve Abgar kralını sağlığına kavuşturduğu haberini alana dek unutmuşlardı bu keten parçasını.</p>
    <p class="calibre2">İsa'nın mucizelerine alışık olmalarına rağmen hem şaşırmış hem de hayranlık duymuşlardı.</p>
    <p class="calibre2">Taddeus arkadaşına ziyaretinin sebebini açıkladı.</p>
    <p class="calibre2">- Thomas seni hep şefkatle anıyor; senin Yol Gösterici'ye Edessa'ya gelip kralını iyileştirmesi için ettiğin ısrarları ve İsa'nın, yandaşlarından birini göndermek üzere verdiği sözü hatırlıyor. Bu yüzden de, Kefen'in Abgar'ı iyileştirdiğini ve senin Kurtarıcı'nın öğretilerini yaydığını duyunca, sana yardım etmem için beni gönderdi. Sen ne kadar uygun bulursan o kadar kalıp temiz yürekli insanlara İsa'nın sözlerini vaaz etmene destek olacağım. Ama gitmek zorunda olacağım bir an gelecek; çünkü Ger-çek'i öğretmemiz gereken pek çok şehir, pek çok insan var daha.</p>
    <p class="calibre2">- Kefen'i görmek ister misin? diye sordu Hosar.</p>
    <p class="calibre2">Taddeus duraksadı. O bir Yahudi'ydi, yasa da yasaydı; bu, aynı zamanda Kurtarıcı'nın da yasasıydı. Ama İsa'nın gücü, Arimatealı Yusuf tarafından getirilen, bedenini sardıkları o keten parçasına işlemişti sanki. Ne söyleyeceğini, ne yapacağını bilemiyordu. Düşünmekten bile âcizdi neredeyse.</p>
    <p class="calibre2">Hosar dostunun kapıldığı ikilemin bilincindeydi, arkadaşça kolunu sıktı.</p>
    <p class="calibre2">- Dert etme Taddeus, yasalarınızı biliyor, saygı duyuyorum. Ama o Kefen, bu eski şehrin sakinleri için, dokunmamamız gereken murdar bir nesne değil. Görmek zorunda değilsin; Abgar'ın, onu saklamak için Edessa'nın en iyi zanaatkarına bir mahfaza yaptırttığını ve bu mahfazanın emin bir yerde, kralın kişisel muhafızı tarafından korunduğunu bilmen yeter. Bu kumaş mucizeler yaratıyor, Abgar'ı ve kendisine inançla yaklaşan daha pek çok insanı iyileştirdi. Şunu bilmen gerek: kan ve ter, İsa'nın yüzünü ve bedeninin izini çıkarmış kumaşın üzerine. Doğru söylüyorum dostum; Kefen'e baktığımda Yol Göstericimizi görüyor, Romalıların ona çektirdiği ezayı düşünüp acı çekiyorum.</p>
    <p class="calibre2">- Bir ara bana Kefen'i göstermeni isteyeceğim, ama doğru zamanı kalbimde aramalıyım; çünkü bunu yapmak, yasayı ihlal etmek demek.</p>
    <p class="calibre2">Saraya vardıklarında Abgar onları sevgiyle karşıladı. Kraliçe yanında duruyor, isa'nın bir arkadaşını tanımanın heyecanını gizleyemiyordu.</p>
    <p class="calibre2">- Hoş geldin isa'nın dostu. Şehrimizde istediğin kadar kalabilirsin; misafirimizsin, hiçbir şeyin eksik olmayacak. Tek dileğimiz, bize Kurtarıcı'dan bahsetmen, onun sözlerini, yaptıklarını hatırlatman; ben de, eğer izin verirsen, yazıcılarımdan söylediklerine kulak vermelerini, parşömenlerde saklamak üzere bunları kayda geçirmelerini isteyeceğim. Böylelikle hem benim şehrim-deki, hem de diğer şehirlerdeki insanlar Yol Gösterici'nin hayatından ve öğretilerinden haberdar olur.</p>
    <p class="calibre2">Taddeus, Abgar'ın Edessa'da kalma davetini kabul etti; bütün gün ve gecenin büyük bir bölümünde Hosar'la beraber, krala ve saray erkânına İsa'nın mucizelerini anlattı.</p>
    <p class="calibre2">Hosar'ın kaldığı yerin yakınında, içinde bir döşek olan küçük bir odadan başka bir şey kabul etmedi; Hosar'ın Kudüs dönüşü yaptığı gibi, kendisine yardım etmek üzere köle verilmesini de reddetti. Kralla bir olup, yazıcının Hosar olmasına ve Isa hakkında tüm hatırladıklarını onun kayda geçirmesine karar verdiler.</p>
  </div>
  <div class="calibre1"></div>
</body>
</html>