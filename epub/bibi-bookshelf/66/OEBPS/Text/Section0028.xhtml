<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">28</span></h1>
  </div>
  <div class="s1">
    <p class="calibre2">Sofia, D'Alaqua'nın locasına girdiğinde şaşkınlığını gizleyemedi. Adam, operaya götürecek arabayı otele yollayıp onu aldırtmıştı. Tiyatro müdürünün yardımcısı da Umberto D'Alaqua'mn locasına kadar eşlik etmek üzere onu kapıda bekliyordu.</p>
    <p class="calibre2">Locada Kardinal Visier, Doktor Bolard, kim olduklarını hemen anladığı üç adam, Agnelli ailesinin bir üyesi ve eşi, iki banker, belediye başkanı Torriani ile karısı vardı.</p>
    <p class="calibre2">D'Alaqua ayağa kalktı, şefkatle elini sıkarak karşıladı kadını. Kardinal Visier hafif bir gülümsemeyle selamladı.</p>
    <p class="calibre2">D'Alaqua Sofia'yı başkan, karısı ve Doktor Bolard'ın yanına oturttu. Kendisi kardinalin yanında oturuyordu.</p>
    <p class="calibre2">Erkeklerin gözucuyla kendisine baktıklarını hissetti. Kardinal, Bolard ve D'Alaqua hariç hepsi bakıyordu. O gece güzelliğinin üzerinde olduğunu biliyordu, özenle hazırlanmıştı.</p>
    <p class="calibre2">Akşamüzeri kuaföre gitmiş, Armani'ye geri dönmüştü. Bu kez, tasarımcının pek sık kullanmadığı bir renk olan kırmızı, şık bir pantolon-ceket takım satın almıştı.</p>
    <p class="calibre2">Dikkat çekiciydi, muhteşemdi; Marco ve Giuseppe öyle demişlerdi.</p>
    <p class="calibre2">Ceketin derin bir dekoltesi vardı. Belediye başkanı gözlerini bu dikkat çekici noktaya çevirmekten alamıyordu kendini.</p>
    <p class="calibre2">Marco, D'Alaqua'nın bir araba göndermesine, Sofia'yı gelip bizzat almamasına şaşırmıştı. Sofia ise, D'Alaqua'nın bu hareketiyle ne demek istediğini anlamıştı: kendisiyle kişisel olarak ilgilenmiyordu, diğer konuklardan bir farkı yoktu.</p>
    <p class="calibre2">Adam yüksek engeller koyuyordu aralarına. Bunu kibarca yapıyor, ama yine de kuşkuya yer bırakmıyordu.</p>
    <p class="calibre2">Perde arasında D'Alaqua'nın özel salonuna çıktılar. Sofia'nın, makyajı ve ruju bozulmasın diye tadma bakmadığı kanepeler ve şampanyalar ikram edildi.</p>
    <p class="calibre2">- Opera sever misiniz Doktor Hanım?</p>
    <p class="calibre2">Kardinal Visier bir yandan soru soruyor, bir yandan da kadını inceliyordu.</p>
    <p class="calibre2">- Evet, Kardinal Hazretleri. Pavarotti bu gece harikaydı.</p>
    <p class="calibre2">- Gerçekten de öyle. Ama yine de La Boheme en iyi yorumladığı opera değil.</p>
    <p class="calibre2">Guido Bononu salona girip neşeyle D'Alaqua'nın konuklanın selamladı.</p>
    <p class="calibre2">- Sofia, ne kadar güzelsiniz! Sizi bir gün önce bile görsem, güzelliğiniz beni hep şaşırtıyor. Üniversitede öğrencimken de aynı şey olurdu, şimdi de oluyor. Sizinle tanışmak için sabırsızlanan arkadaşlarımın bir listesini yaptım, bir de birkaç kıskanç eşin. Kocalarının dürbünleri Pavarotti'den çok size dönüktü çünkü. Siz diğer kadınların sinirlenmesine yol açan kadınlardansınız.</p>
    <p class="calibre2">Sofia kızardı. Bonomi'nin iltifatlarını yersiz bulmuştu. Laubali davranmasından rahatsız oluyordu. Öfkeli ve ciddi bakışlarla baktı adama. Bonomi, Sofia'nın yeşil gözleriyle neyi ifade etmek istediğini anladı.</p>
    <p class="calibre2">- Neyse, hepinizi yemeğe bekliyorum. Ekselansları, Doktor Hanım, başkan...</p>
    <p class="calibre2">D'Alaqua Sofia'nın rahatsızlığını fark etmişti, yanına geldi.</p>
    <p class="calibre2">- Guido böyledir, hep böyle olmuştur. Harika bir insandır, uzman bir Ortaçağcıdır ama kişiliği... fazla tantanalıdır diyelim. Kızmayın.</p>
    <p class="calibre2">- Ona değil, kendime kızıyorum. Burada ne işim var, diye merak ediyorum. Burası bana göre bir yer değil. Bir mahzuru yoksa gösteriden sonra otele döneceğim.</p>
    <p class="calibre2">- Hayır, gitmeyin. Kalın ve size olan hayranlığını ifade etmeyi beceremeyen şu yaşlı profesörünüzü bağışlayın.</p>
    <p class="calibre2">- Üzgünüm, gitmeyi yeğlerim. Aslında Bonomi'nin evindeki yemeğe gelmem anlamsız olur. Ben onun öğrencisiydim, o kadar. Bonomi'nin opera davetine de kaptırmamalıydım kendimi. Locanızda, konuklarınız, arkadaşlarınız arasında yer işgal ediyorum, varlığımı dayatıyorum. Buraya ait değilim, size verdiğim rahatsızlıktan dolayı özür dilerim.</p>
    <p class="calibre2">- Sizi temin ederim ki bana hiçbir rahatsızlık vermediniz.</p>
    <p class="calibre2">Zil, ikinci yarının başlayacağını haber verdi, beraberce locaya döndüler.</p>
    <p class="calibre2">Sofia, D'Alaqua'nın belli etmeden onu izlediğini fark etti. İçinden koşarak oradan çıkmak geliyordu, ama yapmayacaktı. Rezil olmak, küçük bir kız gibi davranmak istemiyordu. Sonuna kadar dayanacak, vedalaşacak, bir daha da D'Alaqua'nın karşısına çıkmayacaktı. Bu adamın Sindone'yle hiçbir ilgisi yoktu. Marco nüfuzlu adamlara istediği kadar güvenmesin, yangınların ya da katedrale yapılan soygun girişimlerinin ardında onlann olduğuna inanmıyordu; saçma bir fikirdi bu, şefine de aynen böyle iletecekti.</p>
    <p class="calibre2">Gösteri bittiğinde bütün tiyatro ayağa kalkıp Pavarotti'yi alkışladı. Sofia bunu fırsat bilip belediye başkanı, eşi, Agnelli çifti ve bankerlerle vedalaştı. Son olarak Kardinal Visier'ye yaklaştı.</p>
    <p class="calibre2">- İyi geceler Kardinal Hazretleri.</p>
    <p class="calibre2">- Gidiyor musunuz?</p>
    <p class="calibre2">- Evet.</p>
    <p class="calibre2">Visier şaşırmıştı; gözleriyle D'Alaqua'yı aradı. Bolard'la sopranonun sesi ve Pavarotti'nin yorumladığı aryaların kusursuzluğu üzerine hararetli bir sohbete dalmıştı.</p>
    <p class="calibre2">- Doktor Hanım, bizimle yemeğe gelmenizi çok isterdim, dedi kardinal, Sofia'ya.</p>
    <p class="calibre2">- Kardinal Hazretleri, huzursuzluğumu en iyi siz anlarsınız. Gitmeyi yeğliyorum. Kimseyi rahatsız etmek istemiyorum.</p>
    <p class="calibre2">- Peki, madem ikna olmayacaksınız... sizi tekrar görebilmeyi ümit ediyorum. Modern kazı yöntemleri hakkındaki değerlendirmelerinizi çok yenilikçi buldum. Kendimi bütünüyle Kilise'ye adamadan önce ben de arkeoloji tahsili görmüştüm.</p>
    <p class="calibre2">D'Alaqua araya girdi.</p>
    <p class="calibre2">- Arabalar bizi bekliyor...</p>
    <p class="calibre2">- Doktor Hanım bize eşlik etmeyecekmiş, diye açıkladı Visier.</p>
    <p class="calibre2">- Üzgünüm. Bizimle gelmeniz hoşuma giderdi, ama kalmamayı tercih ediyorsanız, geldiğiniz araba sizi otelinize geri götürür.</p>
    <p class="calibre2">- Teşekkürler, ama biraz yürümeyi tercih ederim. Otel fazla uzak değil.</p>
    <p class="calibre2">- Bağışlayın Doktor Hanım, diyerek söze girdi kardinal. Ama tek başınıza gitmeniz ihtiyatsızlık olur. Torino karmaşık bir şehir, götürülmeyi kabul ederseniz içim daha rahat eder.</p>
    <p class="calibre2">Sofia, tek başına dönmekte ısrar ederek inatçı ya da huysuz biri olduğunu düşünmelerine yol açmamak için kabul etmeye karar verdi.</p>
    <p class="calibre2">- Peki. Size teşekkür ederim.</p>
    <p class="calibre2">- Teşekkür etmeyin. Siz, ahlakî değerlere sahip, sağlam bir insansınız. Sizi yıkmalanna izin vermeyin. Güzelliğiniz, ondan yararlanmak istemediğiniz için, avantajdan çok sorun oluyor sanınm.</p>
    <p class="calibre2">Kardinalin sözleri Sofia'yı rahatlattı. D'Alaqua kadına arabaya kadar eşlik etti.</p>
    <p class="calibre2">- Doktor Hanım, geldiğinize sevindim.</p>
    <p class="calibre2">- Teşekkürler.</p>
    <p class="calibre2">- Torino'da birkaç gün kalacak mısınız?</p>
    <p class="calibre2">- Evet. Önümüzdeki on beş gün boyunca Torino'da olacağım büyük olasılıkla.</p>
    <p class="calibre2">- Sizi arayacağım. Vaktiniz olursa, birlikte öğle yemeği yemek isterim.</p>
    <p class="calibre2">Sofia ne cevap vereceğim bilemedi. D'Alaqua arabanın kapısını kapatıp şoföre kadını otele götürmesi için talimat verirken, belirsiz bir "olur" çıktı ağzından.</p>
    <p class="calibre2">Sofia'nın bilmediği bir şey vardı: Guido Bonomi, Kardinal Visier tarafından sert bir şekilde azarlanacaktı.</p>
    <p class="calibre2">- Profesör Bonomi. Doktor Galloni'ye ve çevresindeki herkese saygısızca davrandınız. Kilise'ye olan katkılarınız inkâr edilemez. Önemli bir Ortaçağ dinî eserler uzmanı olarak yaptıklarınıza hepimiz müteşekkiriz. Ama bu size hayta gibi davranma hakkını vermiyor.</p>
    <p class="calibre2">D'Alaqua, kardinalin paylamasına hayretle tanık oldu.</p>
    <p class="calibre2">- Paul, Doktor Hanım'm seni bu kadar etkilediğini tahmin etmemiştim.</p>
    <p class="calibre2">- Bonomi'nin tutumu ölçüyü çok aştı bence. Edepsizce davrandı, hiç gerek yokken Doktor Hanım'ı gücendirdi. Bonomi'nin sanatsal yeteneği nasıl oluyor da hayatının diğer alanlarında kendisine eşlik etmiyor diye soruyorum bazen kendime. Galloni bence çok dürüst bir insan; zeki, kültürlü, kardinal olmasaydım sevdalanabileceğim bir kadın; eğer bugün olduğumuz gibi olmasaydım.</p>
    <p class="calibre2">- İçtenliğin çok şaşırtıcı.</p>
    <p class="calibre2">- Umberto, bekârlığın zor bir seçenek olduğunu sen de biliyorsun; zor olduğu kadar da gerekli. Ben buna uydum. Tanrı biliyor ya, kurallara uydum. Ama bu, zeki ve güzel bir kadın görürsem onun değerini bilemeyeceğim anlamına gelmiyor.</p>
    <p class="calibre2">Tersini söylesem, ikiyüzlülük olurdu. Gözlerimiz var, görüyoruz. Bernini'nin bir heykeline nasıl hayran oluyorsak, Fidias'ın mermerleri bizi nasıl duygulandmyorsa, bir Etrüsk mezar taşının sertliği bizi nasıl ürpertiyorsa, insanların değerini takdir etmeyi de biliyoruz. Doktor Galloni'nin güzelliğini ve kıymetini görmezden gelerek zekâmıza haksızlık etmeyelim. Gönlünü almak için bir şeyler yapacaksın herhalde.</p>
    <p class="calibre2">- Evet. Öğle yemeğine davet etmek üzere arayacağım. Daha fazlasını yapamam.</p>
    <p class="calibre2">- Biliyorum. Daha fazlasını yapamayız.</p>
    <p class="calibre2">-Sofia...</p>
    <p class="calibre2">Sofia arabadan inerken Ana Jimenez otele girmek üzereydi.</p>
    <p class="calibre2">- Vay canına! Ne kadar güzelsiniz. Bir partiden mi geliyorsunuz?</p>
    <p class="calibre2">- Bir karabasandan geliyorum. Ya siz? Nasıl gidiyor her şey?</p>
    <p class="calibre2">- Şöyle böyle; düşündüğümden daha zormuş, ama pes etmeyeceğim.</p>
    <p class="calibre2">- İyi yapıyorsunuz.</p>
    <p class="calibre2">- Yemek yediniz mi?</p>
    <p class="calibre2">- Hayır, ama Marco'yu odasından arayacağım; yemek yemediy-se otelin lokantasına inmesini söyleyeceğim.</p>
    <p class="calibre2">- Size katılmamın bir mahzuru var mı?</p>
    <p class="calibre2">- Benim için yok, şefimi bilemem. Bir dakika bekleyin, hemen söylerim.</p>
    <p class="calibre2">Sofia resepsiyondan elinde bir mesajla döndü.</p>
    <p class="calibre2">- Giuseppe'yle Torino karabinyere komutanının evine yemeğe gitmiş.</p>
    <p class="calibre2">- Baş başa yiyelim o zaman. Ben davet ediyorum.</p>
    <p class="calibre2">- Hayır, ben davet ediyorum.</p>
    <p class="calibre2">Yemeğin yanında bir şişe Barolo isteyip, gözucuyla birbirlerini incelediler.</p>
    <p class="calibre2">- Sofia, Sindone'nin tarihinde karmaşık bir dönem var.</p>
    <p class="calibre2">- Sadece bir tane mi? Bence bütün dönemler karmaşık. Edes-sa'da ortaya çıkması, Konstantinopolis'te yok olması...</p>
    <p class="calibre2">- Okuduğum kadarıyla, Edessa'da çok köklü ve nüfuzlu bir Hıristiyan cemaati varmış; o kadar ki Edessa emiri, Hıristiyanlar Kefen'i vermek istemedikleri için Bizans ordularıyla savaşmak zorunda kalmış.</p>
    <p class="calibre2">- Evet, doğru. 944 yılında Mandilion, o zamanlar Edessa'ya hâkim olan Müslümanlara karşı savaşan Bizanslıların eline geçti. Bizans İmparatoru Romanos Lekapenos Mandilion'u istiyordu. Bu, Yunanlıların Kefen'e verdiği isimdi. Onun sayesinde Tanrı'nın koruması altında olacağına, kefenin onu yenilmez kılacağına, koruyacağına inanıyordu. En iyi generalinin komutasında bir ordu yollayıp Edessa emirine bir anlaşma önerdi: Kefen'i verirse, ordu hiç zarar vermeden çekilecek, Mandilion için cömert bir ödeme yapılacak, iki yüz Müslüman esir de serbest bırakılacaktı. Ancak Edessa'nın Hıristiyan cemaati Mandilion'u emire vermeyi reddetti, o da Müslüman olmasına rağmen, Kefen'in büyülü olmasından çekinerek savaşma karan aldı. Bizanslılar galip geldiler ve 16 ağustos 944'te Mandilion Bizans'a götürüldü. Bizans dinî geleneğine göre o gün hâlâ anma törenleri düzenlenir. Vatikan arşivlerinde, Diyakoz Gregorios'un kumaş eline geçtiğinde verdiği söylevin metni vardır. İmparator, Kefen'in Blahernai Kilisesi'nde saklanmasını buyurdu; inananlar her cuma günü ona ibadet etmek üzere geliyordu. Oradan da yok oldu; ta ki XIV. yüzyılda Fransa'da ortaya çıkana kadar.</p>
    <p class="calibre2">- Tapınakçılar mı götürdü? Bazı yazarlar Sindone'yi onların ele geçirdiğini iddia ediyorlar.</p>
    <p class="calibre2">- Bunu bilmek çok zor. Pek çok şey Tapınakçılardan bilinir. Her şeye kadir, insanüstü varlıklar oldukları düşünülür. Mandilion'u ele geçirmiş olabilirler de, olmayabilirler de. Haçlı Seferleri gittikleri her yere ölüm ve kargaşa saçtı. Konstantinopolis imparatoru unvanını alan Baudouin de Courtenay Kefen'i rehin vermiş olabilir; sonra da yok olmuştur.</p>
    <p class="calibre2">- Sindone'yi rehin vermiş olabilir mi?</p>
    <p class="calibre2">- Bu, pek çok varsayımdan bir tanesi. İmparatorluğunu ayakta tutacak parası yoktu, krallardan ve Avrupalı derebeylerinden dilendi, Haçlıların Kutsal Topraklar'dan getirdiği pek çok kutsal emaneti sattı. Alıcılar arasında amcası Fransız Kralı Aziz Louis de vardı. Tapınakçılar ya da dönemin -kendilerini kutsal emanetleri toplamaya adamış- bankerleri, Baudouin'e Kutsal Kefen karşılığında para vermiş olabilirler. Ama bunu doğrulayan hiçbir belge yok.</p>
    <p class="calibre2">- Ben Tapınakçıların götürdüğüne inanıyorum.</p>
    <p class="calibre2">- Neden?</p>
    <p class="calibre2">- Bilmem ama siz de böyle bir olasılığa işaret ettiniz. Fransa'ya götürmüşlerdir; zaten tekrar ortaya çıkması da orada oldu.</p>
    <p class="calibre2">İki kadın, uzun süre konuştular. Ana, Tapınakçılar hakkında hayaller kuruyor, Sofia verileri ayıklıyordu.</p>
    <p class="calibre2">Asansöre giderken Marco ve Giuseppe'yle karşılaştılar.</p>
    <p class="calibre2">- Senin burada ne işin var? diye sordu Giuseppe.</p>
    <p class="calibre2">- Ana'yla yemek yedim, çok iyi vakit geçirdik.</p>
    <p class="calibre2">Marco hiçbir imada bulunmadı, Ana'yı saygıyla selamladıktan sonra Sofia'dan ve Giuseppe'den otelin barında son bir içki içmek üzere kendisine eşlik etmelerini istedi.</p>
    <p class="calibre2">-Ne oldu?</p>
    <p class="calibre2">- Bonomi çam devirdi. Güzel olduğumu söyleyeyim derken neredeyse hakaret ediyordu; kendimi çok rahatsız hissettim, opera biter bitmez döndüm. Bak Marco, bana uymayan yerlerde bulunmak istemiyorum, orada olmamam gerekiyordu, kendimi küçük düşürülmüş hissettim.</p>
    <p class="calibre2">-Ya D'Alaqua?</p>
    <p class="calibre2">- Bir beyefendi gibi davrandı. İşin şaşırtıcı tarafı Kardinal Visier de öyle. Onları rahat bırakalım.</p>
    <p class="calibre2">- Bakarız. Ne kadar saçma görünse de hiçbir olasılığı soruşturma dışı bırakmaya niyetim yok. Bu kez böyle bir şey yapmayacağım.</p>
    <p class="calibre2">Sofia yapmayacağını çok iyi biliyordu.</p>
    <p class="calibre2">Ana Jimenez, yatağın kenanna oturmuş -geri kalanı kâğıtlar, notlar ve kitaplarla doluydu- Sofia'yla aralarında geçen konuşmayı düşünüyordu.</p>
    <p class="calibre2">Kutsal Kefen'i Edessalılardan çalan İmparator Romanos Leka-penos nasıl biriydi?</p>
    <p class="calibre2">Acımasız, batıl inançlı, güç düşkünü biri olarak canlandırıyordu gözünde.</p>
    <p class="calibre2">Sindone'nin tarihi güllük gülistanlık olmamıştı: savaşlar, yangınlar, hırsızlıklar... hepsi de onu ele geçirme isteği, insanların yüreğine kök salmış büyülü nesnelere inanma hissi yüzünden.</p>
    <p class="calibre2">Ana, Katolik değildi; en azından tam bir Katolik değildi; bütün İspanyollar gibi o da vaftiz edilmişti, ama ilk komünyondan sonra kiliseye gittiğini anımsamıyordu.</p>
    <p class="calibre2">Kâğıtları ittirdi; uykusu gelmişti. Her zaman olduğu gibi uyumadan önce Kavafis'in bir kitabını aldı; en sevdiği şiirlerden birini buldu: Eşsiz ve sevgili sesler</p>
    <p class="calibre2">ölülerin sesleri ya da bizim için</p>
    <p class="calibre2">ölüler gibi yitenlerin.</p>
    <p class="calibre2">Bazen düşlerimizde konuşurlar</p>
    <p class="calibre2">bazen beyin düşüncelerinde duyar onları.</p>
    <p class="calibre2">Ve onların yankılarıyla bir an için</p>
    <p class="calibre2">geri döner yaşamımızın ilk şiirinin yankılan gecenin içinde, sönen bir müzik gibi.<sup class="calibre3"><span class="none5">9</span></sup></p>
    <p class="calibre2"><span class="none4">9. Çeviren: Herkül Millas, Özdemir İnce, 1990. (ç.n.)</span></p>
    <p class="calibre2">Bizans ordusunun Edessa emirine karşı verdiği savaşı düşünerek uyuyakaldı.</p>
    <p class="calibre2">Askerlerin seslerini, yanan ahşapların çatırtısını, annelerinin elinden tutmuş, dehşet içinde hayatlarını kurtaracak bir sığınak arayan çocukların ağlamalarını duyuyordu. Muhterem bir ihtiyar gördü; etrafında başka yaşlılar, ağırbaşlı adamlar vardı; diz çökmüş, hiç gerçekleşmeyecek bir mucize için yakarıyor-lardı.</p>
    <p class="calibre2">Sonra, yaşlı adam bir mahfazaya yaklaşıyor, dikkatle ikiye katlanmış bir kumaşı çıkarıp yapılı bir Müslüman askere teslim ediyordu. Asker, adamlann elinden o değerli kutsal emaneti alırken duygularına hâkim olamıyordu.</p>
    <p class="calibre2">Hıristiyanların Mandilion'u için yırtıcı bir savaş vermişlerdi, çünkü Isa yüce bir peygamberdi, Allah onu kutsamalıydı.</p>
    <p class="calibre2">Bizans ordularının generali Mandilion'u Edessalı bir asilin elinden aldı. Muzaffer bir edayla, tez elden Konstantinopolis'in yolunu tuttu. Duman evlerin duvarlarını karartıyor, yağmacı Bizans askerleri ganimeti katırların çektiği arabalara yüklüyordu.</p>
    <p class="calibre2">Edessa'nın yaşlı piskoposu Tanrı'nın artık onlan terk ettiğini düşünüyordu.</p>
    <p class="calibre2">Sonra; ayakta kalmış taş kilisede, haçın yanında, etrafında rahipler ve en inançlı Hıristiyanlar olduğu halde, hay atlan pahasına da olsa Mandilion'u bir gün geri alacaklanna yemin ettiler.</p>
    <p class="calibre2">Onlar yazıcı Titius'un, dev adam Obodas'm, Hosar'm yeğeni İzaz'ın, İskenderiyeli Yahya'nın ve Mandilion için hayatını feda etmiş pek çok Hıristiyan'ın soyundan geliyorlardı; Mandilion'u geri alacaklardı, alamazlarsa kendilerinden sonra gelenler bu görevi gerçekleştirene kadar dur durak bilmeyecekti. Tann önünde, altara hâkim görkemli haçın önünde, İsa'nın annesinin portresinin önünde, Kitabı Mukaddes'in önünde yemin ettiler.</p>
    <p class="calibre2">Ana, çığlık atarak uyandı. Karabasan o kadar gerçekti ki, acılar içinde kıvrandığını hissediyordu. Buzdolabından su almaya gitti; gecenin serin havası içeri girsin diye odanın penceresini açtı. Kavafis'in şiiri gerçek olmuştu sanki; ölülerin sesi düşlerini ele geçirmişti. Rüyasında görüp duyduklannın gerçekten yaşanmış olduğunu hissetti. Bundan emindi. Duştan sonra kendini daha iyi hissetti. İştahı yoktu. Odada kalıp satın almış olduğu kitaplarda dilenci Kral Baudouin de Courtenay'yle ilgili bilgi aradı. Fazla bir şey yoktu. İçerdiği bilgilere fazla güvenmese de internete girdi.</p>
    <p class="calibre2">Sonra Tapınakçılar hakkınd bilgi aradı. Sözde, örgüte ait bir sayfa bulunca şaşırdı. Tapınakçı diye bir şey yoktu ki. Gazetesinin bilişim müdürünü aradı. Ne istediğini anlattı.</p>
    <p class="calibre2">Bilişimci yarım saat sonra telefon etti. Tapınakçılann web adresi Londra'daydı; tamamen kayıtlı, tamamen yasaldı.</p>
  </div>
  <div class="calibre1"></div>
</body>
</html>