<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="calibre1">
    <div class="s2">
      <h1 xmlns="" style="page-break-before:always"><span class="none" xmlns="http://www.w3.org/1999/xhtml">13</span></h1>
    </div>
    <div class="s1">
      <p class="calibre2">Muhafızın sinirli parmakları evinin kırılgan kapısına vurduğunda, Hosar uyuyordu.</p>
      <p class="calibre2">Edessa'da gün henüz doğmamıştı, ama kapıdaki muhafız kraliçeden emir getiriyordu. Güneş batmadan Taddeus'la birlikte saraya gelmesi isteniyordu.</p>
      <p class="calibre2">Uykusuzluğun Abgar'ın başucunda nöbet tutmaya zorladığı kraliçenin saatin ne kadar erken olduğunun farkına varmadığını düşündü. Ama muhafızın gergin bakışlarından, bir şeylerin ters gittiğini anladı.</p>
      <p class="calibre2">Taddeus'a haber verecek, akşam olduğunda beraberce sarayın bulunduğu tepeye çıkacaklardı. Kötü bir şeyler olduğunu seziyordu.</p>
      <p class="calibre2">Diz çöktü, gözlerini kapayarak ruhunu saran endişenin cevabını bulabilmek için dua etti.</p>
      <p class="calibre2">Saatler sonra İzaz, Taddeus'la hemen hemen aynı anda çıkagel-di. Zeki ve güçlü bir delikanlı olan yeğeni, Hosar'ı sarayda çıkan söylentilerden haberdar etti.</p>
      <p class="calibre2">Abgar göz göre göre kötüleşiyordu. Ölüm, adamın canına son bir rest çekmişti; hekimler kralın bundan zaferle çıkma umudu olmadığını mırıldanıyorlardı.</p>
      <p class="calibre2">Abgar durumunun bilincindeydi. Kraliçeden arkadaşlarını döşeğinin etrafında toplamasını talep etmişti. Ölümünden sonrası için talimat vermek istiyordu.</p>
      <p class="calibre2">Kraliçe onları bu yüzden çağırtmış; İzaz, kendisinin de davetli olduğunu öğrenince şaşırmıştı.</p>
      <p class="calibre2">Saraya vardıklarında alelacele Abgar'ın odasına götürüldüler. Adam döşeğine uzanmıştı. Önceki günlere göre daha solgun görünüyordu. Gülsuyuyla ıslatılmış bezlerle kralın alnını serinletmekte olan kraliçe geldiklerini görünce rahat bir nefes aldı.</p>
      <p class="calibre2">O sırada odaya iki adam daha girdi: kraliyet mimarı Marcius ve Edessa'mn en zengin taciri, kralın akrabası ve sadık dostu Senin. Kraliçe, Abgar'a yaklaşmalarını işaret etti; bir yandan da hizmetkârları yolluyor, muhafızlara kapıları kapatmalarım ve kimseyi içeri almamalarını emrediyordu.</p>
      <p class="calibre2">- Dostlarım, size veda etmek ve son emirlerimi vermek istiyorum.</p>
      <p class="calibre2">Abgar'ın sesi zayıf çıkıyordu. Kral ölüyordu ve bunun farkındaydı. Adama besledikleri saygı ve sevgi yüzünden boş ümitler verecek sözler söylemediler, söyleyeceklerini dinlemek üzere sessizce beklediler.</p>
      <p class="calibre2">- Casuslarımdan aldığım haberlere göre ben ölür ölmez, oğlum Man'nu Hıristiyânlara karşı acımasız bir takip başlatmak, aranızdan bazılarının canına kıymak isteyecekmiş. Taddeus, Hosar ve de sen İzaz, ben ölmeden Edessa'yı terk etmelisiniz. Öldükten sonra sizi korumam imkânsız. Man'nu, Hıristiyan olduklarını bildiği halde, ne Marcius'u ne de Senin'i öldürmeye cesaret edebilir; onlar Edessa'mn asil ailelerini temsil ediyorlar; diğer asiller intikam peşine düşer.</p>
      <p class="calibre2">Man'nu İsa'nın şerefine yapılmış tapınakları yakacaktır; aynı şekilde tebaamdan Hıristiyanlığa inanan önemli insanların evini de ateşe verecektir.</p>
      <p class="calibre2">Hıristiyanları dehşete düşürmek ve eski tanrılara tapınmaya zorlamak için pek çok kadın, erkek ve çocuk öldürülecektir, isa'nın kefeni için endişeleniyorum, bu kutsal bezin yok edilmesinden korkuyorum. Man'nu, onu pazar meydanında, tüm Edessalıların gözü önünde yakacağına yemin etti; bunu öldüğüm gün yapacak.</p>
      <p class="calibre2">Dostlarım, sizler onu kurtarmalısınız.</p>
      <p class="calibre2">Beş adam, kralın tavsiyelerini sessizce dinliyorlardı. Hosar kraliçeye baktı; eski edasının yok olduğunu, başörtüsünün kıvrımları arasından görülen saçlarının griye çaldığını ilk kez o zaman fark etti. Gözlerindeki fer hâlâ sönmemişti, hareketleri hâlâ asalet doluydu, ama yaşlanmıştı. Ona neler olacaktı? Oğlu Man'nu'nun ondan nefret ettiğinden emindi.</p>
      <p class="calibre2">Abgar, Hosar'm kaygısını sezdi. Dostunun gizliden gizliye kraliçeye aşık olduğunu biliyordu.</p>
      <p class="calibre2">- Hosar, kraliçeden gitmesini istedim, henüz geç değil, ama yakarışlarımı reddediyor.</p>
      <p class="calibre2">- Hanımefendi, dedi Hosar. Sizin hayatınız bizimkinden de büyük bir tehlike altında.</p>
      <p class="calibre2">- Hosar, ben Edessa kraliçesiyim, kraliçeler kaçmaz. Ölmem gerekiyorsa, burada, benim gibi İsa'ya inananların yanında ölürüm. Bize güvenmiş olanları, beraber dua ettiğim dostlarımı terk etmeyeceğim. Abgar'ın yanında kalacağım; onu bu sarayda talihine terk etmeye dayanamam. Kral yaşadığı sürece Man'nu bana zarar vermeye cesaret edemez. Şimdi hepiniz kralın planını dinleyin.</p>
      <p class="calibre2">Abgar, kraliçenin elini sıkarak döşeğinde doğruldu. Son günlerde konuşurken, az sonra en sevgili arkadaşlarına anlatacakları planı geliştirirken sabahlamışlardı.</p>
      <p class="calibre2">- Son emrim, İsa'nın Kefeni'ni kurtarmanız. O Kefen bana hayat mucizesi verdi, sayesinde ihtiyar yaşıma gelebildim. Kutsal bez bana ait değil; o, tüm Hıristiyanların. Bu yüzden de onu kurtarmalısınız. Buna karşın, sizden şunu istiyorum: Edessa'dan çıkmasın, yüzyıllarca şehirde kalsın. İsa buraya gelmek istedi, burada kalacak. Taddeus, Hosar, kefeni Marcius'a teslim etmelisiniz. Marcius, sen onu Man'nu'nun öfkesinden korumak için nereye saklaman gerektiğini bilirsin. Senin, senden de Taddeus ile Ho-sar'ın ve genç İzaz'm kaçışını ayarlamanı istiyorum. Oğlum senin kervanlarına karşı zor kullanmaya cesaret edemez. Onları sana emanet ediyorum.</p>
      <p class="calibre2">- Abgar, kutsal bezi nerede saklamamı istiyorsun, diye sordu Marcius.</p>
      <p class="calibre2">- Buna sen karar vermelisin dostum. Bundan kraliçenin, hatta benim bile haberim olmamalı; ama sırrı paylaşacak birini seçmeli ve onu da aynı şekilde, Senin'in yardımıyla güvenli bir yere yol-lamalısın. Hayatımın sönmekte olduğunu hissediyorum. Kaç günüm kaldı bilmiyorum; umarım sizden istediklerimi gerçekleştirmenize yetecek kadardır.</p>
      <p class="calibre2">Sonraki bir saat boyunca kral, bunun son fırsatı olabileceğinin bilincinde, her birine şefkatle veda etti.</p>
      <p class="calibre2">Marcius batı surlarına vardığında gün ağanyordu. işçiler ondan talimat almak üzere beklemekteydi. Marcius, kraliyet mimarı olarak sadece Edessa'ya şan katacak binalar yükseltmekle kalmıyor, şehirdeki tüm inşaattan da yönetiyordu.</p>
      <p class="calibre2">Üzerinde yeni bir kapı açmakla meşgul oldukları batı surları da bunlardan biriydi.</p>
      <p class="calibre2">Marvuz'un, ustabaşı Heremin'le konuştuğunu görünce şaşırdı.</p>
      <p class="calibre2">- Selam sana Marcius.</p>
      <p class="calibre2">- Kralın başmuhafızının burada ne işi var? Yoksa Abgar beni mi çağırtıyor?</p>
      <p class="calibre2">- Beni Man'nu yolladı, yakında kral o olacak.</p>
      <p class="calibre2">- Ancak Tanrı isterse olabilir.</p>
      <p class="calibre2">Marvuz'un kahkahası gündoğumunun sessizliğinde çınlandı.</p>
      <p class="calibre2">- Olacak Marcius, olacak. Bunu sen de biliyorsun. Dün Abgar'la birlikteydin, ölümün pusuda olduğu apaçık ortada.</p>
      <p class="calibre2">- Ne istiyorsun? Çabuk söyle, işim var.</p>
      <p class="calibre2">- Man'nu, Abgar'ın size ne buyurduğunu öğrenmek istiyor. Yalnızca senin değil, Taddeus, Hosar, Senin, hatta yazıcı îzaz'ın bile, gecenin ilerleyen saatlerine kadar kralın döşeği etrafında toplandığınızı biliyor. Prens şunu bilmeni istiyor: eğer ona sadık olursan, başına hiçbir şey gelmeyecek; yoksa, maruz kalacaklarının bir garantisi yok.</p>
      <p class="calibre2">- Man'nu adına beni tehdit etmeye mi geldin? Prensin kendine saygısı bu kadar mı az? Ben hiçbir şeyden korkmayacak kadar yaşlıyım. Man'nu alsa alsa canımı alır; zaten ömrümün sonuna geldim. Şimdi git. Bırak da çalışayım.</p>
      <p class="calibre2">- Abgar'ın size neler dediğini anlatacak mısın bana? Marcius Marvuz'u yanıtlamadan arkasını döndü, işçilerden birinin karıştırmakta olduğu çamur harcını incelemeye koyuldu.</p>
      <p class="calibre2">- Pişman olacaksın Marcius, pişman olacaksın, diye bağırdı Marvuz atını çevirip dörtnala sarayın yolunu tutarken.</p>
      <p class="calibre2">Sonraki saatler boyunca, Marcius'un işe dalmış gibiydi. Ustabaşı, adamı gözucuyla inceliyordu. Marvuz, kraliyet mimarını gözetlemesi için ona rüşvet vermiş, o da kabul etmişti. Kendisine hep iyi davranmış ihtiyara ihanet ettiği hissine kapılıyordu, ama Marvuz, hizmetlerini Man'nu'nun karşılıksız bırakmayacağım söylemişti.</p>
      <p class="calibre2">Marcius ustabaşma mola vakti geldiğini işaret ettiğinde, güneş olanca gücüyle parlıyordu. İşçilerin bedenleri ter içindeydi; ustabaşı da yorgundu, oturup dinlenmeye can atıyordu.</p>
      <p class="calibre2">O sırada, Marcius'un evinden iki genç hizmetkâr, ellerinde birer sepetle çıkageldi. Ustabaşı sepetlerde, mimann işçilerle paylaşmaya hazırlandığı taze meyveler ve su olduğunu gördü.</p>
      <p class="calibre2">Bir saat boyunca hepsi dinlendi; Marcius sık sık yaptığı gibi düşüncelere dalmıştı. Bir yandan da iskelelere inip çıkıyor, büyütmekte oldukları surların sağlamlığım, işlemeli olmasını istediği kapı kenarlarını kontrol ediyordu.</p>
      <p class="calibre2">Ustabaşının yorgunluktan gözleri kapandı; işçilerin konuşacak hali bile yoktu.</p>
      <p class="calibre2">Marcius, güneş batıdan yok olmaya başlayana dek paydos emri vermedi. Ustabaşının Marcius'un yaptıklarıyla ilgili anlatacak fazla bir şeyi yoktu, ama yine de Marvuz'la buluşmak üzere Yon-ca Meyhanesi'nin yolunu tuttu.</p>
      <p class="calibre2">Mimar herkesle vedalaşıp, hizmetçileriyle birlikte evine yöneldi. Marcius yıllardır duldu, çocuğu yoktu; genç hizmetkârlarına evladı gibi bakardı. Onlar da Hıristiyan'dı, ona ihanet etmeyeceklerini biliyordu.</p>
      <p class="calibre2">Bir önceki gece, Abgar'ın sarayını terk etmeden evvel, İsa'nın Kefeni'ni saklayacağı yere karar verdiğinde Taddeus'a ve Hosar'a haber göndermesini kararlaştırmışlardı. Hosar'ın bezi Man'nu'yu kuşkulandırmadan ona teslim etmesi için bir plan geliştirmişlerdi; Abgar oğlunun onları izletebileceği konusunda uyarmıştı. Bir de karar almışlardı: Marcius keteni nereye sakladığını sadece İzaz'a söyleyecekti; bu yüzden de Hosar'ın yeğeni, kraliyet mimarından bilgiyi alır almaz, Senin'in yardımıyla şehirden kaçmalıy-dı. Taddeus, küçük ama müreffeh bir Hıristiyan cemaatinin bulunduğu Sayda'ya gitmesine karar vermişti.</p>
      <p class="calibre2">Cemaatin ruhanî lideri Timeus'u, vaaz vermesi için oraya Petrus yollamıştı, izaz Time-us'un yanında güvende olurdu. Adam, İsa'nın Kefeni'yle ne yapılması gerektiğini bilirdi.</p>
      <p class="calibre2">Abgar'ın canlarını kurtarmaları talebine rağmen, Taddeus ve Hosar Edessa'da kalmaya ve diğer Hıristiyanların kaderini paylaşmaya karar vermişlerdi. Her ne kadar Marcius'un bezi nereye saklayacağını bilmeseler de, ikisi de kefeni terk etmek istemiyordu.</p>
      <p class="calibre2">Taddeus ve Hosar, şehrin Hıristiyanlarıyla tapınakta buluşmuştu. Hep beraber Abgar için dua ediyor, Tann'dan krallarına bir kez daha merhamet göstermesini diliyorlardı.</p>
      <p class="calibre2">O sabah Hosar keteni özenle rulo edip, Marcius'la yaptıkları plan uyarınca bir sepetin dibine gizledi. Güneş iyice yükselmeden, kolunda sepetle pazara gitti, farklı tezgâhlarda durup satıcılarla konuştu. Kararlaştırdıkları saatte, Marcius'un genç hizmetkârlarından birini bir ihtiyardan meyve satm alırken gördü; tezgâha yaklaşıp, kendisininkinin aynısı sepet taşıyan delikanlıyı şefkatle selamladı. Dikkat çekmeden sepetleri değiştirdiler. Kimse farkına varmadı; Man'nu'nun casusları Hosar'ın, arkadaşı Marcius'un hizmetkârı bir Hıristiyan'la selamlaşmasından kuşkulanmadılar.</p>
      <p class="calibre2">Ustabaşı da Marcius'tan kuşkulanmamıştı. Mimar, meyve se-petiyle iskelenin tepesine çıkmış, bir elma alıp, dalgın dalgın ısırarak bir yandan öbür yana yürümüş, duvarın sağlamlığını kontrol etmişti. Fırınlanmış çamurdan tuğlalarla delikleri kapatarak surları kalınlaştınyordu. Marcius, öteden beri tuğla döşemekten zevk alırdı. Sıcaktan tüm duyuların uyuştuğu bu saatlerde dinlenmek istemiyorsa, kendi bileceği iş, diye düşündü ustabaşı.</p>
      <p class="calibre2">Marcius, hizmetkârlarının odasına getirdiği soğuk suyla serinledi. Kraliyet mimarı, günün hararetinden kurtuldu, üzerindeki tuniği çıkarıp, temizini giydi.</p>
      <p class="calibre2">Günlerinin sayılı olduğunu hissediyordu. Ab-gar ölür ölmez, Man'nu Kefen'in nerede olduğunu bilmek, onu yok etmek isteyecekti. Yerini bildiğini düşündüğü insanlara işkence edecekti. Man'nu'nun, Abgar'ın arkadaşları arasında sırrı bildiğinden kuşkulanacağı insanlardan biri de oydu. Bu yüzden de bir karar almıştı; kararını hemen o gece Taddeus ile Hosar'a bildirecek, İzaz'ın güvende olduğundan emin olur olmaz da uygulayacaktı.</p>
      <p class="calibre2">Genç hizmetkârlarının eşliğinde, arkadaşlarının dua etmekte olduklarını bildiği tapınağa yöneldi. Vardığında dikkat çekmeyen, gözden uzak bir köşeye yerleşti.</p>
      <p class="calibre2">Abgar, Man'nu'nun casusları konusunda uyarmıştı onları.</p>
      <p class="calibre2">İzaz, gölgeler arasına gizlenmiş ihtiyarı fark etti. Taddeus ile Ho-sar'ın cemaate ekmek ve şarap dağıtmakta yardım etmesini istemelerini fırsat bilip Marcius'a yaklaştı. İzaz, adamın uzattığı özenle katlanmış bir parşömeni tuniğinin kıvrımlarına sakladı. Sonra uzun boylu, güçlü, onun bir işaretini bekler gibi görünen bir adam aradı bakışlarıyla. İzaz dikkat çekmeden tapınaktan çıktı; peşinde o iriyarı adam olduğu halde, koşar adımlarla kervansaraya yöneldi.</p>
      <p class="calibre2">Senin'in kervanı Edessa'dan ayrılmaya hazırdı. Seninin, kervanı Sayda'ya götürmekle görevlendirdiği Harran, sabırsızlıkla bekliyordu.</p>
      <p class="calibre2">İzaz'a, ve ismi Obodas olan dev adama kendilerine ayrılan bölümü gösterip yola çıkma emri verdi.</p>
      <p class="calibre2">İzaz, gün doğana kadar bekleyip Marcius'un verdiği parşömeni açtı; mimarın, Kutsal Kefen'i sakladığı yeri açıkça belirttiği iki satın okudu. Parşömeni paramparça edip, kırıntılarını yol boyunca çöle serpti.</p>
      <p class="calibre2">Obodas bir yandan delikanlıyı, bir yandan da etrafı gözlüyordu dikkatle. Senin, hayatı pahasına da olsa İzaz'ı korumasını emretmişti.</p>
      <p class="calibre2">Henüz üç gece geçmişti ki, Harran ve Obodas Edessa'dan yeterince uzaklaştıklarını düşünüp kısa bir mola vermeye ve Senin'in evine bir ulak yollamaya karar verdiler. Oraya ulaşması üç gün daha sürerdi, o zamana kadar da İzaz güvenli bir yere varmış olurdu.</p>
      <p class="calibre2">Abgar can çekişiyordu. Kraliçe, Taddeus ile Hosar'ı çağırttı; kralın can vermesinin saat, belki de dakika meselesi olduğunu haber verdi. Artık kadını bile tanıyamıyordu.</p>
      <p class="calibre2">Abgar'ın, arkadaşlarıyla aynı odada bir araya gelmesinin, gece karanlığı iyice çökünceye kadar konuşmasının üzerinden tam on gün geçmişti. Kral artık hareketsiz bir bedendi, gözlerini açmıyordu; hâlâ can vermediğinin tek belirtisi ayna üzerindeki cılız soluğuydu.</p>
      <p class="calibre2">Man'nu saraydan ayrılmıyor, sabırsızlıkla Abgar'ın ölmesini bekliyordu. Kraliçe, kralın odasına girmesine izin vermiyordu, ama önemli değildi, neler olup bittiğinden haberdardı; Abgar'ın mabeyninde olan bitenleri anlatırsa serbest bırakacağına söz vererek genç bir köleyi ayartmıştı.</p>
      <p class="calibre2">Kraliçe gözetlendiğini biliyordu. Hosar ile Taddeus geldiğinde tüm hizmetkârları dışarı çıkarttı, dostlarıyla alçak sesle konuştu. Kutsal Kefen'in emniyette olduğunu öğrendiğinde rahatlayıp gülümsedi. Abgar ölür ölmez onlara bildireceğine söz verdi. Hıristiyanlığa bağlı sadık yazıcı Titius'la haber yollayacaktı. Bu hayatta bir daha karşılaşmayacaklarının bilincinde, heyecanla vedalaştı-lar. Kraliçe, Taddeus ve Hosar'dan kendisini kutsamalarını, ve oğlu Man'nu'nun onu mahkûm edeceği ölümle karşı karşıya geldiğinde güçlü olabilmesi için dua etmelerini istedi.</p>
      <p class="calibre2">Hosar'ın gözleri yaşla doluydu, kraliçeyle vedalaşamıyordu. Artık eski günlerdeki o güzel kadın değildi, ama gözleri güçle parlıyordu; görkemli edasıyla hâlâ olağanüstüydü. Kadın, eski yazıcının kendisine olan bağlılığının bilincindeydi, adamın elini sıkıp ona sarıldı; bu hareketiyle kendisini ne kadar sevdiğini bildiğini ve onu en sadık dostu olarak gördüğünü kanıtlamak ister gibiydi.</p>
      <p class="calibre2">Abgar üç gün daha can çekişti. Saray gece karanlığına gömülmüştü, kralın başında bekleyen yalnızca kraliçeydi. Adam gözlerini açıp minnetle gülümsedi, bakışları şefkat ve sevgi doluydu. Sonra, kendiyle ve Tanrı'yla barışık, son nefesini verdi. Kraliçe kocasının elini sımsıkı kavradı. Yavaşça gözlerini kapayıp, dudaklarını öptü. Dua edip Tanrı'dan Abgar'ı yanına almaşım dilemesi birkaç dakikadan fazla sürmedi.</p>
      <p class="calibre2">Sessizce karanlık koridorlardan geçip, kraliyet yazıcısı Titi-us'un günlerdir kaldığı odaya vardı.</p>
      <p class="calibre2">Adam uyuyordu, ama kraliçenin omzuna dokunan elini hissedince uyandı. İkisi de tek kelime etmedi. Kadın gecenin içinde gizlenerek mabeyne geri dönerken Titius, Hosar'ın evine gitmek üzere temkinlice saraydan dışarı çıkıyordu.</p>
      <p class="calibre2">Hosar perişan halde, Titius'tan Abgar'ın ölüm haberini dinlerken, gün henüz doğmamıştı. Marcius'a bir mesaj yollaması gerekiyordu. Kraliyet mimarı, planını gerçekleştirebilmek için bunu ondan talep etmişti. Taddeus'u da bir an önce uyarmalıydı; hayatları sona ermek üzereydi, bundan emindi.</p>
    </div>
  </div>
  <div class="calibre1"></div>
</body>
</html>