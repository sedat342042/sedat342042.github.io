<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">17</span></h1>
  </div>
  <div class="s1">
    <p class="calibre2">Genç hizmetkâr dehşet içinde ağlıyordu. Marcius'un yüzü kan içindeydi. Diğer hizmetkâr, kraliyet mimarının evindeki trajediyi haber vermek üzere Hosar'm evine koşmuştu.</p>
    <p class="calibre2">Hosar ile Taddeus delikanlının anlattıklarına şaşırmadılar.</p>
    <p class="calibre2">- Sonra tiz bir çığlık duyduk, korkunçtu. Marcius'un odasına girdiğimizde bir elinde dili, diğerinde dilini kesmek için kullandığı keskin hançer vardı.</p>
    <p class="calibre2">Kendinden geçti, ne yapacağımızı bilmiyoruz. Bu gece bir şeyler olacak diye uyarmıştı bizi; ne görürsek görelim korkmamamızı buyurdu. Ama, Tanrım! Dilini kesmiş! Neden? Neden?</p>
    <p class="calibre2">Hosar ile Taddeus genç adamı yatıştırmaya çalıştılar. Korktuğunun farkındaydılar. Hiç vakit kaybetmeden Marcius'un evinin yolunu tuttular. Arkadaşlarını baygın, döşeğini kana bulanmış buldular. Diğer hizmetkâr bir köşeye büzülmüş, abartılı hareketlerle ağlıyor, dua ediyordu.</p>
    <p class="calibre2">- Sakin olun, diye buyurdu Hosar. Hekim hemen gelip Marcius'u iyileştirecek.</p>
    <p class="calibre2">Dostlarım, bu gece güçlü olmanız gerek. Korkuya ya da acıya yenilmemelisiniz, yoksa Marcius'un hayatı tehlikeye girer.</p>
    <p class="calibre2">Genç hizmetkârlar yatışmaya başlamıştı. Hekim geldiğinde, hepsini dışarı yollayıp yardımcısıyla yalnız kaldı. Tekrar dışarı çıkmaları uzun zaman aldı.</p>
    <p class="calibre2">- Tamamdır. Huzur içinde uyuyor. Birkaç gün boyunca içtiği suya şu damlaları koyun. Uyuklamasını istiyorum. Bu acı çekmesini engeller, yara iyileşene kadar da rahat uyur.</p>
    <p class="calibre2">- Senden bir ricamız var, dedi Taddeus hekime. Bizler de dilsiz olmak istiyoruz.</p>
    <p class="calibre2">Onlar gibi Hıristiyan olan hekim, adamlara kaygıyla baktı.</p>
    <p class="calibre2">- Efendimiz İsa, organ kesilmesini tasvip etmezdi.</p>
    <p class="calibre2">- Dilsiz kalmamız gerekiyor, diye açıkladı Hosar. Man'nu'nun bizi konuşturmasını engellemenin tek yolu bu. İsa'nın bedenini saran Kefen'in nerede olduğunu öğrenmek için bize işkence edecektir. Bizler bilmiyoruz, ama bilen kişiyi tehlikeye atacak şeyler söyleyebiliriz. Kaçmak istemiyoruz, kardeşlerimizle kalmamız gerek. Şunu bilmelisin ki, Man'nu'nun öfkesi bütün Hıristiyanla-ra acı çektirecek.</p>
    <p class="calibre2">- Lütfen bize yardım et, diye ısrar etti Taddeus. Keskin hançe-riyle dilini koparan Marcius kadar cesur değiliz.</p>
    <p class="calibre2">- Bu istediğiniz Tann'nın yasalarına aykırı. Benim görevim tedaviye yardımcı olmak; insan organı kesmem imkânsız.</p>
    <p class="calibre2">- O zaman kendimiz yapanz, dedi Hosar. Hosar'ın kararlı ses tonu hekimi ikna etti.</p>
    <p class="calibre2">Önce Taddeus'un evine gittiler. Hekim, küçük bir şişenin içindekileri suyla karıştırdı. Taddeus uykuya dalar dalmaz, hekim Hosar'dan odadan çıkmasını, evine gitmesini istedi. Kendisi de az sonra orada olacaktı.</p>
    <p class="calibre2">Hosar sabırsızlıkla hekimin gelmesini bekliyordu. Adam, tövbekar bir edayla girdi içeri.</p>
    <p class="calibre2">- Döşeğe uzan ve şunu iç, dedi Hosar'a. Uyuyakalacaksın. Uyandığında dilin olmayacak. Tanrı beni affetsin.</p>
    <p class="calibre2">- Affetti bile.</p>
    <p class="calibre2">Kraliçe özenle başlığını düzeltti. Abgar'ın ölüm haberi sarayın en uzak köşesine ulaşmıştı. Oğlu Man'nu'nun çıkagelmesi an meselesiydi.</p>
    <p class="calibre2">Hizmetkârlar, hekimlerin yardımıyla, Abgar'ın naaşım halka gösterilmek üzere hazırlamışlardı. Kral, kraliyet anıtmezarına defnedilmeden önce ruhu için dua edilmesini istemişti.</p>
    <p class="calibre2">Kraliçe, Man'nu, Abgar'ın İsa yasalarına göre gömülmesine izin verecek miydi, bilmiyordu, ama sevdiği adam için son kez savaşmaya hazırdı.</p>
    <p class="calibre2">Abgar'ın cansız bedeniyle tek başına geçirdiği saatler boyunca oğlunun nefretinin nedenlerini aramıştı kalbinin her köşesinde. Cevabı bulmuştu; doğrusu, o geceye kadar yüzleşmemiş olsa da, uzun zamandır biliyordu bu cevabı.</p>
    <p class="calibre2">İyi bir anne değildi. Hayır, hayır; değildi. Abgar'a olan aşkı dışlayıcıydı; hiçbir şeyin, kimsenin, hatta çocuklarının onu bir an için bile olsa kraldan uzaklaştırmasına izin vermemişti. Man'nu'dan başka dört çocuk daha getirmişti dünyaya. Üç kız ve doğduktan kısa süre sonra ölen bir erkek.</p>
    <p class="calibre2">Kızları pek ilgisini çekmemişti. Sessiz çocuklardı; başka krallıklarla yapılan ittifakları güçlendirmek için çabucak evlendirildiler. Krala olan aşkı o kadar yoğundu ki, neredeyse farkına varmamıştı gittiklerinin.</p>
    <p class="calibre2">Abgar'ın Ania'ya, kendisine o ölümcül hastalığı bulaştıran dansöze olan aşkı yüzünden içten içe acı çekmesinin nedeni de buydu. Kralla olan ilişkisi bozulmasın diye, ağzından tek bir sitem bile çıkmamıştı.</p>
    <p class="calibre2">Abgar'a olan aşkı kafasını o denli meşgul etmişti ki, Man'nu'ya ayıracak vakti olmamıştı; kralla birbirlerine işte bu kadar yakındılar.</p>
    <p class="calibre2">Şimdi ölmek üzereyken -Man'nu'nun hayatını bağışlamayacağından emindi-anneliğini yadsıyarak oğluna ettiği ihaneti yüreğinde hissediyordu. Ne kadar bencilce davranmıştı! İsa onu affeder miydi?</p>
    <p class="calibre2">Man'nu'nun sert ve teatral sesi, odaya kendisinden önce vardı.</p>
    <p class="calibre2">- Babamı görmek istiyorum.</p>
    <p class="calibre2">- Öldü.</p>
    <p class="calibre2">Man'nu, meydan okuyan bakışlarla baktı kadına.</p>
    <p class="calibre2">- O zaman, Edessa kralı benim.</p>
    <p class="calibre2">- Öyle. Herkes de bunu tanıyacak.</p>
    <p class="calibre2">- Marvuz! Kraliçeyi götür.</p>
    <p class="calibre2">- Hayır oğlum, henüz değil. Hayatım senin elinde; ama önce Abgar'ı bir kral gibi toprağa verelim. Son talimatlarını yerine getirmeme izin ver, kraliyet yazıcısı bunların ne olduğunu sana bildirecektir.</p>
    <p class="calibre2">Titius, elinde parşömenden bir ruloyla, ürkekçe yaklaştı.</p>
    <p class="calibre2">- Kralım, Abgar bana son arzularını yazdırdı.</p>
    <p class="calibre2">Marvuz, Man'nu'nun kulağına bir şeyler fısıldadı. Man'nu, bakışlarını odada gezdirdi, kraliyet başmuhafızınm haklı olduğuna karar verdi: sadece hizmetkârlar değil, yazıcılar, hekimler, muhafızlar ve saray erkânı da beklenti dolu gözlerle olanları izlemekteydi. Nefretinin esiri olmamalıydı, en azından bunu belli etmemesi gerekiyordu, yoksa tebaası olacak kişiler korkuya kapılır, işbirliği yapmak şöyle dursun, kendisine karşı komplo kurarlardı. Kraliçenin bir kez daha galip çıktığını fark etti. Kadını hemen oracıkta, kendi elleriyle öldürmek istiyordu, ama beklemeli ve babasını bir kral gibi gömmeyi kabul etmeliydi.</p>
    <p class="calibre2">- Oku Titius, diye buyurdu.</p>
    <p class="calibre2">Yazıcı titrek bir sesle, Abgar'ın son emirlerini okudu ağır ağır. Man'nu, öfkeden kızarmış, yutkunuyordu.</p>
    <p class="calibre2">Abgar bir Hıristiyan ayini düzenlenmesini, bütün saray erkânının ruhu için dua etmesi talep etmişti. Ayinde Man'nu ve kraliçe de bulunmalıydı. Naaşı, üç gün üç gece boyunca Hosar'm yaptırdığı o ilk tapınakta durmalıydı. Üç günün sonunda, Man'nu ve kraliçenin başını çekecekleri bir tören alayı, bedenini kraliyet anıtmezarına götürecekti.</p>
    <p class="calibre2">Titius öksürerek genzini temizledi, önce kraliçeye sonra Man'nu'ya baktı.</p>
    <p class="calibre2">Elbisesinin yeninden yeni bir parşömen çıkardı:</p>
    <p class="calibre2">- İzin verirsen efendim, Abgar'ın kral olduktan sonra yapmanı istediklerini de okuyacağım.</p>
    <p class="calibre2">Tıklım tıklım dolu odada şaşkınlık mırıltıları duyuldu. Man'nu dişlerini gıcırdattı. Babasının kendisine öbür dünyadan bir pusu kurduğuna emindi.</p>
    <p class="calibre2">Ben, Edessa Kralı Abgar, oğlum Man'nu'ya emrediyorum ki: kral olunca, Hıristiyanlara saygı göstersin, dinlerini devam ettirmelerine izin versin. Annesinin, kraliçenin güvenliğinden de onu sorumlu tutuyorum, onun hayatı benim için çok önemli. Kraliçe nerede yaşamak istediğine karar verecek, mevkii göz önüne alınarak kendisine saygılı davranılacak, hiçbir şeyi eksik olmayacak. Emirlerimin kefili sen olacaksın oğlum. Bu son arzularımı yerine getirmezsen, Tanrı seni cezalandıracak; ne hayatta ne de öldükten sonra huzur bulabileceksin.</p>
    <p class="calibre2">Tüm bakışlar bir kez daha krala döndü. Man'nu öfkeden titriyordu; idareyi Marvuz ele aldı.</p>
    <p class="calibre2">- Abgar'ı istediği gibi uğurlayacağız. Şimdi herkes işinin başına dönsün.</p>
    <p class="calibre2">İnsanlar yavaşça kralın odasını terk etmeye başladı. Kraliçe solgun ve suskundu; oğlunun kendisiyle ilgili bir karar vermesini bekliyordu.</p>
    <p class="calibre2">Man'nu odanın boşalmasını bekledi, sonra annesine döndü.</p>
    <p class="calibre2">- Ben seni çağırtmadan buradan çıkmayacaksın. Saraydan ya da saray dışından kimseyle konuşmayacaksın. Yanında iki hizmetkâr kalacak. Babamı istediği şekilde toprağa vereceğiz. Marvuz, emirlerimin yerine getirilmesinden seni sorumlu tutuyorum.</p>
    <p class="calibre2">Man'nu hızlı adımlarla odadan çıktı. Kraliyet başmuhafızı, kraliçeye döndü.</p>
    <p class="calibre2">- Hanımım, kralın emirlerine boyun eğmen en iyisi.</p>
    <p class="calibre2">- Boyun eğiyorum Marvuz.</p>
    <p class="calibre2">Kraliçe bakışlarını adama öyle bir dikti ki Marvuz utanarak gözlerini indirdi; veda edip telaşlı adımlarla uzaklaştı.</p>
    <p class="calibre2">Man'nu'nun talimatları açıktı: Abgar, arzu ettiği gibi toprağa verilecek, anıtmezar mühürlenir mühürlenmez de muhafızlar o nefret edilesi Hıristiyan elebaşlarını, Hosar ile Taddeııs'u tutuklayacaktı. Hıristiyanların dua etmek üzere toplandığı tüm tapmaklar da yıkılmalıydı. Man'nu, Kutsal Kefen'in sarayda kendisine teslim edilmesi işiyle bizzat Marvuz'u görevlendirmişti.</p>
    <p class="calibre2">Abgar'ın ölümünün üçüncü gününe kadar, kraliçenin odasından çıkmasına izin verilmedi. Bu süre boyunca kralın cesedi, Ab-gar'm İsa onuruna inşa ettirdiği ilk tapınağın ortasında, zengin işlemelerle süslenmiş bir yatakta durdu.</p>
    <p class="calibre2">Kraliyet muhafızları, eski krallarının başında nöbet tuttu; Edessa halkı onlarca yıl boyunca barış ve refah içinde yaşamalarını sağlayan adamın cansız bedenini görmeye gelerek son kez saygılarını sundu.</p>
    <p class="calibre2">- Hanımım, hazır mısınız?</p>
    <p class="calibre2">Marvuz, tapınağa götürmek üzere kraliçeyi almaya gelmişti. Kadın, Man'nu'yla birlikte, Abgar'ı sonsuz istirahatgâhı anıtmezara götürecek tören alayına katılacaktı.</p>
    <p class="calibre2">Kraliçe en güzel tuniğini giymiş, en güzel işlemelerle süslenmiş peçesini takmış, en değerli mücevherleriyle süslenmişti. Acıların tükettiği kırışıklıklarla dolu yüzüne rağmen, haşmetliydi. Küçük Hıristiyan tapınağına vardıklarında, mabet tıklım tıklımdı. Bütün saray erkânı ve Edessa'nm ileri gelenleri oradaydı. Kraliçe bakışlarıyla Hosar ile Taddeus'u aradı ama göremedi.</p>
    <p class="calibre2">Endişelendi. Arkadaşları nerede olabilirdi?</p>
    <p class="calibre2">Man'nu Abgar'ın tacını giymişti, aksi görünüyordu. Hosar ile Taddeus'un da orada bulunmasını buyurmuştu, ama muhafızları adamları bulamamıştı. Kutsal Kefen de yıllardır muhafaza edildiği yerde değildi.</p>
    <p class="calibre2">Taddeus'un genç müritlerinden biri veda törenini yöneterek duayı başlattı.</p>
    <p class="calibre2">Kraliyet alayı anıtmezara doğru yola koyulmak üzereyken, Marvuz krala yaklaştı.</p>
    <p class="calibre2">- Efendim, ileri gelen Hıristiyanların evlerini aradık, ama Kutsal Kefen'i bulamadık. Taddeus'tan da Hosar'dan da iz yok.</p>
    <p class="calibre2">Kraliyet başmuhafızı sustu. O sırada, Taddeus ile Hosar, ölü gibi solgun bir yüzle, onlara doğru yol açıyorlardı kendilerine. Kraliçe kollarını açtı, gözyaşlanna hâkim olmaya çalışarak elini uzattı. Hosar kadına şefkatle baktı, ama hiçbir şey söylemedi; Taddeus da suskundu.</p>
    <p class="calibre2">Man'nu tören alayının yola koyulmasını buyurdu. Şimdi Abgar'ı toprağa verme zamanıydı; Hıristiyanlarla sonra hesaplaşacaktı.</p>
    <p class="calibre2">Sessiz bir kalabalık anıtmezara kadar onlara eşlik etti. Orada, ustabaşı girişi tekrar mühürlemeden önce, kraliçe birkaç dakika dua etmek istedi.</p>
    <p class="calibre2">Taş, mezarı kapatacak şekilde yerine oturduğunda Man'nu Mar-vuz'a, Marvuz da muhafızlara bir işaret verdi; adamlar, herkesin gözü önünde alelacele Hosar ile Taddeus'u tutukladılar. Korku dolu mırıltılar kalabalığı sardı; Man'nu'nun Abgar'm isteklerine hürmet etmeyeceğini, Hıristiyanlara zulmedeceğini anlayıvermişlerdi.</p>
    <p class="calibre2">Kimi tökezleyerek, kimi koşarak, sığınmak için evlerine dağılmaya başladılar.</p>
    <p class="calibre2">Bazıları, Man'nu'dan kaçmak için hemen o gece Edessa'yı terk edeceğini mırıldanıyordu.</p>
    <p class="calibre2">Buna girişecek zamanlan bile olmayacaktı. O sırada kral muhafızları ileri gelen Hıristiyanlarm evini yakıp yıkıyor, kimisini tutuklayıp hemen oracıkta, kraliyet anıtmezannm önünde katlediyordu.</p>
    <p class="calibre2">Marvuz'un saraya doğru çekiştirdiği kraliçenin yüzünü dehşet bürümüştü. Kadın, Hosar ile Taddeus'un tutsak edildiğini gördü; ikisi de direnmedi, tek kelime bile etmediler.</p>
    <p class="calibre2">Ateş kokusu, kraliyet sarayının yükseldiği tepeye kadar varmıştı. İnsan çığlıklan umutsuz ulumalar gibi çınlıyordu. Edessa dehşetle sarsılırken, Man'nu taht odasında şarap içiyor, saray erkânının yüzüne yansımış korkuyu izliyordu keyifle.</p>
    <p class="calibre2">Kraliçe ayaktaydı, Man'nu böyle emretmişti. Hosar ile Taddeus hemen yanmdaydılar. Elleri arkadan bağlı, tunikleri kraliyet muhafızlarının kırbaç darbeleriyle paramparçaydı. Hâlâ tek kelime etmemişlerdi.</p>
    <p class="calibre2">- Daha çok kırbaçlayın, acılanna son vermem için yalvannala-mıı istiyonım.</p>
    <p class="calibre2">Muhafızlar kırbaçlarını hınçla sanlıyor, ama ihtiyarlar, saray erkânının şaşkın bakışlan altında, kralın öfkesine rağmen, suskunluklarını koruyorlardı.</p>
    <p class="calibre2">Hosar'ın sırt derisi yüzülmüş kanıyordu; Taddeus kendinden geçtiğinde kraliçe haykırdı.</p>
    <p class="calibre2">- Yeter artık! Durun!</p>
    <p class="calibre2">- Sen ne cüretle emir veriyorsun! diye bağırdı Man'nu.</p>
    <p class="calibre2">- Korkağın tekisin! İki ihtiyara işkence, bir krala yakışır mı! Man'nu elinin tersiyle annesini tokatladı. Kadın yalpalayıp ye-re düştü. Bütün ağızlardan çıkan dehşet mırıltısı salona yayıldı.</p>
    <p class="calibre2">- Keteni nereye sakladıklarını söylemezlerse burada, herkesin gözü önünde ölecekler. İşbirlikçileri de ölecek; hepsi, kim olursa olsun!</p>
    <p class="calibre2">İki muhafız yanlarında kraliyet mimarı Marcius, peşlerinde iki ürkek hizmetkâr olduğu halde, içeri girdi. Man'nu onlara döndü:</p>
    <p class="calibre2">- Ketenin nerede olduğunu söyledi mi?</p>
    <p class="calibre2">- Hayır Kralım.</p>
    <p class="calibre2">- Konuşana kadar kırbaçlayın.</p>
    <p class="calibre2">- Kırbaçlasak da konuşmayacak. Hizmetkârlar itiraf etti; mimar korkunç bir şey yapmış, birkaç gün önce kendi dilini kesmiş.</p>
    <p class="calibre2">Kraliçe Marcius'a baktı. Sonra, bakışlarını Taddeus'un ve Ho-sar'ın hareketsiz bedenlerine çevirdi. Adamların işkenceye yenilmemek, Kefen'in sırrını saklayabilmek için dillerini kesmiş olduklarını anladı.</p>
    <p class="calibre2">Arkadaşlarının yaptığı fedakârlığın acısıyla ağlamaya başladı. Oğlunun, bu hakareti onlara pahalıya ödeteceğini biliyordu.</p>
    <p class="calibre2">Man'nu titriyordu. Öfkeden kıpkırmızı kesilmişti. Marvuz, tepkisinden çekinerek adama yaklaştı.</p>
    <p class="calibre2">- Kralım, keteni nereye sakladıklarını bilen birini buluruz, bütün Edessa'yı arar, buluruz...</p>
    <p class="calibre2">Kral dinlemiyordu. Annesine döndü; kadını yerden kaldırdı, tartaklayarak haykırdı:</p>
    <p class="calibre2">- Nerede olduğunu söyle! Söyle yoksa dilini koparırım.</p>
    <p class="calibre2">Kraliçe ağlıyordu. Saray erkânından bazı asiller, Man'nu öz annesini döverken korkakça kayıtsız kalmaktan utanmıştı; olaya müdahale etmeye karar verdiler.</p>
    <p class="calibre2">Abgar yaşıyor olsaydı, oğlunun öldürülmesini buyururdu!</p>
    <p class="calibre2">- Efendim, rahat bırakın kadını! diye yalvarıyordu biri.</p>
    <p class="calibre2">- Kralım, sakin olun, annenize vurmayın! diyordu bir diğeri.</p>
    <p class="calibre2">- Siz kralsınız, merhamet göstermeniz gerekir, diyerek dikkatini çekiyordu bir üçüncüsü.</p>
    <p class="calibre2">Kral, kraliçeye bir kez daha vurmaya hazırlanıyordu ki, Marvuz adamın kolunu tuttu.</p>
    <p class="calibre2">- Efendimiz!</p>
    <p class="calibre2">Man'nu kolunu indirdi, Marvuz'a yaslandı. Annesi ve iki ihtiyarın kendisiyle alay ettiğini hissediyordu; bitaptı. Öfkeden bitap düşmüştü.</p>
    <p class="calibre2">Marcius olan biteni elleri bağlı izliyordu. Tann'dan merhamet ve acıma diliyordu.</p>
    <p class="calibre2">Çarmıhta çektiği acılan, Romalıların işkencelerini İsa'nın nasıl affettiğini düşündü. İçinden Man'nu'yu bağışlamaya çalıştı, ama krala karşı tek hissettiği nefretti.</p>
    <p class="calibre2">Kraliyet başmuhafızı idareyi ele aldı, kraliçenin odasına götürülmesini emretti.</p>
    <p class="calibre2">Marvuz, kralı, oturtup eline bir şarap kadehi tutuşturdu. Adam kana kana içti.</p>
    <p class="calibre2">- Ölmeleri gerek, dedi neredeyse fısıldayarak.</p>
    <p class="calibre2">- Öyle, diye yanıtladı Marvuz. Ölecekler.</p>
    <p class="calibre2">Askerlere işaret etti; adamlar, acıdan bilinçlerini kaybetmiş Taddeus ile Hosar'ı sürükleyerek götürdü. Marcius sessizce ağlıyordu. Şimdi de ondan intikam alacaklardı.</p>
    <p class="calibre2">Kral bakışlarını kaldırıp gözlerini Marcius'a dikti.</p>
    <p class="calibre2">- Bütün Hıristiyanlar ölecek. Evlerinizi, çiftliklerinizi, elinizde ne var ne yoksa hepsini bana sadık olanlara dağıtacağım. Sen Marcius, bana iki kere ihanet ettin. Edessa'nm en önemli asillerinden birisin. Seni dilini koparacak kadar büyüleyen şu Hıristiyanlara sattın yüreğini. Keteni bulup yok edeceğim. Yemin ederim.</p>
    <p class="calibre2">Askerlerden biri, Marvuz'un işaretiyle Marcius'u götürdü.</p>
    <p class="calibre2">- Kral dinlenmek istiyor. Çok uzun bir gündü, diyerek saray erkânını yolladı Marvuz.</p>
    <p class="calibre2">Yalnız kaldıklarında Man'nu arkadaşına sarıldı, hüngür hüngür ağlamaya başladı.</p>
    <p class="calibre2">Annesi, intikam zevkini elinden almıştı.</p>
    <p class="calibre2">- Kraliçenin ölmesini istiyorum.</p>
    <p class="calibre2">- Ölecek efendim, ama beklemeniz gerek. Önce Kefen'i bulalım, Hıristiyanların işini bitirelim; sonra sıra kraliçeye gelecek.</p>
    <p class="calibre2">O gece, dehşet çığlıkları ve yangın çatırtıları sarayın en uzak köşelerinden bile duyuldu. Man'nu babasmın son arzusuna ihanet etmişti.</p>
  </div>
  <div class="calibre1"></div>
</body>
</html>