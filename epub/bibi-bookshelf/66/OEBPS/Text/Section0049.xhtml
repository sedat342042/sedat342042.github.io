<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">50</span></h1>
  </div>
  <div class="s1">
    <p class="calibre2">Kaza geçireli neredeyse yedi ay olmuştu. Yürürken aksıyordu. Dört ameliyat geçirmiş, bir bacağı diğerinden kısa kalmıştı. Yüzü, o eski beyaz tenli, aydınlık yüz değildi artık. Kırışık ve yara izleriyle doluydu. Hastaneden çıkalı dört gün olmuştu; bedenindeki yaralar ağrımıyordu, ama göğsündeki ağrı, aylar öncesinden de kuvvetliydi.</p>
    <p class="calibre2">Sofia Galloni, içişleri bakanının ofisinden çıkıyordu. Oraya gitmeden önce mezarlığa gidip Minerva ve Pietro'nun mezarlarına çiçek bırakmıştı. Marco'nun ve onun şansı daha yaver gitmişti: hayattaydılar. Ama Marco bir daha çalışamayacaktı, tekerlekli sandalyede, sakat kalmıştı; panik atak nöbetleri yaşıyordu. Bunca adamı yer altı odasının molozları altında can verirken hayatta kaldığı için kendine lanet okuyordu; o yer altı odasının katedrale çıktığını sezmiş, ama çıkışı bir türlü bulamamışlardı.</p>
    <p class="calibre2">İçişleri bakanı, kültürden sorumlu meslektaşıyla birlikte kabul etmişti Sofia'yı. Kaçakçılık Masası bu iki adamın sorumluluğu altındaydı. İkisi de masanın yeni şefi olmasını istemiş, kadın kibarca reddetmişti. İki politikacıyı da endişelendirdiğini, hayatının bir kez daha tehlikede olabileceğini biliyordu, ama umurunda değildi.</p>
    <p class="calibre2">Adamlara, Kutsal Kefen olayıyla ilgili bildiklerini ayrıntılarıyla anlattığı bir rapor yollamış, Ana Jimenez ve Peder Yves arasında geçen konuşmayı da buna dahil etmişti. Olay çözülmüştü, ama kamuoyuna duyurulması imkânsızdı. Bu bir devlet sırrıydı; Ana ise ölmüştü; Torino tünellerinden birinde, Charny ailesinin son Tapınakçısıyla birlikte yatıyordu.</p>
    <p class="calibre2">Bakanlar, hikâyeye inanmanın zor olduğunu; ellerinde ne tanık ne de belge vardı, çünkü; dosyaya yazdıklarım kanıtlayacak hiçbir şey olmadığını söylediler kibarca. Kadına tabiî ki inanıyorlardı, ama yanılıyor olamaz mıydı? McCall, Umberto D'Alaqua, Doktor Bolard gibi adamları yasadışı örgüt üyeliğiyle suçlayamazlardı. Bu adamlar, uluslararası fınansın yapıtaşlanydı, servetleri ülkelerinin gelişimi için vazgeçilmezdi. Vatikan'a gidip papaya Kardinal Visiers'in bir Tapınakçı olduğunu söyleyemezlerdi. Sofia'nın tüm anlattıkları doğru da olsa, adamlan hiçbir şeyle suçlayamazlardı, çünkü hiçbir şey yapmamışlardı. Bu adamlar devlete -hiçbir devlete- karşı komplo kurmuyor, demokratik düzeni alaşağı etmeye çalışmıyordu; mafyayla bağlantıları yoktu, kınanacak bir şey yapmamışlardı; Tapınakçı olmalarına gelince... Eğer gerçekten öyleyseler, bu bir suç değildi ki.</p>
    <p class="calibre2">Kadını, Marco Valoni'nin yerine geçmeye ikna etmeye çalıştılar. Kabul etmezse, görevi Antonio ya da Giuseppe'ye vereceklerdi. Onun fikri neydi?</p>
    <p class="calibre2">Sofia fikrini açıklamadı, ikisinden birinin, polisin ya da tarihçinin, hain olduğunu biliyordu; ikisinden biri Tapınakçılan Kaçakçılık Masası'nda olan bitenlerden haberdar ediyordu. Peder Yves söylemişti: her şeyi biliyorlardı, çünkü her yerde haber kaynakları vardı.</p>
    <p class="calibre2">Hayatının geri kalanında ne yapacağını bilmiyordu. Tek bildiği, her şeye rağmen âşık olduğu adamla yüzleşmesi gerektiğiydi. Kendini daha fazla aldatmayacaktı.</p>
    <p class="calibre2">Umberto D'Alaqua saplantıdan daha öte bir şeydi.</p>
    <p class="calibre2">Gaza basarken bacağı ağrıyordu. Araba kullanmayan aylar olmuştu; kazadan beri diye düşündü. Kazanın rastlantı olmadığını biliyordu, öldürmek istemişlerdi.</p>
    <p class="calibre2">D'Alaqua, kendisiyle Suriye'ye gelmesini söylemek için aradığında, kurtarmaya çalışıyordu büyük olasılıkla. "Tapınakçılar öldürmez" demişti Peder Yves; sadece gerekli durumlarda öldürdüklerini eklemişti sonra da.</p>
    <p class="calibre2">Malikâneye girmesine engel olan demir parmaklıkların önünde bekledi. Birkaç saniye sonra parmaklıklar açıldı. Kapımn önüne kadar gidip, arabadan indi.</p>
    <p class="calibre2">Umberto D'Alaqua evin girişinde bekliyordu.</p>
    <p class="calibre2">- Sofia...</p>
    <p class="calibre2">- Ziyaretimi haber vermediğim için özür dilerim...</p>
    <p class="calibre2">- Buyurun lütfen.</p>
    <p class="calibre2">Kadını ofisine götürdü. Masanın arkasına oturdu. Ya araya mesafe koyuyor ya da yürürken aksayan, yara iziyle dolu yüzündeki yeşil bakışları sertleşmiş kadından korunmaya çalışıyordu. Hâlâ güzeldi, ama trajik bir güzellikti bu artık.</p>
    <p class="calibre2">- Hükümete Sindone olayıyla ilgili bir dosya yolladığımı biliyorsunuzdur sanırım. Kendilerini diğer insanlardan, hükümetlerden, toplumdan üstün sayan, nüfuzlu adamlardan oluşmuş gizli bir örgütün varlığını ihbar ediyorum dosyada; açığa çıkarılıp haklarında soruşturma başlatılmasını talep ediyorum. Ama siz hiçbir şey yapılmayacağını biliyorsunuz zaten; kimse soruşturmayacak. Karanlık köşenizde kalacaksınız, gücün ipleri yine sizin elinizde olacak.</p>
    <p class="calibre2">D'Alaqua cevap vermedi, ama başını hafifçe eğerek onaylamıştı sanki.</p>
    <p class="calibre2">- Sizin Tapınakçıların üstatlarından biri olduğunuzu, erdenlik yemini ettiğinizi biliyorum. Peki ya fakirlik yemini? Hayır, fakirlik yemini etmediğiniz apaçık meydanda. Emirlere gelince, işinize gelenleri yerine getiriyorsunuz, biliyorum. İşinize gelmeyenlerse... Gariptir, bazı dinadamlarının -siz de bir bakıma öylesiniz- yalan söyleyebileceklerini, çalabileceklerini, öldürebileceklerini, ama tüm bunların asıl büyük günah olan düzüşmenin yanında hafif kaldığını düşünmeleri beni hep çok şaşırtmıştır. Düzüşmek diyerek sizi rencide etmiş olur muyum acaba?</p>
    <p class="calibre2">- Olanlar için çok üzgünüm. Arkadaşınız Minerva'yı kaybettiğiniz için, şefiniz Marco Valoni'nin basma gelenler için... Pietro için...</p>
    <p class="calibre2">- Ya canlı canlı gömülen Ana Jimenez'in ölümü? Ona da üzülüyor musunuz? İnşallah bu ölümler vicdanınızı sarsar da, bir an bile huzur bulmazsınız. Sizinle, örgütünüzle başa çıkamayacağımı biliyorum. Biraz önce söylediler; Kaçakçılık Masası şefliği teklif ederek satın almaya çaılştılar beni. İnsanoğlunu ne kadar az tanıyorsunuz !</p>
    <p class="calibre2">- Ne yapmamı istiyorsunuz? Söyleyin...</p>
    <p class="calibre2">- Ne mi yapabilirsiniz? Hiçbir şey. Hiçbir şey yapamazsınız, çünkü ölüleri diriltemezsiniz. Hâlâ idam edilecekler listesinde miyim, söyleyebilirsiniz belki; yeni bir trafik kazası geçirecek miyim, evimdeki asansör düşecek mi? Bileyim dedim; yanımda Minerva gibi, hayatını kaybedecek biri olmasın.</p>
    <p class="calibre2">- Başınıza hiçbir şey gelmeyecek. Size söz veriyorum.</p>
    <p class="calibre2">- Siz ne yapacaksınız peki? Olanlar basit bir kaza, kaçınılmaz bir şeymiş gibi yolunuza devam mı edeceksiniz?</p>
    <p class="calibre2">- İlla bilmek istiyorsanız, emekli oluyorum. Kuruluşlardaki yetkimi başkalarına devrediyorum; şirketler ben olmadan da yürüyebilsin diye, işlerimi hallediyorum.</p>
    <p class="calibre2">Sofia ürperdiğini hissetti. Bu adamı hem seviyor hem de nefret ediyordu ondan.</p>
    <p class="calibre2">- Bu, Tapınakçıları bıraktığınız anlamına mı geliyor? İmkânsız bir şey, siz üstatsınız; Tarikatta sözü geçen yedi adamdan birisiniz. Çok fazla şey biliyorsunuz. Sizin gibi adamlar kaçmaz.</p>
    <p class="calibre2">- Kaçmıyorum. Kaçmak için bir nedenim, kaçmam gereken biri yok. Sadece sorunuzu yanıtladım. Emekli olmaya karar verdim; kendimi araştırmaya vermeye, şimdikinden farklı noktalardan topluma yardımcı olmaya.</p>
    <p class="calibre2">-Ya erdenliğiniz?</p>
    <p class="calibre2">D'Alaqua tekrar sustu. Kadının yarasının derin olduğunu görüyordu, ama ona sunacak hiçbir şeyi yoktu. O ana dek attığı adımlardan daha fazlasını atabileceğinden, hayatının özünü oluşturan şeyden tam anlamıyla vazgeçebileceğinden emin değildi.</p>
    <p class="calibre2">- Sofia, benim de yaralarım var. Siz görmüyorsunuz, ama varlar; acı veriyorlar. Size yemin ederim; olanlar için, tüm çektikleriniz, arkadaşlarınızı kaybettiğiniz, etrafınızı saran bahtsızlık için üzgünüm. Bunu engellemek elimde olsaydı yapardım, ama ben olayların hâkimi değilim; insanlann iradesi özgürdür. Yaşadığımız bu dramda ne yapmak istediğimize hepimiz kendimiz karar verdik. Hepimiz, Ana bile.</p>
    <p class="calibre2">- Hayır, doğru değil bu. O ölmeye karar vermedi. Ölmek istemiyordu. Minerva da, Pietro da, karabinyereler de, cemaatin adamları da. Hatta sizin adamlarınız, Peder Yves'in arkadaşları ya da haklarında hiçbir şey konuşulmayan, bir kısmı kurtulsa da çoğu yaylım ateşinde ölen şu diğerleri de. Askerleriniz kimdi? Tapınakçıların gizli ordusu mu? Hayır, cevap vermeyeceğinizi biliyorum, veremezsiniz; daha doğrusu vermek istemiyorsunuz. Ne kadar emekli oluyorum deseniz de, siz ölene dek bir Tapınakçı olacaksınız.</p>
    <p class="calibre2">- Siz ne yapacaksınız peki?</p>
    <p class="calibre2">- İlgileniyor musunuz?</p>
    <p class="calibre2">- Evet, ilgilendiğimi biliyorsunuz. Ne yapacağınızı, nerede olacağınızı, sizi nerede bulabileceğimi bilmek istiyorum.</p>
    <p class="calibre2">- Hastaneye ziyaretime geldiğinizi, birkaç gece başımda beklediğinizi biliyorum.</p>
    <p class="calibre2">- Cevap verin. Ne yapacaksınız?</p>
    <p class="calibre2">- Mary Stuart'ın ablası Lisa bana üniversite kapılarını açtı. Eylülden itibaren ders vereceğim.</p>
    <p class="calibre2">- Sevindim.</p>
    <p class="calibre2">- Neden?</p>
    <p class="calibre2">- Çünkü başarılı olacağınızı biliyorum.</p>
    <p class="calibre2">Tek kelime etmeden, uzun uzun bakıştılar. Artık söyleyecek bir şey kalmamıştı. Sofia ayağa kalktı. Umberto D'Alaqua kadını kapıya kadar geçirdi. El sıkışarak vedalaştılar. Sofia, D'Alaqua'nın, ellerini ellerine bıraktığını fark etti. Arkasına bakmadan, D'Ala-qua'mn bakışlarını hissederek indi basamaklardan. Kimsenin geçmiş üzerinde hükmü olmadığını, geçmişin değiştirilemeyeceğini, bugünün sadece eskinin bir yansıması olduğunu biliyordu.</p>
    <p class="calibre2">Geleceğin var olabilmesi için geriye doğru tek adım bile atılmamalıydı.</p>
    <p class="calibre2"></p>
  </div>
  <div class="s">
    <p class="calibre2"><img alt="" class="calibre4" src="../Images/0001.png" /></p>
  </div>
</body>
</html>