<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">30</span></h1>
  </div>
  <div class="s1">
    <p class="calibre2">- Kötü bir gece mi geçirdiniz? diye sordu Giuseppe, kruvasan yemeye dalmış Ana'ya.</p>
    <p class="calibre2">- Ah, siz misiniz? İyi günler. Evet, gerçekten de kötü bir gece geçirdim. Doktor Galloni yok mu?</p>
    <p class="calibre2">- Az sonra iner. Şefimi gördünüz mü?</p>
    <p class="calibre2">- Hayır görmedim. Yeni geldim ben de.</p>
    <p class="calibre2">Otelin kafeteryasmdaki bütün masalar doluydu. Giuseppe hiç tereddüt etmeden Ana'nın masasına oturdu.</p>
    <p class="calibre2">- Kahvemi buradan istesem, bir mahzuru olur mu?</p>
    <p class="calibre2">- Kesinlikle. Araştırmalar nasıl gidiyor?</p>
    <p class="calibre2">- Ağır ilerleyen bir iş bu. Sizin durumunuz ne?</p>
    <p class="calibre2">- Tarih hatmediyorum. Birkaç kitap okudum, internetten belgeler indirdim, ama dürüst olmam gerekirse dün gece Sofia'yı dinlerken, son günlerde okuduğum her şeyden daha fazlasını öğrendim.</p>
    <p class="calibre2">- Evet. Sofia öyle bir anlatır ki insanın gözünün önünde canlanır. Bana da olmuştu. Söylesenize, herhangi bir savınız var mı?</p>
    <p class="calibre2">- Hiçbiri sağlam değil. Bugün de kafam ağır işliyor. Karabasanlar gördüm.</p>
    <p class="calibre2">- Bu, vicdanınızın rahat olmadığını gösteriyor.</p>
    <p class="calibre2">- Anlayamadım?</p>
    <p class="calibre2">- Küçükken çığlık atarak uyandığımda annem böyle derdi. "Giuseppe, bugün yapmaman gereken ne yaptın?" diye sorardı. Karabasanların, vicdanın bir uyarısı olduğunu söylerdi.</p>
    <p class="calibre2">- Doğrusu, dün vicdanımı tartaklayacak özel bir şey yaptığımı anımsamıyorum. Siz sadece polis misiniz yoksa aynı zamanda tarihçi misiniz?</p>
    <p class="calibre2">- Sadece polis; yeter de artar bile. Ama şansım var, Kaçakçılık Masası'nda çalışıyorum. Yıllardır, Marco'nun yanında çok şey öğrendim.</p>
    <p class="calibre2">- Bakıyorum da hepiniz şefinize tapıyorsunuz.</p>
    <p class="calibre2">- Öyle. Ağabeyiniz size ondan bahsetmiştir.</p>
    <p class="calibre2">- Santiago onu çok takdir ediyor. Bir gece beni Marco'nun evine yemeğe götürdü, sonra iki üç kere daha gördüm.</p>
    <p class="calibre2">Sofia kafeteryaya girer girmez gördü onları.</p>
    <p class="calibre2">- Neyin var Ana?</p>
    <p class="calibre2">- Endişelenmeye başlayacağım ama. Kötü bir gece geçirdiğim bu kadar belli mi oluyor?</p>
    <p class="calibre2">- Savaştan çıkmış gibisin.</p>
    <p class="calibre2">- Aslında bir savaşın ortasındaydım, parçalanmış çocuklar, tecavüze uğramış anneler gördüm; hatta yangının o kapkara dumanının kokusunu bile aldım. Mahvoldum.</p>
    <p class="calibre2">- Belli oluyor.</p>
    <p class="calibre2">- Sofia, canını sıkmak istemiyorum, ama eğer bugün boş vaktin olursa ve bir mahzuru yoksa, seninle tekrar konuşmak isterim.</p>
    <p class="calibre2">- Ne zaman bilmiyorum, ama prensip olarak görüşebilirim. Marco elinde bir notla masaya yaklaştı.</p>
    <p class="calibre2">- Herkese iyi günler. Sofia, Peder Chamy'den bir mesaj var. Bolard, bizi on dakika sonra katedralde bekliyor.</p>
    <p class="calibre2">- Peder Charny kim? diye sordu Ana.</p>
    <p class="calibre2">- Peder Yves de Charny, diye yanıtladı Sofia.</p>
    <p class="calibre2">- Ana, bu kadar meraklı olmayın, diye itiraz etti Marco.</p>
    <p class="calibre2">- Olmam gerek.</p>
    <p class="calibre2">- Peki. Kahvaltımız bittiyse, herkes işinin basma. Giuseppe sen...</p>
    <p class="calibre2">- Evet, oraya gidiyorum. Sonra ararım.</p>
    <p class="calibre2">- Hadi Sofia. Acele edersek Bolard'la olan randevumuza tam zamanında varırız. Ana, size de iyi bir gün geçirmenizi diliyorum.</p>
    <p class="calibre2">- Deneyeceğim.</p>
    <p class="calibre2">Katedral yolunda, Marco Sofia'ya Ana Jimenez'i sordu.</p>
    <p class="calibre2">- Neler biliyor?</p>
    <p class="calibre2">- Bilmiyorum. Soru soruyor, ama bir şey anlatmıyor. Âciz gibi görünüyor, ama içimden bir ses göründüğünden daha iş bitirici olduğunu söylüyor; üstelik zeki. Durmadan soru soruyor, ama kendisi ser verip sır vermiyor. Elinde bir şey yok gibi görünüyor, ama ben o kadar da emin değilim.</p>
    <p class="calibre2">- Çok genç.</p>
    <p class="calibre2">- Ama zeki.</p>
    <p class="calibre2">- Daha iyi. Europol'le konuştum, bize yardım edecekler. Sınırlan kapatacaklar; havaalanlarını, gümrükleri, tren istasyonlarını... Bolard'la işimiz bittiğinde karabinyere merkezine gideceğiz; Giuseppe'nin hazırladığı tertibatı görmeni istiyorum. Elimizde fazla adam olmayacak, umarım yeter. Bir dilsizi takip etmek o kadar da zor olmasa gerek.</p>
    <p class="calibre2">- Çıktığında nasıl iletişim kuracak sence?</p>
    <p class="calibre2">- Bilmem. Ama eğer bir örgüte bağlıysa bir iletişim adresi vardır mutlaka; bir yere gidecektir. Truva atı bize rehberlik edecek, merak etme. Sen karabinyere merkezinde kalıp operasyonun eşgüdümünü üstleneceksin.</p>
    <p class="calibre2">- Ben mi? Hayır, ben sizinle gitmeyi yeğlerim.</p>
    <p class="calibre2">- Neyle karşılaşacağımızı bilmiyorum. Sen polis değilsin. Torino'da, dilsiz kovalarken hayal edemiyorum seni.</p>
    <p class="calibre2">- Beni tanımıyorsunuz. Takibe katılabilirim.</p>
    <p class="calibre2">- Birisinin merkezde kalması gerek. En uygun insan sensin. Hepimiz telsiz aracılığıyla seninle iletişim kuracağız, her şeyden haberin olacak. John Barry CÎA'daki meslektaşlarını ikna etti; bize gayri resmî olarak yardım edecekler; dilsizin gittiği yerleri kaydedeceğimiz minik kameralar ödünç verecekler. Yayını merkezde sen alacaksın, sokaktaymışsın gibi olacak. Giuseppe hapishane müdürüyle anlaştı; dilsizin ayakkabılarına bir göz atacağız.</p>
    <p class="calibre2">- Mikrofon mu koyacaksınız?</p>
    <p class="calibre2">- Evet. Amacımız bu. Ama ayakkabı değil spor ayakkabısı var, sorun da burada. Oraya koymak daha zor, ama CIA'cı çocuklar bu aksiliği çözmemiz için yardım edecekler, Amerika'da spor ayakkabılara Avrupa'dakinden daha fazla alışıklar. Burada çoğunlukla normal ayakkabı kullanıyoruz.</p>
    <p class="calibre2">- Bak sen, bunu hiç düşünmemiştim... Operasyon için mahkeme iznimiz var mı?</p>
    <p class="calibre2">- Bu sorunu en geç yarın çözmüş olmayı umuyorum. Katedrale vardılar. Peder Yves onları Bolard ve heyetin Sindone'yi incelediği alana götürmek üzere bekliyordu. Sonra çok işi olduğunu söyleyerek izin istedi, Sofia ile Marco'yu adamlarla baş başa bıraktı.</p>
  </div>
  <div class="calibre1"></div>
</body>
</html>