<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">16</span></h1>
  </div>
  <div class="s1">
    <p class="calibre2">Evin neoklasik mimarîdeki bahçesi her zamankinden daha çok aydınlatılmıştı, ilçe polisleri ve gizli ajanlar bu son derece özel partinin davetlilerini korumak için birbirleriyle rekabet halindeydi. Davetliler arasında Amerika ve Avrupa'nın önde gelen konsorsiyumlarının ve çokuluslu şirketlerinin başkanları, çok sayıda banker, büyük firmaların avukatları, doktorlar, bilimadamları ve akademik dünyanın tanınmış isimlerinden başka, Amerika Birleşik Devletleri başkanı ve eşi, maliye ve savunma bakanları; gerek Cumhuriyetçi gerekse Demokrat kanattan nüfuzlu senatörler ve kongre üyeleri de vardı.</p>
    <p class="calibre2">O gece Boston'da, en azından Stuart malikanesinin bulunduğu yerleşim bölgesinde, hava sıcak değildi.</p>
    <p class="calibre2">Mary Stuart elli yaşını dolduruyordu. Eşi James bunu, bütün arkadaşlarının bir araya geleceği bir yaş günü partisiyle kutlamak istemişti.</p>
    <p class="calibre2">Aslında, partide arkadaştan çok tanıdıklar var, diye düşünüyordu Mary. Bunu, hayal kırıklığına uğramaması için James'e asla söyleyemezdi, ama baş başa, sosyal zorunlulukların olmadığı telaşsız bir italya yolculuğuyla şaşırtılmayı tercih ederdi. Otuz sene önce balaylarını geçirdikleri Toscana'da kaybolmak!</p>
    <p class="calibre2">Ama böyle şeyler James'in aklına hiç gelmezdi.</p>
    <p class="calibre2">- Umberto!</p>
    <p class="calibre2">- Mary, tebrikler hayatım.</p>
    <p class="calibre2">- Seni gördüğüme çok sevindim.</p>
    <p class="calibre2">- James beni bu partiye davet ederek şereflendirdiğinde ben sevindim asıl. Al, umarım beğenirsin.</p>
    <p class="calibre2">Kadının eline beyaz krepon kâğıdına sanlı ufak bir kutu tutuşturdu.</p>
    <p class="calibre2">- Neden zahmet ettin?.. Nedir bu?</p>
    <p class="calibre2">Mary kutuyu çabucak açtı, hava kabarcıklı ambalajın koruduğu figürü görünce büyülendi.</p>
    <p class="calibre2">- İsa'dan önce II. yüzyıldan bir figür. Senin kadar cazibeli ve güzel bir hanım.</p>
    <p class="calibre2">- Nefis bir şey. Teşekkürler, çok teşekkür ederim. Mahcup oldum. James!..James!..</p>
    <p class="calibre2">James Stuart, eşi ile Umberto D'Alaqua'nın bulunduğu yere doğru geldi. İki adam sevgiyle tokalaştı.</p>
    <p class="calibre2">- Mary'yi bu kez neyle şaşırttın? Harika bir şey bu! Senin hediyenin yanında benimki değersiz kalır.</p>
    <p class="calibre2">- James, neden böyle şeyler söylüyorsun, hediyene bayıldığımı biliyorsun! Bu küpeleri ve bu yüzüğü verdi bana. Hayatımda gördüğüm en kusursuz inciler.</p>
    <p class="calibre2">- Seni temin ederim, dünyada bunlardan daha kusursuzu yok. Neyse, sen bu harikulade hanımı bir yere sakla, ben de Umber-to'ya bir içki ikram edeyim.</p>
    <p class="calibre2">On dakika sonra James Stuart, D'Alaqua'yı başkanla ve diğer davetlilerle baş başa bırakmıştı. O ise bir gruptan diğerine gidiyor, misafirleriyle ilgileniyordu.</p>
    <p class="calibre2">Altmış iki yaşındaydı, kendini zirvede hissediyordu. Hayatta isteyeceği her şeye sahipti: iyi bir aile, sağlık, başarılı bir iş. Çelik levha fabrikaları, ilaç laboratuvarlan, teknolojik dönüşüm fabrikaları ve bitmek tükenmek bilmez başka bir sürü iş, onu dünyanın en zengin ve nüfuzlu adamlarından biri haline getirmişti.</p>
    <p class="calibre2">Babasından küçük bir sanayi imparatorluğu devralmış, kat kat büyütmeyi başarmıştı. Çocuklarının iş konusunda fazla yetenekli olmaması çok yazıktı.</p>
    <p class="calibre2">Küçük kızı Gina arkeoloji okumuştu; gezegenin en akıl almaz köşelerindeki kazılara malî destek vermeye ve bu kazılara katılmaya harcardı parasını. Gina tıpkı baldızı Lisa gibiydi; yine de kızının baldızından daha sağduyulu olacağını umuyordu. Tom tıp okumuştu, çelik levhalara karşı en ufak bir ilgisi yoktu.</p>
    <p class="calibre2">Bereket versin evlenmiş, iki çocuğu olmuştu. Küçük torunlarına tapardı.</p>
    <p class="calibre2">İmparatorluğunu devralacak yetenek ve isteğe sahip olacaklarını ümit ediyordu.</p>
    <p class="calibre2">Yedi adamın, çevrelerinde olan biteni gözleyerek kendi aralarında konuşması, kimsenin dikkatini çekmemişti. Biri yaklaştığında konuyu değiştiriyor, Irak krizinden, son Davos zirvesinden ya da kimlikleri ve yaptıkları iş gereği kendilerini ilgilendireceği varsayılan başka herhangi bir olaydan konuşuyormuş gibi yapıyorlardı.</p>
    <p class="calibre2">Sohbetin yükünü aralarından en yaşlısı; uzun boylu ve zayıf olanı taşıyor gibiydi.</p>
    <p class="calibre2">- Burada görüşmek iyi fikirmiş.</p>
    <p class="calibre2">- Öyle, diye yanıtladı Fransız aksanlı sohbet arkadaşlarından biri. Burada dikkat çekmiyoruz, kimse bizi fark etmez.</p>
    <p class="calibre2">- Marco Valoni, kültür bakanından Torino Cezaevi'ndeki dilsizin salıverilmesini istemiş, dedi, anadili İtalyanca olmasına rağmen kusursuz bir İngilizce'yle konuşan bir başkası. İçişleri bakanı da meslektaşının talebini kabul etmiş. Fikir Valoni'nin yardımcılarından Doktor Galloni'den çıkmış. Zeki bir kadın; ipucuna ancak dilsiz aracılığıyla ulaşabilecekleri sonucuna varmış belli ki. Doktor Galloni, Valoni'yi, <span class="none5">COCS</span><span class="none5">A</span>yı tepeden tırnağa soruşturmaya da ikna etmiş.</p>
    <p class="calibre2">- Doktor Galloni'yi Kaçakçılık Masası'ndan uzaklaştırmanın bir yolu yok mu?</p>
    <p class="calibre2">- Var. Kadının her işe burnunu soktuğunu söyleyerek bastırabiliriz. <span class="none5">COCSA</span> itiraz eder, Vatikan da nüfuzunu kullanır, İtalyan hükümetine şirketi rahat bırakmaları için baskı yapılır. Düğmeye ekonomi bakanlığı aracılığıyla basmak da mümkün. Önemli bir sonuç doğurmamış bir yangın yüzünden ülkenin önde gelen şirketlerinden birinin rahatsız edilmesi onların da hoşuna gitmez, eminim. Ama bence, Sofia Galloni konusunda harekete geçmeden önce beklememiz daha doğru olur.</p>
    <p class="calibre2">İhtiyar, bakışlarını son sözleri söyleyen adama dikti. Neden olduğunu bilmiyordu. Ama arkadaşının ses tonunda kendisini endişelendiren bir şey vardı.</p>
    <p class="calibre2">Oysa, hareketleri ve bakışları hiçbir duyguyu ele vermiyordu. Yine de... onu şaşırtıp, tepkisini görmeye karar verdi.</p>
    <p class="calibre2">- Kadını yok etmek de mümkün. Meraklı bir araştırmacının işlerimize gereğinden fazla burnunu sokmasına izin vermek gibi bir lüksümüz yok. Hemfikir misiniz?</p>
    <p class="calibre2">İlk konuşan Fransız aksanlı adam oldu.</p>
    <p class="calibre2">- Hayır, ben değilim. Bence gereksiz. Bu korkunç bir hata olur. Şimdilik hiçbir şey yapmamalıyız; ipin ucundan çeksin bakalım. İpi kesip kadını devredışı bırakmak için zamanımız var henüz.</p>
    <p class="calibre2">- Bence acele etmemeliyiz, diye ekledi İtalyan olanı. Doktor Galloni'yi devredışı bırakmak ya da yok etmek hata olur. Bu, Marco Valoni'yi kızdırabilir, kazaların ardında bir şeyler gizlendiğinin bir teyidi olur. Böyle olursa, emir bile gelse, Valoni ve ekibi soruşturmanın peşini bırakmazlar. Doktor Galloni çok zeki, dolayısıyla da riskli. Ama bu riski göze almamız gerek. Bir avantajımız var: Valoni ve adamlarının yaptığı ve yapmayı düşündüğü her şeyi biliyoruz.</p>
    <p class="calibre2">- Bilgi kaynağımızdan kuşkulanmıyorlar mı?</p>
    <p class="calibre2">- Valoni'nin en güvendiği insanlardan biri.</p>
    <p class="calibre2">- Peki, başka ne var? diye sordu ihtiyar.</p>
    <p class="calibre2">İngiliz asilzadesi görünüşlü bir adam bilgilendirmeye koyuldu.</p>
    <p class="calibre2">- Zafarin iki gün önce Urfa'ya varmış. Henüz Addaio'nun tepkisi hakkında bir haber alamadım. Diğer arkadaşı Raşit, İstanbul'a varmış; üçüncüsü, Dermişat da bugün varacak.</p>
    <p class="calibre2">- İyi. Artık emniyetteler. Şu andan itibaren sorun bizim değil, Addaio'nun. Torino Cezaevi'ndeki dilsizle ilgilenmemiz gerek.</p>
    <p class="calibre2">- Cezaevinden çıkmadan önce başına bir aksilik gelebilir. En sağlamı bu olur; çıkarsa, peşine takılıp Addaio'ya ulaşırlar, diye önerdi İngiliz.</p>
    <p class="calibre2">- En akıllıcası bu olur, dedi Fransız aksanlı adam.</p>
    <p class="calibre2">- Yapabilir miyiz peki? diye sordu ihtiyar.</p>
    <p class="calibre2">- Yapanz. Cezaevinde adamlarımız var. Ama dikkatli hazırlanmamız gerek. Eğer dilsizin başına bir şey gelirse Marco Valoni resmî raporla yetinmeyecektir.</p>
    <p class="calibre2">- Öfkeden kudursa da kabullenmek zorunda kalacak. Dilsiz olmadan, olay kapanır. En azından şimdilik, diye karara bağladı ihtiyar.</p>
    <p class="calibre2">- Peki ya Kefen? diye sordu başka biri.</p>
    <p class="calibre2">- Hâlâ bankada. Katedraldeki tadilat biter bitmez sergilendiği şapele geri dönecek. Kardinal görkemli bir ayin düzenleyip, bir kez daha Kutsal Kefen'i koruduğu için Tann'ya şükretmek istiyormuş.</p>
    <p class="calibre2">- Beyler... İş mi bağlıyorsunuz?</p>
    <p class="calibre2">Birleşik Devletler başkanı, yanında James Stuart olduğu halde adamların yanına gelmişti. Grup, yeni gelenlerle gevezelik etmek üzere onlara yer açtı. Diğer davetlilerin dikkatini çekmeden tekrar konuşabilmeleri için aradan iki saat geçmesi gerekti.</p>
    <p class="calibre2">- Mary, şuradaki adam kim?</p>
    <p class="calibre2">- En yakın dostlarımızdan biri. Umberto D'Alaqua. Hatırlamıyor musun?</p>
    <p class="calibre2">- Evet, evet. Şimdi adını söyleyince hatırladım. Hâlâ çok etkileyici biri. Ne kadar da yakışıklı.</p>
    <p class="calibre2">- Müzmin bekâr. Çok yazık, çünkü yakışıklı olduğu kadar tatlı biri de aynı zamanda.</p>
    <p class="calibre2">- Geçenlerde onun hakkında bir şeyler duydum... neredeydi?..</p>
    <p class="calibre2">Lisa nerede duyduğunu anımsadı. Marco'nun, Torino Katedra-li'ndeki yangın hakkında John'a yolladığı raporda <span class="none5">COCSA</span> adlı bir şirketten ve sahibi D'Alaqua'dan söz ediliyordu. Ama kız kardeşine bundan bahsedemezdi. John bunu asla affetmezdi.</p>
    <p class="calibre2">- Selam vermek istersen sana eşlik ederim. İsa'dan önce II. yüzyıldan kalma bir figür hediye etti bana, harika bir şey. Sonra odama çıkarız, gösteririm.</p>
    <p class="calibre2">İki kız kardeş, D'Alaqua'ya yaklaştı.</p>
    <p class="calibre2">- Umberto, Lisa'yı anımsıyor musun?</p>
    <p class="calibre2">- Kız kardeşini tabiî ki anımsıyorum Mary.</p>
    <p class="calibre2">- O kadar zaman geçti ki...</p>
    <p class="calibre2">- Öyle. Sen İtalya'ya sık sık gelmezsen Mary. Lisa, siz Roma'da oturuyorsunuz diye anımsıyorum, doğru mu?</p>
    <p class="calibre2">- Evet, Roma'da oturuyoruz, başka bir yerde yaşayabileceğimi hiç sanmıyorum.</p>
    <p class="calibre2">- Gina, Lisa'yla Roma'da. Üniversitede doktorasını hazırlıyor. Üstelik Lisa onu Herculanum kazılanm yürüten ekibe sokmayı başardı.</p>
    <p class="calibre2">- Ah şimdi hatırladım Lisa. Siz arkeologsunuz.</p>
    <p class="calibre2">- Evet. Gina arkeoloji tutkusunu teyzesinden almış.</p>
    <p class="calibre2">- Geçmişi araştırmak kadar güzel bir iş yok. Yanlış anımsamıyorsam, siz de arkeolojiye meraklısınız Umberto.</p>
    <p class="calibre2">- Öyle. Ara sıra kaçacak zaman bulup kazılarda çalışırım.</p>
    <p class="calibre2">- Umberto'nun vakfı kazılara malî destek veriyor..</p>
    <p class="calibre2">James Stuart, D'Alaqua'nın yanına geldi, adamı alıp başka bir topluluğa doğru götürdü. Lisa bu durumdan hiç de hoşnut kalmadı. Marco Valoni'nin raporunda adı geçen bu adamla sohbeti sürdürmeyi istiyordu. Anlattığında, John kulaklarına inanamayacak, Marco da şaşıracaktı. James'in, kız kardeşi için bir doğum günü sürprizi hazırlama davetini kabul etmesinin iyi bir fikir olduğunu düşünerek içten içe güldü. Mary Roma'ya geldiğinde bir yemek düzenleyip hem D'Alaqua'yı hem de Marco'yu davet edebileceğini düşündü. Ama belki D'Alaqua bundan rahatsız olur, Mary ona kızabilirdi. Konuyu yeğeniyle konuşacak, davetli listesini onunla beraber hazırlayacaktı.</p>
  </div>
  <div class="calibre1"></div>
</body>
</html>