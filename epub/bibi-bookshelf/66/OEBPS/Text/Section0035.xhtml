<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">35</span></h1>
  </div>
  <div class="s1">
    <p class="calibre2">Cep telefonu çaldığında Addaio ofisinde çalışıyordu. Karşısındakini dinlerken yüzünü buruşturdu. Kapattığında öfkeden kıpkırmızı olmuştu.</p>
    <p class="calibre2">- Güner! Güner! diye bağırdı koridorda. Bu pek alışılmış bir şey değildi.</p>
    <p class="calibre2">Hizmetkârı alelacele çıkageldi.</p>
    <p class="calibre2">- Ne var Peder?</p>
    <p class="calibre2">- Hemen Bakkalbaşı'nıbul. Nerede olduğu umurumda değil, onu görmek istiyonun. Yanm saat sonra bütün pederlerin burada olmasını ayarla.</p>
    <p class="calibre2">- Ayarlarım. Ama söylesene, ne oldu?</p>
    <p class="calibre2">- Bir felaket! Şimdi git ve istediklerimi yap.</p>
    <p class="calibre2">Yalnız kaldığında elleriyle şakaklarını ovaladı. Başı ağnyordu. Günlerdir dayanılmaz ağnlar içindeydi. Uyuyamıyordu, iştahsızdı. Hayata olan bağlılığını kaybettiğini hissediyordu. Addaio olmak ölümcül bir tuzaktı; artık bıkmıştı.</p>
    <p class="calibre2">Haberler daha kötü olamazdı. Baharay kardeşler yakalanmıştı. Hapiste, planlannı bilen ve onlara engel olan biri vardı. Belki Ba-haraylar fazla konuşmuştu; ya da dilsizi koruyan biri vardı. Belki de onlar'dı. Bir kez daha onlar. Ya da her şeye burnunu sokan şu polis. Görünüşe göre son günlerde müdürün ofisinden çıkmıyormuş. Bir şeyler planlıyordu, ama ne? Marco Valoni'nin iki kez uyuşturucu satıcısı elebaşı Frasquello'yla bir araya geldiğini söylemişlerdi.</p>
    <p class="calibre2">Evet, evet; taşlar yerine oturuyordu. Valoni mafya babasını Mendiç'i korumakla görevlendirmişti. Genç adam onlara ulaşabilmek için elindeki tek ipucuydu, onu koruması gerekiyordu. Evet, olay buydu, kesinlikle buydu. Evet, evet; arayan kişi de bunu söylemişti zaten. Yoksa başka bir şey mi söylemişti? Ağrıdan başı zonkluyordu. Anahtarla bir kutuyu açtı. İçinden birkaç hap çıkardı, iki tanesini yuttu. Sonra gözlerini kapayıp ağnnın yok olmasını bekledi; şansı varsa, pederler geldiğinde geçmiş olurdu.</p>
    <p class="calibre2">Güner ofisin kapısını hafifçe vurdu. Pederler Addaio'yu büyük salonda bekliyordu. Odaya girdiğinde Addaio'yu başı masada, gözleri kapalı buldu.</p>
    <p class="calibre2">Korkarak yaklaştı sonra rahat bir nefes aldı: yaşıyordu. Uyandırmak için yavaşça dürttü.</p>
    <p class="calibre2">- Uyuyakalmışsın.</p>
    <p class="calibre2">- Evet... Başım ağrıyordu.</p>
    <p class="calibre2">- Tekrar doktora görünmelisin. Bu ağrılar seni mahvetti. MR çektirmen gerek.</p>
    <p class="calibre2">- İyiyim merak etme.</p>
    <p class="calibre2">- Hayır değilsin. Pederler seni bekliyor. İnmeden önce üstünü başını biraz düzelt.</p>
    <p class="calibre2">- Düzeltirim. Bu sırada sen de onlara çay ikram et.</p>
    <p class="calibre2">- Ettim bile.</p>
    <p class="calibre2">Addaio birkaç dakika sonra Cemaat Konseyi'yle toplanmıştı. Siyah tören elbiseleri kuşanmış yedi rahip, gösterişli maun masanın etrafına oturmuşlardı.</p>
    <p class="calibre2">Görünüşleri çok etkileyiciydi.</p>
    <p class="calibre2">Addaio, Torino Cezaevi'nde olup bitenleri anlattı. Adamların yüzünü endişe bürüdü.</p>
    <p class="calibre2">- Sevgili Bakkalbaşı, Torino'ya gitmeni istiyorum. Mendiç iki üç gün içinde çıkıp bizimle iletişime geçmeye çalışacak. Buna engel olmalıyız. Adamlarımız başka hata yapmamalı. Bu yüzden de orada bulunman, operasyonu yönetmen benimle sürekli irtibatta olman çok önemli. İçimde, felaketin eşiğinde olduğumuza dair bir his var.</p>
    <p class="calibre2">- Turgut'tan haber aldım.</p>
    <p class="calibre2">Bütün gözler konuşmakta olan rahibe çevrildi. Yaşlı bir adamdı, canlı mavi gözleri vardı.</p>
    <p class="calibre2">- Hastaymış. Morali çok bozuk. İzlendiği saplantısına kapılmış. Gözetlendiğini, Piskoposluk'ta kimsenin ona güvenmediğini, Romalı polislerin sadece onu yakalamak için Torino'da kaldıklarını düşünüyor. Onu oradan almamız gerek.</p>
    <p class="calibre2">- Hayır, şimdi alamayız, bu çılgınlık olur, diye yanıtladı Bakkalbaşı.</p>
    <p class="calibre2">- İsmet hazır mı? diye sordu Addaio. Amcasının yanına gitmesi için hazırlanmasını emretmiştim. Bu en iyisi olur.</p>
    <p class="calibre2">- Ailesi kabul etti, ama delikanlı pek istekli değil. Kız arkadaşı burada, diye açıkladı Talat.</p>
    <p class="calibre2">- Kız arkadaş mı! Kız arkadaşı var diye bütün cemaati tehlikeye mi atacak? Ailesini arayın; hemen bugün, Bakkalbaşı kardeşimizle Torino'ya gidecek. İsmetin ebeveyni de Turgut'u arasın. İtalya'da dikiş tutturuncaya kadar oğullarıyla ilgilenmesini istesin. Hemen yapın bunları.</p>
    <p class="calibre2">Addaio'nun ses tonunda hissedilen ivedilik, karşı çıkma fırsatı vermiyordu. Bir saat sonra adamlar, yerine getirilecek açık ve kesin emirlerle evden ayrılıyordu.</p>
  </div>
  <div class="calibre1"></div>
</body>
</html>