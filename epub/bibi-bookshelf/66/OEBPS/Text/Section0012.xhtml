<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">12</span></h1>
  </div>
  <div class="s1">
    <p class="calibre2">Deniz Yıldızı İstanbul'un sularını yararak ilerlerken Boğaz'da güneş doğuyor; denizciler, demir atma hazırlıkları için güvertede koşuşturuyordu.</p>
    <p class="calibre2">Kaptan, sessizce güverteyi yıkayan esmer delikanlıyı gözlüyordu. Denizcilerinden biri Cenova'da hastalanıp karada kalmıştı; ikinci kaptan da konuşamasa da iyi bir denizci olduğunu söylediği bu dilsizi getirmişti. Kaptan bir an önce yola çıkmak istediğinden, o sırada, bu sözde denizcinin ellerinde tek bir nasır olmadığını fark etmemişti. Teni, asla elleriyle çalışmamış birininki gibi yumuşacıktı. Ama dilsiz, yolculuk boyunca kendisinden istenilen her şeyi yerine getirmişti. Yüklenen görev ne olursa olsun, gözlerinden en ufak bir ifade okunmuyordu. İkinci kaptan, genç adamı limandaki Yeşil Şahin Meyhanesi'nin müdavimlerinden birinin tavsiye ettiğini, onu bu yüzden getirdiğini anlatmıştı.</p>
    <p class="calibre2">Kaptan, yardımcısının yalan söylediğini biliyordu. Peki ama neden?</p>
    <p class="calibre2">İkinci kaptan, dilsizin İstanbul'da ineceğini, gemide çalışmaya devam etmeyeceğini söylemiş; kaptan bunun nedenini ve nereden bildiğini sorduğunda da omuz silkmişti.</p>
    <p class="calibre2">Cenovalıydı, kırk yıldır denizlerde gezinmiş, binlerce limanda kara tutmuş, her türden insanla tanışmıştı. Bu genç adamda olağandışı bir şeyler vardı; yüzünden başarısızlık, tavırlarından pes etmişlik okunuyordu; sonun yakın olduğunu biliyor gibiydi. Peki ama neyin sonu? Neden?</p>
    <p class="calibre2">İstanbul gözüne her zamankinden de güzel göründü. Dilsiz denizci, gözleriyle limanı incelerken sessizce iç geçirdi. Birinin kendisini almaya geleceğini biliyordu; bu, büyük ihtimalle, Urfa'ya gittiğinde saklanmasına yardım eden adam olacaktı. Şehrine dönmeye, babasına sarılmaya, karısına kavuşup kızının neşeli gülüşünü duymaya can atıyordu.</p>
    <p class="calibre2">Addaio'yla karşılaşmaktan, adamın hayal kırıklığından korkuyordu. Ama o sırada, yaşamanın ve eve dönmenin mutluluğunu hissediyor; başarısızlığı, kendi başarısızlığını pek umursamıyordu. İki yıl önce ağabeyi bu kadarını bile kotaramamıştı. Adi bir yankesici gibi tutuklandığı günden beri ondan haber almamıştı, ama katedraldeki adam Mendiç'in hâlâ hapiste olduğunu söylemişti. O günlerde gazeteler gizemli hırsızın üç yıl hapse mahkûm edildiğini yazmıştı; eğer böyleyse, bir sene sonra özgürlüğüne kavuşacaktı.</p>
    <p class="calibre2">Kimseyle vedalaşmadan gemiden indi. Kaptan, bir önceki gece, anlaştıkları gibi maaşını ödemiş, mürettebatta kalmak ister mi diye sormuştu. Genç adam, el kol hareketleriyle hayır demişti.</p>
    <p class="calibre2">Limandan çıktı, nereye gideceğini bilmeden yürümeye koyuldu. İstanbul'daki adam gelmezse Urfa'ya kendi imkânlarıyla gitmenin bir yolunu bulacaktı. Denizcilik yaparak kazandığı para cebindeydi.</p>
    <p class="calibre2">Arkasında telaşlı ayak sesleri duydu. Döndüğünde, aylar önce kendisini saklayan adamla karşılaştı.</p>
    <p class="calibre2">- Seni bir süredir izliyor, gözlüyorum; takip edilmediğinden emin olmak istedim.</p>
    <p class="calibre2">Bu gece evimde kalacaksın, yarın gündoğu-munda almaya gelecekler. O zamana kadar sokağa çıkmasan daha iyi olur.</p>
    <p class="calibre2">Başıyla onayladı. İstanbul'da gezinmek, Kapalıçarşı'nın dar sokaklarında kaybolup karısına bir parfüm, kızma bir hediye almak istiyordu, ama yapmayacaktı. Bir terslik daha olursa Addaio'nun öfkesi iyice artardı.</p>
    <p class="calibre2">Başarısızlığına rağmen, geri dönmüş olabilmekten mutluydu. Bu dönüşü tatsızlaştıracak herhangi bir aksilik olmasını istemiyordu.</p>
    <p class="calibre2">- Başardım.</p>
    <p class="calibre2">Marco'nun sesinde neşe ve zafer sevinci vardı. Sofia gülümsedi; Antonio'ya, gelip ahizeden dinlemesini işaret etti.</p>
    <p class="calibre2">- Bakanları ikna etmek zor oldu, ama sonunda bana açık çek verdiler.</p>
    <p class="calibre2">İstediğimizde dilsizi salıverecekler; onu gideceği yere kadar izlememiz için bir operasyon yürütmemize de izin verdiler.</p>
    <p class="calibre2">- Bravo şef!</p>
    <p class="calibre2">- Antonio, orada mısın?</p>
    <p class="calibre2">- İkimiz de buradayız, diye yanıtladı Sofia. Bu, bize verebileceğin en iyi haberdi.</p>
    <p class="calibre2">- Öyle, ben de çok memnunum doğrusu, başaracağımdan pek de emin değildim. Şimdi, adamı ne zaman ve nasıl salıvereceğimizi kararlaştırmamız gerek. Sizin işler nasıl gitti?</p>
    <p class="calibre2">- D'Alaqua olayını anlatmıştım zaten...</p>
    <p class="calibre2">- Evet ama bakanlar hiçbir şey söylemedi, bu da adamın şikâyet etmediği anlamına geliyor.</p>
    <p class="calibre2">- İşçileri ve katedral personelini yeniden soruşturuyoruz, iki gün sonra orada oluruz.</p>
    <p class="calibre2">- Tamam. Ne yapacağımıza o zaman karar veririz, ama benim şimdiden bir planım var.</p>
    <p class="calibre2">- Nedir?</p>
    <p class="calibre2">- Meraklı olmayın Doktor Hanım; her şeyin bir zamanı var. Ciao!</p>
    <p class="calibre2">- Çok kötüsün... Neyse, ciao!</p>
  </div>
</body>
</html>