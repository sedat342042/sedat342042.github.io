<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">24</span></h1>
  </div>
  <div class="s1">
    <p class="calibre2">- Okuduğun şey çok mu sürükleyici girdiğimi fark etmedin bile.</p>
    <p class="calibre2">- Af! Affet Marco, diye yanıtladı Sofia. Haklısın; fark etmedim, ama sen de hiç gürültü yapmadın.</p>
    <p class="calibre2">- Ne okuyorsun?</p>
    <p class="calibre2">- Kutsal Kefen'in tarihçesini.</p>
    <p class="calibre2">- Ezbere biliyorsun halbuki. Aslında bütün İtalyanlar bilir.</p>
    <p class="calibre2">- Evet, ama bize ipucu verecek bir şeyler olabilir.</p>
    <p class="calibre2">- Sindone'nin tarihiyle ilgili bir şey mi?</p>
    <p class="calibre2">- Bu sadece bir varsayım; gözden bir şey kaçırmayalım diye.</p>
    <p class="calibre2">Marco hayretle kadına baktı. Ya yaşlanıyor ve burnundan ötesini göremiyordu ya da Sofia haklıydı; belki de Kutsal Kefenle ilgili geçmişte olmuş bir olayı araştırmak gerekiyordu.</p>
    <p class="calibre2">- Bir şey buldun mu peki?</p>
    <p class="calibre2">- Hayır, sadece okuyorum. Bir an gelip bir şimşek çakacak diye bekliyorum, dedi Sofia alnına dokunarak.</p>
    <p class="calibre2">- Nerelere geldin?</p>
    <p class="calibre2">- Daha yeni başladım, yani IV. yüzyıldayım. Eulalio adlı Edessa-lı bir piskopos rüyasında kendisine Kefen'in yerini açıklayan bir kadın görüyor. Biliyorsun, tüm bu süre boyunca Kefen kayıptı, kimsenin nerede olduğundan haberi yoktu. Aslına bakarsan, varlığı bile bilinmiyordu. Ama Evagrius...</p>
    <p class="calibre2">- Hangi Evagrius? diye sordu, o sırada içeri girmiş Minerva.</p>
    <p class="calibre2">- Bak şimdi. Kilise Tarihi adlı eserinde Evagrius'un anlattığına göre, Edessa 544'te, şehri kuşatan I. Hüsrev'in ordularını yenmiş. Bu zaferi de surların burçlarında gezindirdikleri Mandilion'a<sup class="calibre3"><span class="none5">8</span></sup> borçlularmış. Sonra...</p>
    <p class="calibre2"><span class="none4">8. Mandilion ya da Kutsal Yüz, Kutsal Kefen'in, yüz görünecek şekilde katlanmış halidir. (Isp.yay.n.)</span></p>
    <p class="calibre2">- Peki ama Evagrius kim, Mandilion ne? diye ısrar etti Minerva.</p>
    <p class="calibre2">- Dinlersen anlarsın, diye yakındı Sofia.</p>
    <p class="calibre2">- Affedersin, haklısın. Konuşuyordunuz, ben araya girdim, diye yanıtladı Minerva yüzünü ekşiterek.</p>
    <p class="calibre2">Marco gülerek Minerva'yı inceledi. Kızın sabırsızlığını ve huysuzluğunu fark etmişti.</p>
    <p class="calibre2">- Sofia, diyerek araya girdi Marco, Sindone'nin tarihini gözden geçiriyor. 544'te, Sasanî kuşatması altındaki Edessa'da ortaya çıkışından söz ediyoruz. Edessalılar umutsuzmuş, kuşatma karşısında yenik düşmek üzereymişler. Sasanîlerin savaş aletlerine alevli oklar atıyorlarmış, ama aletler tutuşmuyormuş.</p>
    <p class="calibre2">- Sonra ne olmuş? diye sordu Minerva.</p>
    <p class="calibre2">- Evagrius'un anlattıklarına göre, diye sürdürdü Sofia, Edessa Piskoposu Eulalio rüyasında, Kutsal Kefen'in nerede olduğunu kendisine açıklayan bir kadın görür. Ararlar, batı kapısında, surlara açılmış bir delikte bulurlar. Bu keşif sayesinde inançlarını yeniden kazanırlar, Kefen'i burçlarda gezdirip, Sasanî savaş aletlerine alevli oklar fırlatmaya devam ederler. Aletler bu sefer tutuşur, sonunda Sasanîler kaçar.</p>
    <p class="calibre2">- Güzel bir hikâye ama gerçek mi? diye sordu Minerva.</p>
    <p class="calibre2">- Biz tarihçiler, bazı efsanelerin gerçek olduğunu düşünürüz. Tarihî birtakım olayları da efsane sanırız. Buna en iyi örnek, Troya, Mikenai, Knossos...yüzyıllar boyunca mitlere ait olduğu düşünülen şehirler. Ama Schliemann, Evans ve başka arkeologlar, var olduklarını kanıtlamaya uğraştılar ve sonunda başardılar, diye yanıtladı Sofia.</p>
    <p class="calibre2">- Şu piskopos Kefen'in orada olduğunu biliyordu herhalde. Ne kadar inanmak istesek de, şu rüya hikâyesine inanmayacağız değil mi?</p>
    <p class="calibre2">- Bu, bize ulaşan hikâye, diye yanıtladı Marco Minerva'yı. Ama büyük olasılıkla haklısın. Eulalio, Sindone'nin nerede olduğunu biliyordu herhalde. Belki de uygun anda ortaya çıksın diye, bir mucize gerçekleşti diyebilmek için oraya kendisi koydurtmuştu. Bin beş yüz yıl önce olanların içyüzünü nasıl bilebiliriz ki? Mandilion'un ne olduğu hakkındaki soruna gelince, bu, dinî kıyafet anlamına gelen Yunanca bir kelime.</p>
    <p class="calibre2">Pietro, Giuseppe ve Antonio birlikte geldiler. Hararetle futboldan konuşuyorlardı.</p>
    <p class="calibre2">Marco ekibini çağırmıştı. Onlara Torino'daki dilsizin iki ay içinde salıverileceğini, dolayısıyla da peşine düşmek için gereken tertibatı hazırlamaya başlamaları gerektiğini bildirecekti.</p>
    <p class="calibre2">Pietro gözucuyla Sofia'ya baktı. Birbirlerinden sakınıyorlardı. Profesyonel ve dostça bir ilişki sürdürmeye çalışsalar da, aslında bir aradayken rahatsız oluyorlar, bazen bu rahatsızlığı ekibin geri kalanına da yansıtıyorlardı.</p>
    <p class="calibre2">Marco da, diğerleri de onları baş başa bırakmamaya, paylaşacak işleri olmamasına uğraşıyorlardı. Pietro'nun Sofia'ya hâlâ âşık olduğu, kadınınsa adamı itici bulmaya başladığı belliydi.</p>
    <p class="calibre2">- Peki, diye açıkladı Marco. Birkaç gün sonra Değerlendirme Kurulu Torino Cezaevi'ni ziyaret edecek. Dilsizin hücresine vardıklarında, müdüre, sosyal hizmet uzmanına ve hapishane psikologuna adam hakkındaki fikirlerini soracaklar.</p>
    <p class="calibre2">Dilsizin zararsız bir hırsız bozuntusu olduğu ve topluma karşı bir tehlike arz etmediği konusunda hemfikir olacak üçü de.</p>
    <p class="calibre2">- Fazla kolay, diye araya girdi Pietro.</p>
    <p class="calibre2">- Hayır, o kadar da kolay olmayacak. Sosyal hizmet uzmanı özel bir merkeze, doktorların dilsizin başkalarına ihtiyaç duymadan yaşaması mümkün mü, değil mi karar verecekleri bir akıl hastanesine götürülmesini önerecek. Bakalım akü hastanesine kapatılma olasılığı karşısında heyecanlanacak mı yoksa kayıtsızlığı devam mı edecek? Bir sonraki adım, sessizlik olacak. Muhafızlar dilsizin önündeyken, en azından ilk birkaç gün adamın salıverilmesinden söz etmeyecekler; tepkilerini gözleyecekler. Bir ay sonra kurul cezaevine dönecek, iki hafta geçince de, dilsiz salıverilecek. Sofia, Giuseppe'yle Torino'ya gitmeni ve tertibatı hazırlamaya başlamanızı istiyorum. Neye ihtiyacımız olacağım söyleyin bana</p>
    <p class="calibre2">Toplantı bittiğinde herkes işinin başına döndü. Marco, o gece hepsini evine beklediğini hatırlattı: yaş günüydü.</p>
    <p class="calibre2">- Demek dilsizi serbest bırakacaksınız. Amma büyük bir risk.</p>
    <p class="calibre2">- Evet ama bu elimizdeki tek ipucu. Ya dilsiz bizi çözüme götürecek ya da hayat boyu bu davayı kapatamayacağız.</p>
    <p class="calibre2">Marco ve Santiago Jimenez, Paola'nın az önce ellerine tutuşturduğu campari kadehleriyle, hararetli hararetli sohbet ediyorlardı.</p>
    <p class="calibre2">Paola, Marco'nun yaş gününü özenle hazırlamış, adamın en yakın arkadaşlarını davet etmişti. Herkesin oturabileceği kadar büyük bir masası olmadığından, kızlarının yardımıyla bir açık büfe hazırlamıştı. Kadeh ve tabakları doldurmakla uğraşıyor, yirmiye yakın misafirle ilgileniyordu.</p>
    <p class="calibre2">- Sofia ve Giuseppe, Torino'da izleme düzenini hazırlayacaklar. Haftaya gidiyorlar.</p>
    <p class="calibre2">- Kız kardeşim Ana da Torino'ya gidecek. Bizi yemeğe davet ettiğin geceden beri Sindone saplantısı baş gösterdi. Bana bir not yolladı; Sindone etrafında olup bitenlerin anahtannı geçmişte aramak gerektiğini iddia ediyor. Neyse, sana Ana olayını anlatıyorum, çünkü o gece evinde olayı öğrenir öğrenmez, kendi başına araştırmaya niyetlendi. Ben Roma'daki evime davet etmeyince de Torino'ya gitmeye karar verdi. îyi kızdır; zeki ve kararlıdır. Bütün gazeteciler gibi müdahalecidir. Ama sezgileri kuvvetlidir. Araştırması sizi rahatsız etmez sanırım, ama etrafta olmadık yerlere burnunu sokan ve sizi zora koşan bir gazeteci olduğu haberini alırsan, bana söyle. Üzgünüm. Basınla uğraşmanın kötü tarafı da bu. Aileden bile olsalar.</p>
    <p class="calibre2">- Bana o notu verir misin?</p>
    <p class="calibre2">- Ana'nınkini mi?</p>
    <p class="calibre2">- Evet. Garip, ama geçen gün Sofia, Sindone'nin tarihini gözden geçiriyordu.</p>
    <p class="calibre2">Belki ipucunu geçmişte bulabileceğimizi söyledi.</p>
    <p class="calibre2">- Bak sen! Yollarım ama fazlasıyla varsayımlara dayalı bir not. İşine yarayacak bir şey değil.</p>
    <p class="calibre2">- Sofia'ya veririm. Bunda da herhangi bir soruşturmada da bir gazetecinin olması tehlikeli olsa da... Sonunda işleri karıştırırlar, bir yazı için nelere...</p>
    <p class="calibre2">- Hayır, hayır! Gerçekten Marco. Bak eğri oturup, doğru konuşalım. Ana şerefli bir insandır, beni sever, asla bana zarar verecek bir şey yapmaz. İspanya'nın Europol temsilcisi olarak buradaki yetkililerle başımın derde girmemesi gerektiğini bilir. Hele hele, bu dert ailemden biri, bilmemesi gereken resmî konulan bildiği için açılıyorsa. Yani, bana zarar verecek bir şey yapmayacaktır.</p>
    <p class="calibre2">- Ama biraz müdahaleci olduğunu ve Torino'ya araştırma için gittiğini sen söyledin.</p>
    <p class="calibre2">- Evet ama hikâye hakkında tek satır bile yazmayacak. Bir şey bulursa bana söyleyecek. Kaçakçılık Masası'nın devam eden bir soruşturması hakkında bir şeyler yayımlarsa başıma gelebilecekleri çok iyi anladı.</p>
    <p class="calibre2">- Sana bulduklarını anlatacak mı? Bir şey bulursa tabiî.</p>
    <p class="calibre2">- Evet. Sana bir anlaşma teklif etmek istiyordu. O öğrendiği şeyleri sana anlatacak -bir şeyler öğreneceğinden emin- karşılığında da sen ona bildiklerini anlatacaksın. Tabiî ki seninle ya da benimle ilişkisi olan herhangi biriyle anlaşma yapmanın hayalini bile kurmamasını söyledim, ama onu iyi tanırım. Bir şey bulursa bunu karşılaştırma ihtiyacı duyacaktır. Beni arayacak, sana söylememi isteyecektir.</p>
    <p class="calibre2">- Demek gönüllü bir yardımcımız oldu... Neyse, dert etme. Giuseppe ve Sofia'ya, Torino'ya gittiklerinde tetikte olmalarım söylerim.</p>
    <p class="calibre2">- Hangi konuda tetikte olmamız gerekiyor?</p>
    <p class="calibre2">- Ah! Sofia. Santiago bana kız kardeşi Ana'yı anlatıyordu. Onunla hiç tanıştın mı bilmiyorum.</p>
    <p class="calibre2">- Sanırım tanıştım. İki yıl önce. Turcio'nun emeklilik partisine seninle gelmemiş miydi?</p>
    <p class="calibre2">- Evet, doğru. Ana, Roma'daydı, bana eşlik etti. Sık sık görmeye gelir beni. Onun büyüğüyüm, başka kardeşimiz de yok. Babam o küçükken öldü, bu da aramızda özel bir bağ oluşturdu.</p>
    <p class="calibre2">- Hatırlıyorum onu. Bir süre basın-polis ilişkisinden konuştuk. Bazen ikisi arasında bir çıkar bağı olduğunu söylüyordu, ama sonuç her zaman hüsran oluyormuş. Çok sempatik ve zeki biri gibi görünmüştü gözüme.</p>
    <p class="calibre2">- Sevdiğine sevindim, çünkü bakarsın Torino'da Sindone'yi araştırırken karşılaşırsın onunla, diye açıkladı Marco.</p>
    <p class="calibre2">Sofia'nın yüzünü şaşkınlık bürüdü. Santiago, alelacele, Ana'nın neden Kutsal Kefen'le ilgilendiğini, bunu nasıl saplantı haline getirdiğini anlattı.</p>
    <p class="calibre2">- Santiago bana ne dedi biliyor musun? Ana, Sindone etrafında olanların anahtarının geçmişte olduğunu düşünüyormuş...</p>
    <p class="calibre2">- Evet. Bunu ben de düşündüm. Söyledim ya...</p>
    <p class="calibre2">- Santiago'ya anlattım bunu. Kız kardeşinin yolladığı notu verecek bize. Bir göz atarız. Bir de bakmışsın gazeteci bizi yaya bırakmış.</p>
    <p class="calibre2">- Peki neden onunla konuşmuyoruz? diye sordu Sofıa.</p>
    <p class="calibre2">- Şimdilik böyle kalsın, diye yanıtladı Marco, düşünceli.</p>
    <p class="calibre2">- Sen de biliyorsun. Polisin, soruşturma sırasında bir gazeteciyle anlaşması, ilk kez olmuyor.</p>
    <p class="calibre2">- Biliyorum, ama bu olayın bizim masayla sınırlı kalmasını istiyorum. En azından şimdilik. Eğer Ana işimize yarayacak bir şeyler öğrenirse, o zaman bakarız.</p>
    <p class="calibre2">Lisa ve John, yanlarında Paola'yla salona girdiler. Marco John'a sarıldı.</p>
    <p class="calibre2">- Gelebildiğine sevindim.</p>
    <p class="calibre2">- Şimdi Washington'dan döndüm. Patronlar nasıl olur bilirsin, Dışişleri Bakanlığı da bir istisna değil. Bütün haftam bazı insanların, aldıkları maaşı haklı çıkarmak için düzenlediği saçma toplantılarda geçti.</p>
    <p class="calibre2">- John'u Londra'ya atamayı teklif ettiklerini biliyor muydunuz? diye dikkat çekti Lisa.</p>
    <p class="calibre2">- Böyle bir değişiklik istiyor musunuz? diye sordu Paola.</p>
    <p class="calibre2">- Hayır. Reddettim. Roma'da kalmayı tercih ediyorum. Dışişlerine göre, Londra tayini bir yükselme anlamına geliyor; aslında öyle, ama ben Roma'da yaşamayı yeğliyorum. Siz beni bir yanki olarak görüyorsunuz, ama ben kendimi Romalı hissediyorum.</p>
  </div>
  <div class="calibre1"></div>
</body>
</html>