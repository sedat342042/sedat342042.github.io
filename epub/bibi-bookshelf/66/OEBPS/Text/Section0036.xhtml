<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">36</span></h1>
  </div>
  <div class="s1">
    <p class="calibre2">Ana Jimenez zile bastı. Londra'nın en güzel mahallesindeki şık, Victoria tarzı ev, zengin bir lordun malikânesini andırıyordu.</p>
    <p class="calibre2">- İyi günler. Ne istemiştiniz?</p>
    <p class="calibre2">- Bu kurumun müdürüyle konuşmak istiyordum.</p>
    <p class="calibre2">- Randevunuz var mıydı?</p>
    <p class="calibre2">- Evet. Gazeteciyim, adım Ana Jimenez, randevuyu Times gazetesinden bir arkadaşım aldı; Jerry Donalds.</p>
    <p class="calibre2">- İçeri buyurun ve biraz bekleyin lütfen.</p>
    <p class="calibre2">Evin girişi genişti. Ahşap zemin yıpranmış İran haklarıyla kaplıydı. Duvarlarda dinî sahnelerin sergilendiği tablolar asılıydı.</p>
    <p class="calibre2">Ana, kâhyanın dönmesini beklerken tablolara bakmaya daldı. Yaşlı bir beyin, kapının eşiğinde ona baktığım fark etmedi.</p>
    <p class="calibre2">- İyi günler Bayan Jimenez.</p>
    <p class="calibre2">- Ah, iyi günler. Bağışlayın, geldiğinizi fark...</p>
    <p class="calibre2">- Ofisime buyurun. Demek Jerry Donalds'm arkadaşısınız.</p>
    <p class="calibre2">Ana gülümsemeyi ve soruyu yanıtlamamayı tercih etti. Donalds denen ve Londra'nın en sıkı kapanmış kapılarını bile açabilen o adamı tanımıyordu aslında.</p>
    <p class="calibre2">Jerry Donalds denen bu adam, Ana'nın, bir zamanlar Londra'da çalışan, şimdi Brüksel'de Avrupa Birliği'nin bir kurumunun başında olan diplomat bir dostunun arkadaşıydı. Kendisine yardım etmesi için adamı ikna etmek zor olmuş, ama sonunda başarmıştı. Adam, kızı Jerry Donalds'la iletişime geçirmişti. Donalds, Ana'yı nazikçe dinleyip iki saat vakit istemiş, sonra kızı Torino'dan arayarak, Sayın Profesör Anthony McGilles'in kendisini kabul edeceğini bildirmişti.</p>
    <p class="calibre2">Profesör deri bir kotluğa oturdu; kıza kanepeye oturmasını işaret etti. Oturur oturmaz kâhya, elinde bir tepsi ve çay servisiyle girdi içeri.</p>
    <p class="calibre2">Ana birkaç dakika boyunca, gazetecilik mesleği ve İspanya'nın durumu hakkında bilgi edinmek isteyen McGilles'in sorularını yanıtladı. Profesör sonunda sadede gelmeye karar verdi.</p>
    <p class="calibre2">- Demek Tapınakçılarla ilgileniyorsunuz.</p>
    <p class="calibre2">- Evet. Hâlâ var olduklarını, bir internet adresleri olduğunu öğrenmek beni çok şaşırttı. O adres de burası.</p>
    <p class="calibre2">- Burası bir araştırma merkezi sadece. Söylesenize; ne öğrenmek istiyorsunuz?</p>
    <p class="calibre2">- Bugün hâlâ Tapınakçılar varsa, neler yaptıklarını, ne işle vakit geçirdiklerini öğrenmek istiyorum... mümkünse, tarihte Tapı-nakçıların önemli rol oynadığı birtakım olaylar hakkında da sorularım olacak.</p>
    <p class="calibre2">- Bakın Hanımefendi. Tapınakçılar sizin hayal ettiğiniz gibi, eskiden oldukları şekilde yoklar artık.</p>
    <p class="calibre2">- Peki internette bulduğum bilgi yanlış mı?</p>
    <p class="calibre2">- Değil. Bunun kanıtı da burada, benimle konuşuyor olmanız. Yine de sizi hayal gücünüze kapılmamanız, elinde kılıç taşıyan şövalyeler düşünmemeniz konusunda uyarıyorum. XXI. yüzyıldayız.</p>
    <p class="calibre2">- Farkındayım.</p>
    <p class="calibre2">- Bizler araştırma amaçlı bir kurumuz. Faaliyetlerimiz düşünsel ve sosyal alanda.</p>
    <p class="calibre2">- Peki ama, Tapınakçıların gerçek mirasçıları siz misiniz?</p>
    <p class="calibre2">- Papa V. Clemens, tarikatı yasakladığında Tapınakçılar başka tarikatlara katıldılar. Aragon'da Montesa tarikatına dahil oldular; Portekiz'de, Kral Dionisio, İsa Tarikatı adlı yeni bir tarikat kurdu; Almanya'da Toton Tarikatı'na katıldılar. İskoçya'da ise tarikat asla dağılmadı. Tarikatın İskoçya'da aralıksız devam etmesi ise Ta-pınakçı ruhunun nasıl olup da günümüze kadar ulaştığını açıklıyor. XV. yüzyıldan itibaren, kralı korumakla görevli Fransız İskoç Muhafızlan'na katıldılar, İskoçya'daki Jacobite partisine destek oldular. Tarikat 1705 yılından beri gizlenmiyor. O sene yeni bir tüzük benimsendi, Louis Philippe de Orleans büyük üstat seçildi. Fransız Devrimi'ne, Napolyon imparatorluğuna, Yunanistan'ın bağımsızlığına katılan Tapınakçılar oldu. İkinci Dünya Savaşında, Fransız direnişinin de bir parçasıydılar.</p>
    <p class="calibre2">- Peki ama nasıl? Hangi kurum aracılığıyla? Kendilerine ne diyorlar?</p>
    <p class="calibre2">- Tapınakçılar, bu süre boyunca, sessiz bir hayat sürdüler. Kendilerini düşünceye ve araştırmaya verdiler; bu olaylara bireysel olarak katıldılar, ama kardeşleri durumdan her zaman haberdardı. Şövalye gruplarının bir araya geldiği farklı kuruluşlar var, kulüp de di-yebilirsiniz. Bunlar, farklı ülkelere dağılmış, her ülkenin kendi mevzuatına uygun, yasal kulüpler. Tapınakçılara bakış açınızı değiştirmelisiniz: XXI. yüzyılda, XII. ve XIII. yüzyıllardaki gibi bir örgüt bulamayacağınızı bir kez daha belirteyim. Böyle bir örgüt yok. Kuruluşumuz, kuruluşundan günümüze kadar Tapınakçılann tarihini, bireysel ve toplu olarak yaşanmış olayları araştırır. Arşivleri inceler, tarihçiler gibi karanlık olguları gözden geçirir, eski belgeleri ararız. Yüzünüzden hayal kırıklığı okunuyor....</p>
    <p class="calibre2">- Hayır, sadece...</p>
    <p class="calibre2">- Zırhlı bir şövalye olmamı mı bekliyordunuz? Sizi hayal kırıklığına uğrattığım için üzgünüm. Cambridge Üniversitesi'nden emekli bir profesörüm sadece; diğer şövalyelerle, dindar olmanın dışında birtakım başka ilkeler de paylaşıyorum: gerçeğe ve adalete duyulan aşk.</p>
    <p class="calibre2">Ana, McGilles'in sözlerinin ardında pek çok şeyin gizli olduğunu seziyordu; her şey bu kadar açık, bu kadar basit olamazdı. Şansını zorlamaya karar verdi.</p>
    <p class="calibre2">- Çok kibarsınız; biliyorum sabnnızı istismar ediyorum ama, Tapınakçılann da rol oynadığını düşündüğüm bir olayı anlamakta bana yardımcı olur musunuz?</p>
    <p class="calibre2">- Seve seve. Sorduğunuz konu hakkında bilgim yoksa, bilgisayar arşivlerimize başvururuz. Hangi olaymış bu bakalım?</p>
    <p class="calibre2">- II. Baudouin zamanında, Tapınakçılar Kutsal Kefen'i Konstantinopolis'ten götürdüler mi, bilmek istiyorum. O sırada yok olmuş, sonra Fransa'da ortaya çıkmış.</p>
    <p class="calibre2">- Ah, Kutsal Kefen! Hakkında o kadar çok polemik ve efsane var ki!... Bir tarihçi olarak, Tapınakçılann Kefen'in yok oluşuyla hiçbir bağlantısı olmadığını düşünüyorum.</p>
    <p class="calibre2">- Bunu arşivlerinizden teyit edebilir miyim?</p>
    <p class="calibre2">- Elbette. Profesör McFadden size yardım eder.</p>
    <p class="calibre2">- Profesör McFadden mi?</p>
    <p class="calibre2">- Sizi iyi ellere emanet ediyorum. Benim bir toplantıya gitmem gerekiyor. Profesörün, ihtiyacınız olan her konuda yardımcı olacağına sizi temin ederim. Ne de olsa sevgili arkadaşımız Jerry Donalds tarafından yollanmışsınız.</p>
    <p class="calibre2">Profesör McGilles gümüş bir zili hafifçe çaldı. Kâhya hiç vakit geçirmeden geldi.</p>
    <p class="calibre2">- Richard, Bayan Jimenez'i kütüphaneye götür. Profesör McFadden orada kendisiyle buluşacak.</p>
    <p class="calibre2">- Yardımlannız için teşekkürler Profesör McGilles.</p>
    <p class="calibre2">- Umarım yardırmanınız işinize yarar. İyi günler.</p>
  </div>
  <div class="calibre1"></div>
</body>
</html>