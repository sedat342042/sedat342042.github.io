<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">8</span></h1>
  </div>
  <div class="s1">
    <p class="calibre2">Adam kapağı kaldırdı ve fenerinin ışığıyla bodrumu aydınlattı. İçerde üç dilsiz, sabırsızlıkla ona bakıyordu. Gizli bodrumun köhne merdivenlerini inerken hafif bir ürperti hissetti. Dilsizlerin gitmesini arzuluyordu, ama acele bir karar hepsinin hapishaneyi boylamasına, daha kötüsü, yeni bir başarısızlığın utancına ve Addaio'nun onu sonsuza dek aşağılamasına yol açardı, biliyordu; Addaio tarafından aforoz bile edilebilirdi.</p>
    <p class="calibre2">- Romalı polisler gitti. Bugün kardinalle vedalaştılar; şefleri, şu Marco denen adam, bir süre Peder Yves'le görüştü. Sanırım artık buradan çıkabilirsiniz. Etraftan duyduğuma göre, karabinyereler ölü arkadaşınızdan başka kimse olmadığını düşünüyorlarmış. Addaio'nun talimatlarına uygun olarak, her biriniz kaçış planınızı hayata geçirmelisiniz.</p>
    <p class="calibre2">Dilsizlerin en yaşlısı, otuzlarının başında bir adam, başıyla onaylarken önündeki kâğıda bir soru yazıyordu: "Tehlikeli olmadığından emin misin?"</p>
    <p class="calibre2">- Olunabileceği kadar eminim. Şu kâğıda ihtiyacınız olan bir şey var mı, yaz.</p>
    <p class="calibre2">Lider olduğu anlaşılan dilsiz, tekrar yazdı:</p>
    <p class="calibre2">"Yıkanmamız gerek, dışarı böyle çıkamayız. Bize su ve içinde tepeden tırnağa yıkanabileceğimiz bir leğen getir. Kamyonlardan bir haber var mı?"</p>
    <p class="calibre2">- Geceyansından sonra, saat bire doğru seni almaya geleceğim. Anıt Mezarlığı'na kadar tünellerde sana eşlik edeceğim. Oradan tek başına dışarı çıkacaksın. Merci Vanchiglia İstasyonu'nda, meydanın karşı tarafında bir kamyon olacak; en fazla beş dakika bekleyecek. Plakası şu -üzerinde numarası yazılı bir kâğıt uzattı- seni Cenova'ya kadar götürecek. Oradan Deniz Yıldızı'na ge-mici olarak bineceksin, bir haftada evde olursun.</p>
    <p class="calibre2">Lider, başıyla onayladı. Diğer iki arkadaşı meraklı gözlerle bakıyorlardı.</p>
    <p class="calibre2">Yaşlan daha gençti, yirmi ya vardı ya yoktu; bir tanesinin siyah saçları asker tarzı kesilmişti; sırtı geniş, kollan kaslı, boyu uzundu. Diğeri daha çelimsiz ve kısa, saçlan kumraldı; bakışlanndan hiç eksilmeyen bir sabırsızlık okunuyordu.</p>
    <p class="calibre2">Adam, esmer olanına döndü:</p>
    <p class="calibre2">- Senin kamyonun, yarın sabaha karşı seni almaya gelecek. Mezarlığa kadar aynı tünellerden gideceğiz. Sokağa çıktığında sola dön, nehre doğru yürü; kamyon seni bekliyor olacak. İsviçre sı-nınnı geçecek, oradan da Almanya'ya gideceksiniz. Seni Berlin'de bekliyorlar; seni eve götürecek olan insanların adresini biliyorsun zaten.</p>
    <p class="calibre2">Cılız genç sabit bakışlarla bakıyordu. Adam, dilsiz delikanlının gözlerindeki öfkeyi fark edip ürperdi.</p>
    <p class="calibre2">- En son sen çıkacaksın. Daha iki gün burada kalman gerek. Kamyon seni de sabaha karşı alacak, saat ikide. Doğrudan eve gideceksin. Şansınız açık olsun. Suyunuzu getireceğim.</p>
    <p class="calibre2">Asker tıraşlı dilsiz, adamın kolunu sımsıkı kavrayıp bir soru sormak istediğini belirtti. Soruyu kâğıda yazdı:</p>
    <p class="calibre2">- Mendiç'i mi merak ettin? Biliyorsunuz, hapiste. Çılgınca davrandı. Arkadaşlarının gelmesini beklemeden katedrale girip şapele ulaşmış. Ne yaptı bilmiyorum, ama alarm çalmaya başlamış. Addaio'nun emri var, risk alınmayacak, yani ona yardım edemeyeceğim. Castelo Meydam'nda koşarken yakalanmış. Siz talimatlara uyun, sorun çıkmaz, çıkması için hiçbir sebep yok. Bu bodrumu ve tüneli kimse bilmiyor. Torino'nun altından onlarca tünel geçiyor, ama hepsi bilinmiyor; bu keşfedilmedi, keşfedilmesi bir felaket olur. Dünya yüzeyinden siliniriz.</p>
    <p class="calibre2">Yaşlı adam bodrumdan çıktığında birbirlerine baktılar. Liderleri, bir kâğıda her birinin yapması gerekenleri yazdı. Birkaç saat sonra uzun bir yolculuğa koyulacaklar ya eve varacak ya da tutuklanacaklardı. Şans onlan tamamen terk etmemişti; hâlâ hayatta ol-malan bunun bir kanıtıydı, ama Torino'dan kaçmak kolay olmayacaktı. Üç dilsizin dikkat çekmemesi zordu. Tann'nın kendilerini duyması ve Addaio'ya ulaşmalarını sağlaması için dua ettiler.</p>
    <p class="calibre2">Çabucak birbirlerine sarıldılar. Üç adamın döktüğü gözyaşları kucaklaşırlarken eriyip gitti.</p>
  </div>
  <div class="calibre1"></div>
</body>
</html>