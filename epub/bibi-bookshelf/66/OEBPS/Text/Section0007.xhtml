<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">7</span></h1>
  </div>
  <div class="s1">
    <p class="calibre2">Marco, arabayı park ederken, belki de boşa vakit harcadığını düşündü. İki sene önce, dilsizden elle tutulur bir şey öğrenememişti. Uzman bir doktora başvurmuşlar, adam muayeneden sonra, dilsizin kulağının sağlıklı olduğunu, duymasını engelleyen herhangi bir fiziksel neden olmadığını söylemişti. Ama dilsiz o kadar içine kapanıktı ki gerçekten duyuyor muydu, anlamak imkânsızdı.</p>
    <p class="calibre2">Büyük ihtimalle yine aynı şey olacaktı, ama onu görmesi, bu gizemli ve parmak izsiz adamın neler sakladığını inceden inceye araştırması gerektiğini düşünüyordu.</p>
    <p class="calibre2">Cezaevi müdürü orada değildi, ama Marco'nun isteklerinin yerine getirilmesi için kesin emir vermişti; Marco, dilsizle baş başa kalmak istedi.</p>
    <p class="calibre2">- Sorun yok, dedi başgardiyan. Uysal biri. Hiç problem çıkarmaz; üstelik biraz mistik bir adam, diğerleriyle avluya çıkmaktansa, şapelde olmayı tercih ediyor. Salıverilmesine az kaldı; verdiği zarar büyük değil.di, bu yüzden de üç yıl yedi. Yani bir senesi daha var, sonra özgür. Avukatı olsa, iyi halden şartlı tahliye talep etmişti bile, ama kimse onunla ilgilenmiyor.</p>
    <p class="calibre2">- Onunla konuşulduğunda anlıyor mu?</p>
    <p class="calibre2">- Ah, bu büyük bir gizem. Bazen anlıyor gibi, bazen değil. Duruma göre.</p>
    <p class="calibre2">- Doğrusu konuya fazla bir açıklık getirmediniz.</p>
    <p class="calibre2">- Kendine özgü bir adam, ne bileyim, hırsıza benzemiyor. Yani en azından hırsız gibi davranmıyor. Yıllar önce başka bir dilsiz vardı burada, o farklıydı, ne bileyim, suçlu olduğu anlaşılıyordu. Ama bu, dediğim gibi, ya öyle boş boş bakıyor ya da şapelde zaman geçiriyor.</p>
    <p class="calibre2">- Okuyacak bir şey, bir gazete istemedi mi hiç?</p>
    <p class="calibre2">- Hayır, asla; televizyon da seyretmiyor, Dünya Kupası maçlarıyla ilgilenmiyor. Ne mektup alıyor ne de birine mektup yazıyor.</p>
    <p class="calibre2">Dilsiz, Marco'nun onu beklediği odaya girdiğinde gözlerinde şaşkınlıktan çok kayıtsızlık okunuyordu. Kapının yanında ayakta durdu, yere bakıyordu; tetikteydi.</p>
    <p class="calibre2">Marco oturmasını işaret etti, ama dilsiz ayakta kaldı.</p>
    <p class="calibre2">- Beni anlıyor musunuz, bilmiyorum, ama anlayacağınızı sanıyorum.</p>
    <p class="calibre2">Dilsiz bakışlarını yerden hafifçe kaldırdı; bu, ancak insan doğası konusunda uzman olan birinin ayrımsayacağı bir hareketti, Marco da bu konunun uzmanıydı.</p>
    <p class="calibre2">- Arkadaşlarınız bir kez daha katedrali soymaya kalkıştı. Bu kez yangına yol açtılar. Şansımız var ki Sindone hiç zarar görmedi.</p>
    <p class="calibre2">Dilsiz, duygularını tamamen kontrol altında tutuyor, yüzünün kıpırtısızlığını korumayı zorlanmadan başanyordu. Ama Marco, bilinçsiz adımlarının bir yerlere varmakta olduğunu hissetti, iki yıldır cezaevinde yatan bu adam ilk tutuklanışındakine oranla daha kırılgandı.</p>
    <p class="calibre2">- Burada olmak insanı çileden çıkarıyordun Size boşa zaman harcatmayacağım, kendim de harcamak istemiyorum. Cezanızın bitimine bir sene kalmıştı; kalmıştı diyorum, çünkü birkaç gün önceki yangınla bağlantılı olarak dosyanızı tekrar ele aldık. Bir adam yanarak öldü, o da sizin gibi dilsizdi. Dolayısıyla, biz araştırmalarımızı bitirene, düğümü çözene dek, sizi cezaevinde uzun bir dönem bekliyor; zaman olarak iki, üç ya da dört yıl olabilir, bilemiyorum, îşte bu yüzden buradayım; bana arkadaşlarınızın kim olduğunu söylerseniz, bir anlaşma yapabiliriz belki. Şartlı tahliye olmanıza çalışırım, tanık koruma programına alınırsınız. Bu, yeni bir kimlik ve arkadaşlarınızın sizi asla bulamaması demek. Bir düşünün. Bu olayı bir günde de çözebilirim on yılda da; ama dosya kapanmadığı sürece siz bu hapishanede çürürsünüz.</p>
    <p class="calibre2">Marco adama üzerinde telefonlarının yazılı olduğu bir kartvizit verdi.</p>
    <p class="calibre2">- Bana iletmek istediğiniz bir şey olursa bu kartviziti gardiyanlara gösterin, onlar beni arar.</p>
    <p class="calibre2">Dilsiz, almak üzere elini uzatmayınca Marco kartviziti odanın ortasında duran masanın üzerinde bırakmaya karar verdi.</p>
    <p class="calibre2">- Siz bilirsiniz, hayat sizin hayatınız, benim değil.</p>
    <p class="calibre2">Marco çıkarken arkasına bakmamaya çalıştı. Sert adam rolü oynamıştı; iki olasılık vardı: ya dilsiz hiçbir şey anlamamıştı komik duruma düşmüştü ya da tam tersine, adamın içine kuşku tohumlan ekmeyi başarabilmişti; bu durumda tepki gösterme ihtimali vardı.</p>
    <p class="calibre2">Peki söylediklerini anlamış mıydı? İtalyanca biliyor muydu? Bilmiyordu. Bir an için öyle olduğunu düşünmüştü, ama yanılıyor da olabilirdi.</p>
    <p class="calibre2">Dilsiz hücresine döndüğünde, yatağına uzanıp tavanı seyretti. Güvenlik kameralarının hücresinin her köşesini taradığını biliyordu, dolayısıyla kayıtsız tutumunu devam ettirmeliydi.</p>
    <p class="calibre2">Bir sene; özgürlüğüne kavuşmak için bir senesi kalmıştı, oysa şimdi şu polis çıkma hayalleri kurmamasını söylüyordu. Belki blöftü, ama doğruyu söylüyor olması da mümkündü.</p>
    <p class="calibre2">Diğer mahkûmlarla televizyon seyretmekten özellikle kaçındığı için, dışarıda olup bitenlerden habersizdi. Addaio, yakalanırlarsa kendilerini soyutlamalarını, cezalarını çekip eve dönmenin bir yolunu bulmalarını söylemişti.</p>
    <p class="calibre2">Şimdiyse Addaio başka bir ekip yollamış, yeni bir girişimde bulunmuştu. Yangın, ölü bir arkadaş; işte polis bir kez daha, şaşkın şaşkın ipucu arıyor.</p>
    <p class="calibre2">Hapiste düşünecek zamanı olmuştu, sonuç apaçık ortadaydı: içlerinden biri haindi; eylemi her planladıklarında bir şeylerin ters gitmesi, olayın ya tutuklanarak ya da alevler arasında son bulması olacak iş değildi.</p>
    <p class="calibre2">Evet, aralarında bir hain vardı, geçmişte de olmuştu. Emindi. Geri dönmeli, Addaio'yu bunu araştırmaya, tüm bu başarısızlıkların ve kendi bahtsızlığının sorumlusunu bulmaya ikna etmeliydi.</p>
    <p class="calibre2">Ama ne kadar zorlanırsa zorlansın beklemesi gerekiyordu. Mademki polis ona bir anlaşma öneriyordu, demek ki ellerinde hiçbir şey yoktu; böyle olmasa kendini mahkeme önünde bulmuştu bile. Bu bir blöftü, güçsüzlüğe yer yoktu. Gücünü dilsizliğinden, kendini tam anlamıyla soyutlamış olmasından alıyordu. Bunun için eğitilmiş, ama yine de şu son iki yıl boyunca, kitap okuma-maktan, dışarıdan haber almamaktan, diğerleriyle işaretle de olsa iletişim kurmamaktan çok acı çekmişti.</p>
    <p class="calibre2">Gardiyan ve muhafızlar onun zararsız bir kaçık olduğu sonucuna varmışlardı.</p>
    <p class="calibre2">Katedrali soymaya kalkışmış olmaktan pişmanlık duyduğuna, şapele dua etmeye de bu yüzden gittiğine inanıyorlardı. Hakkında konuştuklarında söyledikleri buydu, duymuştu. Ona acıdıklarını biliyordu. Şimdi rolünü -sadece konuşmayan değil, duymayan, anlamayan insan rolünü, talihsiz adam rolünü- oynamaya devam etmeli, rahatlayıp önünde konuşmalarını beklemeliydi. Bunu hep yaparlardı, çünkü onlar için bir mobilyadan farkı yoktu.</p>
    <p class="calibre2">Polisin verdiği kartviziti bile bile ziyaretçi salonundaki masanın üzerinde bırakmıştı. Dokunmamıştı bile. Artık, şu lanet olası senenin geçmesini beklemenin zamanıydı.</p>
    <p class="calibre2">- Kartviziti senin bıraktığın yerden almadı, dokunmadı bile.</p>
    <p class="calibre2">- Peki, bu günlerde dikkatinizi çeken bir şey oldu mu?</p>
    <p class="calibre2">- Hayır, her zamanki gibi. Boş zamanlarını şapelde, geri kalan vaktini hücresinde tavanı seyrederek geçiriyor. Güvenlik kameraları yirmi dört saat kayıtta. Farklı bir şey yapsa, seni arardım.</p>
    <p class="calibre2">- Teşekkürler.</p>
    <p class="calibre2">Marco telefonu kapattı. Sezgisi yanlış çıkmıştı. Dilsizin tepki vereceğinden emindi, ama cezaevi müdürü adamda hiçbir değişiklik olmadığını belirtiyordu.</p>
    <p class="calibre2">Araştırmanın ilerlemeyişi keyfini kaçırmıştı.</p>
    <p class="calibre2">Minerva az sonra orada olurdu. Torino'ya gelmesini söylemişti; tüm ekibiyle toplanmayı, hep birlikte bir sonuca ulaşabilecekler miydi, görmeyi istiyordu.</p>
    <p class="calibre2">İki ya da üç gün daha kalacaklardı. Sonra Roma'ya dönmeleri gerekiyordu; salt bu olayla ilgilenemezdi, bölümdekiler de bakanlıktakiler de bunu anlamaz, saplantılı olduğunu bile düşünebilirlerdi. Kodamanlar da tasvip etmezdi. Kutsal Kefen'e zarar gelmemişti, sağlamdı; katedralden bir şey götürmemişlerdi.</p>
    <p class="calibre2">Hırsızlardan birinin cesedi vardı, kim olduğu belirlenemiyordu, ama kimsenin bunu fazla önemser bir hali de yoktu.</p>
    <p class="calibre2">Sofia ile Pietro ofise girdiler. Giuseppe havalimanına Miner-va'yı almaya gitmişti; her zaman dakik Antonio ise birtakım kâğıtlar okumakla meşguldü bir süredir.</p>
    <p class="calibre2">- N'aber Şef? diyerek selam verdi Sofia.</p>
    <p class="calibre2">- Hiç, cezaevi müdürü dilsizde hiçbir değişiklik olmadığını söylüyor; sanki beni hiç görmemiş gibi.</p>
    <p class="calibre2">- Normali de bu, diye ekledi Sofia.</p>
    <p class="calibre2">- Evet, sanırım öyle.</p>
    <p class="calibre2">Tam o anda, bir kahkaha ve topuk sesleri Minerva'nm geldiğini haber verdi. Kadın gülerek, Giuseppe'yle içeri girdi.</p>
    <p class="calibre2">Minerva orta boyluydu, ne şişman ne zayıf, ne güzel ne de çirkindi, hep neşeli görünürdü. Kendisi gibi bilişim dehası bir bilgisayar mühendisiyle mutlu bir evliliği vardı.</p>
    <p class="calibre2">Alışılmış selamlaşmalardan sonra toplantı başladı.</p>
    <p class="calibre2">- Peki, dedi Marco. Durumu özetleyelim, herkesin fikrini söylemesini istiyorum. Pietro...</p>
    <p class="calibre2">- Katedralin tadilatını yapan şirketin adı <span class="none5">COCSA</span>. Elektrik sisteminin yenilenmesinde çalışan tüm işçilerle konuştum, hiçbir şey bilmiyorlar ve bence doğruyu söylüyorlar. Çoğu İtalyan, ama aralarında birkaç tane göçmen işçi de var: iki Türk ve üç Arnavut. Çalışma izni de dahil olmak üzere tüm belgeleri tamam. Dediklerine göre, katedrale sabah sekiz buçukta, ilk ayin bittiğinde varıyorlarmış. Cemaat gittikten sonra kapılar kapanıyormuş, akşam altıya kadar da ayin yokmuş. Onlar da o saatte gidiyorlarmış. Yemek için saat bir buçuk ile dört arası ufak bir ara veriyorlarmış. Saat tam dörtte geri dönüyor, altıda paydos ediyorlarmış. Elektrik sistemi fazla eski değilmiş, ama katedraldeki bazı şapellerin daha iyi aydınlatılması için yeniliyorlarmış. Duvarlarda nemden oluşmuş kimi sıva döküklerini de tamir ediyorlarmış. İki üç hafta içinde bitireceklerini hesaplıyorlar. Yangın günü özel bir şey olduğunu hatırlamıyorlar. Yangının patlak verdiği bölgede Tank isimli bir Türk ile iki İtalyan işçi çalışmış. Kısadevrenin nasıl meydana geldiğini onlar da bilmiyor. Üçü de, öğle yemeği için katedralin yakınındaki ufak meyhaneye gittiklerinde kabloları çok iyi topladıklarını söylüyor. Hâlâ nasıl olabildiğini anlamış değiller.</p>
    <p class="calibre2">- Ama oldu, diye ekledi Sofia.</p>
    <p class="calibre2">Pietro kadına hoşnutsuz bir ifadeyle bakıp devam etti:</p>
    <p class="calibre2">- İşçiler şirketten memnun; iyi para verdiklerini, düzgün davrandıklannı söylüyorlar. Anlattıklanna göre, katedraldeki tadilatı Peder Yves denetliyormuş. Çok sevecen olduğunu, ama gözünden hiçbir şey kaçmadığını, işin nasıl yapılması gerektiğini çok iyi bildiğini belirtiyorlar. Kardinali, sekiz ayinini verdiğinde görüyorlarmış, bir iki kere de Peder Yves'le birlikte inşaatı gezmiş.</p>
    <p class="calibre2">Marco, Minerva'nm kınayan bakışlarına rağmen bir sigara yaktı.</p>
    <p class="calibre2">- Yine de eksperlerin raporu kuşkuya yer bırakmıyor, diye sürdürdü Pietro.</p>
    <p class="calibre2">- Bakire Şapeli'nin vaaz kürsüsü üzerinde asılı duran kablolar alev almış, yangın böyle başlamış. Dikkatsizlik olabilir mi? İşçiler, kablolan topladıklanm, son derece dikkatli davrandıklannı iddia ediyor ama, doğru mu yoksa kendilerini mazur göstermek için mi söylüyorlar? Peder Yves'i sorguya çektim. İşçilerin çok profesyonel olduğunu düşündüğünü söyledi, ama birinin dikkatsiz davrandığından emin.</p>
    <p class="calibre2">- O saatte katedralde kim varmış? diye sordu Marco.</p>
    <p class="calibre2">- Görünüşe göre, diye devam etti Pietro. Sadece kapıcı. İhtiyar bir adam, altmış beş yaşında. Ofıstekiler ikiye kadar orada, sonra yemeğe gidiyor, dört buçuk gibi dönüyorlar. Yangın üçe doğru çıkmış, bir tek kapıcı oradaymış. Şok geçiriyordu. Sorguya çektiğimde ağlamaya başladı, çok korkmuştu. Adı Francesco Turgut, İtalyan vatandaşı, babası Türk, annesi İtalyan. Torino'da doğmuş. Babası Fiat'ta çalışmış, annesi katedral kapıcısının kızıymış, annesine temizlikte yardım edermiş. Kapıcıların evi binaya bitişik. Ebeveynleri evlendiğinde imkânsızlıktan bu eve, kayınpederinin yanına yerleşmişler. Francesco orada doğmuş. Katedral onun evi sayılır; yangını önleyemediği için kendini suçlu hissettiğini söylüyor.</p>
    <p class="calibre2">- Bir şey duymuş mu? diye sordu Minerva.</p>
    <p class="calibre2">- Hayır, televizyon seyrediyor, hafif kestiriyormuş. Katedrali ve ofisleri açmak için çok erken kalkıyor. Zili çaldıklarında yerinden fırlamış, meydandan geçen bir adam binadan çıkan dumanı haber vermiş. Koşarak gittiğinde yangınla karşı karşıya gelmiş, itfaiyeyi çağırmış; o andan beri mahvolmuş durumda; dedim ya durmadan ağlıyor.</p>
    <p class="calibre2">- Pietro, sence yangın kasıtlı mı yoksa ihmalden mi çıkmış? Marco'nun sorusu Pietro'yu şaşırttı.</p>
    <p class="calibre2">- Dilsiz bir adamın cesedini bulmamış olsaydık, ihmalden derdim. Ama elimizde, hakkında hiçbir şey bilmediğimiz bir adamın cesedi var. Orada ne işi vardı? İçeri nasıl girdi? Kapıcı, kapatmadan önce, katedrali baştan başa dolaştığını söylüyor; kimse yokmuş. Zaten işinin bir parçası da içeride kimsenin kalmadığından emin olmakmış. Işıkları söndürdüğünde katedralin boş olduğuna yemin ediyor.</p>
    <p class="calibre2">- Dalgınlığına gelmiş olabilir, adam yaşlı, diyerek tahmin yürüttü Sofia.</p>
    <p class="calibre2">- Ya da yalan söylüyor, diye itiraz etti Pietro.</p>
    <p class="calibre2">- Biri kapanıştan sonra içeri girmiş, dedi Giuseppe.</p>
    <p class="calibre2">- Öyle, diye devam etti Pietro. Gerçekten de biri ofislere açılan yan kapıyı zorlamış; oradan katedrale varmak mümkün. Kilit zorlanmış. Adam nereden girileceğini, nasıl varılacağını biliyormuş. İspatı da, bunu sessizce, dikkat çekmeden ve ofiste kimsenin olmadığını bildiği bir zamanda yapmış olması.</p>
    <p class="calibre2">- Şundan eminiz ki, dedi Giuseppe. Hırsız ya da hırsızlar katedralde çalışan ya da katedralle ilişkisi olan birini tanıyorlar. O gün o saatte orada kimsecikler olmayacağını onlara haber veren birini.</p>
    <p class="calibre2">- Neden bu kadar eminsiniz? diye sordu Minerva.</p>
    <p class="calibre2">- Çünkü bu yangında da, diye devam etti Giuseppe. İki sene önceki sözde soygunda, 97 yangınında ve diğer olaylarda olduğu gibi, hırsızlar içeride kimse olmadığını biliyorlardı. Halka açılan ana girişten başka, binanın tek bir girişi var, ofislere açılıyor; katedralin diğer girişleri örülmüş. Her seferinde de bu yan girişi zorlamışlar. Kapı çelikten, ama bu tür kapılar profesyonelleri engellemiyor. Ölü dilsizimizin yanında başka adamlar da olduğunu ve kaçtıklarını düşünüyoruz. Katedral basmak tek başına yapılacak bir iş değil. Ayrıca, tüm bu sahte baskınların tadilat olduğu zamanlarda yapıldığını gözledik. Kısadevreye, su baskınına yol açmak kargaşa çıkarmak için bunu fırsat biliyorlar. Ancak, bu kez de hiçbir şey götürmemişler. Dolayısıyla da hâlâ şu soruyla karşı karşıyayız: aradıkları şey neydi?</p>
    <p class="calibre2">- Sindone, dedi Marco hiç duraksamadan. Ama neden? Yok etmek için mi? Çalmak için mi? Bilmiyorum. Şu kapı zorlama işini bize yanlış bir ipucu bırakmak için mi yaptılar, merak ediyorum, fazlasıyla bariz... bilemiyorum. Minerva, sen neler öğrendin?</p>
    <p class="calibre2">- Şunu ekleyebilirim: tadilat şirketi <span class="none5">COCSA</span>'mn ortaklarından biri Umberto D'Alaqua. Sofia'ya anlatmıştım. Ciddi, malî durumu iyi bir şirket; Torino'da ve İtalya'nın geri kalanında Kilise'ye iş yapıyor. D'Alaqua, Vatikan'ın tanıdığı, hürmet ettiği biri. Bir tür malî danışman; verimli yatırımlar önermiş Vatikan'a, adının geçmesini istemediği operasyonlar için, yüklü borçlar vermiş. Papa-lık'ın güvendiği biri, nazik birtakım diplomatik misyonlara da katılmış. İnşaattan çeliğe, petrol aramaya vs uzanan farklı sektörlerde faaliyet gösteriyor. <span class="none5">COCSA</span>'da hatırı sayılır bir hissesi var. Üstelik ilginç bir adam. Elli yedi yaşında olmasına rağmen bekâr; çekici ve sade biri. Parasıyla da gücüyle de asla gösteriş yapmıyor. Hiç sosyete eğlencelerinde görülmemiş, bilinen bir kız arkadaşı da yok.</p>
    <p class="calibre2">- Eşcinsel mi? diye sordu Sofia.</p>
    <p class="calibre2">- Hayır. Opus Dei ya da başka bir laik örgüte de üye değil, ama sanki erdenlik yemini etmiş gibi. İlgi alanı arkeoloji: İsrail, Mısır ve Türkiye'deki bazı kazılara malî destekte bulunmuş, hatta bir süre İsrail'de bizzat kazılara katılmış.</p>
    <p class="calibre2">- Bence, geçmişine baktığımızda D'Alaqua, Sindone'yi çalmak ya da yok etmek isteyecek biri gibi görünmüyor, dedi Sofia.</p>
    <p class="calibre2">- Öyle ama farklı bir kişilik, diye ısrar etti Minerva. Profesör Bolard da öyle. Bak Şefim, bu profesör tanınmış bir Fransız bilimadamı. Kimyacı ve mikroanalizci; Sindone konusunda en saygın araştırmacılardan biri. Otuz beş yıldan fazla zamandır Kefen'i inceliyor, durumunu kontrol ediyor. Üç dört ayda bir Torino'ya geliyor; Kilise'nin, Sindone'nin muhafazasıyla görevlendirdiği bi-limadamlanndan bir tanesi. Ona danışılmadan tek adım bile atılmıyor.</p>
    <p class="calibre2">- Gerçekten de öyle, dedi Giuseppe. Kefeni bankaya nakletmeden önce, Peder Yves, Bolard'la konuştu. Profesör, nakil işleminin nasıl yapılması gerektiği konusunda ayrıntılı yönergeler verdi. Zırhlı odada, Bolard'ın ve başka profesörlerin talimatlarına göre hazırlanmış küçük bir bölme var yıllardır, Kefen orada muhafaza ediliyor.</p>
    <p class="calibre2">- Neyse, Bolard, diye sürdürdü Minerva. Büyük bir kimya şirketinin sahibi; bekâr, çok zengin, aynı D'Alaqua gibi, bilinen en ufak bir duygusal ilişkisi yok. O da eşcinsel değil.</p>
    <p class="calibre2">- D'Alaqua ve Bolard tanışıyorlar mı? diye sordu Marco.</p>
    <p class="calibre2">- Görünüşe göre tanışmıyorlar, ama araştırmaya devam ediyorum. Tanışıyor olmaları çok da garip olmaz, çünkü Bolard'ın tutkusu da antik dünya.</p>
    <p class="calibre2">- Peder Yves hakkında neler öğrendin? diyerek sorularını sürdürdü Marco.</p>
    <p class="calibre2">- Zeki bir çocuk şu bizim rahip. Fransız; köklü, asil ve nüfuzlu bir aileden geliyor. Babası vefat etmiş, diplomatmış; De Gaulle zamanında Dışişleri Bakanlığı'mn ileri gelenlerindenmiş. Ağabeyi milletvekili, Chirac hükümetlerinde farklı görevlerde bulunmuş. Kız kardeşi Yüksek Mahkeme üyesi. Onun da Kilise içinde meteor hızında bir kariyeri olmuş. En yakın destekçisi, dışişleri bakan yardımcısı Monsenyör Aubry, ama Vatikan'ın malî işler sorumlusu Paul Visier de ondan hoşlanıyor; üniversitedeyken, Peder Yves'in ağabeyi Jean'la sınıf arkadaşıymış. Bu yüzden de onu terfi ettirip diplomatik hizmette pişmesini sağlamış. Peder Yves, Pa-palık'ın Brüksel, Bonn, Meksika ve Panama büyükelçiliklerinde görev yapmış. Torino kardinalinin sekreteri olarak atanması da Monsenyör Aubry'nin tavsiyesi üzerine gerçekleşmiş; yakında piskopos yardımcılığına getirileceğine dair söylentiler var. Rahipliği seçmiş bir iyi aile evladı olmasının dışında geçmişinde dikkat çeken bir şey yok; ailesi de nüfuzunu kullanarak kilise kariyerine destek oluyor. Akademik özgeçmişi hiç de fena değil. Teolojiden başka, felsefe de okumuş; ölü diller mezunu, bilirsiniz ya Latince, Aramîce; üstelik başka dillere de hâkim. Dikkat çeken tek yönü, dövüş sporlarına meraklı olması. Görünüşe göre çocukken biraz çelimsizmiş, dayak yemesin diye babası karate öğrenmesine karar vermiş. Hoşuna gitmiş; karatede, bilmem ne kadar dan sahibi bir kara kuşak olmanın yanı sıra, tekvandoda, kickbox'ta ve aikidoda da en üst seviyedeymiş. Tek zaafı dövüş sporları, ama Vatikan'dakilerin zaafları göz önüne alındığında, Peder Yves'inki çok masum. Bir de, bu kadar yakışıklı olmasına rağmen -fotoğrafından biliyorum- ne kızlarla, ne de oğlanlarla bilinen bir duygusal macerası yok. Hiçbir şey: tam anlamıyla erden.</p>
    <p class="calibre2">- Başka ne var, diye sordu Marco, birine hitap etmeden.</p>
    <p class="calibre2">- Hiç. Elimizde hiçbir şey yok, dedi Giuseppe. Bir kez daha açmazdayız. Hiçbir ipucu yok; işin kötüsü amacı da bilmiyoruz. Eğer sahte bir ipucu olduğunu düşünüyorsan kapı olayını araştırırız, ama eğer öyleyse, nereden girip çıkıyorlar yahu? Katedrali baştan sona gözden geçirdik, gizli bir giriş yok, seni temin ederim. Bu olasılığı kendisine sorduğumuzda, kardinal güldü. Katedralde gizli geçit olmadığına dair garanti verdi. Haklı; yeraltı şehrini birbirine bağlayan tünellerin planını kontrol ettik, bu bölgede öyle bir şey yok. Torinolular, tünellere turist götürüp halk kahramanları Pietro Micca hakkında bilgi vererek iyi para kırıyorlar doğrusu.</p>
    <p class="calibre2">- Amaç Kefen, diye ısrar etti Marco aksi bir ses tonuyla. Ke-fen'in peşindeler; çalmak mı yok etmek mi istediklerini bilmiyorum şimdilik, ama hedef Kutsal Kefen, eminim. Peki, bir önerisi olan var mı?</p>
    <p class="calibre2">Tedirgin bir sessizlik oldu. Sofia, Pietro'nun bakışlarını aradı, ama adam başını öne eğmiş, sigara yakmakla meşguldü. Konuşmaya, düşündüklerini açıklamaya karar verdi.</p>
    <p class="calibre2">- Marco, ben olsam dilsizi salıverirdim.</p>
    <p class="calibre2">Bütün bakışlar Sofia'ya çevrildi. Duydukları doğru muydu?</p>
    <p class="calibre2">- Dilsiz bizim Truva atımız olabilir. Bak Marco, eğer sen haklıy-san ve Sindone'nin peşinde biri varsa, bunun dilsiz ve parmak izleri yanmış tetikçiler gönderen bir örgüt olduğu apaçık ortada. Bu sayede, eğer yakalanırlarsa, Torino Cezaevi'ndeki adam gibi sessiz kalabilmelerini, kendilerini soyutlayabilip konuşma ihtiyacına kapılmamalarını sağlıyorlar. Parmak izi olmadan kimliklerini, kökenlerini saptamak imkânsız. Bence tehditlerin bir işe yaramayacak; adamın seninle konuşmak istemeyeceğinden eminim. Cezasının dolmasını bekleyecek, yalnızca bir senesi kalmış. İki şey yapabiliriz: ya bir yıl bekleriz ya da sen şefleri ikna edersin, araştırmalara yeni bir yön veririz; dilsizi salar, dışan çıkar çıkmaz peşine takılınz. Bir yerlere gidecek, birileriyle iletişim kuracaktır mutlaka. İşte Truva atımız, bizi düğümün kalbine götürecek olan şey bu. Bu planı seçersen, iyi hazırlanmamız gerek. Adamı hemen salmak olmaz; bence en az iki ay beklemeli ve neden serbest bıraktığımız konusunda kuşkuya kapılmaması için, iyi bir senaryo hazırlamalıyız.</p>
    <p class="calibre2">- Tanrım, ne kadar aptalmışız! diye bağırdı Marco masaya bir yumruk vurarak. Nasıl oldu da bu kadar geri zekâlı olabildik! Bizler, karabinyere, hepimiz. Çözüm önümüzde duruyordu, ama biz iki yıl boyunca salak gibi bekledik.</p>
    <p class="calibre2">Hepsi merakla adama baktı. Sofia, planını mı onayladığını yoksa sadece diğerlerinin gözünden kaçan bir şeyi mi fark ettiğini bilmiyordu, ama Marco'nun bir sonraki sözleri kuşkularını dağıttı:</p>
    <p class="calibre2">- Dediğini yapacağız Sofia, yapacağız! Planın mükemmel, bunu daha önce yapmamız gerekirdi. Bakanlarla konuşup durumu anlatacağım; yargıçlarla, savcıyla, kim gerekiyorsa hepsiyle konuşsunlar. Adamı serbest bıraksınlar; o andan itibaren de nereye giderse gitsin peşinde olacağımız bir tertibat hazırlayacağız.</p>
    <p class="calibre2">- Şef, diyerek sözünü kesti Pietro. Acele etme; önce dilsize serbest kalışını nasıl açıklayacağımızı düşünelim. Sofia'nın önerdiği iki ay bana fazla kısa bir süre gibi geliyor; daha onunla yeni beraberdin ve hapiste çürüyeceğini söyledin, unutma. Salarsak, bunun bir tuzak olduğunu anlar, harekete geçmez.</p>
    <p class="calibre2">Minerva sandalyede huzursuzca kıpırdanırken, Giuseppe dalgın görünüyor, Antonio hareketsizdi. Artık fikirlerini söyleme sırası onlardaydı, biliyorlardı. Marco, ekibindekilerden fikirlerini ifade etmelerini, konuşmaya katılmalarını talep ederdi. Kararlan kendisi verir, ama öncesinde her zaman diğerlerini dinlerdi.</p>
    <p class="calibre2">- Antonio, neden bir şey söylemiyorsun? diye sorguladı Marco.</p>
    <p class="calibre2">- Bence Sofia'mn planı dâhice. Hemen uygulamalıyız derim, ama dilsizi çok erken salmamamız gerektiği konusunda Pietro'ya katılıyorum; hatta kalan bir senesini doldurması taraftanyım bile denilebilir.</p>
    <p class="calibre2">- O zamana kadar ne yapacağız? Kollanmızı kavuşturup Sin-done'ye karşı yeni bir girişimde bulunmalan mı bekleyeceğiz? diye haykırdı Marco.</p>
    <p class="calibre2">- Sindone, diye yanıtladı Antonio. Bankanın zırhlı odasında; önümüzdeki aylarda da orada kalabilir. Daha önce de uzun süre halka sergilenmediği oldu.</p>
    <p class="calibre2">- Haklı, diye ekledi Minerva. Sen de biliyorsun. Truva atını bulduktan sonra beklemek insanı çıldırtır, biliyorum, ama beklemezsek elimizdeki tek ipucunu kaybedebiliriz. Hemencecik salarsan yanlış tek adım atmayacağından eminim.</p>
    <p class="calibre2">- Giuseppe!</p>
    <p class="calibre2">- Şef, gerçek bir soruşturma yapmanın yolunu bulmuşken, kollanmızı kavuşturup oturmak, senin gibi beni de kızdınyor.</p>
    <p class="calibre2">- Beklemek istemiyorum, diye belirtti Marco, kararlılıkla. Piet-ro'nun dediği gibi bir sene bekleyemeyiz.</p>
    <p class="calibre2">- Ama en akıllıcası bu, diye iddia etti Giuseppe.</p>
    <p class="calibre2">- Bence, yapmamız gereken bir şey daha var.</p>
    <p class="calibre2">Bakışlar bir kez daha Sofia'ya yöneldi. Marco kaşlannı ve ellerini kaldınp kadını konuşması için yüreklendirdi.</p>
    <p class="calibre2">- Bence, kısadevrenin gerçekten kaza olduğundan emin oluncaya kadar işçileri tekrar soruşturman, <span class="none5">COCSA</span>'yı araştırmalı, hatta D'Alaqua'yla görüşmeliyiz. Belki bunca sıradanlığın ardında gözümüzden kaçan bir şeyler vardır.</p>
    <p class="calibre2">- Ne gibi bir şeyden şüpheleniyorsun Sofia?</p>
    <p class="calibre2">- Tam anlamıyla şüphelendiğim bir şey yok, ama sezgilerim bana işçileri tekrar soruşturmamız gerektiğini söylüyor.</p>
    <p class="calibre2">Pietro'nun bakışlan hiddetliydi. İşçileri soruşturmak onun göreviydi ve bunu kapsamlı bir şekilde yerine getirmişti. Hepsiyle, hem İtalyanlar hem de diğerleriyle ilgili verileri topladığı bir dosyası vardı; ne polisin ne de İnterpol'ün bilgisayannda bir şey bulabilmişti. Hepsi temizdi.</p>
    <p class="calibre2">- Yabancı diye onlara güvenmeyecek misin yani? Sofia, Pietro'nun sözlerinin kalleşçe olduğunu düşündü.</p>
    <p class="calibre2">- Öyle olmadığını biliyorsun ve bence bu kötü niyetli bir ima. Herkesi tekrar soruşturmamız gerektiğine inanıyorum sadece, yabancılan da İtalyanlan da; hatta kardinali bile.</p>
    <p class="calibre2">Marco çiftin arasındaki düelloyu fark etti, keyfi kaçtı. İkisine de değer verirdi; ama Sofia Galloni'ye bir parça hayranlık da besliyordu. Üstelik kadının haklı olduğunu, belki de bir şeyleri gözden kaçırdıklarını düşünüyordu.</p>
    <p class="calibre2">Soruşturmayı tekrarlamaktan bir zarar gelmezdi. Ama Sofia'ya hak verirken, Pietro'yu incitmemesi gerekiyordu. Adamın canı sıkılmış gibiydi, neden olduğunu anlamamıştı. Sofia'nın dâhiyane planını mı kıskanmıştı yoksa? Belki de kavga etmişlerdi ve bu, herkesin gözü önünde patlak veren duygusal bir çatışmaydı; işe zarar verebilirdi. Eğer öyleyse buna bir son verecekti. Kişisel sorunların işle kanştınlmasına hiçbir şekilde hoşgörü göstermeyeceğini bilmeleri gerekirdi.</p>
    <p class="calibre2">- Hepimiz şimdiye dek yaptıklarımızı gözden geçireceğiz, hiçbir araştırma kapanmayacak.</p>
    <p class="calibre2">Pietro sandalyesinde kıpırdandı.</p>
    <p class="calibre2">- Herkese şüpheli gözüyle mi bakacaksınız yani?</p>
    <p class="calibre2">Pietro saldırgan bir ses tonuyla konuşmuş, durum Marco'nun canını sıkmaya başlamıştı.</p>
    <p class="calibre2">- Araştırmayı sürdüreceğiz. Ben hemen şimdi Roma'ya dönüyorum. Bakanlarla konuşup Truva atı için yeşil ışık yakmalarını sağlayacağım. Bir sene beklememenin, dilsizi şüphe uyandırmadan salıvermenin bir yolunu düşüneceğim.</p>
    <p class="calibre2">Roma'da yapılacak işlerimiz var; aranızdan bazıları burada birkaç gün kalacak, diğerleri dönecek; bu, dönenler olaydan çekiliyor demek değil, ofisteki işlerle bir arada yürütecekler sadece. Kim kalıyor?</p>
    <p class="calibre2">- Ben, dedi Sofia.</p>
    <p class="calibre2">- Ben de, dediler aynı anda Antonio ve Giuseppe.</p>
    <p class="calibre2">- Peki o zaman, Minerva ve Pietro benimle dönüyor. Üçte bir uçak var sanırım, otelden eşyalarımızı toplamaya vaktimiz olur.</p>
    <p class="calibre2">- Bence, diye açıkladı Minerva. Roma'da, bilgisayarımla sizin daha çok işinize yararım.</p>
  </div>
  <div class="calibre1"></div>
</body>
</html>