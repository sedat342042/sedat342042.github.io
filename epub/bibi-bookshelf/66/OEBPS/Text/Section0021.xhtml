<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">21</span></h1>
  </div>
  <div class="s1">
    <p class="calibre2">Yahya Obodas'ı bostanı çapalarken buldu. Dev adam toprakla uğraşmaya dalmıştı.</p>
    <p class="calibre2">- Timeus nerede?</p>
    <p class="calibre2">- İzaz'la konuşuyor. Biliyorsun, bir gün cemaate iyi bir rehber olabilmesi için eğitiyor onu.</p>
    <p class="calibre2">Obodas kolunun tersiyle alnındaki teri kurutup Yahya'nın peşinden eve girdi.</p>
    <p class="calibre2">- Size haberlerim var.</p>
    <p class="calibre2">Timeus ve İzaz merakla Yahya'nın konuşmasını beklediler.</p>
    <p class="calibre2">- Harran, kervanla buraya geldi.</p>
    <p class="calibre2">- Harran mı! Bu ne büyük mutluluk! Gidip görelim, dedi İzaz ayağa kalkarken.</p>
    <p class="calibre2">- Bekle İzaz. Kervan Senin'in değil; her ne kadar Harran bu kervanla yolculuk ediyor olsa da.</p>
    <p class="calibre2">- Kimin o zaman? Tanrı aşkına Yahya, konuşsana!</p>
    <p class="calibre2">- Evet, bilmen daha iyi olur. Harran kör olmuş. Edessa'ya döndüğünde, Man'nu gözlerinin oyulmasını emretmiş. Efendisi Senin öldürülmüş, bedenini çölde hayvanlara atmışlar. Harran senin hakkında bir şey bilmediğine, senden Sur limanında ayrıldığına, şu sıralar Yunanistan'da olduğuna yemin etmiş. Bu Man'nu'yu daha da öfkelendirmiş.</p>
    <p class="calibre2">İzaz ağlamaya başladı. Harran'ın başına gelenlerden kendini sorumlu hissediyordu. Timeus kolunu sıktı şefkatle.</p>
    <p class="calibre2">- Kervansaraya gidip, onu alır buraya getiririz, yardım ederiz, isterse bizimle kalır.</p>
    <p class="calibre2">- Bana eşlik etmesi için ısrar ettim, ama kabul etmedi. Buraya gelmeden durumunu bilmeni arzu ediyordu. Kendini onun yükünü taşımaya mecbur hissetmeni istemiyor.</p>
    <p class="calibre2">İzaz, yanında Obodas ve Yahya olduğu halde kervansaraya yöneldi. Kervan rehberlerinden biri Harran'ı nerede bulabileceklerini işaret etti.</p>
    <p class="calibre2">- Bu kervanın başı, Harran'ın akrabası olur. Onu buraya getirmeyi kabul etmesi de bu yüzden. Harran'ın Edessa'da kimsesi kalmadı: karısı ve çocuklan katledildi, efendisi Senin'i de, bu acı dolu gösteriyi seyretmek isteyen herkesin önünde işkenceyle öldürdüler. Man'nu, Abgar'ın bütün arkadaşlarını acımasızca cezalandırdı.</p>
    <p class="calibre2">- Harran Abgar'ın arkadaşı değildi ki...</p>
    <p class="calibre2">- Ama efendisi Senin, arkadaşıydı. Senin, İsa'nın Abgar'ı iyileştiren kefeninin nerede saklı olduğunu açıklamayı reddetti. Man'nu, adamın evini yıktı, mallarını yaktı; hatta büyük bir ateş hazırlatıp bütün hayvanlarını kurban etti, kölelerini kırbaçlattı; kimisinin kollarını kestirtti, kimisinin bacaklarını. Harran'ı ise gözlerinden etti. Senin'in kervanlarına çölde yol göstermiş gözlerinden. Harran hayatta olmasına şükretmeli.</p>
    <p class="calibre2">Harran'ı yerde oturmuş buldular. İzaz adama sarılarak ayağa kaldırdı.</p>
    <p class="calibre2">- Harran, dostum!</p>
    <p class="calibre2">- İzaz, sen misin?</p>
    <p class="calibre2">- Evet Harran, benim, seni almaya geldim. Benimle geleceksin. Sana bakacağız, hiçbir eksiğin olmayacak.</p>
    <p class="calibre2">Timeus Harran'ı şefkatle karşıladı. İzaz ve Obodas'la paylaştığı küçük eve yeni bir oda inşa edilene kadar, onu Yahya'nın misafir etmesine karar vermişti.</p>
    <p class="calibre2">Harran kendisine kucak açtıklarını, sadaka dilenerek dolanması gerekmeyeceğini anlayınca rahatladı. Titrek bir sesle, Man'nu'nun Hıristiyanların evlerinin yakılmasını emrettiğini anlattı. İsa inancına bağlı asilleri bile kayırmamıştı.</p>
    <p class="calibre2">Ne ihtiyarlara ne kadınlara ne de çocuklara merhamet göstermişti. Masum kanı, şehrin kar rengi mermer sokaklarını karartmış, ölüm kokusu her yere sinmişti.</p>
    <p class="calibre2">Obodas, titrek bir sesle ailesini sordu; Senin'in hizmetkârı ve kendisi gibi Hıristiyan olan babasını, annesini.</p>
    <p class="calibre2">- Öldüler. Üzgünüm Obodas.</p>
    <p class="calibre2">Dev adamın yüzü yaşa boğuldu; Timeus ile îzaz'ın sözleri bile avutmadı.</p>
    <p class="calibre2">- Hosar da Senin gibi meydanda katledildi. Man'nu asillerin ölümünün halka bir uyan olmasını, kim olurlarsa olsunlar, Hıristiyan-lara acımayacağını bilmelerini istiyordu... Hosar'm ağzından hafif bir inilti bile çıkmadı. Man'nu ona yapılan işkenceyi görmeye geldi, kraliçeyi de orada bulunmaya zorladı. Annesinin yalvarışları fayda etmedi.</p>
    <p class="calibre2">Kraliçe diz çöktü, amcanın hayatını bağışlaması için Man'nu'ya yalvardı. Kral kadının acı çekmesinden hoşnut, gülüyordu. Üzgünüm İzaz... Ölüm haberi getiriyor olmaktan çok üzgünüm.</p>
    <p class="calibre2">Genç adam gözyaşlarını tutmaya çalışıyordu. Hepsinin umutsuzluğa kapılmak için bir nedeni vardı. Hepsi zorbalığa maruz kalmış, hepsi sevdiklerini kaybetmişti.</p>
    <p class="calibre2">İzaz, boğazının düğümlendiğini hissediyordu. Bir yandan da intikam arzusu büyüyordu içinde.</p>
    <p class="calibre2">İhtiyar Timeus, delikanlının kalbinde süregelen savaşın bilincinde, genç adamı inceliyordu. Aynı savaş Obodas'ın kalbinde de vardı.</p>
    <p class="calibre2">- İntikam bir çözüm değil. Man'nu cezalandırdırsa, onun acılar içinde öldüğünü görürseniz ikiniz de rahatlayacaksınız; biliyorum. Ben size cezalandırılacağına dair söz veriyorum. Tanrı katında hesap vermek zorunda kalacak.</p>
    <p class="calibre2">- Timeus, sen Tann'nın merhametinin sonsuz olduğunu söylemez misin hep? diye yakındı Obodas ağlayarak.</p>
    <p class="calibre2">- Adaleti de sonsuzdur.</p>
    <p class="calibre2">- Ya kraliçe? Hâlâ hayatta mı? diye sordu İzaz alacağı cevaptan korkarak.</p>
    <p class="calibre2">- Amcan öldükten sonra, onu kimse görmedi. Saraydaki hizmetkârlardan bazıları kederinden öldüğünü, hayvanlara yem olsun diye cesedini Man'nu'nun çöle attırdığını söylüyorlar. Kimisi de kadını kralın öldürttüğünü anlatıyor. Kimse bir daha görmedi. Üzgünüm İzaz, bu kadar kötü haberler getirmiş olmaktan üzgünüm.</p>
    <p class="calibre2">- Ulaklar anlattıkları şeylerin suçlusu değildir dostum, dedi Timeus. Birlikte dua edip Tann'dan kalplerimizdeki öfkeyi koparıp almasını, sevdiklerimizi kaybetmenin acısına katlanmamıza yardım etmesini dileyelim.</p>
  </div>
  <div class="calibre1"></div>
</body>
</html>