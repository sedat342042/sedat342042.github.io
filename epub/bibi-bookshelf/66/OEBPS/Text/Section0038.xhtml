<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">38</span></h1>
  </div>
  <div class="s1">
    <p class="calibre2">Çarpışmanın ortasındaymış gibi, bağırarak uyandı. Ama işte orada, Londra'nın orta yerinde, Dorchester Oteli'nin bir odasındaydı. Ana Jimenez sırtından akan terleri hissetti. Şakakları seğiriyordu; kalp atışları düzensizdi.</p>
    <p class="calibre2">Endişeyle yataktan kalkıp banyoya gitti. Saçı yüzüne yapışmıştı, geceliği sırılsıklamdı. Soyunup duşa girdi. Bu, savaş gördüğü ikinci kâbustu. Ruhların göçüne inanıyor olsa, orada, Akkâ Kalesi'nde bulunduğuna, son Tapınakçıların ölümünü bizzat gördüğüne yemin edebilirdi. Guillaume de Beaujeu'nün yüzünü, tavırlarını; Thibaut Gaudin'in göz rengini tasvir edebilirdi. Orada bulunmuştu, bunu hissediyordu. O adamları tanıyordu, yemin edebilirdi.</p>
    <p class="calibre2">Duştan rahatlamış olarak çıktı, yatağa dönmeden önce bir tişört giydi. Başka geceliği yoktu. Yatak terden nemlenmişti. Bilgisayarı açıp biraz internette gezinmeye karar verdi.</p>
    <p class="calibre2">Profesör McFadden'ın açıklamalarından, adamın Tapınakçıların tarihme dair kendisine verdiği belgelerden etkilenmişti. McFadden denen adam kızı Akkâ Kalesi'nin düşüşüyle ilgili ayrıntılara boğmuştu. Bunun, tarikat tarihinin en acı günlerinden biri olduğunu düşünüyordu.</p>
    <p class="calibre2">Belki de rüyasında Akkâ'mn düşüşünü görmesi bu yüzdendi; tıpkı Sofia Galloni, Bizans ordularının Edessa'yı kuşatmasını anlattığında olduğu gibi.</p>
    <p class="calibre2">Yarın tekrar Profesör McFadden'la görüşecek, kendisini altüst edip kâbuslar gördürten bu çarpıcı Tapınakçı hikâyelerinden daha fazlasını elde etmeye çalışacaktı adamdan.</p>
  </div>
</body>
</html>