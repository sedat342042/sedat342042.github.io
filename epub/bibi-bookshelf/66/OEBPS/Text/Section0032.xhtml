<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <meta content="http://calibre-ebook.com" name="generator" />
  <title>Kutsal Kefen</title>
  <meta content="Julia Navarro" name="author" />
  <meta content="2013-6-13" name="creation-time" />
  <meta content="2013-6-13" name="revision-time" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>
<body class="calibre">
  <div class="s2">
    <h1 xmlns="" style="page-break-before:always"><span class="none" xmlns="http://www.w3.org/1999/xhtml">32</span></h1>
  </div>
  <div class="s1">
    <p class="calibre2">Mendiç hapishanenin dar avlusunda dolanıyor, sabahı fazla ısıtmadan aydınlatan güneş ışınlarının keyfini çıkarıyordu.</p>
    <p class="calibre2">Tetikte olması gerektiğini bilmesine yetecek kadar şey duymuştu. Psikolog kadının ve sosyal hizmet uzmanının heyecanı bir şeyler döndüğünü, avın da kendisi olduğunu düşünmesine yol açmıştı.</p>
    <p class="calibre2">Gerekli doktor muayenesinden geçmiş, bir kez daha psikolog tarafından incelenmişti. Doktorun, önüne saçma tahriklerle tuzak kurup onlara tepki vermeye zorladığı yorucu oturumlardan birine müdür bile katılmıştı. Cezaevi Değerlendirme Kurulu nihayet salıverilmesi için onay vermişti. Şimdi geriye yalnızca yargıcın tasdiki kalmıştı. En fazla yedi gün sonra sokaktaydı.</p>
    <p class="calibre2">Ne yapması gerektiğini biliyordu. Kimsenin peşinde olmadığından emin olana dek şehirde dolanacak sonra Carrara Parkı'na göz atacaktı. Parka birkaç gün boyunca gidip uzaktan Arslan'ı gözleyecek, kimsenin pusu kurmadığından emin olana dek varlığını belli eden kâğıdı yere atmayacaktı.</p>
    <p class="calibre2">Öldürüleceğinden korkuyordu. Kendisini ziyaret eden o polisin yüksekten atar bir havası yoktu; hayatının geri kalanını hapiste geçirmesi için imkânsızı gerçekleştirmekle tehdit etmişti. Sonra bir anda, salıverilmesi için her türlü kolaylık gösterilir hale gelmişti. Polis bir şeyler hazırlıyor, diye düşündü.</p>
    <p class="calibre2">Belki de sokağa çıkınca onları iletişimde olduğum insanlara götüreceğimi düşünüyorlardır. Evet evet, aradıkları bu işte. Beni yem olarak kullanacaklar.</p>
    <p class="calibre2">Dikkatli olmam gerek.</p>
    <p class="calibre2">Dilsiz, bir aşağı bir yukarı gezinirken iki gencin gizliden gizliye onu izlediğini fark etmedi. Uzun boylu, iri yapılı, yüzleri hapis deneyimiyle sertleşmiş Baharay kardeşler, gerçekleştirmeyi düşün-dükleri cinayetin ayrıntılarını konuşuyorlardı alçak sesle.</p>
    <p class="calibre2">Bu sırada, cezaevi müdürünün ofisinde, Marco Valoni müdür ve başgardiyanla konuşmaktaydı.</p>
    <p class="calibre2">- Bir şey olma ihtimali çok düşük, ama hiçbir şeyi şansa bırakmamalıyız. Bu yüzden de burada kalacağı süre boyunca dilsizin güvenliğini sağlamalıyız, diye ısrar ediyordu Marco karşısındakilere.</p>
    <p class="calibre2">- Ama efendim, dilsiz kimsenin umurunda değil. Sanki yokmuş gibi; konuşmuyor, arkadaşı yok, hiçbir mahkûmla iletişim kurmuyor. Sizi temin ederim, kimse ona zarar vermez, diye yanıtladı başgardiyan.</p>
    <p class="calibre2">- Risk alamayız, anlayın lütfen. Karşımızda kim olduğunu bilmiyoruz. Dilsiz, belki bir zavallıdır, belki de değildir. Fazla gürültü patırtı koparmadıysak da dilsizin hapisten çıkacağı birilerinin kulağına gitmiştir. Biri bana burada güvenlikte olacağının garantisini vermeli.</p>
    <p class="calibre2">- Ama Marco, diye atıldı müdür. Bu cezaevinde hesaplaşma, m2İıkûmlar arasında cinayet ya da benzeri bir şey asla olmadı. Bu yüzden de endişeni paylaşamıyorum bir türlü.</p>
    <p class="calibre2">- Yine de endişeliyim. Bay Genari, başgardiyan olarak hapisteki elebaşlarının kim olduğunu biliyorsunuzdur, eminim. Onlarla konuşmak istiyorum Genari çaresizliğini belirten bir ifade takındı. Bu polisi cezaevinin gizli saklısına burnunu sokmamaya ikna etmek imkânsızdı. Sanki ateşe atılmadan yapılabilecek bir şeymiş gibi, başgardiyandan içeride kimin sözünün geçtiğini söylemesini istiyordu.</p>
    <p class="calibre2">Marco, Genari'nin kuşkularını sezmişti; talebini başka türlü belirtmeyi denedi.</p>
    <p class="calibre2">- Bakın Genari, içeride, diğer mahkûmların saygı duyduğu biri olmalı. Onu buraya getirin.</p>
    <p class="calibre2">Cezaevi müdürü koltuğunda rahatsızca kıpırdandı; Genari inatçı bir sessizliğe gömülmüştü. Müdür söze Marco'dan yana tavır alarak girdi nihayet.</p>
    <p class="calibre2">- Genari, siz bu hapishaneyi herkesten iyi tanıyorsunuz; Bay Valoni'nin sözünü ettiği özelliklerde biri olmalı. Onu buraya getirin.</p>
    <p class="calibre2">Genari ayağa kalktı. Daha fazla zorlarsa amirinin ve bu her şeye burnunu sokan Romalı polisin şüphesini çekeceğini biliyordu. Cezaevi harika işliyordu.</p>
    <p class="calibre2">Herkesin uyduğu, yazılı olmayan birtakım kurallar vardı ve şimdi Valoni, ipin kimin elinde olduğunu öğrenmek istiyordu.</p>
    <p class="calibre2">Yardımcılarından birini elebaşını, Frasquello'yu bulmaya yolladı. Bu saatte cebiyle konuşuyor, oğullarına, bir ihbar yüzünden hapse düşmesine yol açan uyuşturucu kaçakçılığı işini nasıl yürütmeleri gerektiği konusunda talimatlar veriyordu muhtemelen. Frasquello başgardiyanın küçük ofisine girdiğinde kaşları çatıktı.</p>
    <p class="calibre2">- Ne istiyorsunuz? Beni neden rahatsız ediyorsunuz?</p>
    <p class="calibre2">- Sizinle konuşmakta direten bir polis var da ondan.</p>
    <p class="calibre2">- Ben polislerle konuşmam.</p>
    <p class="calibre2">- Bununla konuşmanız gerekecek yoksa hapishanenin altını üstüne getirir.</p>
    <p class="calibre2">- Bu polisle konuşarak elime bir şey geçmeyecek. Bir derdiniz varsa, kendiniz halledin; beni rahat bırakın.</p>
    <p class="calibre2">- Hayır, rahat bırakmayacağım! diye bağırdı Genari. Benimle gelip o polisle görüşecek, onunla konuşacaksınız. İşini ne kadar çabuk hallederse o kadar çabuk gider, bizi rahat bırakır.</p>
    <p class="calibre2">- Ne istiyormuş bu polis? Neden benimle konuşmak istiyor? Ben hiç polis tanımam, tanımak da istemem. Rahat bırakın beni.</p>
    <p class="calibre2">Elebaşı ofisten çıkmaya yeltendi, ama daha kapıyı açamadan Genari üzerine atlamış, kolunu tutup bir anahtarla adamı kıpırdayamaz hale sokmuştu.</p>
    <p class="calibre2">- Bırakın beni. Delirdiniz mi? Kendinizi ölmüş bilin!</p>
    <p class="calibre2">O sırada ofisin kapısı açıldı. Marco Valoni bakışlarını adamlara dikti; içlerindeki öfkeyi fark etmişti.</p>
    <p class="calibre2">- Bırakın adamı! diye emretti Genari'ye.</p>
    <p class="calibre2">Başgardiyan Frasquello'nun kolunu bıraktı. Adam kıpırdamadı; yeni geleni tartıyor gibiydi.</p>
    <p class="calibre2">- Siz müdürün ofisine geleceğinize ben sizin yanınıza gelmeyi tercih ettim. Müdüre telefon geldi, kendisini rahatsız etmemek için sizin ofisinize gittiğimi söyledim ben de. Görünüşe göre, tam zamanında gelmişim, adamımızı bulmuşsunuz.</p>
    <p class="calibre2">Oturun, diye emretti Frasquello'ya.</p>
    <p class="calibre2">Elebaşı kıpırdamadı. Genari sinirliydi, adama nefretle baktı.</p>
    <p class="calibre2">- Oturun, diye yineledi Valoni öfkeyle.</p>
    <p class="calibre2">- Kim olduğunuzu bilmiyorum, ama ne gibi haklarım olduğunu biliyorum. Polisle konuşmaya mecbur değilim. Avukatımı arayacağım.</p>
    <p class="calibre2">- Kimseyi aramayacaksınız. Beni dinleyecek ve söylediklerimi yapacaksınız. Yoksa, yaptıklarınızı görmezden gelen Genari dostunuzdan çok uzakta bir hapishaneye nakledileceksiniz.</p>
    <p class="calibre2">- Beni tehdit edemezsiniz.</p>
    <p class="calibre2">- Etmedim de zaten.</p>
    <p class="calibre2">- Yeter! Ne istiyorsunuz?</p>
    <p class="calibre2">- Madem aklınız başınıza geldi, açık açık söyleyeceğim: bu hapishanede bir adam var ve ben onun başına bir şey gelmemesini istiyorum.</p>
    <p class="calibre2">- Genari'ye söyleyin, patron o. Ben bir mahkûmum.</p>
    <p class="calibre2">- Size söylüyorum, çünkü bu adamın başına bir şey gelmemesinden siz sorumlu olacaksınız.</p>
    <p class="calibre2">- Öyle mi? Nasıl yapacağım bunu peki?</p>
    <p class="calibre2">- Bilmiyorum, umurumda da değil.</p>
    <p class="calibre2">- Kabul ettiğimi farz edelim. Benim elime ne geçecek?</p>
    <p class="calibre2">- İçeride birtakım rahatlıklar.</p>
    <p class="calibre2">- Ha, ha, ha... Bu dostum Genari'nin sorumluluk alanına giriyor zaten. Siz karşınızdakini kim sanıyorsunuz?</p>
    <p class="calibre2">- Peki. Dosyanızı inceleyeceğim ve adaletle işbirliği yaparsanız ceza indirimi söz konusu olabilir mi bakacağım.</p>
    <p class="calibre2">- Dosyamı incelemeniz yetmez. Bana bunu garanti etmelisiniz.</p>
    <p class="calibre2">- Hayır. Hiçbir şey garanti etmeyeceğim. Cezaevi müdürüyle konuşacağım, Değerlendirme Kurulu'na tutumunuzu, ruhsal durumunuzu ve topluma geri kazandırılma şansınızı değerlendirmelerini önereceğim. Bundan fazlasını yapmam.</p>
    <p class="calibre2">- Anlaşma yok.</p>
    <p class="calibre2">- Anlaşma yoksa Genari'nin sizi alıştırdığı birtakım ayrıcalıklardan vazgeçmek zorunda kalacaksınız. Hücreniz tepeden tırnağa aranacak, yönetmelik sıkı sıkıya uygulanacak. Genari başka bir hapishaneye atanacak.</p>
    <p class="calibre2">- Kimmiş bu adam.</p>
    <p class="calibre2">- İstediklerimi yapacak mısınız?</p>
    <p class="calibre2">- Kim olduğunu söyleyin.</p>
    <p class="calibre2">- Dilsiz bir delikanlı...</p>
    <p class="calibre2">Frasquello'nun kahkahası Marco'nun sözünü kesti.</p>
    <p class="calibre2">- O zavallı garibanı korumamı mı istiyorsunuz? Kimse onunla ilgilenmiyor, kimseye bir zararı yok. Neden biliyor musunuz? Çünkü o hiç kimse değil, zavallı bir gariban.</p>
    <p class="calibre2">- Önümüzdeki yedi gün boyunca başına hiçbir şey gelmemesini istiyorum.</p>
    <p class="calibre2">- Ona kim zarar verir ki?</p>
    <p class="calibre2">- Bilmiyorum. Ama siz buna engel olacaksınız.</p>
    <p class="calibre2">- Dilsizle neden ilgileniyorsunuz?</p>
    <p class="calibre2">- Sizin üzerinize vazife değil. İstediğimi yerine getirin, devlet hesabına tatilinize devam edin.</p>
    <p class="calibre2">- Peki. Dilsize dadılık edeceğim.</p>
    <p class="calibre2">Marco ofisten biraz rahatlamış olarak çıktı. Elebaşı zeki bir adamdı.</p>
    <p class="calibre2">İstediklerini yapacaktı.</p>
    <p class="calibre2">Şimdi ikinci kısım başlıyordu: dilsizin giydiği spor ayakkabıları ele geçirmek ve vericiyi takmak. Delikanlmm başka ayakkabısı yoktu. Müdür, o gece, dilsiz hücresine döndüğünde ayakkabıları almak üzere bir gardiyan yollayacağına söz vermişti. Henüz uyduracağı bahaneyi düşünmemişti, ama yapacağına söz vermişti.</p>
    <p class="calibre2">John, telsiz uzmanı Larry Smith'i Torino'ya yollamıştı. Söylediğine göre, adam bir tırnağa bile mikrofon takabilirdi. İddia edildiği kadar iyi miydi, göreceklerdi.</p>
  </div>
  <div class="calibre1"></div>
</body>
</html>