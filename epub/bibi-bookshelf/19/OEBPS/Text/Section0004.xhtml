<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h4 style="text-align: center;">Melekbilim Araştırma Merkezi, Devlet Hermitaj Müzesi,</h4>

  <h4 style="text-align: center;">St. Petersburg</h4>

  <p><br /></p>

  <p>Güneşin şehrin kıyısından yeni yükseldiği, sisin ışık oyunlarıyla yayıldığı o saatte, maun masalarda kimsecikler yoktu. Verlaine böyle yerlerde, bütün aklını araştırmalara verdiği, sessizce ders hazırlayıp notlarım düzenlediği günleri hatırladığından huzur bulurdu. Sahiden de Bruno ile içeri girdikleri, ayakkabılarının cilalı zeminde çıkardığı sesi duyduğu anda ruhu ve bedeniyle gevşemişti. Vahşi topraklarda yürüdükten sonra bir köyün emniyetine çekilmişti sanki.</p>

  <p>Koridorda bir hareketlilik duyup başını çevirdiği sırada, Vera Varvara sık adımlarla, iş düşünerek içeri girdi. Verlaine eğilip kızı Parisliler gibi iki yanağından öperken, mavi gözlerinin ona odaklanmadığını, hiç tamşmıyorlarmış gibi boşluğa baktığını fark etti. Yüzünü sıcak bastı; “Onu hiç aramasak daha mı iyi olurdu?” diye geçirdi içinden.</p>

  <p>St. Petersburg’a dair engin bilgisi ve Hermitaj’daki melekbilim koleksiyonunun elinin altmda olması nedeniyle tek danışılacak kişi Vera’ydı aslında, ama Verlaine kızın tekrar karşılaşmaktan ötürü ne hissettiğini kestiremiyordu. Paris’te bir konferansta tanışmışlar, on dördüncü arrondissement’da akademiye yakın bir barda içtikten sonra geceyi birlikte geçirmişlerdi. Ertesi sabah bunun hata olduğunda, geceyi hiç yaşanmamış kabul edeceklerinde mutabık kalmışlardı. O günden beri de pek konuşmamış-lardı. Verlaine, Vera’nm mesleki bilgi ve becerisine bir gün mutlaka ihtiyacı olacağını biliyordu ama ona Evangeline için geleceğini tahmin edememişti.</p>

  <p>Verlaine, Vera’nm hareketlerini dikkatle süzdü. Akimda kaldığı kadar güzeldi, zarafeti insanı sarsıyordu ama her nedense yatakta nasıl olduğunu, teni tenine değince ne hissettiğini hatırlayamıyordu. Duyumsayabildiği tek şey Evangeline’e dokunmak, kovaladıkça ellerinin arasından kaçan mavi-beyaz bir kar anaforu gibi varlığım hissetmekti.</p>

  <p>Fakat Vera hiçbir şeyi unutmamıştı. Aniden Verlaine’e dönerek merak ve suç ortaklığı duygularıyla ona uzun uzun baktı, sonra bakışlarını Bruno’ya kaydırdı. Odada Verlaine ile yalnız olmadıklarını hatırlayarak, konuyla üstünkörü ilgili bir meslektaşları gibi tavır takındı.</p>

  <p>“Bu kadar dar zamanda bizi kabul ettiğin için teşekkür ederim.” “Telefonunuza çok şaşırdım.” Vera, Bruno’nun elini sıktı ve masalardan birine işaret ederek yer gösterdi. “Size nasıl yardımcı olabilirim?”</p>

  <p>“Olabilir misin onu da bilmiyorum” dedi Bruno.</p>

  <p>“Aslında” diye araya girdi Verlaine, “senden biraz bilgi alabileceğimizi umuyoruz.”</p>

  <p>“Zevkle.” Vera, Verlaine’i tepeden tırnağa öyle bir süzdü ki, Verlaine’in içi kalktı. Birlikte geçen gecenin ayrıntıları akima gelmeye başlamıştı.</p>

  <p>Verlaine hiç açıklamaya kalkışmadan mücevherli yumurtayı cebinden çıkardı ve Rubik küpü gibi parmaklarında dolaştırdı. Bileğim her kıvırdığında, bu yumurtanın daha birkaç saat önce Evangeline’in ellerinde olduğunu, Nefillerin de Evangeline’i muhtemelen bunu ele geçirmek için kaçırdığım unutmaya çalışıyordu.</p>

  <p>Vera yumurtayı Verlaine’in elinden aldı, her an patlayabilirmiş gibi uzak tutarak havaya kaldırdı. “Vay canına. Nereden buldun bunu?”</p>

  <p>“Biliyor musun bu yumurtayı?” dedi kızın bu kadar tepki vermesine şaşıran Bruno.</p>

  <p>“Evet.” Düşüncelere dalarken Vera’nm ifadesi yumuşadı. “Faberge’nin Keruv ve Araba Yumurtası, 1888’de İmparatoriçe Maria Fyodorovna için yapılmış.” Parmaklarım minenin üzerinde gezdirdikten sonra ustaca hareketlerle yumurtayı açtı, altın menteşeleri gıcırdatarak araladı. Araba ve keruv figürlerini çıkarırken Verlaine onun arkasına geçerek omzunun üstünden bunları inceledi. Muazzam bir işçilik söz konusuydu. Keruvun safir gözleri, altın saçları ve her türlü ayrıntısı mükemmeldi.</p>

  <p>“Kuşağında ne yazıyor?” diye sordu Bruno.</p>

  <p>Yumurtadaki Kiril harflerine bakan Vera, “Grigoriyev” dedi. “Baba adı Grigori demek.”</p>

  <p>Verlaine ister istemez Evangeline’in Grigorilerle akrabalığını düşündü. Percival Grigori’nin torunu olarak, bilinen en acımasız</p>

  <p>Nefıl ailelerinin birinin soyundan geliyordu. “Yumurtanın Grigori ailesine ait olması mümkün mü?”</p>

  <p>Vera bıkkınca baktı. “Grigori, Rusya’da çok yaygın bir isimdir.” Bruno gözlerini devirdi. “Çarlar eğlensin diye yapılmış cicili bicili bir oyuncak işte, daha da kurcalamanın âlemi yok.”</p>

  <p>“Estetik anlayışınıza katılmıyorum” dedi Vera. “Faberge yumurtaları çok nadide parçalardır ve işlevsizlikleri derecesinde kusursuzlardır. Bu yumurtaların tek amacı, verildikleri kişiyi sevindirmek ve şaşırtmaktır. îlk bakışta açılmaz gibi duran yumurta ikiye yarılır, içinden başka bir yumurta, onun içinden de yumurtanın sürprizi olan değerli obje çıkar. Bu yumurtalar aslında sanat için sanat anlayışının şahikasıdır; güzellikten başka hiçbir şey sunmaz.”</p>

  <p>Verlaine, Vera’nın konuşurken sahnedeki balerin gibi duruşunu, fikirleriyle beden ritmi arasındaki koreografıyi sağlamak için bir kolunu oynatışını beğeniyordu. Vera ise Verlaine’in çok dikkatli baktığım fark etmiş olacak ki, duruşunu değiştirdi.</p>

  <p>“Devam et” dedi Bruno.</p>

  <p>“Hanedan için ilk Paskalya yumurtası, 1885’te Peter Cari Faberge tarafından yapılmış ve çocukluğunda Danimarka sarayında benzeri objeler görmüş olan İmparatoriçe Maria Fyodorovna’yı çok sevindirmiş. Bunun üzerine-Faberge’den her Paskalya için yeni ve orijinal bir yumurta yapmasını istemişler. Mücevher ustasına, yumurtaları hayalinden nasıl geçiyorsa öyle tasarlama özgürlüğü verilmiş. Tahmin edebileceğiniz gibi, yumurtalar her geçen yıl daha süslü ve daha pahalı hale gelmiş. Faberge’den tek istedikleri her Paskalya’da yeni bir yumurta hazırlaması ve yumurtanın içinde bir sürpriz olmasıymış.”</p>

  <p>Vera, keruvla arabayı alıp maun masalardan birine koydu. Verlaine’in gözüne bunlar zembereği kurulduğunda harekete geçecek değerli kurmalı oyuncaklar gibi görünüyordu.</p>

  <p>“Sürprizlerin bazıları bunlar gibi minyatür objelerdi” diye devam etti Vera. “Diğerlerinde taşlı broşlar veya çarla ailesinin fildişine boyanmış portreleri gibi şeyler bulunuyordu. Çar III. Aleksandr 1894’te ölünce, yerine gelen oğlu II. Nikolay aile geleneğini sürdürdü ve her yıl biri annesi, diğeri kansı imparatoriçe Maria için iki yumurta hazırlanmasını istedi. Toplamda Romanovlar için elli dört yumurta tasarlandı. 1917 Devrimi’nden sonra bunların bir bölümüne el kondu. El konmayanlar dağıtıldı; Rusya’dan kaçırılıp koleksiyonculara satıldı veya Romanovlarm akrabalarına verildi. O zamandan beri de müzelik parçalar ve zenginlerin minik hâzineleri olarak varlıklarını sürdürüyorlar. Hermitaj’da epeyce var, Buckingham Sarayı’nda da çok sayıda olduğunu biliyorum. Forbes ailesi yıllarca topladı bunları, Mavi Yılanlı Saat Yumurtası da Grace Kelly’ye Prens Rainier ile evlilik hediyesi olarak verildi. Yumurtalar son derece ender ve değerli parçalar olduğundan, özellikle Forbes’un mezatta satmasınm ardından tüm zenginlerin peşine düştüğü varlık ve incelmiş zevk timsalleri haline geldi. Üretilen toplam elli dört yumurtanın sekizinin yeri bilinmiyor. Koleksiyoncular bunların kayıp olabileceğini, devrimciler tarafından kırılmış, çalınmış, bir yerlerde kasalara kaldırılmış olabileceğini düşünüyor. Bu arabalı ve keruvlu yumurta da kayıp sekiz parçadan biriydi.”</p>

  <p>Bruno yumurtaya küçümseyici bir bakış attı. “Bizde olduğuna göre kayıp değil artık.”</p>

  <p>“Özellikle koleksiyoncuların gözünde bunlar hâlâ kayıp” dedi Vera. Altın savaş arabasını masadan alıp ters çevirdi. Gözlerini kısıp arabanın iskeletim dikkatle incelerken, bir yerine tırnağıyla dokundu. Altın bir plaka yerinden fırladı. “Hah” diyen Vera, yüzünde mutlu bir gülücükle dönüp Verlaine’e plakaya kazınmış Kiril harflerini gösterdi.</p>

  <p>Verlaine ayaküstü okuyamayacaktı. “Ne diyor?”</p>

  <p>“Hermitaj” dedi Vera. Verlaine’in daha iyi görebilmesi için plakayı kaldırdı. Plakaya boylamasına bir dizi rakam kazınmış olduğunu gördü; o kadar siliklerdi ki, gözlerini kısarak zor okudu. “Devrimden sonra, Romanov hâzinelerinin kataloğunun hazırlanması için bir komite oluşturulmuş. Arşivdeki yerlerini göstermek için hepsine numara vermişler, hatta Rembrandt tablolarının üzerine bile yazmışlar. Tabii yazılan numaralar silinmiş, takılan künyeler düşmüş; geriye kayıp, yeri yanlış, unutulmuş bir sürü nesne kalmış.”</p>

  <p>Verlaine yumurtayı cebine atarken “Bu konuyu özellikle mi çalıştın?” dedi.</p>

  <p>“Burada ilk yıllarımda yapmadığım angarya kalmadı maalesef. Arşiv kasalarında ne tuhaflıklar buldum bir bilseniz.” Vera iç geçirip gözlerini tekrar plakaya çevirdi. “Bunun ilginç tarafı ise şu ki, Romanovlara ait hâzinelerin büyük bölümü kataloga alınırken, yumurtalar alınmadı.”</p>

  <p>“iyi ama bulduğun o plaka ne?” dedi Bruno.</p>

  <p>“Numarayı yumurtaya sonradan başkası eklemiş belli ki” dedi Vera.</p>

  <p>“Neden peki?”</p>

  <p>Vera tatlılıkla gülümseyince, Verlaine kızın anlattıklarında sandığından da çok şey gizli olduğunu anladı. “Gelin benimle. Anlamanın tek bir yolu var.”</p>

  <p>Okuma odasından ayrılıp araştırma merkezinin ana kapışma giden koridora çıktılar. Birbirinin tıpkısı onlarca kapının önünden geçtikten sonra Vera elektronik bir tuş takımının önünde aniden durdu. Başparmağım bastırınca yandaki kapı tık diye açıldı.</p>

  <p>Yüksek topuklarının mermerde çıkardığı takırtılar eşliğinde kendilerini muazzam, yaldızlı, rokoko tarzı bir alanda buldular. Tavanlarda avizeler ışıldıyor, duvarları kaplayan camekânlarda eski melekbilimciler tarafından bağışlanmış objeler göz alıyordu. Duns Scotus’un seraflara dair ilmihali, Orpheus’un lirinin altından maketi, John Dee’ye ait bir müneccim taşı, Şeytanağzı Ma-ğarası’ndaki ölü meleğin saçından kesilmiş bir perçem çekti dikkatlerini. Yüksek duvarlarda ise nesillerden nesillere aktarılmış, çoğu Soğuk Savaş döneminde Hermitaj’a getirilmiş Rus, Bizans ve Doğu Ortodoks elyazmaları sıralıydı. Aklı Evangeline’de olmasa, Verlaine bütün ömrünü bu salonda geçirebilirdi.</p>

  <p>Kısa boylu, kahverengi takım elbiseli bir adam karşıladı onları. “Vera Petrovna Varvara” dedi yorgun sesiyle. Arşivdeki gece vardiyasından sonra bir insan yüzüne hasret kaldığı belliydi.</p>

  <p>Vera adama altın plakayı uzatıp “Sabit koleksiyondan lütfen” dedi.</p>

  <p>Adam önce altın plakaya, sonra Vera’ya baktı. “İznin var mıydı bunun için?”</p>

  <p>Vera bluzunun manşetini çözüp kolunu adama doğru uzattı. Adam cebinden bir kalem çıkardı, açtı ve tek bir hareketle kızın kolunda yer alan çipi taradı. Bir bip sesiyle Vera’mn kimliği doğrulanmış oldu.</p>

  <p>“Pekâlâ” diyen adam olduğu yerde döndü, masanın arkasına geçip karanlık bir odada gözden kayboldu. On dakika geçmiş, Verlaine adamın akordeon gibi birbirine bağlanan rafların arasında yolunu kaybettiğini düşünürken sabırsızlanmaya başlamıştı. Kalkıp Hermitaj’a gelmek bile hataydı belki. Arşiv memuru dönene kadar Evangeline’i öldürüp cesedini akbabalara atmamış olsalardı bari. Nihayet adam elinde büyük san bir zarfla çıkageldi.</p>

  <p>Zarfı Vera’nın eline tutuştururken tersçe “Koleksiyona 1984’te teslim edilmiş” dedi.</p>

  <p>Vera zarfın mührüne parmağım takarak açtı. Masaya bir 8 milimetrelik film bobini düştü.</p>

  <p>“Çocukluğumdan beri görmemiştim 8 milimetrelik film” dedi Verlaine. “Çocukluğumda bile eskiydi artık.”</p>

  <p>Düşünceli bir halde “Seksen dört...” diyen Bruno, bir açıklama bulmak umuduyla zarfı aldı, evirdi çevirdi. Sesi derinden geliyordu ve Verlaine, aklında bu yılla ilgili bir düşünce, bir katliam anısına dikilmiş taş bir anıt olduğunu fark etti. “Evangeline’in annesi o yıl öldürülmüştü.”</p>
</body>
</html>
