<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h4 style="text-align: center;">Kışlık Saray, Devlet Hermitaj Müzesi, St. Petersburg</h4>

  <div>
    <br />
  </div>

  <p>Vera Varvara dilediğini yapabilecek olsa, karman çorman kâğıtlara duvardan badana dökülen ofisinden çıkar, Kışlık Saray’ın devasa barok koridorlarında yürürdü. Altın varaklı aynaların, kesme kristal avizelerin altından, şekerden yapılma bir kaledeki çocuk kadar özgür geçerdi. Alabildiğine geniş Saray Meydanı’ndan, güney cephesinin kemerleri altından yürüyüp, kimlik kartını gösterince tüm kapıların açıldığı müzeye girerdi. Rusya’da üç yüz yıl süren hâkimiyetleri sırasında Romanovlarm topladığı muhteşem güzellikteki tablolar, danteller, porselenler, heykeller arasında bir prenses kadar kaygısız dolaşırdı.</p>

  <p>Oysa o uzun san saçlarını topuz yaptı, pencereye yürüyüp camı açtı. Aşağıda melekler dolanıyordu; varlıklarını kulak çınlaması gibi hissediyordu sürekli. Bunlara takılmadı ve gece soğuğu rüzgârın okşamasına bıraktı kendini. Bütün ömrünü St. Petersburg’un rutubetli ikliminde geçirdiğinden bünyesi sağlam, hastalıklara karşı şerbetliydi; sert kışları pek bir rahatsızlık hissetmeden atlatırdı. Vera uzun boylu da değildi kısa da; toplu da değildi zayıf da; güzel de değildi sıradan da. Öyle ki, kendisini fiziksel ortalamalığm timsali olarak görürdü; bu bilgiye eriştiği için de hayatını tümüyle zihninde sürdürüyor, kendini entelektüel açıdan zorluyor, tanıdığı birçok kadının alışverişlerle, kocalarla, çocuklarla dolu bomboş hayatlanna sırt çevirerek işinde zirveye çıkmaya çalışıyordu. Bu yüzden sokaktaki insanın seviyesine inmekte zorlanırdı; gündelik başanlanm ve dertlerini dinlemek istemezdi. Erkek arkadaşlarından biri onu ayı kapanma benzetmişti; açık duruyor ve çevresindekileri kendine çekiyor, biri girdi mi de olanca şiddetiyle üstüne kapanıyordu. Erkeklerle ilişkileri bir iki aydan fazla sürmemişti ama bu kadan bile içini baymıştı.</p>

  <p>Vera eğilip başını dışarı uzattı, Kışlık Saray’ın yeşil-beyaz mermerlerine, uzakta yükselen sivri kubbeye baktı. Neva Nehri hızla akıyor, batıp çıkan buz kütlelerini sürüklüyordu. Komünist sosyal konutlarından yeni zenginlerin şatafatlı görgüsüzlüklerine, Putin hükümetinin ifade özgürlüğünü kısıtlayıcı uygulamalarına kadar, St. Petersburg’da sevmediği ne varsa, Kışlık Saray’ın bir köşesindeki kovuğuna girdiğinde uzaklaşıyordu sanki. Vera’nm araştırma görevlisi olarak yoğunlaştığı alan Rus Nefilleri, kraliyet ailesine ve aristokrasiye sızma şekilleri, değerli emanetleri, soyağaçları ve 1917 Devrimi’ndeki akıbetleriydi. Demirperde sonrası Petersburg’da Romanovlann İtalya’dan mülhem mimarisinin içinde büyümüş; bu durum, melekbilim eğitimiyle de birleştiğinde zevklerini derinden şekillendirmişti. Genç kuşağın aksine geçmişin debdebesine özlem duymuyor, başka bir çağın ihtişamını ve aşırılıklarını yaşamak istemiyor, ama komünistlerin aksine sefahati bir hastalık gibi de görmüyordu. Sermaye tarihinin katmanlarım, bir arkeoloji kazısındaki tabakalar gibi kabullenmişti. Nefıllerin dünya üzerindeki etkisi, insanların her gün karşı karşıya oldukları sosyal, ekonomik ve siyasi yapılarda görülebilirdi. Bu yaratıkların, geçmişte anavatanım ele geçirdiğini, melek nüfusu arttıkça bir daha geçireceğini biliyordu.</p>

  <p>Eğitiminden sonra sadece iki yıllık deneyimi olan Vera kariyer merdiveninin en alt basamağındaydı, dolayısıyla emanetlerin tasnifi ve kataloglara geçirilmesi işi ona kalmıştı. Hermitaj koleksiyonunun çok küçük bir bölümü sergileniyordu. Üç milyon değerli parçanın geri kalanı, sarayın altındaki dev depolarda, halka kapalı yerlerde saklanıyordu. Bunların arasmda sayısız Romanov hâzinesine rastlamıştı; parçalanmış antika kitaplardan tuvaline Sovyet envanterindeki yerini gösteren kırmızı damgası basılmış Rembrandt’lara, yangından ve su baskınından kullanılmaz hale gelmiş mobilyalara kadar. Objelerin büyük bölümü Çariçe Yekaterina’nın özel koleksiyonuna aitti ama Çariçe Aleksandra Fyodorovna da 1917 yılında tahttan indirilene kadar önemli eklemeler yapmıştı. Vera’nm en sevdiği iş, tarihin akışına saçılmış parçaları toplayıp yeniden birleştirmek, mesela bir kitabın yapraklarım toplamak, minelerin kırık parçalarını bulmak, kırmızı damganın izlerini silmekti. Böyle fırsatlar kolay denk gelmediği gibi, Hermitaj koleksiyonunun kapılarını ona açacak işler de kırk yılın başmda çıkıyordu. Önceki küratörler, acayip hâzinelerle ne yapacaklarını bilemediklerinden emanetleri belki yüz yıl kilit altında tutmuşlardı. Depolara ne zaman girse, Mısır mezarları kadar ürpertici, dış dünyayla paylaşılamayacak kadar garip sırlar barındıran bir zaman kapsülüne girmiş gibi olurdu. Koleksiyonun bazı bölümlerini, tuhaf tuhaf parçaların asap bozucu, bazen korkutucu bir öbekleşmesi olarak görüyordu. Mesela üzerinde melek, kuğu ve muhtemelen bakire genç kadm tasvirlerinin olduğu tuvallerle dolu koca bir depo vardı. İnsanların bu nesneleri neden topladığım sorgulamaya başlamıştı. Romanovlar bunlan tek tek seçmişler miydi, yoksa parçalar onlar adına rastgele mi satın alınmıştı? Nedense koleksiyoncunun zevkim merak ediyordu.</p>

  <p>Vera geçen aylarda bu acayip kuğu ve bakire koleksiyonunu tararken, bir tomar gravüre denk gelmişti. Daha önce pek çok tuhaf objeyle karşılaşmıştı ama bunlar mıknatıs gibi çekmişti onu, çünkü diğerlerinden çok farklıydılar. Her birinde, daha önce gördüklerine hiç benzemeyen birer melek portresi vardı. Yaratıklar tekti ve birbirlerinden ayrıntılarla ayrılıyordu; an varlıklardı bunlar, belki başmeleklerdi. İmzalara baktığında bunlann çok takdir ettiği XV. yüzyıl ressam, matematikçi ve melekbilimcisi Dürer’e ait olduğunu anlamıştı. Dürer’in Mahşer serisi, Gözcüler zindanlarından kurtulacak olursa dünyanın ne hale geleceğini tasvir etmek için melekbilim derslerinde mutlaka öğretilirdi.</p>

  <p>Fakat bu gravürler Dürer’in her zamanki işlerinden farklıydı. Tuhaftır ki ona, Seraphina Valko’nun 1943’teki İkinci Melekbilim Keşif Gezisi’nde çektiği fotoğrafları hatırlatıyordu. Ünlü Dr. Valko ile ekibi, bir meleğin cesedini bulmuş, ölçümler alıp fotoğraflar çekmiş ve bunun insan kadınlarına âşık olduğu için Cennet’ten kovulan Gözcülerden biri olduğunu teyit etmişti.</p>

  <p>Vera, bu fotoğraflan bir yıl önce Paris’teki bir konferansta bizzat incelemişti. Siyah beyaz olmasına ve karanlık bir ortamda çekilmesine rağmen meleğin vücudu açıkça görülüyordu. Uzun kolları ve bacaklan, tüysüz göğsü, omuzlarına dökülen lüle lüle saçları, dolgun dudaklarıyla yaratık sapasağlammış da bir an gözlerini dinlendiriyormuş gibi görünüyordu. Gerçeği ele veren, kırılıp ters bir açıyla altında kalmış kanadıydı. Melek öleli binlerce yıl olmuştu. Bir erkek melekti ve insan anatomisine ait bütün vücut parçaları resimlerde kolayca seçiliyordu. Seraphina Valko’nun fotoğraflan, Gözcülerin cismani varlıklar olduğunu, köklü inanışların aksine insanlara çok benzediğini ortaya koyuyordu. Melekler cinsiyetsiz olmak şöyle dursun, insan bedeninin kemale ermiş bir ifadesi şeklindeki vücutlara sahip varlıklardı. En önemlisi, fotoğraflar meleklerin çocuk sahibi olabildiklerini de kanıtlamıştı. Vera’mn Gözcülere dair tüm teorileri ve bunları desteklemek için yaptığı çalışmalar, bu kanıta dayanıyordu.</p>

  <p>Vera pencereden çekilip ta Brejnev devrinden kalma, ayakları paslı çelik masasına yaslandı. Çekmeceyi açıp, dergilerin altına sakladığı bir zarfı çekti. Ofisine uğrayan herkesin gözüne takılacak kadar şişkin olduğu için masasında bırakamıyor-du. Hermitaj’a erişimi bu kadar kısıtlı, depodaki parçaları yukarı çıkarmak da kesinlikle yasak olunca, gravürleri mezarlarından kaçırmaktan başka çaresi kalmamıştı. Araştırmasında ilerleme kaydetmek için tek umudu buydu. Bu meslekte hiçbir şey öğrenmediyse, bir tek kendi çabasıyla ilerleyebileceğini öğrenmişti.</p>

  <p>Tomarı bağlayan ipi hafif hareketlerle açıp eskizleri masaya yaydı ve figürlerin giriftliğine, çizgilerin kurşuni rengine, Dürer’in kompozisyonlarındaki dehaya bir kere daha hayranlıkla baktı. İlk başta, Dürer’in eserlerine çok meraklı olduğu için bu çizimleri aşırmıştı. Ama ofisinde yalnız başına inceleye in-celeye, çizimlerin hareket ve enerjiyle canlandığını hisseder olmuştu. Ancak Dürer kadar usta bir ressam, izleyenlerin Zeus gibi bir Gözcü’nün bir bakireyi nasıl ayarttığını bu denli canlılıkla idrak edebilmesini sağlardı. Resimlere bakan Vera, sahneyi gözünde canlandırdı: Bir melek, havayı dalgalandırarak genç bir kadının önüne konuyor. Kanatlarını açıyor, ışıltısıyla kadının gözlerini kamaştırıyor. Kadm gözlerini kırpıştırıyor, karşısına kimin, neyin geldiğini anlamaya çalışıyor ama korkudan da dili tutulmuş. Melek, korkmuş kadım kanatlarının altına alarak yatıştırıyor. Bir dehşet ve şefkat ve cazibe anı yaşanıyor. Vera da bunu hissetmek istiyordu; tüyler ile etin birbirine sürünmesini, kucaklayışın sıcaklığım, acı ile zevkin, korku ile arzunun sarmaş dolaş olmasını.</p>
</body>
</html>
