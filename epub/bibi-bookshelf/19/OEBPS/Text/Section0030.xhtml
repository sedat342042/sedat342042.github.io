<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <!--StartFragment-->

  <h4 class="calibre7" style="font-size: 0.875em; line-height: 1.2; margin: 1.67em 0px;"></h4>

  <h2 class="calibre7" style="text-align: center; font-size: 0.875em; line-height: 1.2; margin: 1.67em 0px;"><span style="border-collapse: separate; font-family: 'Times New Roman'; font-size: 20px; line-height: 24px; border-spacing: 0px; background-color: rgb(255, 255, 255);"><span style="font-size: 0.875em; line-height: 1.2;">I</span><span style="font-size: 0.875em; line-height: 1.2;">I</span><span style="font-size: 0.875em; line-height: 1.2;">I<br />
  <br />
  <br /></span></span></h2>

  <p class="calibre1" style="margin: 1em 0px;">“Kurumda güvenlik kamerası olmayan birkaç yerden biri” diyerek onlan bir ofise alan Dimitri, kapıyı kilitledi. “Burada konuşabiliriz.”</p>

  <p class="calibre1" style="margin: 1em 0px;">Verlaine içeride volta atarken “Konuşacak pek bir şey yok” dedi. “Godwin’in Evangeline’i nerede tuttuğunu öğrenmek istiyoruz.”</p>

  <p class="calibre1" style="margin: 1em 0px;">Bruno, Verlaine’in takıntılı kararlılığını takdir mi etse, onu uyarıp inisiyatifi Dimitri’ye mi bıraktırsa bilemedi. Hedefine yaklaştıkça daha fazla yüklenmek Verlaine’in doğasında vardı. Risk ne olursa olsun silahı çekip dalmak arzusundaydı. Kendi memleketlerinde, peşlerinde bir dolu adam ve ellerinde her türlü silah varken takdire değer bir özellikti bu. Ama Sibirya'nın bir ucundaki nükleer tesisin yedi kat dibinde, onlarca plazma ekranda görebildikleri yüzlerce Rus melekbilimci ve binlerce hapis yaratığın arasında durum farklıydı. Yana, Dimitri’nin güvenilir olduğunu tekrar tekrar söylemişti ama Bruno, kariyerinin çoğunu tundralarda geçirmiş bir adama ihtiyatla yaklaşmak gerektiğini düşünüyordu.</p>

  <p class="calibre1" style="margin: 1em 0px;">Bruno monitörlere göz gezdirerek Godwin’i aradı ama içinde laboratuvar önlüklü insanların durduğu çeşitli ofislerden başka bir şey göremedi. “Godwin’i bu ekranlarda yakalayabiliyor musun hiç?”</p>

  <p class="calibre1" style="margin: 1em 0px;">“Ben on beş yıldır Merlin Godwin’i gözlüyorum” dedi Dimitri elini önemsemezce ekranlara doğru sallayarak. “Herifi indirmek benim için zevk olurdu, inanın. Ama Godwin ve ekibi, benim önemli şeyleri görmeme meydan verecek kadar da aptal değildir.” Dimitri masasına yaslanıp kollarım göğsünde kavuşturdu. “Benim gözetlemem de bir yere kadar.”</p>

  <p class="calibre1" style="margin: 1em 0px;">Bruno, Dimitri’nin Godwin’i nasıl izlediğini merak etti; telefonlarını dinlediğini, elektronik yazışmalannı okuduğunu düşündü. İnsanın nasıl elinin kolunun bağlanacağını hissedebiliyordu. “Öncelikle sen Godwin hakkında ne biliyorsun, ondan başlayalım.” “En önce bir hususu dile getireyim” dedi Dimitri. “Ben adi suçluya pabuç bırakacak adam değilim. Rusya’da hırsızdan bol bir şey yok. Ama bunların çoğu para, güç ve itibar peşinde. Godwin değil. Onunki bambaşka bir durum.”</p>

  <p class="calibre1" style="margin: 1em 0px;">“Neymiş o?” diye sordu Verlaine.</p>

  <p class="calibre1" style="margin: 1em 0px;">“Godwin, Grigori ailesiyle işbirliği yaparak genel Nefil nüfusu içindeki zayıf bireyleri ortadan kaldırmaya çalışıyor. Belli genetik özellikleri taşıyıp taşımadıklarım anlamak için bunların üstünde testler yapıyor, istediği sonucu vermeyenleri bertaraf ediyor veya hapse attırıyor.”</p>

  <p class="calibre1" style="margin: 1em 0px;">Yana, “Şerefsizi tanımasam bize yardım ediyor diyeceğim” dedi. “Sırf soykırım peşinde olsa, bize hakikaten yardımı dokunuyor derdim. Ama maalesef nihai hedefi, dünyayı Grigorilerden de üstün varlıklarla, bir nevi üstün melek ırkıyla doldurmak. Bunun için de denek olarak üstün ırktan bir meleğe ihtiyacı var.”</p>

  <p class="calibre1" style="margin: 1em 0px;">“Uzun zamandır peşinde olduğu bir yaratığı sonunda ele geçirmiş olabileceğinden şüpheleniyoruz” dedi Bruno.</p>

  <p class="calibre1" style="margin: 1em 0px;">Dimitri, Verlaine ile göz göze geldi. “Sizin Evangeline bu mu?” “Ta kendisi” diye cevap verdi Verlaine ölçülü bir şekilde. Tekrar monitörlere döndü. “Burada olabilir mi?”</p>

  <p class="calibre1" style="margin: 1em 0px;">“Kâğıt üzerinde” dedi Dimitri, “burada benim tanımadığım bir tutuklu olamaz. Tüm mahkûmlar içeri alınmadan önce güvenlik kontrolünden geçer.”</p>

  <p class="calibre1" style="margin: 1em 0px;">“Peki, gerçekte?” diye sordu Yana.</p>

  <p class="calibre1" style="margin: 1em 0px;">“Gerçekte Godwin akima eseni yapabilir” dedi Dimitri. “Yaptığı her işi kılıfına uyduruyor. Evangeline’i buraya getirmiş ve benim ruhum bile duymamış olabilir.”</p>

  <p class="calibre1" style="margin: 1em 0px;">“O zaman” dedi Verlaine ekranları inceleyerek, “burada mı diye değil, nerede diye soracağız.”</p>

  <p class="calibre1" style="margin: 1em 0px;">“Nükleer tesiste olabilir mi?” diye sordu Yana.</p>

  <p class="calibre1" style="margin: 1em 0px;">“Orada güvenlik kuş uçurtmaz” dedi Dimitri.</p>

  <p class="calibre1" style="margin: 1em 0px;">“Godwin bir yolunu bulabilir” dedi Yana. “Hapishaneye reaktörden giriyor olabilir.”</p>

  <p class="calibre1" style="margin: 1em 0px;">“Godwin gibi bir psikopat için bile çok tehlikeli bir iş ama, olmaz da diyemem.” Dimitri bir ekranın yanma gidip bir kilidi açarak ekranı yukarı kaldırdı ve içlerinden kırmızı-mavi teller çıkan beyaz plastik patlayıcı kalıplarının durduğu geniş bir depoyu ortaya çıkardı. “Bunlar Godwin’indi.”</p>

  <p class="calibre1" style="margin: 1em 0px;">“PW5A” dedi Yana hayretle.</p>

  <p class="calibre1" style="margin: 1em 0px;">“Ocakta gelen sevkiyata el koydum” dedi Dimitri.</p>

  <p class="calibre1" style="margin: 1em 0px;">Bruno, “Bu kadar malzemeyle bütün hapishaneyi patlatırsın” dedi.</p>

  <p class="calibre1" style="margin: 1em 0px;">“Üstümüzde nükleer reaktör olduğunu düşünürseniz görmek istemediğimiz hareketler bunlar” dedi Dimitri. “Ama Godwin bunları hapishanenin her girintisine çıkıntısına yerleştirdi. Bu PW5A sevkiyatma el koyduktan sonra bir işler karıştırdığım anlayıp köpeklere bütün hapishaneyi arattırdım. Burada gördükleriniz, sadece Panopticon kısmından çıkan. Nükleer reaktöre veya kendi laboratuvanna patlayıcı yerleştirmemiştir diyemem, buralara patlayıcıdan başka şey yerleştirmemiştir de diyemem.” Bruno, Dimitri’nin terlemeye başladığını fark edince şaşırdı. Sesi çatlak çıktı: “Çocuğun torpile füzeye merakı var diyelim. Amacı ne peki?”</p>

  <p class="calibre1" style="margin: 1em 0px;">“Godwin, hücrelerde meydana gelecek patlamanın, Panopti-con’un güvenlik sistemim devreye sokacağmı biliyor” diye karşılık verdi Dimitri. “Kurulmuş bir mekanizma var, devreye girdiğinde tesis kendim komple imha ediyor. Birkaç saat boyunca kat kat meydana gelecek patlamalarla hapishanenin tümü yok oluyor.” “Ne şiddette bir şey bu?” diye sordu Yana.</p>

  <p class="calibre1" style="margin: 1em 0px;">“Öyle bir şiddette ki, hücrelerdeki meleklerden laboratuvarla-ra, geçen kırk yılda toplanan verilere kadar her şey yanıp kül oluyor. Koruyucu bir mekanizma” dedi Dimitri, “hani askerlerin yardım yataklık yapılmasın diye köyleri yakması gibi. Önce kule yıkılacak. Sonra laboratuvarlar. Ondan soma tesisin tümüne zehirli bir gaz verilip içeride insan veya canavar ne kadar canlı varsa öldürülecek. Sistem buradaki varlığımıza dair hiçbir iz bırakmamak üzere tasarlandı. Zaten hapishaneyi tam da bu nedenle yeraltına inşa ettiler. Bir gün yıkmaları gerekirse, toprağın yüzlerce metre altında, binlerce meleğe mezar olacak ve kimse görmeyecek.” “Böyle bir güvenlik önlemi olması mantıklı da” dedi Bruno, “Godwin neden bunu devreye sokmak istesin?”</p>

  <p class="calibre1" style="margin: 1em 0px;">“Onu ben de bilmiyorum” dedi Dimitri sessizce. “İşini yarım bırakmamaya azimli olduğunu tahmin ediyorum sadece. Bir tehdit hissederse bütün burayı yıkacaktır.”</p>

  <p class="calibre1" style="margin: 1em 0px;">“O zaman Godwin kendini imha etmeden gidip Evangeline’i kurtarmamız gerekiyor” dedi Verlaine.</p>

  <p class="calibre1" style="margin: 1em 0px;">Dimitri, “Bu tesiste yüzlerce, belki binlerce güvenlik görevlisi devriye geziyor” dedi ve deponun iç tarafına uzanıp üç gaz bombası, gaz maskesi, iki yan otomatik tüfek ve mermiler, iki şok tabancası, üç tane de kurşungeçirmez yelek çıkardı. “Godwin’in hareketleri saat gibidir. Bu sabah tesise geldi, güney tünelden girdi ve laboratuvanna gitti. Öğle vakti bir saat yemeğe çıkar. Aşağı yukarı yarım saat içinde laboratuvara girmeniz, meleği aramanız, bulursanız yaranıza alıp çıkmanız lazım. Tabii laboratuvara kadar yakalanmadan gidebilirseniz. Panopticon’daki güvenlik kameralarını ben hallederim ama gerisine karışmam. İşiniz bitince de Rusya’yı terk edin. Ben işime burada devam etmek zorundayım.” Bruno kurşungeçirmez yeleği giyerken, aldıkları riske değip değmeyeceğini düşündü. Gabriella’nın sağ olsa mutlaka Evangeline’in peşinden gidilmesini isteyeceğini kalben biliyordu, diğer yandan karşı safa geçme ihtimali de olan yan insan yan melek bir yaratığın üstüne bu kadar düşmeyi de yanlış buluyordu. Fakat Evangeline ona dokunmuştu. Çılgın ve sevinçli küçücük bir kız çocuğunun, akademinin avlusunda koşuşturduğunu görür gibiydi. O yıllarda, günün birinde onu kurtaramayacak duruma düşeceğini hayal bile edemezdi.</p>

  <p class="calibre1" style="margin: 1em 0px;"><br /></p>
</body>
</html>
