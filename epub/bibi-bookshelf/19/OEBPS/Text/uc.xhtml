<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div style="text-align: center;">
    <h4>McDonald’s, Champs-Élysées Caddesi,</h4>

    <div style="text-align: center;">
      <h4><i>birinci arrondissement</i>, Paris</h4>
    </div>
  </div>

  <p>Paris’in her tarafı melekbilimcilerle doluydu; bu yüzden burası, hele de Eno gibi sarsak bir Emim meleği için dünyanın en tehlikeli yeriydi. Diğer dişi Emimler gibi o da fidan boylu, elmacık-kemikleri çıkık, dolgun dudaklı, külrengi tenliydi. Gözlerine ağır, koyu makyaj yapar, kırmızı ruj sürüp siyah deriler giyer, kanatlarını da çoğunlukla korkusuzca açarak dolaşırdı melekbilimci-lerin gözüne sokmak için. Bu açıktan açığa kışkırtma sayılırdı ama Eno’nun saklanmaya hiç niyeti yoktu. Dünya yakında onların olacaktı; Grigoriler söz vermişti bir kere.</p>

  <p>Ama yine de, melekbilimciler Paris’in her tarafında pusudaydı; elli yıldır Melekbilim Akademisi arşivinden çıkmamışa benzeyen ulemasından gördükleri her yaratığın fotoğrafını çeken işgüzar acemilerine, melek kanı numuneleri arayan melek biyologlarından Eno’yu en çok düşündürenleri olan melek avcılarına kadar herkes sokaktaydı. Bu sersemler sık sık Golobiumlarla Emimle-ri, Emimlerle de Grigoriler gibi daha arı varlıkları karıştırırlardı. Hele bu aralar her köşe başında bir avcı türemiş, gördükleri her meleği derdest etmek için pusu kurar olmuşlardı. Avcıları uzaktan tespit edebilenler için bu durum Paris’te hayatı zorlaştırmaktan başka bir dert yaratmazdı. Ama tespit edemeyenler, şehirde attıkları her adımda ölümle kumar oynarlardı.</p>

  <p>Eno’nun çarpışma kuralları gayet netti elbette, en önemli kural da yakalanma riskini başkalarının üzerine bırakmaktı. Evangeline’i öldürdükten sonra hemen olay yerinden uzaklaşmış, onu aramanın kimsenin akimın ucundan geçmeyeceği Champs-Elysees’de yürümeye başlamıştı. Kimi zaman göz önünde olmanın, saklanmanın en iyi yolu olduğunu kavramıştı.</p>

  <p>Eno, elindeki köpük bardağı avuçlarının arasına alarak</p>

  <p>Champs-Elysees’nin duraksız koşuşturmasına baktı. Paris’teki işini bitirmişti, en kısa zamanda efendilerinin yanma dönecekti. Genç bir dişi Nefil’i bulup öldürme görevi verilmişti ona. Yaratığı haftalarca takip etmiş, onu izlemiş, davranış şekillerini öğrenmişti. Hedefine merak duymaya başlamıştı. Evangeline, daha önce gördüğü Nefıllere hiç benzemiyordu. Efendilerine bakılırsa Evangeline, Grigori soyundan geliyordu ama bu soyun karakteristik özelliklerinden hiçbirini taşımıyordu. Normal insanlar arasında büyümüş, Nefıller tarafından terk edilmişti ve Eno’nun gözlemlediği kadarıyla, insanlığın haline tavrına tehlikeli bir yakınlık duyuyordu. Grigoriler, Evangeline’m öldürülmesini emretmişti. Eno, efendilerinin sözünden çıkmazdı.</p>

  <p>Efendileri de onun beklentilerini karşılayacaktı mutlaka. Memleketi Rusya’ya dönecek, Emim meleklerinin arasına kolayca karışabilecekti. Paris’te çok dikkat çekiyordu. Artık işi bitmişti ve bu tehlikeli, lanet şehirden uzaklaşmak istiyordu.</p>

  <p>Parisli melekbilimcilerin ne tehlikeli olduğunu çok acı bir şekilde öğrenmişti. Çok yıllar önce, gençken ve insanlara safça bir iyi niyetle yaklaşırken, az daha bir melekbilimci öldürüyordu onu. 1889’un yaz aylarıydı, insanlar Paris Dünya Fuarı için dikilen Eiffel Kulesi’ni görmek üzere şehre akın etmişti. Eno fuarda gezindikten sonra, çevredeki alanları dolduran kalabalığın arasına karışmıştı. Emimlerin çoğunun aksine, Paris’i dolduran aşağılık varlıkların arasında yürümeyi, onların kafelerinde oturup bahçelerinde gezinmeyi çok seviyordu. İnsan toplumunun telaşına, nafile varlıklarının patlayan enerjisine kapılmaktan hoşlanırdı.</p>

  <p>Dolaşırken, bir İngiliz’in Champ de Mars’ın diğer tarafından dikkatle ona baktığım fark etmişti. Ayaküstü fuardan konuşmuşlar, sonra adam koluna girip onu askerlerin, fahişelerin, ayakta-kımının arasından, atların ve arabaların önünden geçirerek uzaklaştırmıştı. Yumuşak sesine, centilmence hareketlerine bakılırsa, çoğu insandan daha yüksek bir konumdaydı. Adam elini narin bir varlık gibi özenle tutmuş, elmas inceleyen kuyumcu dikkatiyle süzmüştü onu. Eno, insan tutkusunun yoğunluğunu, aşkın insan hayatını kontrol edip biçimlendirmesini hep büyüleyici bulmuştu. Bu adam da şimdi onu arzuluyordu. Hoşuna gidiyordu bu Eno’nun. Adamın saçlarını, kara gözlerini, takım elbisesi ve şapkasıyla jilet gibi duruşunu hâlâ hatırlıyordu.</p>

  <p>Adamın, onun asıl kimliğini çözüp çözmediğini kestirmeye çalışmıştı. Adam onu kalabalıktan uzaklaştırmış, bir çalının arka-smda yalnız kaldıklarında ise gözlerinin içine bakmıştı. Bir an öncesine kadar nazik ve sevgili bir adamken, ansızın kan bürümüştü gözünü. Eno bu dönüşüme, insan tutkusunun kaypak doğasına, insanın aynı anda birini hem çok sevip hem ondan nefret etmesine şaşmıştı. Adam ansızın hançerini çekip üzerine atılmıştı. “Canavar” diye tıslamıştı öfke dolu bir sesle. Eno kendini yana atınca, bıçak hedefini şaşırmış, kalbini delecek yerde omzuna isabet etmiş, elbisesini parçalayarak kemiğine kadar inmiş, etini adeta kemiğinden sıyırmıştı. Eno adamın boğazına sarılarak karşılık vermiş, gözleri taş kesilene kadar kemikleri çatır çatır kırarak sıkmıştı. Sonra onu ağaçların arkasına çekmiş, onda güzel bulduğu ne varsa yok etmeye koyulmuştu. Güzelim gözleri, kadife teni, narin kıvrımlı kulakları, daha birkaç dakika öncesine kadar ona zevk veren parmaklan... Adamın ceketim omzuna atarak yarasını gizleyebilmişti ama utancım gizleyemiyordu.</p>

  <p>Kesikten geriye, hilal şeklinde bir yara izi kaldı. Ara ara aynanın önüne geçer, yara izine bakarak insanların ne büyük hıyanetler işleyebileceğini hatırlardı. Gazetedeki bir haberi okuyunca, adamın melekbilimci, XIX. yüzyılda Fransa’da faaliyet gösteren yüzlerce İngiliz ajanından biri olduğunu öğrenmişti. Tuzağa düşmüştü. Kandırılmıştı.</p>

  <p>Adam çoktan ölmüştü ama sesi hâlâ kulağında, ona Canavar diye tıslarken nefesinin sıcaklığı yüzündeydi. Canavar kelimesi içine işlemiş, bir tohum gibi filizlenip serpilmiş, onu tüm bağlarından kurtarmıştı. O andan itibaren kiralık katillikten, işini bitirdiği her kurbanıyla birlikte daha çok zevk almaya başlamıştı. Melekbilimcilerin davranışlarını, melekleri avlama ve öldürme tekniklerini avcunun içi gibi öğrenene kadar incelemişti. Artık bir avcının kokusunu alabiliyor, varlığım duyumsuyor, kendisini yakalayıp katletme isteğini hissedebiliyordu. Hatta bazen üzerinde fantezilerini gerçekleştirmelerine bile göz yumuyordu. Bırakıyordu onu yataklarına götürsünler, bağlasınlar, oynasınlar, canını yaksınlar. Eğlencesi kaçınca, öldürüyordu onları. Tehlikeli bir oyundu ama kontrolü Eno’daydı.</p>

  <p>Eno, kara ve geniş camlı gözlüğünü taktı. Gözlüksüz kolay kolay dışarı çıkmazdı. Gözlük Emimlerin en belirgin özellikleri olan iri san gözlerini ve fazlasıyla çıkık elmacıkkemiklerini gizliyor, onu insan gibi gösteriyordu. Arkasına yaslanıp uzun ba-caklannı uzatarak gerindi, gözlerini kapatarak Evangeline’in yüzündeki korkuyu, tırnaklarını göğüs kafesinin altına takıp yırttığı etin direncini, mavi karım kaldırıma fışkırdığı anda kendi duyduğu şaşkınlığı anımsadı, ilk kez kendinden üstün bir yaratığı öldürüyordu ve bu yaşadığı, o güne kadar öğretilenlerin tümüyle dışındaydı. Bir Nefil’e yaraşır şekilde karşı koymasını beklemişti. Ama Evangeline’i öldürmek, bir insanı öldürmek kadar zavallıca kolay olmuştu.</p>

  <p>Telefonu cebinde titreyince onu almak için uzanırken, gözünü bir insanlara bir meleklere çevirerek etrafı kolaçan etti. Bu numaradan tek bir kişi arardı, onunla da kimseye duyurmadan konuşması şarttı. Nefillere hizmet etmek Emimlere atalarından mirastı ve Eno da yıllardır bu görevini yerine getiriyor, Grigorilere korku ve minnetle hizmet ediyordu. O, savaşçı kastına mensuptu ve kaderini sineye çekmişti. Bir hayatın parmaklarının arasından kaymasına, kurbanlarının son nefeslerini vermesine tanık olmaktan başka bir şey yapmak istemiyordu.</p>

  <p>Titreyen elleriyle telefonu açtı. Efendisinin hırıltılı, frsrltrlı, iktidar, acı ve ölümle özdeşleştirdiği baştan çıkarıcı sesini duydu. Adam sadece birkaç kelime söyledi ama Eno -konuşmasından, zehirli gibi gelen sesinden- bir şeylerin ters gittiğini hemen anladı.</p>
</body>
</html>
