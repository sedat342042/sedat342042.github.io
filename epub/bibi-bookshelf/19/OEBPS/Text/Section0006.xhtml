<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h4 style="text-align: center;">Melekbilim Araştırma Merkezi, Devlet Hermitaj Müzesi, St. Petersburg<br />
  <br />
  <br /></h4>

  <p>Dar demir merdivenden Hermitaj’m yeraltı dünyasma indikleri sırada, çok hafif barut kokulu oksijensiz hava Verlaine’i içine aldı.</p>

  <p>“Yanımdan ayrılmayın, yerdekilere de takılmamaya dikkat edin” diyen Vera, önden gidip bir düğmeyi çevirince ortamı çıplak bir ampul aydınlattı. Duvarları kireçtaşmdan, eski ve uzun bir koridora inmişlerdi. Vera rafta duran el fenerini aldı, yaktı ve dar, karanlık bir geçide daldı. “Bu geçitler, çarların zamanında siyasi muhalifleri bastırmak için mühimmat depoladıkları dehlizlere gidiyor.” Bir köşeyi döndüler. Koridor Verlaine’e o kadar dar geliyordu ki, ceketinin kolları duvarlara sürünüyor, tebeşir tozu gibi beyaza bulanıyordu. “Barut kokusunu alıyorsunuz, değil mi?” diye devam etti Vera. “Ben her aldığımda, sarayın önünde toplanan binlerce kişiyi ve Rus ordusunun yine Ruslara karşı işlediği suçları hatırlarım.”</p>

  <p>Vera bir kapıyı açıp onları bir odaya aldı.</p>

  <p>“Şimdi bu dehlizler halka ait ve onlarca yıldır kayıt dışı sanat eserlerinin bekletilmesi için kullanılıyor. Buraya ilk tayin olduğumda, amirim bana aylarca buradaki sanat eserlerini tasnif ettirdi.” Duvardan ayırt edilmeyen ahşap bir kapmın önüne geldiklerinde durdu ve cebinden bir anahtarlık çıkardı. “Burası kendisinin özel odası. Sizi buraya soktuğumu öğrenirse kendimi kapıda bulurum.”</p>

  <p>Vera işlek hareketlerle kapıyı açıp Bruno ve Verlaine’i içeri davet etti. Verlaine içeri adım atarken, objelerin yarattığı kargaşayı görerek sarsıldı.</p>

  <p>“Angela Valko’nun ölümünden sonra, babası Dr. Raphael Val-ko onun yaptığı çalışmaları araştırma akademisine bağışladı.”</p>

  <p>“Raphael’den yıllardır haber almıyorum” dedi Bruno. “Seksenlerde araştırmalarına bağımsız devam etmek için akademiyi bir anda bıraktı. Tanıştığımızda çok yaşlıydı zaten. Şimdiye ölmüştür herhalde.”</p>

  <p>“Raphael Valko hayatta” dedi Vera. Bir rafın altına uzanıp deri kayışlı bir valiz çekti. Kapağını açtığı sırada havaya savrulan toz bulutları, fenerin cılız ışığında girdaba kapıldı. Feneri valize tutan Vera, üstü bir karış toz kaplı bir resim çerçevesi çıkarıp Verlaine’e verdi. Verlaine camı sildiğinde Evangeline ile karşılaştı. Bir elinden annesi, bir elinden babası tutmuşlardı. Beş altı yaşındaydı en fazla. Uzun saçları örülüydü; gülümsediğinde düşen ön dişi çıkmıştı ortaya. Evangeline de bir zamanlar normal bir çocuktu. “Keşke onu korumak için biraz daha uğraşsaydım” dedi Verlaine içinden. Her işin ters gitmesine yol açtığı duygusundan kurtulamıyordu. Fırsatını bulduklarında Evangeline ve Eno’yu yakalayacaklardı. Başını kaldırdığında, Bruno’nun elinde bir dosya gördü.</p>

  <p>Bruno dosyayı açtı. İçinde çeşitli kâğıtlar vardı. Öndeki sayfanın üstüne el yazısıyla bir pasaj yazılmıştı. Bruno pasajı okudu: “Aklını gün ışığına çıkarmak isteyen, senin için bu sözlerim; her kim ki kurtarır kendini, dönüp bakmalıdır tekrar Tartaros’un mağarasına, hangi mahareti getirirse yanında, kaybeder aşağı baktığında. ”</p>

  <p>“Boethius bu, Felsefenin Avuntusu” dedi Verlaine. Bu pasaj tüm melekbilimcilerin benimsediği bir mantra halini almış, Gözcülerin tutsak oldukları ve -melekbilimcilere göre- kurtarılmayı bekledikleri Şeytanağzı Mağarası denen jeolojik oluşuma gönderme yaptığı düşünülmüştü. Daha iyi görebilmek için yaklaştı ve pasajın yanma birinin el yazısıyla Babamın çevirisi yazmış olduğunu gördü.</p>

  <p>“Ne olabilir bu?” diye sordu Verlaine Vera’ya.</p>

  <p>“Bu” dedi Vera, “Muhterem Clematis’in Birinci Melekbilim Keşif Gezisi’nde tuttuğu defterin Dr. Raphael Valko çevirisinin ilk taslağı. Pasajın en açık göndermesi Eurydike ile Orpheus efsanesine; Orpheus sevdiği Eurydike’yi -Tartaros da denen- Hades’ten kurtarır ama son anda dönüp ardına baktığı için yine kaybeder. Ama Angela Valko bu pasajın sadece Orpheus’a ve Şeytanağzı Mağarası’nda bulunan lirine değil, ruhani bir yolculuğa, yani kişinin benliğin karanlığından yükselerek daha yüce bir amaç bulmasına atıfta bulunduğuna inanıyordu.”</p>

  <p>“Angela bir çeşit Sufi miydi diyorsun yani?” dedi Bruno.</p>

  <p>“Doğruya doğru, biraz değişik bir insandı” dedi Vera. “İliklerine kadar bilim insanıydı ama çalışmalarının büyük bir bölümünü de manevi bir yolculuğun unsurları olarak yorumluyordu. Madde âleminin bilinçdışı olanın bir ifadesi olduğuna, bu toplu bilinçdı-şınm da Tanrı olduğuna inanıyordu. Jung felsefesi de diyebilirsiniz ama bu tür mistisizm Cari Jung’dan önce de vardı. Her neyse, Angela’nın bu pasajda en çok dikkatini çeken, anlatının dikeyli-ğiydi. Çukurdan göğe, karanlıktan aydınlığa, cehennemden cennete yükseliş söz konusudur. Attığı her bir adım, arayan kişiyi kargaşadan bir adım daha uzaklaştırır, iyiliğin ve düzenin hüküm sürdüğü yere yaklaştırır.”</p>

  <p>“Yakub’un Merdiveni gibi” dedi Verlaine.</p>

  <p>“Veya” dedi Vera feneri bir odaya çevirerek, “tutkulu bir koleksiyoncu gibi.”</p>

  <p>Verlaine gözlerine inanamıyordu. Camekânların içinde muazzam bir yumurta koleksiyonu vardı. Boyanmış düz yumurtalardan kesiti çıkarılıp etiketlenmiş dodo yumurtalarına, yeni filizlenen fasulye tanesi iriliğindeki cenini zara kıvrılıp yapışmış, formaldehit içinde tahnit edilmiş ardıçkuşu yumurtasına kadar binlerce tür kuş yumurtası sergileniyordu. Sonra kristal yumurtalar, mücevherli yumurtalar, Danimarka ve Fransa sarayından yumurtalar da vardı. Takıntılı bir bilinçle seçilmişti parçalar ve bu nedenle Verlaine’in ilgisini çekiyordu.</p>

  <p>“Bana yukarıda gösterdiğin yumurta buraya çok yakışır, değil mi?” diye sordu Vera.</p>

  <p>“Çok” dedi Bruno bıyık altından. “Nereden gelmiş bunlar?” “Bakın, bu kesinlikle aramızda kalsın” dedi Vera, “ben buraya sırf yumurtaları izlemeye gelmiyorum. Bence Angela Valko’nun elinde bir Faberge yumurtası olması ve bunu arşivimize kaydettirmenin bir yolunu bulması, tesadüfle açıklanamaz.”</p>

  <p>“Sen şimdi en iyi âlimlerimizden birinin burada parmağı var mı demek istiyorsun?” dedi Bruno.</p>

  <p>“Aynen” diye cevap verdi Vera gecikmeden. “Size uzun uzun araştırmalarımı anlatmayacağım ama şu anda çalıştığım şahsi projelerimden biri, Nefillerin üremesi hakkında. Zamanında, en an ırkların arasında yumurtalı üreme yaygmmış; doğanların kıvraklık, güç ve zekâ açısından üstün olmasını sağlıyormuş.”</p>

  <p>Verlaine’in gözüne yumurtaların arasında duran ve Albrecht Dürer’in Ölçüm Kılavuzu'ndan alınmış olan bir çizim takıldı. Dürer’in yumurta çizgisi kuranımdan haberdardı; yumurtalan mükemmel geometrik şekillerinden ötürü an meleklerin dünyaya geldiği bir araç olarak gördüğünü de biliyordu. Verlaıne pek rağbet etmezdi bu fikre. Melekbilimcilerin iddialarını somut kanıtlarla destekleyemediğinde teori uydurma yolunu seçtiklerim düşünürdü. Vera’mn böyle bir fikirden yana olması fikrin makul olduğunu mu, yoksa Vera’nın kafayı sıyırdığım mı gösterir, bilemiyordu.</p>

  <p>Vera devam etti. “Avrupa hanedanlarının çoğu yumurtadan doğma bir vâris istiyordu ve buna göre eşleştiler, kraliyet evliliklerini yumurtadan üreme ihtimaline göre düzenlediler. Fakat yıllar geçtikçe Nefıl yumurtalarına gitgide az rastlanır oldu.” “Huzurlarınızda Cari Faberge” dedi Verlaine.</p>

  <p>“Öyle” dedi Vera. “Romanov ailesi de yumurta saplantısından azade değildi. Faberge de bu takıntıdan yararlandı. Yarattığı süslü ve oyuncaklı yumurtalar, açıldığında kralların gizli arzularına tercüman olan bir sürpriz taşıyordu; tabii en değerli sürpriz, bir yumurtadan doğacak vâristi her zaman. Paskalya’da mineli yumurtalar verilmesi geleneği, hanedanın bu şekilde bir doğuma duyduğu özlemden kaynaklandı. Bu hem çok prestijli bir durum olur, hem de ailenin bir anda sınıf atlamasını sağlardı.”</p>

  <p>“Madem öyle, neden artık yumurta görmüyoruz?” diye sordu Bruno.</p>

  <p>“Kesin bir cevabı yok ama görünen o ki Nefıller yumurtlama kabiliyetini yitirdiler. Bildiğim kadarıyla XVII. yüzyıldan bu yana yumurtadan doğum gerçekleşmedi ama umudu da sönmedi. XIV. Louis’nin sarayında yumurtlama öyle bir saplantı halini almıştı ki, saray şekercisi Paskalya için çikolata kaplı süslü yumurtalar hazırlayıp kral ve kraliçeye takdim etti. Yumurtanın içindeki sürpriz, kraliyet ailelerinin pek iyi bildiği bir konuya gönderme yapıyordu. Bir anda yumurta çılgınlığı ortalığı sardı. Sıradan insan aileleri tavuk yumurtalarını boyamaya başlarken fabrikalar yumurta şeklinde çikolata seri üretimine geçti; bunların bazılarının içindeki küçük oyuncaklar, mücevherli yumurtaların içindeki değerli biblolara, tabii o da bir keruvun doğumuna gönderme yapıyordu. insanlar, başlarındaki belanın üreme şeklini taklit ettiklerini bilmeden Nefıl âdetlerim benimsediler. Paskalya’da yumurta şeklinde çikolatanın bu kadar yaygın olması büyük bir ironi aslında. Marketten aldığın ambalajlı yumurtayı yerken, kökenini veya esprisini bilmediğin bir geleneği devam ettirmiş oluyorsun.” “Hıristiyanlar için yumurta, Isa’nın dirilişini temsil eder” dedi Bruno. “Bunun Nefillikle bağlantısını göremiyorum.”</p>

  <p>“Yüzeyden bakarsanız Hıristiyanların Paskalya’yı kutlamasıyla tutarlı görünüyor” dedi Vera. “Ama derinine indiğinizde görüyorsunuz ki yumurta sembolünün Kilise ile bağlantısı yok. Yumurta boyama, Ortodoksların Paskalya sabahı yumurta kırması, yumurta avı ve benzeri birçok geleneğin kökeni belirsiz. Cermenle-rin pagan tanrıçası Eostre vardı tabii, onun bayramı da ilkbaharda kutlanırdı ama sokaktaki adama neden Paskalya’da yumurta boyadığım sorsanız cevap veremez.”</p>

  <p>“Peki bu durumda Paskalya yumurtası yerine Noel yumurtası olması gerekmez mi?” diye sordu Verlaine.</p>

  <p>“Noel, İsa’nın insan suretinin doğumudur” diye cevapladı Vera. “Paskalya ise ikinci ve manevi doğumu, ölümsüzlüğüdür. Yani doğumun içinde doğum; yumurtanın içinde yumurta.” Vera, feneri masaya bıraktı. “Böylece bu odada bulunma sebebimize dönebiliriz. Faberge’nin Keruv ve Araba Yumurtası’nın sürpriz parçasına biri -muhtemelen Angela Valko- bu plaketi eklemiş. Yumurtayı bulan kişinin, arşivde bu numarayla yer alan filmi izlemesini istemiş.”</p>

  <p>Vera, odanın bir ucunda bulunan gri plastik kutunun yanına gidip bunu masaya taşıdı. Demir kelepçelerim açıp eski bir film projektörü çıkardı. Kablosunu çözüp telleri duvardan sarkan bir prize taktı. Projektör uğuldamaya başladı, bir düğmeyi çevirdiğinde ise duvara tam kare şeklinde, göz kamaştıran bir ışık huzmesi vurdu.</p>

  <p>“Haydi bakalım” dedi. “Filmi alayım.”</p>

  <p>Verlaine filmi Vera’nm avcuna bırakırken bir daha endişeye kapıldı. Belki laboratuvarı çekmişlerdi sadece, belki de film zamanla bozulmuştu ve karman çorman görüntülerden başka bir şey çıkmayacaktı.</p>

  <p>Vera makarayı yerine taktı ve kolları doğru pozisyona getirdi. Filmi alıcı makaranın yarığına yerleştirip biraz sardıktan sonra düğmeye bastı ve makaralar hareketlendi. Kireçtaşı duvarda oynaşan sepya karelerin ardından, sanki Melekbilim Akademisi’nde öğretilen tüm büyülerden kuvvetli bir sihir sonucunda Angela Valko önlerinde belirdi.</p>

  <p>Verlaine, Evangeline’in annesini karşısında görünce, projektöre giden kablolar omuriliğine elektrik vermiş gibi irkildi. Angela’mn yüzü asık, san saçlan atkuyruğu toplanmış, mavi gözleri objektife ve bıraktığı mesajı anlamaya çalışan izleyicilerinin gözlerine dönmüştü.</p>

  <p>Verlaine anlaşılamaz bir dürtüyle karşısındaki kadınla konuşmak, uzanıp havadaki tozları aydınlatan ışığa dokunmak, bu hayale bir son vermek istedi. Güzel bir kadındı ve Verlaine ancak şimdi, Percival Grigori’yi bizzat gördükten sonra anlıyordu ki,</p>

  <p>Nefil babasının tıpkısının aynısıydı. Beyaz önlüğünün altına siyah, boğazlı bir kazak giymişti. Laboratuvar steril ve düzenliydi; pencereleri geniş, zemini cilalı şaptı. Angela’nm arkasındaki rafta pensler, damlalıklar, tüpler ve ilk bakışta tanıyamadığı çeşitli laboratuvar malzemeleri duruyordu. Önündeki cam kapların bazılarında tozlar, diğerlerinde sıvılar vardı. Boynunda bir şey ışıldadı. Verlaine dikkatli baktığında, bir zincirin ucunda daha birkaç saat önce dokunduğu lir kolye ucunun sallandığını gördü.</p>

  <p>Aniden kareye Evangeline’in babası girdi. Tişört ve kot pantolonla zımba gibi duran Luca, hiç de Verlaine’in hayal ettiği gibi biri değildi. Filmde genç, çevik, enerji ve azim doluydu. Uzun siyah saçları alnına, bronz tenine, kara gözlerine dökülüyordu. Hareketlerinde hep bir özen dikkat çekiyordu -objektiften biraz uzaklaştı, durup her şey yerli yerinde mi diye kontrol etti- ama halindeki uçarılık, Verlaine’in dinlediklerinden çok farklıydı. Melek avcıları biriminin kurucusu olan bu adam, söylenenlere göre karanlık, pek konuşmayan biriydi; stratejik düşünme kabiliyeti sayesinde melekbilimcilere korkutucu gelen bir kolaylıkla melekleri kıstırıp yakalayabilen bir savaşçıydı.</p>

  <p>İkili birbirine filmin her ayrıntısını planlamışlar gibi bir anlaşma bakışı attıktan sonra Luca uzanıp Angela’yı yanağından öptü; her gün farkına varmadan belki onlarca kez yaptığı bir hareketti ama Angela’yı ne kadar derinden sevdiği, o öpücükten anlaşılıyordu.</p>

  <p>Yan inilti, yarı hmltı gibi genizden gelen tuhaf bir ses, Ange-la’mn dikkatini çekti. Objektif de onun gözlerini takip ederek laboratuvar boyunca pan yapıp bir yaratığın üzerinde durdu. Nefil demir kancaya asılmıştı ve ayaklan havada sallanıyordu. Erkek olmasına rağmen platin sansı uzun saçları, dar omuzları, ince ve zarif beli ona narin bir güzellik vermişti. Bakır renkli parlak kanatları, ölmüş bir kuşun kanatları gibi üzerine devrilmişti. Yaratığı çınlçıplak soyup dövmüşlerdi galiba, muhtemelen de ilaçla-mışlardı ki, kafasını toparlayamıyordu.</p>

  <p>Titrek görüntünün tutsağı haline gelen Verlaine, hem büyülenmiş hem dehşete düşmüştü. Örümcek ağma tutulmuş bir peri gibi güzel ve groteskti, ışıltılı cildi camdan giren en küçük ışık huzmesini yakalıyordu. Göğsünden ve bacaklarından usul usul süzülüp ayakuçlanndan damlayarak yerde biriken bal kıvamındaki sıvıyı tanıdı; Evangeline’in cildine dokunduğunda parmaklarına bulaşan salgıydı bu. Bir an Evangeline böyle bağlansa ne yapar diye düşününce içi acıdı. İpler bileklerini keserse çırpınır mıydı? Onu sorguya çekerlerken kanatlarını kalkan gibi vücuduna örter miydi? Luca belli ki yaratığı hırpalamıştı, bu halinin başka bir açıklaması olamazdı. Daha fazla şiddete başvuracak mı, bu da birazdan belli olacaktı. Bir anda başı dönmeye başlayan Verlaine, çıkıp dışarıdaki soğuk havayı içine çekmek istedi.</p>

  <p>Angela Valko konuşmaya başladı. “Kullandığımız konuşturma yöntemlerini tasvip etmeyenlere söyleyeceklerim var. Kurucularımızın bundan iki bin yıl önce koydukları kuralların boyunduruğunda mücadelemizi sürdürmemiz imkânsızdır. Yıllarca onurlu davrandık, mücadelemizi ölçülü ve orantılı sürdürdük. Bunun sonucunda düşmanlarımız giderek palazlandı. Bize zarar vermek için akla hayale gelmeyecek yöntemler buldular. Biz de savunma yöntemlerimizi değiştirmek zorundayız. Akademide ya da burada laboratuvarımda benimle çalışan melekbilimciler, benim gerici olmadığımı bilirler. Benim eserim, gözlemler ve deneylerden kazıya kazıya çıkardığım olguların birikimine dayalıdır. Ben bir bilim insanıyım ve huzur içinde çalışmalarımı sürdürebilmeyi yeğlerim. Nefillerin ancak birkaç insan ömrüne sığacak hummalı çalışmalar sonucunda etkisiz hale getirilebileceğine inancım değişmemiştir.<br />
  <br /></p>

  <p>Ancak yaratıkların ellerinin kollarının uzadığı, bizim de karşılık vermemiz gerektiği ortadadır. Dünya genelinde melek türlerinin nüfusu her yıl katlanarak artıyor. Yaratıklar insanlığa karşı zafer kazanmak üzere ve bize de tek düşen, durup yükselişlerini izlemek gibi görünüyor. Biz, Nefillere karşı savaşımızı kaybedemeyecek kadar uzun ve kanlı bir mücadele verdik. Buna göz yummayacağım. Bu mesajı da işte bu amaç için kaydediyorum. Luca ile yapacaklarımıza karşılık bir özür değil, bizi bu yola iten sebeplerin açıklaması olarak çekiyoruz bu filmi ve ölümümüz haünde -ki ikimiz de çok yakın hissediyoruz bu ihtimali-kalan melekbilimcilerin Nefillerin nasıl bir yapı kurduğunu anlamalarını amaçlıyoruz.”</p>

  <p>Kadraja bir adam daha girdi ve Verlaine karşısında genç bir Vladimir İvanov görünce sıçradı. Verlaine, Vladimir ile New York’ta bu film çekildikten yirmi yıl kadar sonra karşılaşmış olduğunu hesapladı. Vladimir 1999 yılında her hali ve tavrıyla hayattan bezmiş bir adamdı, 1984’te çekilmiş bu filmde ise işine dört elle sarıldığı görülüyordu. Vladimir’in yanında, Verlaine’in tanımadığı bir kadın vardı. Kahverengi elbisesinin üzerine beyaz önlük giymişti. Heykel gibi hareketsiz durduğundan Verlaine kadının varlığım fark etmeyecekti neredeyse.</p>

  <p>“Nadya bu” diye fısıldadı Bruno. “Vladimir’in kansı, laboratu-var teknisyeniydi, Angela’ya yardım ederdi. Angela öldürüldükten sonra akademiden istifa etti. Vladimir New York’a giderken de onunla gitmedi.”</p>

  <p>Verlaine dikkatini tekrar filme verdiği sırada Vladimir yaratığı gövdesine sarılarak kancadan indiriyordu. Yaratık insanlardan en az yarım metre uzun olduğu için karga tulumba götürülmesi kolay değildi. Vladimir onu sandalyeye bağlarken çırpındı, tısladı, bütün vücuduyla kıvrandı ve bağlannı iyice sıkıştırdı. Yaratığın kanatları bağlı değildi; bunlar bir süre yarasa kanadı gibi ölgün durduktan sonra, melek can havliyle açınca Angela’nın yüzünde patladı ve onu duvara fırlattı. Verlaine’in Angela’yı koruma, onu yaratıktan uzaklaştırma dürtüsü eskisinden de kuvvetli geldi, bu sırada Luca da harekete geçti. Kamera sarsıldı ve sallandı, derken Luca masaya bırakınca görüntü düzeldi, hemen ardmdan da Luca tekrar kadraja girdi. Yaratığı kıskıvrak yakaladı, kanatlarım zorla kapattı ve Vladimir’in yardımıyla sımsıkı bağladı.</p>

  <p>“Hadi artık” diyen Angela’mn sesi sertleşmişti. Yüzünün sol tarafında çizikler vardı. Bağlı meleğin karşısına bir sandalye çekti, kucağına defterini açıp tükenmezkalemin ucunu sayfaya bastırdı. Kalemin yayından çıkan tık sesleri, Angela’nın konuşmasına düzenli bir ritim katıyordu.</p>

  <p>“Erkek Nefil sorgusu, Montparnasse, Paris, 1984.”</p>

  <p>Angela, çekiyor mu diye Luca’ya bir bakış attıktan sonra dikkatini yine meleğe çevirdi. “Yaratık sabah 1.30 sularında Rivoli Sokağı civarında yakalandıktan sonra, ketamin enjeksiyonuyla Montparnasse binamıza getirilmiştir. İlk gözlemlere göre iki yüz ila üç yüz yaş arası bir Nefil olup türünün tüm özelliklerini taşımaktadır. Şahısla henüz iletişim kurulamamıştır. Sorulara cevap vermemektedir. ”</p>

  <p>Angela meleğe baktığında Luca da kamerayla takip etti. Yaratık, sorgucusuna kısık gözlerle baktı. Yüzü öfkeden kıpkırmızıydı ve -sinire kestiğinden mi iplerin sıkılığından mı bilinmez- burnundan soluyordu. Damarları patlayacakmış gibi fırlamıştı cildinden. Angela ona soğuk ve klinik bir bakışla “Hazır mısm?” dedi. Yaratığın burun delikleri açıldı. Onun soyuna ve kıdemine sahip Nefillerdekiyle tutarlı bir saldırganlık sergiliyordu. Verlaine, düşmüş meleğin kaygısız, küstah öfkesini tanıyordu. Yıllardır Milton okumamış olmasına rağmen, göğün en parlak yıldızı Lucifer’in güzellik ve kibir pençesinde toprağın derinliklerine düştüğünü düşünmeden edemedi.</p>

  <p>“Konuş ulan hayvan” diyen Vladimir, yaratığın arkasına geçip ipleri iyice sıktı.</p>

  <p>Yaratık gözlerini kapatıp “Kelimeler kalkan olsa, sesim koşar yardımıma gelirdi” dedi. Söylediği sözler, meleklerin saf defterlerinden alınmış gibi sesinin üzerinden kayarak aktı adeta.</p>

  <p>“Laf ebeliğiyle bir yere varamazsın” dedi Vladimir.</p>

  <p>“Varmayalım o zaman” dedi yaratık.</p>

  <p>Vladimir meleği şöyle bir süzüp aniden okkalı bir tokat patlattı. Meleğin dudaklarından ve çenesinden süzülen bir damla kan, göğsüne düştü. Yüzüne acımasız, şeytani, kibirle dolu bir gülüş yerleşti. “İşkenceyle sonuç alacağınıza inanıyor musunuz gerçekten? Ben sizin hayal bile edemeyeceğiniz şeyler yaşadım.”</p>

  <p>Angela kalktı, defterini kalemini sandalyeye bırakıp kollarını göğsünde kavuşturdu ve Luca’ya “Belki yalnız konuşursam bize biraz daha yardımcı olabilir” dedi.</p>

  <p>Kadraj aniden hareketlendi, kamerayı Angela ve meleği görecek şekilde masaya bırakan Luca görüntüye girdi. “Seni bu yaratıkla hayatta yalnız bırakmam” dedi.</p>

  <p>Angela onu teskin etmek ister gibi elini koluna koydu. “Bu haldeyken fazla bir şey yapamaz. İşimize yarayacak şeyler biliyor, yeter ki konuşturalım. Bir patırtı duyarsanız hemen girin.” Angela, eziyetin bitmesini beklermiş gibi gözlerini kapatmış olan yaratığa baktı. Yüzüne kararlı bir ifade yayıldığında Verlaine onun kendini yaratığa karşı sınadığını, zekâsını ve gücünü onunkiyle ölçüştürdüğünü, kuman yaratığı yenme üzerine oynadığım gördü. Bu duyguyu biliyordu. Onu da avlanmaya iten tam bu duyguydu.</p>

  <p>“Hadi Luca” dedi Angela kapıyı açarak. “Bir durum olursa haber veririm.”</p>

  <p>Film önce karardı, sonra bir ışık patlamasıyla devam etti. Tepedeki fabrika tipi kocaman lamba kapatılmıştı, köşede yanan tek masa lambasının loşluğunda yaratığın üzerine mavi bir gölge çökmüştü. Angela Valko, yaratığın karşısındaki demir sandalyeye oturdu. Baş başa kalmışlardı.</p>

  <p>“Adını söyle lütfen” dedi Angela.</p>

  <p>“Üçüncü Percival Grigori” dedi yaratık. “İkinci Percival Grigo-ri’den olma, Sneja’dan doğma.”</p>

  <p>Verlaine yaratığa gözünü dikmiş, bunun nasıl New York’ta tanıştığı kişi olabileceğini anlamaya çalışıyordu. Onun tanıdığı Percival Grigori hasta ve düşkündü; cildi saydamlaşmış, gözlerinin mavisi çekilmişti. Oysa filmdeki melek güzeldi, cildi sağlıkla parlıyordu, altın sarısı saçları ışıltılıydı ve yüzünde üstünlük, meydan okuma ifadesi vardı. Hatta melekbilimci ile meleğin birbirine benzerlikleri de şaşırtıcıydı. Bunları yan yana görenler, mutlaka yakın akraba olduklannı düşünürdü. Fakat Angela, babasının kim olduğunu hiç öğrenmemişti. İkisi de ileride başlarına neler geleceğini bilemezdi. 1984 yılında ve bilmemenin masumiyeti içinde donup kalmışlardı.</p>

  <p>“Percival” dedi Angela biraz yumuşayıp, kavgaya hazırlanan birinin aklını çelmeye çalışan kadın rolüne bürünerek. “Bir içki ikram edebilir miyim?”</p>

  <p>“Çok naziksin” dedi Percival. “Votka. Sek olsun.”</p>

  <p>Angela kalkıp kadrajdan çıktı. Verlaine ekran dışında cam şıngırtıları duydu. Angela az sonra elinde kesme bir kristal bardakla döndü.</p>

  <p>Percival bir kadehe, bir iple bağlı ellerine baktı. “Rica etsem?” Angela bir an duraksayıp ipleri çözmeye koyulurken Verlaine filmin içine dalmak, onu durdurmak, Percival’m kim olduğunu söylemek, onu uzaklaştırmak istedi. Az sonra olacakları düşününce kalbi tekledi. Angela Valko, tuzağa düşüyordu.</p>

  <p>İpler Percival’m bileklerinden düşünce Angela votka kadehini verdikten sonra sandalyesine döndü. “Şimdi sorularıma cevap ver.” Percival kadehten bir yudum aldı, yuttu ve “Olabilir” dedi. “Ama önce ben bir soru soracağım: Genç ve güzel bir kadının mahzen benzeri bu laboratuvarda ne işi var? Pek bir tatmin sağladığını sanmam.”</p>

  <p>“İşimin belli menfaatleri vardır” dedi Angela. “Bunlardan biri de, senin gibi yaratıkları yakalamak ve incelemektir. Öğrencilerime çok iyi bir numune olacaksın.”<br />
  <br /></p>

  <p>Percival merhametsizce sırıttı. “Neyse ki büyükbabam kadar şiddete eğilimli değilim. Yerimde olsa, seni karşılaşmanızdan sonraki beş dakika içinde öldürmüştü bile. Seni ortadan ikiye yarar, kendi kanında boğulmaya bırakırdı. Ama seni böyle vahşi bir şekilde öldürmek benim aklımdan geçmez.”</p>

  <p>“Sevindim buna” diyen Angela, bir elini beyaz önlüğünün katlan arasına soktu. Bir tabanca çıkarıp Percival’ın göğsüne doğrulttu. “Benim aklımdan her türlüsü geçer çünkü.”</p>

  <p>Percival votkayı kafasına dikti, kadehi ne yapsam dercesi-ne bir an elinde çevirdikten sonra şimşek gibi bir hareketle Angela’ya fırlattı. Duvarda patlayan kadehin şangırtısı filmi cızırdattı. “Çöz beni” dedi Percival.</p>

  <p>Angela gülümseyerek arkasına yaslandı. “Daha sohbete yeni başlamıştık, acelen ne?” Tabancayı, ağırlığını tartar gibi yavaşça kaldı-np tetiği çekti. Mermi ıska geçtiyse de, Percival şaşkınlık ve öfkeyle bir çığlık attı. “Seni buraya getirmemin bir sebebi var. Bana birtakım cevaplar vermeden seni bırakmayı da hiç düşünmüyorum.” “Ne soracaksın?”</p>

  <p>“Merlin Godwin.”</p>

  <p>“Tanımıyorum öyle birini.”</p>

  <p>“Seninle irtibat kurduğuna dair kanıtlarım var” dedi Angela. “Senden de bana ayrıntılarım anlatmanı istiyorum.”</p>

  <p>“Bize tehdit unsuru olduğunu sanman hatadır. Bilakis, senin çalışmalarından çok yarar gördük.”</p>

  <p>“Ne verdi Godwin sana?” dedi Angela ölçülü bir sesle. “Deneyleri, denekleri, amacını, her şeyi öğrenmek istiyorum. Merlin Godwin’in benim çalışmalarımı nasıl ele geçirdiğini özellikle öğrenmek istiyorum.”</p>

  <p>Percival, önündeki seçenekleri değerlendirir gibi uzun bir nefes aldı. “Proje daha başlangıç aşamasında.”</p>

  <p>Angela klinik kayıtsızlığını korusa da, Verlaine, Percival’m onu faka bastırdığını, bu açıklamayı hiç beklemediğini görebiliyordu. Konuşacak gibiydi. İstediğini ansızın alması, Angela’nm dengesini bozmuştu.</p>

  <p>“Teknik açıdan büyük hızla ilerliyoruz.”</p>

  <p>Konuşurken Percival’m suratı değişti, beyaz teni daha da soluklaştı; sanki Angela’dan uzaklaşmış ve uzun zamandır içten içe yürüttüğü bir münakaşaya kapılmış gibiydi.</p>

  <p>“Merlin Godwin son aylarda Demirperde ülkelerine seyahate gitti” dedi Angela. “Bunun projenizle bir bağlantısı var mı?”</p>

  <p>“Eski dünyada çalışmak benim ilk tercihim olmazdı ama Gözcüleri de unutmamak gerek.”</p>

  <p>“Valkin mi kazıyorsunuz?”</p>

  <p>“Kazıyoruz demeyelim; fırtınadan toz toplamak gibi bir şey yaptığımız. Şartlar çok kötü ve bulunan miktarlar çok düşük. Ama malzeme lazım sonuçta. Başka yol yok.”</p>

  <p>“Neye başka yol yok?”</p>

  <p>“Mükemmelliğe” dedi Percival duygusuzca. Konuşurken mavi gözleri çakmak çakmak olmuştu.</p>

  <p>“Mükemmellik bir kavramdır” dedi Angela. “İnşa edilecek bir şey değildir.”</p>

  <p>“Anlık diyelim o zaman. Dört bin yıl önce kaybettiğimiz anlığımızı geri kazanıyoruz. Büyük Tufan’da kaybettiğimiz, nesillerce insanlardan üremekle bozulan an ırkımızı geri alacak ve an Nefil ırkını baştan yaratacağız.”</p>

  <p>“Ha, siz kaybolmuş cenneti arıyorsunuz” dedi Angela hayretle. Percival gülümseyip hayır anlamında başını salladı. “Cennet</p>

  <p>insanlar için yaratıldı” dedi. “Angelopolis yani Melekler Şehri ise melekler içindir, Yaradılış’tan bu yana dünyada benzerine rastlanmamış arı varlıklara aittir.”</p>

  <p>“Böyle bir şey olamaz” dedi Angela. “Nefiller hiçbir zaman an olmadı. Siz meleklerden olup kadından doğdunuz. Sizin kökünüz melezdir.”</p>

  <p>“Bana dikkatli bak” dedi Percival, “saydam tenime, kanatlanma çok iyi bak ve söyle bakalım; olabilen ne, olamayan ne? Benim ailem, olağanüstü arılıktaki Nefîllerin son temsilcisidir. Benim varlığım mümkünse, her şey olabilir. Ama gelecekte elde edeceklerimiz bundan bile inanümaz olacak.”</p>

  <p>Angela kalkıp içeride volta atarken gölgesi meleğin üstüne vurdu. “Özel olarak Nefiller için inşa edilmiş bir alternatif dünya mühendisliği peşindesiniz.”</p>

  <p>“Deney tüpünde bir damlacık biyolojik kültür hazırladık diyelim, bu kültür büyüyüp yeni bir dünya oluşturacak ve sizin insan uygarlığı dediğiniz şeyin yerini alacak.”</p>

  <p>Angela Valko söylenenleri düşünürken, Verlaine onun akimdan neler geçtiğini kestirebiliyordu: Nefiller neden binlerce yıl insanlarla birlikte yaşadıktan sonra bu işe şimdi kalkışıyorlar? Onlan bu yola iten ne? Bu kadar büyük bir hedefe nasıl ulaşacaklar? Bu arada insanlara ne yapacaklar?</p>

  <p>“Yeni bir uğraş değil bu” dedi Angela’nın düşüncelerini okuyan Percival. “Yıllardır bir çıkış yolu arıyoruz. Yapbozun eksik par-çalannı XX. yüzyılda bir bir tamamladık. Savaşlarda formüllerimizi insan kobaylar üzerinde denedik, bilim sayesinde yarattığımız şeylerin işleyişini kavradık, teknoloji sayesinde verileri toplayıp derleyebildik.” Percival ellerini kucağında kavuşturdu. “Bir de müttefik bulduk.”</p>

  <p>“Dr. Merlin Godwin” dedi Angela. “Sizin adınıza casusluk ve hırsızlık yapacak bir melekbilimci buldunuz.”</p>

  <p>“Irkımızın içinde olduğu açmazı anlayan bir adam bulduk” dedi Percival.</p>

  <p>“Nefil gerilemesi” dedi Angela. “Nefillerin üreme kabiliyeti düştü, insan hastalıklarına bağışıklıklan zayıfladı, kanat açıklığıyla birlikte ortalama ömürleri de azaldı. Bu olan bitenden benim de haberim var elbette. Son yıllarda bunun muhtemel nedenleri üzerine çalışıyorum.”</p>

  <p>“Meleklerin genetiği üzerine geliştirdiğin teorilerin bize muazzam yaran dokundu” dedi Percival. “Hatta senin çalışmaların sayesinde biz ırkımızı yeniden inşa edebileceğiz.”</p>

  <p>“Benim çalışmalarımın genetik mühendisliğiyle alakası yok.” Percival tekrar gülümsedi ve Verlaine’in daha önce hissettiği, bu yaratığın Angela’yı istediği gibi parmağında oynatabileceği korkusu geri geldi. “Biz teorilerini çok iyi biliyoruz Dr. Valko. Nefıl DNA’sım çözmeye bütün kariyerini adadın. Melek proteinlerinin oluşumunda Valkinin rolü üzerine fikir yürüttün. Melek-insan melezlerinin gizemli yönlerini araştırdın. Hatta beni bulup yakaladın ki hiç azım-sanacak iş değil. Çalışmaların şifreyi çözdü, üretim sırlarını açığa çıkardı, bütün sorularım cevapladı. Ama sen hâlâ göremiyorsun.” Angela’nın giderek sinirlendiği, alt dudağının seğirmesinden belli oldu. “Gücümüzün nelere yettiğini bilsen şaşırırsın” dedi yüzünde çok hafif bir tedirginlikle. Kalktı, bir dolaba gidip uzunca yuvarlak bir cisim çıkardı. “Bunu tamyorsundur belki.”</p>

  <p>Verlaine nesneyi hemen tanıdı: Mücevherlerle süslenmiş bir yumurtaydı. Cebindekine benziyordu ama tasarımı tamamen farklıydı. Dışına mavi mavi pırıldayan safirler serpilmişti.<br />
  <br /></p>

  <p>“Bu da” dedi Vera gözlerini yumurtadan ayırmadan, “kayıp yumurtalardan bir diğeri.”</p>

  <p>Verlaine Angela’yı gözüyle takip ederken tüm vücudunun kaskatı olduğunu fark etti.</p>

  <p>Angela yumurtayı elinde çevirerek sandalyeye otururken taşlar ışıldıyordu. Percival’ın bile hayranlıkla baktığını gören Verlaine çok şaşırdı.</p>

  <p>“Bir yerlerde görmüş olabileceğini düşündüm” dedi Angela. Yumurtayı açtı. İçinden gül şeklinde kesilmiş pırlanta gözlü, altın bir tavuk çıktı. Angela tavuğun gagasına bastığında kuş ikiye yarıldı ve ortaya bir dizi cam tüp çıktı.</p>

  <p>Percival Grigori’nin yüzündeki ifade şaşkınlıktan anlamazlığa, oradan da öfkeye dönerken sesi sakin kaldı. “Nerede mesela?” Angela vakur gülümsedi. “Sizin bizi izlediğiniz gibi, biz de sizi izliyorduk. Godwin’in kan örnekleri topladığım biliyoruz.” Angela tüpleri tek tek eline alıp etiketlerini okudu. “Aleksey, Lucien, Evangeline.”</p>

  <p>Angela kızının adım okurken sesi titremese, Verlaine ismi yanlış duyduğunu sanacaktı. Nefiller Evangeline’i daha çocukken gözleHne kestirmişse, şimdi ele geçirdiklerine göre ona ne yapacaklar acaba?</p>

  <p>Angela tüpleri toparlayıp yumurtayı kapattı. “Ben bu örnekleri tam olarak neden topladığınızı anlamak istiyorum.”</p>

  <p>“Anlamak istiyorsan” dedi Percival “sen de bize katıl. Çalışmalarına Angelopolis’te yer bulacaksın.”</p>

  <p>“Kabul edemeyeceğim maalesef’ derken önlüğünün cebinden küçük bir şınnga çıkardı Angela. “Arılık konusundaki anlayışlarımız farklı.”</p>

  <p>Percival gözlerini kısarak Angela’mn elindeki şırıngaya baktı. “O ne?”</p>

  <p>“İçinde virüs olan bir süspansiyon. Kanatlıları etkiliyor, kuşlar ve Nefiller özellikle zayıf pozisyonda. Bilinen virüs türlerinin mu-tasyonlannı kullanarak kendi laboratuvanmda imal ettim. Grip gibi basit bir virüs. İnsanlara bulaştığında biraz baş ağnsı ve ateşten başka şikâyete yol açmıyor. Fakat Nefıl nüfusuna yayılırsa, Büyük Tufan’dan bu yana görmediğiniz toplu ölümlere neden olabilir.” Angela şırıngayı kaldırıp içindeki yeşil sıvıyı ışığa tuttu. Kadehte şarap dolaştırır gibi hafifçe salladı. “Bazıları biyolojik silah da diyebilir. Ama ben bunun kozları eşitleyeceğini düşünüyorum.”</p>

  <p>Angela’nın gözlerinde bir acımasızlık kıvılcımı çakınca, Verlaine kadının sorguyu yine kendi tarafına çektiğini anladı. Percival Grigori tekrar onun avcundaydı şimdi.</p>

  <p>Angela bir an duraladı, sonra şırıngayı parmaklarının arasına alarak Percival’a doğru adım attı. Orada bulunmamasını, Angela’nm babasıyla son anlarına tanık olmamasını söyleyen bir ses içini kemiriyordu Verlaine’in. Filmden bu yana geçen sürede, şırıngadaki virüs Nefıl nüfusunun yüzde altmışına bulaşmış, yaratıkları büyük bir hızla öldürmüş veya sakat bırakmıştı. Hastalık o kadar büyük bir güçtü ki, cemaatten insanlar bile bunun davalarına destek vermek için cennetten gönderilmiş bir illet olduğuna inanmışlardı.</p>

  <p>Fakat Verlaine, Angela’nın bilmediği acı gerçekten haberdardı. Angela, şu anda oynamakta olduğu kumarda kaybedecekti. Melek ona sırlarını anlatacak ama bunun da bir sonucu olacaktı. Angela Valko, film çekildikten birkaç gün sonra ölecekti.</p>
</body>
</html>
