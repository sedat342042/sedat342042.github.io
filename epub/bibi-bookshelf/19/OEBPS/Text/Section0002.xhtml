<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div style="text-align: center;">
    <h4>Aeroflot îlyuşin IL-96 300, ekonomi sınıfı,</h4>

    <div style="text-align: center;">
      <h4>10.000 metrede Avrupa semaları<br />
      <br /></h4>
    </div>
  </div>

  <p>Kabin ışıkları kapatılmıştı. Yolcuların çoğu koltuklarında kıvrılmış, uyumaya çalışıyordu. Bruno koltuk masasını indirip Roissy’den aldığı jambonlu sandviç ve kırmızı şaraptan oluşan azığını çıkardı. Mevcut durumda kamı doymadan kafasının çalışmayacağı açıktı.<br />
  <br /></p>

  <p>Bruno iki plastik bardak bulup şarapları koydu. Verlaine bardağını aldı, cebindeki ilaç kutusundan iki hap çıkarıp yuttu. Huzursuzluktan iştahı kaçmıştı. Verlaine ruhsal açıdan ne durumda olduğunu saklamaya çalışsa da, Bruno olanların farkındaydı. Evangeline ile karşılaşmak, zihninde çoktan unuttuğunu sandığı bir döneme kapılar açmıştı. Bruno o anda Verlaine hakkında-ki ilk şüphelerinin doğru olduğunu anlamıştı. Bu gerçekten de onun yumuşak karnıydı.</p>

  <p>Bruno bir yandan da sezdirmediğini umarak kendi başma musallat olan dertle de boğuşuyordu. Eno’nun zarafetini, gücünü, güzelliğini aklından çıkaramıyordu. Telefonuna indirdiği profili açıp dosya ekindeki belgeleri geçtikten sonra, DNA raporuna şöyle bir göz atıp onun iç gıcıklayıcı soğukluktaki resimlerini -hayran hayran- seyre dalmıştı. Delici siyah gözlerinin yüreğini dağladığını inkâr etmek anlamsızdı.</p>

  <p>“Neye bakıyorsun?” dedi Verlaine gözlerini kısarak.</p>

  <p>Bruno, telefonu Verlaine’e uzattı. “Eno” dedi doğra söylemeyi seçerek. “Bu yaratık, adamlarımızda çaresiz bir saplantıya neden oluyor” dedi. “Yaratıkta, onu yakalama dürtüsünü dayanılmazlık raddesine getiren bir şey var. Resmi tavrımız, ajanlarımızın herhangi bir yaratığı avlama sürecine gereğinden fazla kendilerini kaptırmamalarıdır. Ama dinleyen kim?”</p>

  <p>Verlaine, Eno’nun telefondaki profiline bakarken yüzüne dehşet yayıldı: “Maktulün boynunda, el ve ayak bileklerinde yanıklar; yüzünde, sırtında, basenlerinde ve göğsünde yarıklar tespit edildi. Bedenin, daha önceki maktullerin otopsi bulgularından çıkarılan sonuçlara dayanarak, ayin amaçlı iğdiş edildiği de gözlemlendi. Kesilen uzuvlar olay yerinde bırakılmadığı için, hatıra olarak saklandığı düşünülmektedir. ”</p>

  <p>“Film izleme bahanesiyle eve atacağın bir kız değil” diye devam etti Bruno. “Sen istediğin kadar kendini avcı san, asıl avlanan Eno. Hem Emim standartlarına göre genç, hem de aç.”</p>

  <p>“Tamam da Evangeline’den ne istiyor?”</p>

  <p>Bu soru Bruno için önemliydi. Evangeline’i son gördüğünde, felaketin daniskasıyla sonuçlanan bir operasyonun orta yerin-deydi. New York’un Milton kasabasındaki karakollarını, birçok memurlarını, davaları için ifade edilemeyecek kadar değerli bir emaneti kaybetmişlerdi. Evangeline’in anneannesi ve Bruno’nun yakın dostu olan Gabriella, metro istasyonunda ölü bulunmuştu. Evangeline ise ortadan kaybolmuştu. Bruno kızın on yıldır en iyi ihtimalle izini kaybettirmek istediğini, en kötü ihtimalle de cemaate karşı büyük ihanet içinde olduğunu düşünmüş durmuştu.</p>

  <p>Gerçi kendisinin de cemaatin kurallarına harfiyen uyduğu söylenemezdi. Bruno şarabından büyük bir yudum çekip Eno ve Evangeline’in peşinden gitme kararının olası sonuçlarını tartmaya başladı. İlk uçakla Rusya’ya gitmenin iler tutar yanı yoktu. Bruno’nun elbette tehlikeli yaratıkların peşinden gitme ser-bestisi vardı, her av için cemaatten izin alacak da değildi ama burada da mesele bir iki melek değildi işte. Kayıtlara girmesin diye biletleri kendi cebinden almıştı, her zamanki gibi destek kuvvet de bulamayacaktı arkasında. Ancak Evangeline için kalkışı-labilecek bir itaatsizlikti bu; hatta daha çok annesi Angela Valko, gelmiş geçmiş en cesur melekbilimci için.</p>

  <p>Bruno Paris’te akademiye katıldığında Angela Valko zaten efsaneydi. Daha o zaman bile en parlak bilim insanlarından biri olduğu düşünülüyordu. Kocasının büyük melek avcılarından Luca Cacciatore olması, itibarını bir kat daha artırıyordu. Angela’nm soyağacı, okulun tüm öğrencilerine parmak ısırtırdı. Eğitimini bizzat annesi Gabriella ve babası Dr. Raphael Valko’dan aldığı için, hem isimlerinin hem ilimlerinin mirasçısı sayılırdı. Fakat onunki, soyuna sopuna bakılmaksızın bir boynuzun kulağı geçmesi vakasıydı. Angela’nm çalışmaları o kadar ileriydi ki, annesinin ve babasının kimler olduğu, ona nasıl yardım ettikleri önemsiz kaldı. Eserleri sayesinde meleklere karşı verilen savaşın yönü değişti ve melekbilimciler, Nefılleri toplu olarak yok edebilme olasılığı üzerine odaklanmaya başladılar.</p>

  <p>Bruno’nun bildikleri, ünlü çiftler hakkında söylenenlerin pek çoğu gibi dedikodudan ibaretti; fakat söylenenlerde doğruluk payı da var gibi görünüyordu. Ne zaman çağdışı bir gelenek ya da cemaatin teamülleri bir pürüz çıkarsa, Angela kuralları değiştirmişti. Düzeni değiştiremediği yerde yeni bir düzen kurmuş, bunu da Roma’dan akademiye misafir geldiğinde tanıştığı Luca ile evlenerek başlatmıştı. Okuldaki kadrolarda yandaşlarının yer almasını isteyen yaşlı ve tutucu üyelerden oluşan kurul Luca’nın Paris’e kadro başvurusunu reddettiğinde, Angela onunla el ele vererek ilk melek avcıları birimim kurmuştu, ilk avcı kadrolarım birlikte doldurmuşlardı. Gerisi malumdu zaten.</p>

  <p>Sonunda işler tepetaklak olmuştu ama. Angela cinayete kurban gitmiş, Luca Amerika’da yapayalnız ölmüş, kızlan -aslında doğru dürüst de tammadıklan- Azize Rose Manastın rahibelerine emanet edilmiş, onlar da koruyamamışlardı zaten. Valko adının itibarına son darbeyi, Evangeline’in aslında tüm özelliklere sahip bir melek olduğunun anlaşılması indirmişti. Bruno için Evangeline’in gerçek yüzünü görmek çok sarsıcı olmuştu. Onu çatıya tünemiş, kanatlarım gerisine toplamış gördüğünde, içinde açık açık bir kimyasal reaksiyon meydana gelmişti, içinde kabaran onu yok etme dürtüsünü bastırmıştı.</p>

  <p>“Eno’nun Evangeline’den ne istediğini öğrenmek için biraz kurcalamamız gerekecek” dedi nihayet Verlaine’in sorusunu cevaplayarak. “Eno’nun neyi ne için yaptığı pek anlaşılmaz. En iyilerimizi bile tongaya düşürebilir.”</p>

  <p>“Ben onu kaçırana kafa yormaktansa Evangeline’i bulmanın peşindeyim” dedi Verlaine.</p>

  <p>Bruno o anda, Eno’ya duyduğu saplantımn, yaptığı ve söylediği her şeyi yönlendiriyor olabileceğim düşündü. “Sadece Grigori-ler için çalışır o. Evangeline’i istiyorsa önemli bir işler dönüyor demektir.”</p>

  <p>“Bir yerinden buna bağlanabilir” diyen Verlaine, sırt çantasına uzandı.</p>

  <p>Bruno, onun çantasından görgüsüzce mücevher kaplanmış bir yumurta çıkardığım gördü. Çok değerliydi şüphesiz, ama normal şartlarda Bruno’nun kafasını çevirip de bakmayacağı kiç bir objeydi sonuçta. “Güvenlikten nasıl geçirdin bunu?”</p>

  <p>Verlaine yumurtayı Bruno’ya yaklaştırıp “Bak şimdi” dedi. Küçücük bir düğmeye bastığında yumurta görünmez menteşelerinden ikiye ayrılarak, ortasında duran ikinci bir yumurtayı açığa çıkardı. Bu yumurta da ayrıldığında, içinden baş döndürücü bir altın işçiliğiyle yapılmış minyatür bir savaş arabası ve mineli, taşlı gövdesi vernikli yağlıboya tablo gibi parlayan bir keruv meleği biblosu çıktı. Şöyle irice bir taş gibi duran şey, adeta sihirli bir mekanizmayla açılıp makete dönüşmüştü.</p>

  <p>“Evangeline elime tutuşturdu bunu” dedi Verlaine. “Belki sen anlarsın diye düşündüm.”</p>

  <p>Bruno pek de anlamadan mekanizmayı inceledikten sonra, dillerin kilitlere geçme tıkırtıları içinde kapattı. “Ben bir şey diyemem. Ama bir bağlantısı varsa, tam da bunu öğreneceğimiz yere gidiyoruz.”</p>

  <p>Uçak alçalmaya başlayınca Bruno’nun içi bir hoş oldu. Güneşliği kaldırıp kaim akriliğin yamulttuğu manzaraya baktı. Puslu bir karanlığın gerisinde St. Petersburg’un ışıklan panldıyordu. Neva’mn kıvnmım, Aziz İzak Katedrali’nin sivri kubbelerini görmek için kendini zorlaşa da, soyut tablolardaki renk bulaşmala-nna benzeyen gri bulanıklıklar görebildi ancak. Tekerlekler piste konup uçak sarsıldığı anda Bruno melek nüfusunun yoğunluğunu hissedecek gibi oldu; varlıkları sanki atmosferde ayn bir katman yaratmıştı. Eno da bu yaratıklann arasındaydı. Verlaine’e döndüğünde, en iyi avcısının neyle karşı karşıya olduklarını anladığını gördü. Evangeline’i bulmak için hayatını, her şeyi gözden çıkarmaya hazırdı.</p>
</body>
</html>
