<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h4 style="text-align: center;">Grigori malikânesi, Millionnaya Sokağı, St. Petersburg<br />
  <br />
  <br /></h4>

  <p style="text-align: left;">Armigus, avazı çıktığı kadar bağıran insanı, istemeyerek de olsa yalnız bırakıp çıktı. Canım alıverecekti, olup bitecekti aslında. Grigori erkeklerinin nesilden nesile miras bıraktığı kemik hançeri elindeydi, insanın elleri bağlıydı, ortalık kan olmasın diye naylonlar da serilmişti ama birinci katın zili çalıyordu ve kocaman mermer koridorlarda şiddetle yankılanıyordu. Armigus odadan çıkarken insan ona yalvaran, çaresiz gözlerle baktı. Ölümünün çabuk olmasını istiyordu, Armigus da bunu fark etmişti ama küçük eğlencesine ara vermesi şarttı. Kapıyı çalan, Paris’ten dönmüş kardeşi de olabilirdi. Axicore’u bekletecek olursa da onu boş yere sinirlendirirdi.</p>

  <p>Armigus, evin bir ucundan diğer ucuna giden geniş koridorda yürürken bir dizi modem cam ve çelik mobilyanm, Tibet işi bakır çanakların sıralandığı bir rafın, çeşitli bronz Şiva heykellerinin önünden geçti. Malikânede, ikizlerin hiç hazzetmediği devrim öncesi dönemde hanedanın uzak akrabalarından biri oturduğundan, Axicore ve Armigus XIX. yüzyıl oymalarına ve mermer zeminlere inat içeriyi modem mobilyalar, tatami hasırlan, Japon mangaları, katlanır ipek paravanlar ve geçmişin tozlu kokusunu silecek daha bir sürü şeyle doldurmuştu.</p>

  <p>Zevkleri her bakımdan aynıydı. Sohbetlerde birinin cümlesini öbürü tamamlardı. Çocukken arkadaşlarım, öğretmenlerini kandırmak için birbirlerinin yerine geçerlerdi. Büyüdüklerinde birbirlerinin sevgilileriyle yatmış, partnerlerinin ruhu bile duymadan eş değiştirmişlerdi. Axicore ve Armigus Grigori’nin farkı tekti aslında: Axicore’un sağ gözü yeşil, sol gözü mavi; Armigus’un ise sağ gözü mavi, sol gözü yeşildi. Karşı karşıya durduklarında birbirlerinin ayna yansıması oluyorlardı. Yan yana durduklarında ise renk farkı nedeniyle ayırt edilebiliyorlardı. Armigus, Grigori-lerde kendilerinden önce de sonra da hiç görülmeyen bu anomaliyi düşünüyordu sık sık. Belki farklıydılar, benzersizdiler, bir şekilde diğerlerinden üstündüler.</p>

  <p>Armigus öfleyerek kapıya ulaştı. Normalde Anakim meleği bu işleri onun için görürdü ama eve insan getirdiğinde Anak’ı mutlaka dışarı yollardı. Kelimenin tam anlamıyla düşük melekler olan Anaklan, çığlıklar ve yakarışlar çok huzursuz ediyordu. NefUlerin tercihlerine ve alışkanlıklarına tahammül etmeyi beceremiyorlardı.</p>

  <p>Daha Eno’yu kapıda görmeden bir Emim meleğinin sıcak, baş döndürücü enerjisini hissetti. Eno güneş gözlüğünü başına kaldırıp “Kardeşin haber gönderdi” dedi.</p>

  <p>Armigus kenara çekilip Eno’yu içeri aldı. Boyu Armigus kadar, güçlü ve tehlikeli bir melekti. “Sneja’nm istediği Nefil’i mi yakalayacağız?”</p>

  <p>“Yakaladım zaten” diyen Eno, Armigus’a karşı tüm duygularını özetleyen küçümseyici bir bakış attı. O Axicore’u tercih ediyor, onu hakiki Nefil gibi görüyor ve işlerinin hesabını hep ona veriyordu. Armigus ise insanlara karşı zaafı olan bir küçük bey gibiydi. “Axicore onu şimdilerde Rusya’ya getiriyor ama yardımm lazımmış. Sneja’ya ulaşmanı, Evangeline’i yakaladığım haber vermeni, sonra da işi bitirmek için onunla Sibirya’da buluşmam istiyor.”</p>

  <p>“Godwin’i ne yapacağız?”</p>

  <p>Armigus’un onunla bu konuda konuşmasına sahiden şaşıran Eno, gözlerini kırpıştırdı. Grigorilerin Godwin’le alışverişleri gizli tutulurdu ve tetikçi meleklerin önünde hiç konuşulmazdı ama Armigus onun güvenini kazanmak istiyordu. Kendisinden hoşlanmasını istiyordu. Ama Eno, Armigus’u zayıf buluyordu sadece. Gözlerinden okunuyordu.</p>

  <p>“Onu kardeşine soracaksın” dedi soğuk bir sesle.</p>

  <p>Holün ortasına kadar yürüyüp tavana asılmış bir cam heykelin altında durdu; heykelin kırdığı ışık kara tenine, siyah saçlarına, gözlerinin çevresindeki ürpertici sarı aydınlığa saçıldı. Malikâneyi bir çığhk sarstı.</p>

  <p>“Yalnız değil misin?” dedi Eno bir kaşmı kaldırarak. Yılanbalı-ğı kadar siyah, kalın dili, dudağının köşesinde belirdi.</p>

  <p>“Bir işim vardı” dedi Armigus.</p>

  <p>Eno onunla göz göze geldiğinde yüzüne sadist bir sırıtış yayıldı. “İçeride insan mı var Armigus?”</p>

  <p>Armigus cevap vermeyip uzaklara baktı. Axicore onun insan erkeklerine karşı iştahım tasvip etmese de, Eno tercihlerini çok iyi anlıyordu.</p>

  <p>“Oyun zamanı değil Armigus, kardeşin seni bekliyor. Misafirinle ben seve seve ilgilenirim” dedi Argmius’a doğru bir adım atarak. “Bayılınm bile.”</p>

  <p>Armigus, yatak odasının anahtarını cebinden çıkarıp Eno’nun avcuna bıraktı. Aslmda Eno iyilik yapıyordu Armigus’a; Armigus insanların işini bitirmekten hoşlanmıyor, insan etinin ve kanının kokusuna dayanamıyordu, ama aldatılmışlık hissine de engel olamıyordu. “Etrafı derli toplu bırak.”</p>

  <p>“Laf mı seninki de” dedi Eno gülümseyerek.</p>

  <p>Armigus sırtını doğrultup ceketini aldı ve hızla kapıdan çıktı, Eno’nun yapacaklarım işitmemek için sıkıca kapadı.</p>
</body>
</html>
