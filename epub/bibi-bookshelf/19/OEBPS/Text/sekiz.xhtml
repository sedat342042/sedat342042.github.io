<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <h4 style="text-align: center;">Vierge Pasajı, yedinci arrondissement, Paris<br />
  <br />
  <br /></h4>

  <p>Verlaine pencerenin pervazına çıktı, demir parmaklıkları kavrayıp yaylanarak güç aldıktan sonra, kösele tabanları kaya kaya tırmanmaya başladı. Tepesinde böyle dört balkon daha vardı; her biri diğerinden uzak, Evangeline’e bir adım daha yakındı. Çatıya bir gargoyl gibi tünemiş Evangeline’i görebiliyordu tırmanırken.</p>

  <p>Son balkonun parmaklığını tırmandığı sırada kasları yanmaya başlamıştı. Zorlamak iyi gelmişti. Vücudu formunda, kasları uzun ve gergin, dayanıklılığı yüksekti. Kırk üç yaşma bir haftadan az kalmıştı ve kondisyonunun zirvesindeydi, kilometrelerce koşabilirdi tıkanmadan. Bir ayağıyla korkuluğun üstüne basıp kayrak taşı kaplı çatıya çıktı.</p>

  <p>Emim, kanatlarını Verlaine’in sırtına sürecek kadar yakından geçerek havalandı. Verlaine vücuduna çarpan esintiyle ürperdi, yanından geçen yaratığın vücudundaki kuvveti hissetti. Kanatlarına asılacak olsa, birlikte havalanırlardı. Paris’in çatılarını ve ışıklarım altında bırakarak yükselişini izledi. Emim tekrar çatıya konarken, Evangeline çöktüğü yerden kalktı. Az sonra iki yaratık çatının ortasında birbirlerine dönmüş, kanatlarını aynı anda hareket ettirerek duruyorlardı.</p>

  <p>Verlaine, Emim’in olağanüstü güçlü bir melek olduğundan şüphe duymuyordu. Cildinde nadir görülen hortlaksı bir saydamlık, kanatlarında onu üst sınıf savaşçılar arasına koyan bir farklılık vardı. Yaratığın kemik yapısını ve yüzünü incelediği sırada, büyük ve yabani gözlerinin, kaslı vücudunun ona garip ve insanlık dışı bir güzellik verdiğini fark etti. İnsan böyle çarpıcı Emimlere sık rastlamıyordu. Derin bir nefes aldı ve böyle ayartıcı ve şeytani bir varlığı vücuda getirenin nasıl bir tanrı olduğunu düşündü.</p>

  <p>Arkasında bir ses duyan Verlaine, döndüğünde hemen alttaki balkonda Bruno’yu gördü. Derhal yardım çağırması gerektiğinin, Evangeline’i destek almadan takip ederek ona öğrettikleri her şeye karşı geldiğinin farkındaydı, ama Bruno’yu aramak aklının ucundan bile geçmemişti.</p>

  <p>“Canına mı susadın?” dedi Bruno.</p>

  <p>“Canı tatlı olanları işe alıyorlar mı ki?”</p>

  <p>“Eno gibi bir yaratığın karşısına tek başma çıkmak intihardır” dedi Bruno nefes nefese çatıya tırmanırken. “Ben o yollardan geçtim de söylüyorum.”<br />
  <br /></p>

  <p>Verlaine, Bruno’nun hareketlerindeki tereddüdü ve konuşmasındaki mahcubiyeti fark ederek, hocasının Eno ile nasıl bir ilişkiden ötürü bu duruma geldiğini düşündü. Sonra çatının ortasında yüzleşmiş iki meleğe çevirdi dikkatini. “Burada başka bir olay var bence.”</p>

  <p>Verlaine, Evangeline ve Eno’nun hareketlerini adeta bir antropolog edasıyla süzdü. Emim, Evangeline’in çevresinde bir daire çizerek alanını belli ettikten sonra devasa siyah kanatlarını yavaşça açtı. Kat kat dökülen, küçük tüylerin büyüyüp serpilerek kapkara öbekler oluşturduğu muhteşem kanatlardı. Pudralı gibi duran tüyler ağır ve cesametli görünse de, dokunacak olsa elinin bir ışık yansıtmasından geçer gibi akıp gideceğini biliyordu. Emimlerin çoğu tiksinç olurdu ama bu, türünün bütün kusurlarını ürkütücü ve karanlık bir cazibede buluşturmuş ışıltılı bir yaratıktı. Verlaine çarpılmıştı. Gördüklerini tüm ayrıntılarıyla hafızasına kazımak, bu yaratığı ileride tekrar incelerken hatırlayıp kullanmak istiyordu.</p>

  <p>Eno, kanatlarının gücünü ve kıvraklığını sergilemek istercesine önce kanatlan gövdesinde topladı, sonra bir kuvvet dalgasıyla ve hızla, kobra yılanının boynu gibi kabartarak açtı. Yıllardır irdelenen bir konu olmasına rağmen, Verlaine melek kanadının esrarına, açıklama getirilemeyen büyüsüne bir türlü alışamamıştı. Bir kanat çarpmasıyla yaratıklann gücü, soyu, sınıfı olduğu gibi açığa çıkıyordu.</p>

  <p>Evangeline, kendisine saldırmaya hazırlanan rakibine bakarak kanatlarım açtı ve vücudunu simli bir bulut halinde eflatun ışık sardı. Kanat tüylerinin arasında elektrik akımı gibi gümüşi çakımlar göze çarpıyordu. Ay ışığının altında kendi etrafında döndü. Karşısındakini korkutmaya ve hayran bıraktırmaya yönelik bir hareketti bu.</p>

  <p>“Dikkatli izle” diye fısıldadı Bruno telaşla. “Böyle bir gövde gösterisine tanık olamayabilirsin bir daha.” Verlaine’e yaklaşıp sesini iyice alçalttı. “Önce hiyerarşiyi ortaya koymak için kanatlarını sergileyecekler. Güçler arasında büyük eşitsizlik varsa, zayıf olan derhal teslim olur. Ama bu karşılaşma böyle bitmeyecek. Bunların ikisi de dişi, ikisi de muhteşem kanatlara sahip, birinin soyuna bakılırsa seçkinler arasında, diğerinde savaşçı kuvveti var. Hangisinin baskın olduğu net değil. Hiyerarşiyi ortaya koyamazlarsa düelloya tutuşurlar.”</p>

  <p>Verlaine korkudan kamına ağrılar girerek izledi. Düello, meleklerin kadim ritüellerinden biriydi ve modernleşmiş Nefillere göre artık çağdışı kalmıştı. Fakat bu alışkanlık, en köklü Nefil ailelerine mensup en güçlü bireylerin yaşadığı Rusya’da yüzyıllardır sürüyordu. Bir ara insanlar da bu uygulamayı taklit etmiş, birbirlerine şerefleri üzerine meydan okuyup belli bir adım mesafe aldıktan sonra ateş açmışlardı. İnsanlar zamanla bu uygulamadan vazgeçerken, düello ancak en gelenekçi Nefıller arasında sürüyordu.</p>

  <p>Verlaine özet olarak bu ritüeli güzel bulmuş, güçlü fakat birbirinden çok farklı türler arasında bir davet-icabet ilişkisi gibi görmüştü. Nefillerin düellolarının video kayıtlarını defalarca izlemiş olmasına rağmen, Eno’nun saldırgan duruşunun ve Evangeline’in savunma tepkisinin, olay incelemelerinde izlediklerine hiç benzemediğinin farkındaydı. Melekler arasında düello, teoride bir ölüm-kalım meselesiydi. Taraflardan sadece biri sağ çıkardı. Evangeline daha yüksek bir melek türü olsa da, Verlaine bu karşılaşmada Eno’nun galip geleceğini seziyordu ister istemez.</p>

  <p>Evangeline, delici bakışlarını diğer melekten ayırmıyordu. Verlaine onun bocaladığım, bu karşılaşmaya hazırlıksız yakalandığını, aslında dövüşmek istemediğini anlayabiliyordu. Nefiller gibi olmamayı seçtiğini, yaratıkların özelliklerini almış olsa da kaderine boyun eğmeyeceğini söylediğini hatırladı. İçindeki ses Eno’yu öldürmesi için bas bas bağırsa da, iradesiyle buna engel olacağını biliyordu Verlaine.</p>

  <p>Eno bir anda yine havaya fırladı ve kanatlarını çarparak yükseldi. Evangeline de kanatlarını açıp gökyüzüne yükseldi. Eno durdu, Evangeline’i beklerken hareketlerini izledi, saldırmaya hazırlandı. Derken fırtına gibi dövüş başladı. Uzaktan bakıldığında, ayın çevresinde uçuşan pervanelere benziyorlardı.</p>

  <p>Verlaine kavgayı izlerken Evangeline’in sandığından çok daha kabiliyetli olduğunu fark etti. Eno, Evangeline’in çevresinde dönüyor, dalıp ani hücumlar yapıyor, şaşırtmacalar veriyor, rakibini kışkırtıyordu. Evangeline, var gücüyle Eno’ya abanarak karşılık verdi. Eno sırtüstü devrilip havada taklalar attı. Kendini toparla-diktan sonra dizlerini kamına çekti, bir salto, ikinci salto, üçüncü salto derken ateş topuna dönüştü. Bütün hızıyla Evangeline’e çarpıp onu taşları takırdatarak çatıya fırlattı. Çarpmanın şiddetiyle sersemleyen Evangeline, hareketsiz yatıyordu.</p>

  <p>Eno zarif bir kanat hareketiyle inip Evangeline’e doğru yürüdü. Harcadığı güçten ötürü titriyordu; saçları omuzlarına dökülmüş, soluğu kesilmişti. Evangeline’in tepesinde durup kanatlarını geri çekerek son darbeyi indirmeye hazırlandığı anda, Evangeline insanüstü bir güçle Eno’yu tam göğüs tahtasından itti.</p>

  <p>“Harika” dedi Bruno bıyık altından, Verlaine de öyle düşünüyordu. Göğüs tahtası meleklerin en zayıf yeriydi. Bu bölgeye alınacak sağlam bir darbe, düelloyu anında bitirebilirdi.</p>

  <p>“Emim’in yeleği yok” dedi Verlaine şaşkınlıkla. Kiralık çalışan melekler genellikle göğüs koruması takarlardı.</p>

  <p>“Heyecanı seviyor” dedi Bruno. “Darbe yiyecek olursa da acıdan zevk alıyor.”</p>

  <p>Eno iki büklüm olurken kendini korumak için kollarım kaldırdı. Evangeline hassas, ölçülü fakat acımasız hareketlerle çok şiddetli bir tekme daha indirdi. Birkaç saniye içinde rakibini alaşağı etti ve çizmesini zarif boynuna bastırıp ezmek ister gibi durdu. Güçlü olan melek Evangeline’di. İstese, Eno’yu böcek ezer gibi öldürecek güce de, kabiliyete de sahipti. Verlaine her şeye rağmen onunla gurur duyuyordu. Öldürücü darbeyi vurmasını bekledi.</p>

  <p>Fakat Evangeline bunun yerine bir dizinin üzerine çökerek kanatlarını topladı ve teslim oldu. Verlaine şaşkınlıktan ağzı açık bakarken Eno da toparlandı ve hiç zaman kaybetmeden Evangeline’in ellerini arkasından bağlamaya başladı. O sırada Evangeline ile göz göze gelen Verlaine, onun teslim olarak bir mesaj verdiğim anladı. Evangeline, Nefillerin gücüne sahipti ama onlardan olmak istemiyordu. Şimdi anlaşılıyordu ki Verlaine’in tüm rüyaları, peşine düştüğü tüm melekler onu aslında Evangeline’e getirmişti. Ve şimdi onu tekrar kaybetmek üzereydi.</p>

  <p>Bruno da aynı şeyi düşünüyor olacaktı ki Evangeline’in peşine düşmeye hazırdı. Silahını eline alıp öne çıktı. Verlaine prosedürü biliyordu: Yaratığı elektrikli şok tabancasıyla vur, kanatlan hareketsiz kalana kadar elektrik akımı ver, çarpılıp yere yuvarlanan meleğin üstüne çök ve bağla. Verlaine, Evangeline’e bir zarar gelecek duygusuyla paniğe kapıldı. Şok tabancası öldürücü değildi gerçi ama göğüs tahtasına hedef alındığında büyük acı veriyordu.</p>

  <p>“Ateş etme” diye fısıldayan Verlaine, panikten sendeleyerek Bruno’nun arkasından gitti.</p>

  <p>“Evangeline’i vurmayacağım ki” dedi Bruno fısıltıyla.</p>

  <p>Eno, Evangeline’i ayağa kaldırdı, bir kolunu beline sardıktan sonra kanatlandı ve gökyüzüne karıştı. Verlaine ve Bruno sessizce Eno’nun yükselişini izlediler. Verlaine kendisini bir parçası Eno’nun elinde kalmış gibi hissediyordu, bu yüzden Eno gökyüzünde yükselip silindikçe kendisi de siliniyormuş gibi geliyordu. Bruno elini omzuna koyduğunda, Verlaine hocasının onun içindeki öfkeyi, hiddeti, intikam arzusunu anladığına inanmak istedi. “Peşlerinden gidiyoruz” dedi Verlaine.</p>

  <p>“Eno’yu Paris’te hiç aramayalım boşuna” diyen Bruno, çatınm kenarına kadar yürüyüp alttaki balkona inmeye başladı. “Yakalayacaksak kendi bölgesinde yakalayacağız.”</p>
</body>
</html>
