<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
</head>

<body>
  <div>
    <h4 style="text-align: center;">1973 model Alfa Romeo, Bosquet Sokağı,</h4>

    <h4 style="text-align: center;">yedinci <i>arrondissement</i>, Paris<br />
    <br /></h4>
  </div>

  <div>
    Bruno, Verlaine’i nerede bulacağını bilemeden sokaklarda dolaşıyordu. Onun Ducati motosikletini Seine kıyısında terk edilmiş bulunca, bu tuhaf gecenin daha da tuhaflaşacağını anlamıştı zaten. Verlaine’de bir gariplik vardı, orası belliydi. Ducati’sini çok severdi ve onsuz bir yere gitmezdi. Motosikleti, hele de bütün lokantaların ve kafelerin kapalı olduğu, yedinci arrondissement'm kapalı panjurlar ormanına dönüştüğü bir saatte kaldırıma atıp gitmesi, olacak iş değildi.
  </div>

  <div>
    Bruno elini cebine attı, Glenfıddich Solera Reserve dolu matarasını aldı ve büyük bir yudum çekti. Bir mahalle baştan aşağı Nefil kaynar mıydı? New York yıllarından sonra, bundan kötüsü olmaz demişti. Ama Bon Marché ile Eiffel Kulesi arasında kalan kısım, eski dünyalı Nefil ailelerinin en kalabalık olduğu bölge çıkmıştı.
  </div>

  <div>
    <br />
  </div>

  <div>
    Bruno, melek avcısı olarak Kudüs, Paris ve New York’ta geçirdiği otuz yılda, Nefillerin giderek sarsaklaştığına tanık olmuştu. Yaratıklar eskiden ifşa olmaktan çekinir, kimliklerini gizlemek için olmadık yöntemlere başvururlardı. Yüzyıllar boyunca çevrelerindeki insan nüfusunun içinde izlerim kaybettirerek hayatta kalmışlardı. Ama artık bu tür oyunlara yüz vermeme eğilimi baş göstermişti sanki. Genç kuşaklar arasında teşhircilik yaygındı. İhbarlar, itiraflar, fotoğraflar ve filmler havada uçuşuyordu. Bir zamanlar böyle tanıklıkları ancak en bayağı magazin dergileri basar, bunlara UFO veya yeti gördüğünü ileri süren insanlarla aynı sayfalarda yer verirdi. Bruno olan biteni ilgiyle, son yıllarda da huzursuzlukla izlemişti. Bu teşhircilik, kibirden geliyordu. Yaratıklar, kendilerini açık açık ortada dolaşacak kadar güçlü hissediyordu. Daha da ilginci, melekler gizli hayatlarım ne kadar çok ifşa ederse, insan nüfusun da o kadar az dehşet duyduğunu fark etmişti Bruno. Nefillere dair genel bir bilinç veya korku, ne olduklarını çözmeye yönelik bir çaba yoktu, insanoğlu, doğaüstünün varlığını kanıksamıştı artık. Bruno bu gelişmelerin çok akıllıca planlandığım kabul etmek zorundaydı: Yaratıklar, gölgelerdeki varlıklarına son vermek için tarihin en elverişli zamanım beklemişlerdi. Binlerce yıl sır gibi yaşadıktan sonra, günümüzde yaşanan teşhircilik çağım kucaklamışlardı.
  </div>

  <div>
    <br />
  </div>

  <div>
    Yaratıkların davranışlarındaki değişime bütün elemanlan arasında en iyi Verlaine’in ayak uyduracağını düşünüyordu. Bruno, Verlaine’i olay yerinde onun cesedi incelediği dikkatle gözlemlemiş, gördüklerinden hep olduğu gibi çok memnun kalmıştı. Büyük lider olma istidadına sahip bir gençti o. Verlaine hâlâ cemaatte kendine bir yer bulmakta zorlanıyordu belki, ama yetenekliydi. Sıradışıydı bir yandan da; diğerlerininkine benzer bir aile geçmişine, eğitime sahip değildi; melekleri bulma ve yakalama kabiliyeti ise ürkütücüydü. İçinden gelen sese kulak veren Bruno, Verlaine’i New York’taki sıradan akademisyen hayatından çekip almış, Paris’e getirmiş ve çıraklarının en güçlüsüne, en zekisine ayırdığı bir azimle eğitmişti. Onda zekâ ile sezgi arasında kolay yakalanmayan bir denge görmüştü. Verlaine de yüzünü kara çıkarmamış, eğitime başlar başlamaz melekleri tespit etmek için gerekli altıncı his ve yakalamak için şart olan fiziksel gücü sergilemişti. Üstüne üstlük, Verlaine’in melekleri yardım almadan görebilme kabiliyeti de vardı.
  </div>

  <div>
    Cemaatin kesimleri arasında melek avcıları en gizli kapaklı, maddi imkânları en geniş, en seçici gruptu. Paris şubelerinin müdürü olan Bruno, takım üyelerini tek tek kendisi seçip eğitmişti. Çok zahmetli, samuraylarm eğitimi kadar emek ve özen gerektiren bir işti. Verlaine, eski metinlerin ve arşivlerin çalışıldığı uzun ve zorlu akademik süreçten muaf tutulmuş, doğrudan melek avcılığı eğitimine geçmişti.
  </div>

  <div>
    <br />
  </div>

  <div>
    Şimdi Bruno’nun en iyilerinden biriydi. Bir zamanlar geleceğine yön veremeyen Amerikalı genç akademisyen, şimdi meleklerin varlığını olağanüstü bir doğrulukla sezebiliyordu. Nefillerin fizyolojisini biliyor, insan ve melek anatomilerini rahatlıkla ayırt edebiliyordu. Nefillerin keskin ve sedefli tırnaklan, geniş almla-rı, hafif çarpık kafatasları, iri gözleri gibi küçük ayıncı özelliklerini seçebiliyordu. Nefil vücudunun uçmak için yaratılmış olduğunu, ince ve içi boş kemiklerinin kuş kemiği kadar hafif olduğunu biliyordu. Tenlerinin minicik kristaller serpilmiş gibi yanardöner, parıltılı olduğunu görmüştü. Kanatlan ise kolayca toplanıp vücutlarında yok olabilmesi, tüylerinin hafifliği, kaslarını destekleyen bağları ile ilk günden beri Verlaine’i büyülüyordu. Cemaatin en seçkinlerinden başka kimsenin bilmediği kabiliyetlerle melekleri tespit etmeyi, yakalamayı, bağlamayı ve sorgulamayı öğrenmişti. Bruno, Verlaine’in daha şimdiden büyük avcılar arasında olduğunu biliyordu ama boynuzun kulağı geçebileceğini, çırağının her nesilde bir kere çıkan ve hakkında destanlar yazılan bir efsane olacağını da hissediyordu.
  </div>

  <div>
    <br />
  </div>

  <div>
    Fakat Verlaine’i alıkoyan bir şey vardı; Bruno altında bir zaafın yattığını biliyordu ama bunun ne olduğunu bulup çıkaramamıştı. Verlaine’in bu yumuşak karından kurtulup başarmasını sağlamaya kendi kendine ant içmişti.
  </div>

  <div>
    Uzakta bir şey gözüne çarptı. Sokağm sonunda bir hareket var gibiydi. Bruno sağa çekti, motoru durdurdu ve olanı daha iyi görmek için arabadan indi. Siyah kanatlarım açmış bir Emim meleği vardı; ayın ışığı tüylerine vurmuş, kanatlarını puslu ve dalgalı bir denize çevirmişti. Bruno yaratığın önündekini göremiyordu ama saldırgan duruşuna, açılmış kanatlarına bakılırsa birine saldıracak gibiydi. Eiffel Kulesi’ndeki cinayetin bir Emim saldınsı olduğundan emindi Bruno. Olay yerine bu kadar yakın olduğu için, katilin de bu Emim olabileceğini düşündü.
  </div>

  <div>
    Telefonunu çıkardı, birkaç resmini çekti ve cemaatin şifrelenmiş ağma girerek resimleri kimlik tespitine gönderdi. Ekranda bir dizi Emim profili belirdiyse de, bunların sadece biriyle ilgilendi.<br />
    <br />
  </div>

  <div>
    İsim: Eno<br />
    Tür: Emim<br />
    Boy: 200 cm<br />
    Göz: Siyah<br />
    Saç: Siyah
  </div>

  <div>
    Yer: Bilinmiyor.<br />
    <br />
    Rusya’nın St. Petersburg şehrinde üç kez görüldü, teyitli bilgi. (İhbarlar ayrı dosyadadır.)
  </div>

  <div>
    Ayırıcı Özellikleri: Tipik Emim meleği özelliklerine sahip. Kanatları siyah, açıklığı üç buçuk metre, eni bir buçuk metre. Genellikle Nefil türü ile çalıştığı biliniyor.<br />
    <br />
  </div>

  <div>
    Gözlemler: Şahısla ilk temas 1889’da Paris’teki Dünya Fuarı sırasında yaşandı ve bir memurun ölümüyle sonuçlandı. İkinci Dünya Savaşı sırasında sık sık gözlemlenen şahıs (bkz. dosyadaki tutanaklar), saç tellerinden alınan DNA numuneleri ve memurlarımızın Paris’in muhtelif yerlerinde çektiği fotoğraflarla da (aşağıdadır) belgelendi. Şahsın öne çıkan özellikleri aşırı şiddet patlamaları olup özellikle ağına düşürdüğü erkek kurbanlarına uyguladığı cinsel şiddet dikkat çekicidir (bkz. otopsi raporları).<br />
    <br />
  </div>

  <div>
    Raporlara göre Eno’nun St. Petersburg’da olması gerekiyor-duysa da, Bruno sokağın sonundaki meleğin o olduğundan, Eiffel cinayetini de onun işlediğinden emindi. Cinayetin vahşetinde Eno’nun imzasını görmüş, katilin muazzam gücü ve becerisi, vücudun parça parça ediliş şekli karşısında bunun başkası olamayacağını anlamıştı. Derin bir nefes alıp telefonunu cebine soktu. Değişen bir şey yoktu. Eno’nun sadistliği hiç gerilememişti.
  </div>

  <div>
    Yirmili yaşlarındayken, bir av sırasında Eno’nun büyüsüne kapılmıştı. Yüz yılı aşkın süredir aranan azılı bir Emim’di, peşindeki bütün avcıları bertaraf etmeyi başarmıştı ve Bruno da onu yakalamaya azimliydi. Nasıl gözü dönmüş olduğunu biliyordu. Ölümü Eno’ya bağlanan ajanlardan birinin cesedinde göğüs bölgesinde elektrik çarpmasından kaynaklanan üçüncü derece yanıklar, el ve ayak bileklerinde, boynunda kement izleri bulunmuş, bağlanıp işkence gördüğüne kanaat getirilmişti. Yüzünde, gövdesinde, kalçalarında ve sırtındaki kesikler de bunu doğruluyordu. Ajan en sonunda hadım edilip Seine’e atılmıştı.<br />
    <br />
  </div>

  <div>
    Bruno nasıl bir yaratıkla karşı karşıya olduğunun bilincindeydi ama Eno’nun yakınına geldiğinde sanki bir elektrik akımına tutulmuş, akli melekelerini yitirmiş gibi oluyordu. Gözcüler ile insanlar arasındaki ilk çekim salt fizikseldi elbette; karanlık ve ısrarcı cinsel cazibe, kabaran şehvetin yarattığı olağanüstü durum zaman içinde küllenmiyordu. Bruno’nun da Eno’yu avlamaya yönelik tehlikeli, takıntılı bir kalıp içine sıkışmış olması şaşırtıcı değildi. Cemaatteki yerini kaybetmesi, adının lekelenmesi, hatta canından olması bile Eno’nun peşindeyken önemim yitiriyordu. Eno güzel bir yaratıktı ama Bruno’nun ilgisini çeken bu değildi. Eno’nun varlığının hipnotize edici bir tarafı, yakalayabilecek olsa Bruno’ya neler yapmaya kalkışacağını bilmekten gelen bir tehlikesi ve heyecan duygusu vardı. Eno, Bruno’yu öldürmeyi planlarken bile ona yaşadığını hissettiriyordu.
  </div>
</body>
</html>
